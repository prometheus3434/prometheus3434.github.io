<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">OTUZ İKİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Costello, "Savunma Dr. Garrett Wright'ı tanıklığa çağırıyor" deyince kalabalıktan bir vızıltı bir arı sürüsü gibi yükseldi yaşlı salonun yüksek tavanına.</span></p>

  <p class="msoplaintext"><span class="calibre19">   Kozunu böyle önden oynamak, müvekkilini çapraz sorgulamaya sunmak cesur bir hamle olarak görünüyordu. Böyle bir olası-neden araştırma duruşmasında sanığın ifade vermesi olağanüstü bir şeydi, ancak bu davada da sıradan bir şey yoktu. Jay arkasına yaslanıp kollarını kavuşturarak bu stratejiyi düşündü. Eğer Wright, Ellen'in göstermeye çalıştığı sosyopat kişiliğe sahipse o zaman kusursuz bir yalancı, çok sevdiği yumuşak profesör rolünü oynayan bir aktördü.</span></p>

  <p class="msoplaintext"><span class="calibre19">   Garrett Wright tanık yerine geçti, sakin bir tavırla yeminini etti. Lacivert takım elbisesi ve kravatıyla tam bir genç profesyoneldi: Yakışıklı, muhafazakar, kültürlü. Jay çevresindeki insanların beyinlerindeki çarkların döndüğünü duyabiliyordu neredeyse. Kurnazca varsayımlar, inkâr, inanmazlık. Yargıç bile Garrett'e pek saklamaya gerek duymadığı bir inanmazlıkla bakıyordu, dava konusu olarak karşısında böyle bir insan bulduğuna şaşmış gibiydi.</span></p>

  <p class="msoplaintext"><span class="calibre19">   Costello, Wright'ın mesleki durumunu, derecelerini, özgeçmişini sorarak başladı, konuya girmeden sivil alandaki başarılarını anlattırdı.</span></p>

  <p class="msoplaintext"><span class="calibre19">   "Dr. Wright, Ocak ayının On İkisi Çarşamba günü öğleden sonra beş buçuk ile yedi buçuk arasında neredeydiniz?"</span></p>

  <p class="msoplaintext"><span class="calibre19">   "Çalışıyordum. Bazı öğrencilerimin öğrenme ve algılama konusunda yaptıkları bir çalışmaya yararlı gördüğüm bazı olaylar üzerinde araştırmalar yapmaktaydım."</span></p>

  <p class="msoplaintext"><span class="calibre19">   "Bu araştırmayı nerede yapıyordunuz?"</span></p>

  <p class="msoplaintext"><span class="calibre19">   "Cray binasının zemin katında bir depoda."</span></p>

  <p class="msoplaintext"><span class="calibre19">   "Harris Koleji kampüsünde mi?"</span></p>

  <p class="msoplaintext"><span class="calibre19">   "Evet." Wright safça gülümsedi. "Büroma sığmayacak kadar çok kitabım var. Zemin kattaki bir odayı ikinci bürom olarak kullanıyorum."</span></p>

  <p class="msoplaintext"><span class="calibre19">   "O akşam yalnız mıydınız?"</span></p>

  <p class="msoplaintext"><span class="calibre19">   "Hayır. Öğrencim Todd Childs saat sekiz buçuk sularına kadar yanımdaydı."</span></p>

  <p class="msoplaintext"><span class="calibre19">   "Josh Kirkwood'un kaçırıldığım ilk ne zaman duydunuz?"</span></p>

  <p class="msoplaintext"><span class="calibre19">   "O akşam daha geç bir saatte. Saat on haberlerinde."</span></p>

  <p class="msoplaintext"><span class="calibre19">   "Josh'u tanır mısınız?"</span></p>

  <p class="msoplaintext"><span class="calibre19">   "Komşularımın çocuklarını tanırdım, gördüğümde bir merhaba diyecek kadar."</span></p>

  <p class="msoplaintext"><span class="calibre19">   "Anababasını tanır mısınız?"</span></p>

  <p class="msoplaintext"><span class="calibre19">   "Hannah ile Paul'ü tanırım. Karımla benim arkadaşlarımızdır."</span></p>

  <p class="msoplaintext"><span class="calibre19">   "Aranızda hiç kavga geçmiş miydi?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Oğlu kaçırıldıktan sonra birkaç kere Dr. Garrison'la konuştunuz, değil mi? Geçmiş olsun dilemek, yardımcı olmak için."</span></p>

  <p class="msoplaintext"><span class="calibre19">   "Evet. Hatta ayın yirmi birinde kendisine telefon edip Edina'da tanıdığım bir aile terapistinin adını verdim. Bu felaketin evliliklerine ağır bir darbe indirdiği belli oluyordu."</span></p>

  <p class="msoplaintext"><span class="calibre19">   "Josh kaybolduktan sonra basının sizi birkaç kere danışmanlığa çağırdığı doğru mu?"</span></p>

  <p class="msoplaintext"><span class="calibre19">   "Evet. Ben de onlara kriminal davranış alanında uzman olmadığımı defalarca söyledim."</span></p>

  <p class="msoplaintext"><span class="calibre19">   "Tutuklanmanızdan önce polis sizi Josh Kirkwood kayboluşu hakkında sorguya çekmiş miydi?"</span></p>

  <p class="msoplaintext"><span class="calibre19">   "Bir zanlı olarak hayır. Bazı genel sorular sormuşlardı: Mahallede yabancı biri görüp görmediğim, Kirkwood'ların evinde son günlerde bir değişiklik fark edip etmediğim falan gibi."</span></p>

  <p class="msoplaintext"><span class="calibre19">   "Onlara ne yanıt verdiniz ?"</span></p>

  <p class="msoplaintext"><span class="calibre19">   "Kendilerine yardımcı olamayacağımı söyledim. Ben zamanımın büyük bir kısmını ya kolejde ya da evdeki çalışma odamda geçiririm."</span></p>

  <p class="msoplaintext"><span class="calibre19">   "Ocak ayının Yirmi İkisi Cumartesi öğleden sonrası neredeydiniz?"</span></p>

  <p class="msoplaintext"><span class="calibre19">   "Çalışıyordum. Yeni dönem Pazartesi günü başlayacaktı. Hazırlık yapıyordum."</span></p>

  <p class="msoplaintext"><span class="calibre19">   "Yalnız mıydınız?"</span></p>

  <p class="msoplaintext"><span class="calibre19">   "Saat biri çeyrek geceye kadar Todd Childs yanımdaydı. Ondan sonra yalnızdım. Eve yemeğe gittim, saat bir buçuk gibi, bir saat kadar sonra döndüm. Öğleden sonrayı ve akşamı Cray binasında geçirdim."</span></p>

  <p class="msoplaintext"><span class="calibre19">   "Eve kaçta döndünüz?"</span></p>

  <p class="msoplaintext"><span class="calibre19">   "O akşam dokuzu çeyrek geçe."</span></p>

  <p class="msoplaintext"><span class="calibre19">   "Eve vardığınızda neler olduğunu mahkemeye anlatır mısınız?"</span></p>

  <p class="msoplaintext"><span class="calibre19">   "Arabamı garaja park edip eve açılan kapıya yürümüştüm ki evin arkasında silah sesine benzer bir gürültü duydum. Kapıya çıkınca bir adamın bana doğru koştuğunu gördüm. Koşan kişiyi bir hırsız falan sandım. Polisi aramak üzere hemen içeri çekildim. Tam o anda kapı açıldı ve biri üzerime atlayıp bana tutuklandığımı bildirdi.</span></p>

  <p class="msoplaintext"><span class="calibre19">   "O öğleden sonra Ajan O'Malley'in kaçırıldığından haberiniz yok muydu?"</span></p>

  <p class="msoplaintext"><span class="calibre19">   "Elbette yoktu. Böyle bir şeyi nasıl bilebilirdim ki?"</span></p>

  <p class="msoplaintext"><span class="calibre19">   Costello, "Doğru, nasıl bilebilirdiniz" diyerek izleyicilere döndü. "Dr. Wright, daha önce Savcılığın fotoğraflarında gördüğümüz gibi bir kayak maskeniz var mıdır?"</span></p>

  <p class="msoplaintext"><span class="calibre19">   "Bir zamanlar vardı. Eskiden soğuğa aldırmadan haftada üç gün kayardım. Ama son bir iki yıldır yapamıyorum."</span></p>

  <p class="msoplaintext"><span class="calibre19">   "Kayak maskenizin ne olduğu hakkında bir fikriniz var mı?"</span></p>

  <p class="msoplaintext"><span class="calibre19">   Garrett başını salladı. "Bilemem. Karım eski eşyalarla sattı sanırım."</span></p>

  <p class="msoplaintext"><span class="calibre19">   "Tabancanız var mı?"</span></p>

  <p class="msoplaintext"><span class="calibre19">   "Hayır. Ben silah denetimi taraftarıyım. Evimde asla silah bulundurmam."</span></p>

  <p class="msoplaintext"><span class="calibre19">   "Peki, tutanağa geçmesi için soruyorum, Dr. Wright, Josh Kirkwood'u siz mi kaçırdınız?"</span></p>

  <p class="msoplaintext"><span class="calibre19">   "Kesinlikle hayır."</span></p>

  <p class="msoplaintext"><span class="calibre19">   "Ajan Megan O'Malley'i siz mi kaçırıp dövdünüz?"</span></p>

  <p class="msoplaintext"><span class="calibre19">   "Kesinlikle hayır."</span></p>

  <p class="msoplaintext"><span class="calibre19">   "Teşekkür ederim, Dr. Wright. Başka sorum yok."</span></p>

  <p class="msoplaintext"><span class="calibre19">   Costello daha yerine dönmeden Ellen ayağa kalkmıştı. Sahneye hâkim olmak için masanın kenarına yürüdü. Wright ile Costello'nun ağlarını örmelerini, Grabko ve basını kendilerine çekmelerini izlemişti. Rollerini tam olarak oynamışlardı. İzleyicilerin onların performansını unutmalarını, Garrett Wright'ın topluma hizmetini unutmalarını sağlamak ve hikâyesindeki gediklere parmaklarını geçirip parça parça etmek kendisine kalmıştı.</span></p>

  <p class="msoplaintext"><span class="calibre19">   "Dr. Wright, Cray binasının zemin katında kullandığınız o depo binanın kuzeybatı köşesindedir, değil mi?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Merdivenden inince ilk oda?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Ve o merdivenlerin sahanlığında bir kapıdan çıkılıp birkaç çöp tenekesi geçilince küçük bir fakülte otoparkına gelinir."</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Doğrusu ek bir büro olarak çok kullanışlı bir yer, kimseye görünmeden gidip gelmesi çok kolay."</span></p>

  <p class="msoplaintext"><span class="calibre19">   "İtiraz ediyorum."</span></p>

  <p class="msoplaintext"><span class="calibre19">   "Sorumu değiştirerek sorayım, Sayın Yargıç." Ellen vurgulamak istediği noktayı bir kere daha dile getirme fırsatının çıktığına sevinmişti. "Ayın On İkisi akşamı Cray binasından çıktığınızı gören olmuş muydu?"</span></p>

  <p class="msoplaintext"><span class="calibre19">   "Ben kimseyi görmemiştim."</span></p>

  <p class="msoplaintext"><span class="calibre19">   "Bize öğrencilerinizden Todd Childs'ın o akşam sizinle olduğunu söylemiştiniz."</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Yalnızca Todd Childs mı vardı?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Dr. Wright, Bay Childs'ın polise ilk ifadesinde o akşam sizinle olduğunu söylememesini açıklayabilir misiniz?"</span></p>

  <p class="msoplaintext"><span class="calibre19">   "İtiraz ediyorum. Tanığı varsayıma zorluyor."</span></p>

  <p class="msoplaintext"><span class="calibre19">   "İtiraz kabul edildi."</span></p>

  <p class="msoplaintext"><span class="calibre19">   "Ya ayın yirmi ikisinde? Öğle yemeğinden sonra Cray binasına döndüğünüzü ve sonra da o gece dokuzu geçene kadar çalıştığınızı iddia ettiniz, bu iddianızı destekleyecek biri var mı?"</span></p>

  <p class="msoplaintext"><span class="calibre19">   "Ben yalnızdım ve daha sonra bir tanığa ihtiyacım olduğunu bilemezdim."</span></p>

  <p class="msoplaintext"><span class="calibre19">   Ellen'le bir anlığına gözgöze geldiğinde adamın bakışlarında bir alaycılık seziliyordu. Sanki denetim elinde değilmiş de Ellen'in yalnızca oynamasına izin veriyormuş gibi. Bu fikir Ellen'in kendine güvenini kemiren bir kurt gibiydi, közlerinin önünde Dustin Holloman'ın görüntüsü belirdi. Kimileri GÜNAHla yükselir, kimileri erdemle düşer.</span></p>

  <p class="msoplaintext"><span class="calibre19">   "Ayın Yirmi İkisinde, Todd Childs odanızdan çıktıktan sonra bir daha hiç kimseyi görmediniz. Bütün gün ve ta akşama kadar, öyle mi?"</span></p>

  <p class="msoplaintext"><span class="calibre19">   "Hayır, görmedim."</span></p>

  <p class="msoplaintext"><span class="calibre19">   Ellen tanık bölmesi önünde ağır ağır yürürken kollarım göğsünde kavuşturup kaşını kaldırdı. "Bu biraz garip değil mi? Dediğiniz gibi yeni dönem Pazartesi başlayacaktı. Cray binasında odası olup da hazırlanma ihtiyacı duyan tek öğretmen siz miydiniz?"</span></p>

  <p class="msoplaintext"><span class="calibre19">   "Meslektaşlarım adına konuşamam." Wright çok sakindi. "Belki de onlar benden iyi hazırlanmışlardı. Belki de hava yüzünden gelememişlerdi. Dışarda kar fırtınası vardı."</span></p>

  <p class="msoplaintext"><span class="calibre19">   "Evet, hava çok soğuk ve kötüydü. Ama Şef Holt sizi tutukladığında siz ter içindeydiniz. Eldivenli de değildiniz. Bunu açıklayabilir misiniz, Dr. Wright?"</span></p>

  <p class="msoplaintext"><span class="calibre19">   "Gayet ürkütücü bir deney yaşamıştım, Bayan North. Silah sesleri duymuştum, bir adam üzerime doğru koşmuş, sonra garajımdan içeri girip üstüme atılmıştı. Bunlar terleme nedenleridir."</span></p>

  <p class="msoplaintext"><span class="calibre19">   "Ya eldivenler?"</span></p>

  <p class="msoplaintext"><span class="calibre19">   "Unutmuştum."</span></p>

  <p class="msoplaintext"><span class="calibre19">   "Öyle korkunç soğuk bir gecede mi?"</span></p>

  <p class="msoplaintext"><span class="calibre19">   "Yorgundum. Saat geçti."</span></p>

  <p class="msoplaintext"><span class="calibre19">   "Rüzgâr faktörü altı dereceydi."</span></p>

  <p class="msoplaintext"><span class="calibre19">   "Evet, eve gelene kadar kendime sövüp durmuştum."</span></p>

  <p class="msoplaintext"><span class="calibre19">   Yine o bakışla baktı. Sinir bozucu. Keyif alıyormuş gibi. Ellen'i, kimsenin görmediği anlaşılan garip ve paylaşılan bir âna çekiyormuşçasına. Ellen sırtını çevirip notlarına bakma bahanesiyle masasına döndü.</span></p>

  <p class="msoplaintext"><span class="calibre19">   "Dr. Wright, Ajan O'Malley o öğleden sonra sizinle Profesör Priest'ın odasında konuştuğunda üzerinizde koyu renk pantolon, gömlek ve kravat olduğunu söylemişti. Şef Holt sizi tutukladığında tepeden tırnağa kadar siyahlar içindeydiniz. Neden?"</span></p>

  <p class="msoplaintext"><span class="calibre19">   "Öğle yemeği için eve gidince üstümü değiştirdim. Cumartesi günüydü. Günün kalan kısmını yalnız geçireceğimi biliyordum. Rahat olmak istedim."</span></p>

  <p class="msoplaintext"><span class="calibre19">   "Ve böylece ninja savaşçısı gibi giyindiniz?"</span></p>

  <p class="msoplaintext"><span class="calibre19">   "İtiraz ediyorum!" diye Costello bağırdı.</span></p>

  <p class="msoplaintext"><span class="calibre19">   "İtiraz kabul edildi." Grabko, Ellen'e kaşlarını çattı. "Bayan North, bunu yapmamanız gerektiğini bilirsiniz."</span></p>

  <p class="msoplaintext"><span class="calibre19">   "Peki, Sayın Yargıç." Ellen başını çevirdi. "Başka sorum yok."</span></p>

  <p class="msoplaintext"><span class="calibre19">   Ellen yerine otururken izleyicilerin arasından mırıltılar yükseldi. Ne konuştuklarını çok iyi biliyordu. Neden adama yüklenmemişti? Neden suçunu itiraf edene -eğer itiraf edecek bir suçu varsa- kadar soru yağmuruna tutmamıştı? Duruşmaları ilk kez izleyenler hep aynı soruları sorarlardı. Hukuk profesörlerinin öğrencilerinin kafasından daha ilk derslerde ayıklamaya çalıştıkları fikirler. Garrett Wright tanık yerindeyken hiçbir şeyi itiraf etmezdi. Kendi hikâyesi, kendi rolü vardı ve onlara sıkı sıkı bağlı kalırdı. Zorlarsa Ellen'in kendisi aptal durumuna düşerdi. Kanıtlamayacağı yalanlar olduğunu bildiği yanıtları almak için soru sormanın hiçbir anlamı yoktu."</span></p>

  <p class="msoplaintext"><span class="calibre19">   "Savunma Annette Fabrino'yu çağırıyor."</span></p>

  <p class="msoplaintext"><span class="calibre19">   Tanık bölmesine geçen kadın tombul vücutlu ve Rafael'in meleklerinden birinin yüzüne sahipti. Farlara yakalanmış bir ceylan gibi bakıyordu kalabalığa. Bu kadar insan önünde ifade vermekten ürktüğü belliydi. Costello tanık bölmesinin önüne geçip sevimli bir gülümsemeyle kadını rahat ettirmeye çalıştı.</span></p>

  <p class="msoplaintext"><span class="calibre19">   "Sana bir iki soru soracağım, Annette" dedi. "Uzun sürmeyecek. Bir kere, tutanağa geçmesi için adresini söyler misin?"</span></p>

  <p class="msoplaintext"><span class="calibre19">   "Lakeshore Drive Doksan İki Numara."</span></p>

  <p class="msoplaintext"><span class="calibre19">   "Dr. Wright'ın evinin hemen yanında yani?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Ayın Yirmi İkisi Cumartesi günü saat iki buçuk sularında ön pencerenden dışarı baktın mı?"</span></p>

  <p class="msoplaintext"><span class="calibre19">   "Evet. Kocam bir iş seyahatinden ikide dönecekti, geç kalmış ve telefon da etmemişti. Bu hava yüzünden başına bir şey gelmesinden korkuyordum."</span></p>

  <p class="msoplaintext"><span class="calibre19">   "Dışarı bakınca ne gördünüz?"</span></p>

  <p class="msoplaintext"><span class="calibre19">   "Dr. Wright'ı otomobiliyle güneye doğru giderken gördüm."</span></p>

  <p class="msoplaintext"><span class="calibre19">   "Saatten emin misiniz?"</span></p>

  <p class="msoplaintext"><span class="calibre19">   "Evet. Her beş dakikada bir saate bakıyordum."</span></p>

  <p class="msoplaintext"><span class="calibre19">   "Teşekkür ederim, Annette." Costello yine gülümsedi, ellerini pantolon ceplerine soktu. "O kadar da korkulacak bir şey değilmiş, değil mi?"</span></p>

  <p class="msoplaintext"><span class="calibre19">   Annette Fabrino'nun yanaklarında pembe bir gül açtı.</span></p>

  <p class="msoplaintext"><span class="calibre19">   Costello tanığından uzaklaşırken Ellen, "Bayan Fabrino" dedi. "Eviniz sokağın batı yanındadır, değil mi? Köşedeki Tudor stili bina?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Ve Dr. Wright'ın gri Saab'ını güneye doğru giderken gördüğünüzü söylediniz. Bu da sürücünün sizin tarafınızda olmadığı demektir, değil mi?"</span></p>

  <p class="msoplaintext"><span class="calibre19">   "Şey... evet."</span></p>

  <p class="msoplaintext"><span class="calibre19">   "Ve o öğleden sonra lapa lapa kar yağıyordu, değil mi?" Kadın başını salladı. "Evet. O yüzden o kadar heyecanlanmıştım zaten. Yolların kapandığını duyuyordum."</span></p>

  <p class="msoplaintext"><span class="calibre19">   "Şu halde kar yağarken ve sürücü sizin aksi tarafınızdayken Dr. Wright'ı geçerken gördüğünüzü söylediğinize göre yüzünü net olarak görebildiniz mi?"</span></p>

  <p class="msoplaintext"><span class="calibre19">   "Şey..." Kadın kekelemeye başladı. "Şey... hayır. Yalnızca bir an herhalde."</span></p>

  <p class="msoplaintext"><span class="calibre19">   "Otomobilin onun olduğunu biliyordunuz."</span></p>

  <p class="msoplaintext"><span class="calibre19">   "Evet. Mahallede ona benzeyen başka araç yoktur."</span></p>

  <p class="msoplaintext"><span class="calibre19">   "Şu halde siz de gayet mantıklı olarak direksiyonda onun oturduğunu düşündünüz. Ama bunu kesin olarak söyleyebilir misiniz?"</span></p>

  <p class="msoplaintext"><span class="calibre19">   Annette Fabrino'nun hiç de kesin bir tavrı yoktu. Sağına soluna bakarak tanıdığı birinden bir güvence aradı. Costello'ya bakmaya çalışınca Ellen adamın vücut diliyle tanığına kendisine ihanet etmekte olduğunu iletememesi için önüne geçti.</span></p>

  <p class="msoplaintext"><span class="calibre19">   "Ben o sanmıştım" dedi kadın.</span></p>

  <p class="msoplaintext"><span class="calibre19">   "O olduğuna yemin edebilir misiniz?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Başka sorum yok" dedi Ellen sevimli bir gülümsemeyle. "Yardımlarınız için çok teşekkür ederim, Bayan Fabrino."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">"Savunma Todds Childs'ı çağırıyor."</span></p>

  <p class="msoplaintext"><span class="calibre19">   Mübaşirin açtığı jüri odasının kapısından Todds Childs içeri girdi. Costello öğle tatilinde bir yolunu bulup Childs'ı gizlice adliyeye sokmuştu. Ve yaptığı büyü o kadarla kalmamıştı. Genç o kadar değişmişti ki, Ellen onun Childs olduğuna inanmak için uzun uzun bakmak zorunda kalmıştı. Atkuyruğu saçı kökünden kesilmişti, üstündeki tişörtün yerini kravatlı bir gömlek almıştı. Taze tıraş olmuş Todd Childs yerine geçip yeminini etti.</span></p>

  <p class="msoplaintext"><span class="calibre19">   Sorgu sırasında çok nazikti. Evet efendim. Hayır, efendim. Saldırganlığından eser yoktu. Costello onu Genç Cumhuriyetçiler için bir aday gibi gösteriyordu. Güvenilir, öğretmenlik yaparak harçlığını çıkaran burslu bir öğrenci. Ellen'in Pack Rat'te konuştuğu gençle hiçbir benzerliği yoktu. Costello'nun onu bir yerde saklayıp eğittiği anlaşılıyordu ve herhalde bu zahmeti için ona para da ödüyordu.</span></p>

  <p class="msoplaintext"><span class="calibre19">   "Todd, ayın On İkisi akşamı Dr. Wright ile miydin?"</span></p>

  <p class="msoplaintext"><span class="calibre19">   "Evet." Childs yeni pantolonundan bir iplik parçası alır gibi yaparak önüne baktı. "Cray binasının alt katındaydık Geçen yıl araştırmada topladığımız bazı verilerin üzerinden geçiyorduk."</span></p>

  <p class="msoplaintext"><span class="calibre19">   "Yirmi Dört Ocak'ta polise verdiğin ifadede o gece sinemada olduğunu söylemişsin."</span></p>

  <p class="msoplaintext"><span class="calibre19">   Childs, Costello'ya, sonra Wright'a baktı, başını yine öne eğdi. "Yanılmışım. Sinemaya gittim ama geç seansa."</span></p>

  <p class="msoplaintext"><span class="calibre19">   "Hangi sinemaya gittin?"</span></p>

  <p class="msoplaintext"><span class="calibre19">   "Burnsville'deki alışveriş merkezindekine."</span></p>

  <p class="msoplaintext"><span class="calibre19">   "Josh Kirkwood'un kaçırılması hakkında bir şey duymuş muydun?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Ayın Yirmi İkisi Cumartesi günü Ajan O'Malley Profesör Priest'ın odasına uğradığında sen de oradaydın, değil mi?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "O gittikten sonra Dr. Wright heyecanlı ya da sıkılmış mıydı?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Ajan O'Malley'in arkasından gitmekten ya da Christopher Priest'ın evine gitmekten söz etti mi?"</span></p>

  <p class="msoplaintext"><span class="calibre19">   "Hayır."</span></p>

  <p class="msoplaintext"><span class="calibre19">   "Josh Kirkwood'un kaçırılması hakkında bir şey söyledi mi?"</span></p>

  <p class="msoplaintext"><span class="calibre19">   Todd başını omuzları arasına çekti. "Evet. Çok yazık olduğunu, Kirkwood'ların çok iyi bir aile olduklarını söyledi."</span></p>

  <p class="msoplaintext"><span class="calibre19">   Costello zarif bir hareketle geri döndü. "Tanık sizindir, Bayan North."</span></p>

  <p class="msoplaintext"><span class="calibre19">   Ellen sanki dua ediyormuş gibi ellerini önünde birleştirerek düşünceli bir tavırla tanık bölmesine yürüdü. "Todd, Dr. Wright'ı çok uzun zamandan beri tanıyorsun, değil mi? Harris'e devam ettiğinden beri, öyle mi?"</span></p>

  <p class="msoplaintext"><span class="calibre19">   Childs kuşkuyla kadına gözucuyla baktı. "Evet."</span></p>

  <p class="msoplaintext"><span class="calibre19">   "Onun dersini ilk girdiğinde seçmiştin. Hep psikoloji okumak isterdin."</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Ve Dr. Wright senin için yalnızca öğretmen değil, senin danışmanın, yol gösterenindi."</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Arkadaşındı diyebilir miyiz?" Childs ters ters baktı. "Ona çok saygı duyarım."</span></p>

  <p class="msoplaintext"><span class="calibre19">   "Hayran olunacak bir şey bu, Todd."</span></p>

  <p class="msoplaintext"><span class="calibre19">   "O da hayranlık duyulacak bir insandır."</span></p>

  <p class="msoplaintext"><span class="calibre19">   Ellen başını arkaya attı. "Pek az hayran olunacak insan çocuk kaçırma ve tecavüzle suçlanır."</span></p>

  <p class="msoplaintext"><span class="calibre19">   "Sayın Yargıç!" diye fırladı Costello.</span></p>

  <p class="msoplaintext"><span class="calibre19">   "Bayan North, beni sizi bir daha uyarmak zorunda bırakmayın."</span></p>

  <p class="msoplaintext"><span class="calibre19">   "Özür dilerim, Sayın Yargıç." Ellen gözlerini bir an bile ayırmamıştı tanıktan. "Dr. Wright'a saygı ve hayranlık duyuyorsun. Ne kadar? Onun için yalan söyleyecek kadar mı?"</span></p>

  <p class="msoplaintext"><span class="calibre19">   "Hayır!"</span></p>

  <p class="msoplaintext"><span class="calibre19">   "İtiraz ediyorum!"</span></p>

  <p class="msoplaintext"><span class="calibre19">   "İtiraz kabul edildi!"</span></p>

  <p class="msoplaintext"><span class="calibre19">   Ellen bir an bile duraksamadan, "O gece hangi sinemaya gittin, Todd?" diye sordu.</span></p>

  <p class="msoplaintext"><span class="calibre19">   "Söyledim ya, Bumsville'e."</span></p>

  <p class="msoplaintext"><span class="calibre19">   Ellen şaşırmış göründü. "Burnsville mi? Bir Çarşamba Gecesi geç seansa gitmek için ta Bumsville'e kadar otomobil sürdün ve sonra polisle konuşurken bunu unuttun, öyle mi?"</span></p>

  <p class="msoplaintext"><span class="calibre19">   "Onlara sinemada olduğumu söylemiştim."</span></p>

  <p class="msoplaintext"><span class="calibre19">   "Anlıyorum. O zaman kaçırılma sırasında Dr. Wright'la olduğunu unutmuştun demek. Yoksa ilk ifadende Burnsville'den söz edilmediğine göre Burnsville'de sinemada mı olduğunu mu unutmuştun?"</span></p>

  <p class="msoplaintext"><span class="calibre19">   "Önemli görünmemişti."</span></p>

  <p class="msoplaintext"><span class="calibre19">   "Polis ifadene göre Deer Lake sinemalarında araştırmaya başlayana kadar" dedi Ellen sert bir sesle. "Harris'te ortalaman 3.85, değil mi, Todd?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "O zaman yalancı tanıklığın anlamının ve sonuçlarının ne olduğunu bildiğini tahmin..."</span></p>

  <p class="msoplaintext"><span class="calibre19">   Costello kollarını kaldırdı. "Sayın Yargıç, bu kadarı da olmaz."</span></p>

  <p class="msoplaintext"><span class="calibre19">   "Ses tonunuzu değiştirin, Bayan North."</span></p>

  <p class="msoplaintext"><span class="calibre19">   "Peki, Sayın Yargıç." Ellen gözlerini bir an bile ayırmıyordu Childs'dan. "Todd, son birkaç gündür nerede kalıyordun?"</span></p>

  <p class="msoplaintext"><span class="calibre19">   "İtiraz ediyorum."</span></p>

  <p class="msoplaintext"><span class="calibre19">   "Kabul edildi."</span></p>

  <p class="msoplaintext"><span class="calibre19">   "Deer Lake polisinin seni..."</span></p>

  <p class="msoplaintext"><span class="calibre19">   "İtiraz ediyorum." Costello ayağa fırladı. "Gereklilik."</span></p>

  <p class="msoplaintext"><span class="calibre19">   "Bu tanığın inanılırlığı için gerekli, Sayın Yargıç. Bay Childs polisten saklanıyorsa..."</span></p>

  <p class="msoplaintext"><span class="calibre19">   Sakallarının üst kısmında yanakları pembeleşen Grabko tokmağını indirdi. "Bayan North, daha fazla ısrar etmeyin."</span></p>

  <p class="msoplaintext"><span class="calibre19">   Ellen ellerini iki yana açtı. "Ama Sayın Yargıç, tanık hem polise hem bu mahkemeye çelişkili beyanlarda bulundu. Sanığa karşı aşırı taraflı ve..."</span></p>

  <p class="msoplaintext"><span class="calibre19">   "Anlaşıldı, Bayan North" dedi Grabko.</span></p>

  <p class="msoplaintext"><span class="calibre19">   Ellen durumu anladığını belirterek tanık bölmesinde uzaklaştı. "Başka sorum yok."</span></p>

  <p class="msoplaintext"><span class="calibre19">   Childs tanık bölmesinden çıkarken Mitch Holt ile üniformalı bir polis iki yanına geçti.</span></p>

  <p class="msoplaintext"><span class="calibre19">   Childs kolunu memurun elinden çekerek, "Ne bok yemeye..." diye bağırdı.</span></p>

  <p class="msoplaintext"><span class="calibre19">   Costello ayağa fırladı. "Bu rezalettir, Sayın Yargıç."</span></p>

  <p class="msoplaintext"><span class="calibre19">   İki sıra arasındaki koridorda itişme devam ederken gazeteciler de ayağa fırladılar. Mitch Holt ile Memur Stevens Childs'ı aralarına alıp kapıya doğru çekiştirirlerken arkalarında Grabko bir tokmak daha kırdı.</span></p>

  <p class="msoplaintext"><span class="calibre19">   Yargıç savcıyla avukatı bir kere daha yanına çağırdı. Ellen, Costello'nun yanında dururken adamdan dalga dalga yayılan öfkeyi hissediyordu. Costello, Ellen'i duruşmayı bir sirk gösterisine çevirmekle suçladı.</span></p>

  <p class="msoplaintext"><span class="calibre19">   Ellen gayet sakin bir tavırla, "Biraz aşırı davranmıyor musunuz, Bay Costello?" dedi. "Polis o dükkân soygunu hakkında sorguya çekmek için günlerdir Childs'ı arıyor. Kendisini bulamadıkları ve nerede olduğu hakkında kimseden bir yardım da alamadıkları için gördükleri yerde yakalamaya karar vermiş olduklarını tahmin ediyorum."</span></p>

  <p class="msoplaintext"><span class="calibre19">   "Mahkemenin huzurunda mı?" Costello patlayacak gibiydi.</span></p>

  <p class="msoplaintext"><span class="calibre19">   "Tiyatrodan ben de hoşlanmam, Bayan North" dedi Grabko. "Bu konuda Şef Holt'la konuşacağım."</span></p>

  <p class="msoplaintext"><span class="calibre19">   "Bu olaydan hemen el çektirilmeli" dedi Costello. "Burada açıkça bir çıkar çatışması var."</span></p>

  <p class="msoplaintext"><span class="calibre19">   "O konunun bu duruşmayla hiçbir ilgisi yok, Bay Costello" dedi Ellen.</span></p>

  <p class="msoplaintext"><span class="calibre19">   Grabko, "Son defa uyarıyorum, benim işimi yapmaktan vazgeçin, Bayan North" dedi. "Şimdi yerlerinize dönün de bu duruşmaya uygar bir biçimde devam edelim. Yeni tanığınızı çağırın, Bay Costello."</span></p>

  <p class="msoplaintext"><span class="calibre19">   Masalarına dönerken salonun arkasındaki kapı açıldı, orta yaşlı, siyah saçları geriye taranmış bir adam eldiveni elinde küçük bir zarf olduğu halde içeri girip öne doğru yürüdü. Parmaklığın üzerinden eğilip zarfı Dorman'a uzattı. Costello yargıca dönerken gözlerinde parlak ve vahşi bir parıltı belirdi</span></p>

  <p class="msoplaintext"><span class="calibre19">   "Savunma Karen Wright'ı çağırıyor."</span></p>

  <p class="msoplaintext"><span class="calibre19">   Karen Wright tanık sandalyesine oturdu. Ellen kadının bu sakinliğinin sakinleştirici ilaç almaktan olup olmadığını merak etti. Gözleri iri iriydi ve hep açıktı. Bakışlarını Costello'ya çevirip söze başlamasını bekledi. Costello kadının görülmesini önlememek için tanık bölmesinin köşesine yerleşti.</span></p>

  <p class="msoplaintext"><span class="calibre19">   "Karen, bu gün buraya tanıklık etmeye geldiğin için sana teşekkür ederim. Bunun senin için güç olduğunu biliyorum. Bütün bu işkence sana çok ağır geldi, değil mi?"</span></p>

  <p class="msoplaintext"><span class="calibre19">   "Bilemeyeceğiniz kadar." Karen dantel kenarlı mendiliyle gözlerinden henüz akmamış olan yaşı kuruladı. "Çok korkunçtu. Hepsi. Hiç aklıma gelmezdi ki..." Susup bir anlığına gözlerini kapattı. "Korkunç. Bütün bunlardan nefret ediyorum."</span></p>

  <p class="msoplaintext"><span class="calibre19">   "Karen, Dr. Wright'la ne kadar zamandır evlisiniz?"</span></p>

  <p class="msoplaintext"><span class="calibre19">   Kadının ağzının kenarında nostaljik bir gülümseme belirdi. "Ezelden beri sanki. On altı yıldır."</span></p>

  <p class="msoplaintext"><span class="calibre19">   "Ve bunca zaman içinde Garrett'ın başı yasalarla belaya girdi mi?"</span></p>

  <p class="msoplaintext"><span class="calibre19">   "Hayır." Kadın başını sallarken kucağındaki mendili büktü. "Garrett bir trafik cezası bile almamıştır. Çok dikkatli bir insandı. Tutuklanmaması gerekirdi. Bunların hiçbiri olmamalıydı."</span></p>

  <p class="msoplaintext"><span class="calibre19">   "Sana hiç Kirkwood'ların aleyhinde kötü bir şey söylemiş midir?"</span></p>

  <p class="msoplaintext"><span class="calibre19">   "Hayır. Asla."</span></p>

  <p class="msoplaintext"><span class="calibre19">   "Ya sen?"</span></p>

  <p class="msoplaintext"><span class="calibre19">   Kadın bakışlarını indirip sesini alçaktı. "Onları arkadaş olarak kabul ederdim."</span></p>

  <p class="msoplaintext"><span class="calibre19">   "Hatta Josh kayıpken onlara yardım ettin, değil mi, Karen?"</span></p>

  <p class="msoplaintext"><span class="calibre19">   "Lily'ye baktım." Kadının yanaklarından iki damla yaş süzüldü. "Öyle tatlı bir çocuktur ki. Ben bebekleri çok severim, gizim çocuğumuz olmuyor." Bu sanki ayıp bir şeymiş gibi bakışlarını yine kucağına çevirdi.</span></p>

  <p class="msoplaintext"><span class="calibre19">   Costello kadını olası tehlikeli sulardan uzaklaştırmak için aniden, "Karen, ayın On İkisi akşamı neredeydin?" diye sordu.</span></p>

  <p class="msoplaintext"><span class="calibre19">   "İşteydim. Omni Complex'te Halvorsen Tarım Sigorta Şirketi'nde part time sekreter olarak çalışıyorum."</span></p>

  <p class="msoplaintext"><span class="calibre19">   "Sık sık akşamları çalışır mısın?"</span></p>

  <p class="msoplaintext"><span class="calibre19">   "Ben... hayır." Kadın yine gözlerini kapatıp soluğunu içine çekti.</span></p>

  <p class="msoplaintext"><span class="calibre19">   "Karen, o gece çalışıyor muydun?"</span></p>

  <p class="msoplaintext"><span class="calibre19">   Kadının boğazının ardından garip bir inilti koptu, oturduğu yerde ileri geri sallanmaya başladı. Kollarını gövdesine sarmış olmasına rağmen titrediği belliydi. Gözlerinden yaşlar akıyordu.</span></p>

  <p class="msoplaintext"><span class="calibre19">   "Bu haksızlık" diye inledi. "Haksızlık bu..."</span></p>

  <p class="msoplaintext"><span class="calibre19">   "Karen" diye fısıldadı Costello. "Lütfen sorumu yanıtla. Bu çok önemli. O gece Omni Complex'teydin. Çalışıyor muydun?"</span></p>

  <p class="msoplaintext"><span class="calibre19">   Güzel yüzü ıstırapla çarpılmış olan kadın avukata baktı. Bakışlarıyla kalabalığı taradı, bir an arkalarda biri üzerinde durdu, sonra kocasına döndü. Kocası ifadesiz bir yüzle bakıyordu kendisine.</span></p>

  <p class="msoplaintext"><span class="calibre19">   "Çok üzgünüm" diye fısıldadı. Bakışlarını kucağına indirdi. "Çok çok üzgünüm. Lütfen beni..."</span></p>

  <p class="msoplaintext"><span class="calibre19">   "Karen, soruyu yanıtlamak zorundasın."</span></p>

  <p class="msoplaintext"><span class="calibre19">   Kadın incecik bir sesle salonda herkesin beklediği bombasını atıverdi.</span></p>

  <p class="msoplaintext"><span class="calibre19">   "Geç kaldım... çünkü... Paul Kirkwood'la bir ilişkim vardı."</span></p>

  <p class="msoplaintext"><span class="calibre19">   Bu itiraf Ellen'e ses duvarını aşan bir patlama gibi çarptı. Kalabalıktan bir patlama oldu, Paul Kirkwood'un sesi hepsini bastırıyordu.</span></p>

  <p class="msoplaintext"><span class="calibre19">   "Yalan! Lanet olsun sana, Wright! Bunu sen tezgâhladın! Bunu sana ödeteceğim, orospu çocuğu!"</span></p>

  <p class="msoplaintext"><span class="calibre19">   Ellen ise bunun bedelini zaten birinin ödediğini düşünüyordu: Josh.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Dorman, "Sanıktan başkasının suçu işlediğini kanıtlamaya çalışmak savunma avukatının hakları içindedir" dedi. Costello'nun yanı başında işgüzar bir uşak gibi duruyordu.</span></p>

  <p class="msoplaintext"><span class="calibre19">   Costello, Grabko'nun ziyaretçi koltuklarından birine oturmuş, bacak bacak üstüne atmış, ceketini buruşmayacak biçimde düzeltmişti. Zarf elindeydi.</span></p>

  <p class="msoplaintext"><span class="calibre19">   "Bu vicdansızca başlatılmış kahrolası bir karalama kampanyasından başka bir şey değil!" diye bağırdı Ellen. Costello'nun tanıklarından bazılarından kan almış olabilirdi ama Costello şimdi büyük bir damara neşter atmıştı ve Grabko'nun kan çekmesine izin vermesini bekliyordu. Kendisi oturamayacak kadar öfkeliydi ama yine oturuyor ve Cameron arkasında nöbetçi gibi bekliyordu.</span></p>

  <p class="msoplaintext"><span class="calibre19">   Yargıç hakarete uğramış gibi baktı Ellen'in yüzüne. "Bayan North, odamda böyle konuşulmasını kabul edemem. Burası uygarca tartışma yeridir."</span></p>

  <p class="msoplaintext"><span class="calibre19">   "Bay Costello'nun yapmak istediği şeyin uygarca bir yanı yok, Sayın Yargıç."</span></p>

  <p class="msoplaintext"><span class="calibre19">   Grabko kıyamet kopmadan ikisinin de odasına gelmelerini emretmişti. Salondan çıkarlarken kalabalığın gürültüsü kulakları sağır edecek dereceye yükselmişti. Ellen o anda içerde olanları tahmin edebiliyordu. Av çılgınlığı. Kudurmuş kalabalık Paul Kirkwood'u parça parça ediyor olmalıydı. Karen Wright'ın iddiası doğruysa Ellen de birkaç parça koparmak isterdi ama aslında adamın sadakatsizliği kendi sorunuydu.</span></p>

  <p class="msoplaintext"><span class="calibre19">   Costello'ya dönerek, "Paul Kirkwood'un cinsel serüvenleri bu duruşmanın kapsamı dışındadır" dedi. "Tabii eğer doğruysa, müvekkiline kötülük yapmaktan başka bir neden de sağlamış olur."</span></p>

  <p class="msoplaintext"><span class="calibre19">   "Aksine bu Paul Kirkwood'a bir neden sağlar" dedi Costello gayet soğukkanlı bir tavırla.</span></p>

  <p class="msoplaintext"><span class="calibre19">   "Neymiş o?"</span></p>

  <p class="msoplaintext"><span class="calibre19">   "Çocuğun babasının kirli sırrını keşfettiğini tahmin ediyoruz; Paul çocuğu kaçırmakla bir taşla iki kuş vuracaktı: Hem oğlanı susturacak hem de bir rakibini ortadan kaldıracaktı."</span></p>

  <p class="msoplaintext"><span class="calibre19">   "Neden bu kadar azla yetiniyorsun?" diye alay etti Ellen. "Kennedy'nin vurulduğu gün o tepenin arkasındaki de o olabilirdi."</span></p>

  <p class="msoplaintext"><span class="calibre19">   "Ellen, şakacılığın burada yeri yoktur" diye Grabko atıldı.</span></p>

  <p class="msoplaintext"><span class="calibre19">   "Eğer savunma maskesi altında değilse" diye mırıldandı Ellen. Sonra Cameron kolunu çimdikleyince yüzünü buruşturdu.</span></p>

  <p class="msoplaintext"><span class="calibre19">   Costello, "Bayan Wright, Josh'un kaybolduğu gece Omni Complex'de boş bir büroda Paul Kirkwood'la randevusu olduğu yolunda ifade vermeye hazır" dedi. "Paul o akşam saat altı kırk teste kendisiyle buluşacakmış ve ancak saat yedide gelmiş. Nerede olduğunu söylememiş ve aşırı derecede telaşlıymış."</span></p>

  <p class="msoplaintext"><span class="calibre19">   "Onu senin müvekkilinin karısı söylüyor" dedi Ellen. Kadının tanık sandalyesine oturması bile saçma aslında."</span></p>

  <p class="msoplaintext"><span class="calibre19">   Costello onu duymazlıktan geldi. "Kadının ifadesi her şeyi yerli yerine oturtuyor, Sayın Yargıç. Paul Kirkwood daha ilk baştan beri kuşku altındaydı. Kaçırılma saati nerede olduğu belli değil, Olie Swain'in kamyonetiyle bir bağlantısı var.</span></p>

  <p class="msoplaintext"><span class="calibre19">   Swain suç ortağı olmuş olabilir. Kamyonet hakkında sürekli yalan söyledi. Ryan's Bay'deki kadın polise verdiği ifadede kapısına gelen adamın oğlunun köpeğini aradığını söylediğini anlattı ve köpeğin adını da vermiş. Onun Kirkwood olmadığını kim iddia edebilir?"</span></p>

  <p class="msoplaintext"><span class="calibre19">   "Yalnızca beyninin yarısı çalışan biri" dedi Ellen. "Hatırlarsan o tanık senin müvekkilini teşhis etmişti."</span></p>

  <p class="msoplaintext"><span class="calibre19">   "O yalnızca parkalı ve güneş gözlüklü bir adamı teşhis etti."</span></p>

  <p class="msoplaintext"><span class="calibre19">   "Onu sesinden de tanımıştı."</span></p>

  <p class="msoplaintext"><span class="calibre19">   "Paul Kirkwood o teşhiste yoktu. Kadın elinden geleni yaptı. Kirkwood sesini değiştirmiş olabilir. Bu işi Dr. Wright'ın üstüne atmaya çalışıyordu..."</span></p>

  <p class="msoplaintext"><span class="calibre19">   "O zaman kendini neden Garrett Wright olarak tanıtmadı?" diye sordu Cameron. "Neden kendini bu işe bulaştırsın! Hiçbir anlamı yok."</span></p>

  <p class="msoplaintext"><span class="calibre19">   "Bence kuşkuya neden var" diye Costello zarif bir şekilde omuz silkti. "Polis onun parmak izlerini bile alma gereğini duydu."</span></p>

  <p class="msoplaintext"><span class="calibre19">   "Diğerleri arasında olası şüpheliliğini ortadan kaldırmak için!"</span></p>

  <p class="msoplaintext"><span class="calibre19">   Costello Ellen'e baktı. "Polisin söyledikleriyle asıl amaçları arasındaki farklılığı sen çok iyi bilirsin, Ellen."</span></p>

  <p class="msoplaintext"><span class="calibre19">   Ellen burnunu kıvırdı. "İki gün önce onların ayakkabılarının bağcıklarını bağlayamayacak kadar aptal olduklarını söylüyordun; şimdi de her hareketlerinin ardında daha yüksek bir neden olduğunu düşünüyorsun."</span></p>

  <p class="msoplaintext"><span class="calibre19">   "Ve bir de tutuklama konusu var" dedi Cameron.</span></p>

  <p class="msoplaintext"><span class="calibre19">   "Eğer Kirkwood Dr. Wright'ı suçlamak için bir tezgâh kurmuşsa bu kolaylıkla açıklanabilir" dedi Costello. "Çarşaftaki ve yün başlıktaki saç telleri oraya kolaylıkla yerleştirilmiş olabilir. Kriminolog her ikisinde de tespit edilemeyen saçlar olduğunu söyledi. Ben Bay Kirkwood'un saçından örnek alınmasını istiyorum." Costello aşırı abartılı bir ciddiyetle Ellen'e döndü. "Olasılığı ortadan kaldırmak için tabii."</span></p>

  <p class="msoplaintext"><span class="calibre19">   Ellen parmaklarını koltuğunun kollarına doladı ve çıplak elleriyle Costello'nun kafasından örnek alma isteğini güçlükle engelledi. Costello'nun bunu zevkle karşılayacağından hiç kuşkusu yoktu. İlk andan beri amacı kendisini Grabko önünde kötü duruma düşürmek, her üstünlükten yararlanmaktı. Ellen onun tuzaklarına arka arkaya düşüvermişti. Bu gerçek karşısında içinden kendi saçlarını yolmak geliyordu. Ondan ve onun gibilerden sadece uzaklaşmakla kalmayıp etkilenmemesi de gerekirdi aslında. Yaşamını ve kendisini değiştirmişti sözümona, eski Ellen'i her an uyanacağı bir uykuya yatırmış olmamalıydı.</span></p>

  <p class="msoplaintext"><span class="calibre19">   Kendini sakin olmaya zorlayarak, "Sayın Yargıç" dedi. "Burada yargılanan Paul Kirkwood değil. Kendisi soruşturmaya tabi tutulmuş ve olası zanlılar arasından çıkartılmıştır. Josh Kirkwood'un kaçırılmasıyla Dustin Holloman'ın kaçırılması ve öldürülmesi arasında doğrudan doğruya bir bağlantı görülmektedir. Holloman olayı otoritelerin önüne Wright'ın suçsuzluğunu gösterir biçimde atılmıştır. Biz elimizdeki kanıtlara dayanarak bu olay hakkında bir karara varmış değiliz henüz. Eldeki kanıtlar Dr. Wright'a ve henüz yakalanmamış olan bir suçortağını işaret etmektedir."</span></p>

  <p class="msoplaintext"><span class="calibre19">   Grabko dudaklarını büzdü, sanki bir pire arıyormuş gibi parmağının ucunu sakalının içine soktu. "Holloman olayı bu duruşmanın kapsamı dışındadır" dedi. "Paul Kirkwood elimizdeki davayla doğrudan doğruya ilişkilidir. Bay Kirkwood'un olası bir ilişkisini aydınlatma yönteminizi pek benimsemiyorsam da, bu yargılama değil, öğrenme duruşması olduğundan biraz daha hoşgörülü davranmaya kararlıyım, Bay Costello. Ne de olsa burada gerçeği arıyoruz."</span></p>

  <p class="msoplaintext"><span class="calibre19">   "Çok doğru, Sayın Yargıç" dedi Costello.</span></p>

  <p class="msoplaintext"><span class="calibre19">   Grabko konuya ısınarak, "Bu muhalefet sistemimizde kimi zaman nihai hedefi gözden kaçırırız" diye devam etti. "Hırs daha saf nedenleri uzaklaştırır. Mahkeme kuralları çarpıtılır. Kazanma mücadelesinde gerçek kaybedilir."</span></p>

  <p class="msoplaintext"><span class="calibre19">   Parlak mücevherler gibi ortaya attığı ideallerden pek memnun olarak duraksadı. Sıraladığı bu günahlardan karşısındakilerin hangisinin suçlu olduğunu düşünmek aklının ucundan bile geçmemişti.</span></p>

  <p class="msoplaintext"><span class="calibre19">   "Bayan Wright'ın sözlerini dinleyelim hele" dedi.</span></p>

  <p class="msoplaintext"><span class="calibre19">   Costello konuşmak için herkesin kalkmak üzere doğrulmasını bekledi. "Sayın Yargıç, içeri geçmeden önce" diyerek elindeki zarfı kaldırdı. "Yardımcım Bay York savunmamıza geçerlik kazandıracağına inandığım bir delil getirdi." Bir sihirbaz elçabukluğuyla zarfı açıp içinden bir mikrokaset çıkardı. "Paul Kirkwood'un bürosundaki telesekreterden alınan bu kasette oğlunun kaçırıldığı geceden kalma bir mesaj vardır."</span></p>

  <p class="msoplaintext"><span class="calibre19">   "Onu nasıl elde ettin?" diye sordu Ellen. Costello'nun yüzünde tam bir boşluk vardı. "Biri büromdaki mektup kutusuna bırakmış."</span></p>

  <p class="msoplaintext"><span class="calibre19">   "Hiç kuşkum yok."</span></p>

  <p class="msoplaintext"><span class="calibre19">   "Bu kaseti dinlediniz mi, Bay Costello?" diye sordu Grabko.</span></p>

  <p class="msoplaintext"><span class="calibre19">   "Hayır, efendim. Yardımcım Bayan Levine dinlemiş çok önemli bularak bana göndermiş. Hep birlikte dinlememizi öneririm." Kaseti Grabko'nun masasının üzerine bıraktı.</span></p>

  <p class="msoplaintext"><span class="calibre19">   Ellen kafasına bir tokmak yemiş gibi oldu. Dinlememiş olması mümkün değildi. Tony Costello o kasette ne olduğunu ve bunun kendisine puan kazandıracağını biliyordu.</span></p>

  <p class="msoplaintext"><span class="calibre19">   Ellen koltuğundan fırladı, elini Grabko'nun masasına dayadı. "İtiraz etmek zorundayım, Sayın Yargıç. Sayın avukat listesinde bu kasetten söz edilmemişti. Bunun nereden geldiği nasıl elde edildiği, sözümona posta kutusuna kimin tarafından ve ne amaçla bırakıldığı hakkında hiçbir fikrimiz yok."</span></p>

  <p class="msoplaintext"><span class="calibre19">   Costello, "Bayan York kasette mesajı olanlardan diğer iki kişiyle konuşmuş, Sayın Yargıç" dedi. "İkisi de ayın On İkisinde telefon edildiğini doğrulamışlar."</span></p>

  <p class="msoplaintext"><span class="calibre19">   Kasete uzanan Grabko, "Dinleyelim bakalım" dedi. "Önce dinleyelim, eğer geçerliliği ye da kabul edilebilirliği konusunda bir sorun varsa, onları da sonra ele alırız."</span></p>

  <p class="msoplaintext"><span class="calibre19">   Bay Dorman hemen Brooks Brothers ceketinin cebinden bir ses alma cihazı çıkardı, düğmesine basıp içindeki kaseti aldıktan sonra cihazı Grabko'ya uzattı.</span></p>

  <p class="msoplaintext"><span class="calibre19">   İlk duydukları arka plandaki gürültüler oldu, bir motor sesi, sonra da Ellen'in yüreğini bir iğne gibi delen ses:</span></p>

  <p class="msoplaintext"><span class="calibre19">   "Baba, gelip beni hokeyden alır mısın? Annem gecikti, eve gitmek istiyorum."</span></p>

  <p class="msoplaintext"><span class="calibre19">  </span></p>
</body>
</html>
