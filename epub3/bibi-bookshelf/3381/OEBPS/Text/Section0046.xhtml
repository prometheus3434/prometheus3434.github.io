<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">OTUZ YEDİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Çiftlik, Tyler İlçesi'nin güneyinde kasabanın dışındaki ağaçlıklı bir arazideydi. En yakın komşular "İngilizler'in" geliş gidişleriyle hiç ilgilenmeyen Amish mezhebinden çiftçilerdi. Ellen onların bile bu sabah dikkat kesildiklerinden emindi. Tyler ve Park ilçeleri şeriflik bürolarının, Deer Lake Emniyeti'nin ve CTB'nin arabaları avluyu doldurmuş, haber kamyonetleri ve muhabirlerin arabaları yolu tıkamıştı. Üniformalı memurlar, basını uzak tutarken dedektifler ve kanıt teknisyenleri işlerini yapıyorlardı.</span></p>

  <p class="msoplaintext"><span class="calibre19">   Makine ambarında 1984 model beyaz bir Ford Ecoline kamyonet vardı. Paul Kirkwood'un bir zamanlar sahip olduğu ve Olie Swain'e sattığı kamyonetin yaşça ve durumca tıpatıp benzeriydi. Josh'un kaçırıldığı sırada bir tanığın buz pisti önünde gördüğü kamyonetin eşi. Ön koltuğun arkasında küçük bir alet çantasında bir yapışkan bant, katlanmış bezler -herhalde eter koklatmak için- sakinleştirici şırıngaları vardı. Adam kaçıran birinin alet çantası.</span></p>

  <p class="msoplaintext"><span class="calibre19">   Ellen soğuğa karşı omuzlarını öne eğerek depodan çıktı, küçük binaları, çevredeki gece yağan karla dallan sarkmış çam ağaçlarına baktı. Her şeyi normal göstermek için büyük bir çaba harcanmıştı. Evin önündeki yoldan kar temizlenmişti. Kuş evinin yanında betondan bir geyik ailesi vardı. Pencereler perdeliydi. Dallardan hâlâ Noel ışıkları sallanıyordu.</span></p>

  <p class="msoplaintext"><span class="calibre19">   Hepsi oyunun bir parçası.</span></p>

  <p class="msoplaintext"><span class="calibre19">   Slater hastanedeydi, elektrik şokunun etkileri için gözlem altında tutuluyordu. Konuşmuyordu ama adı, ihtiyaçları olan anahtarı sağlamıştı. Dr. Lomax'ın bileğini alçıya almadan verdiği uyuşturucunun etkisinden pek kurtulamamış olan Ellen Cameron'a geceyarısı hastaneden telefon edip Adam Slater adını vererek araştırmaya başlamasını söylemişti. Kısa zamanda bir telefon numarası bulmuşlar, ondan da adresi çıkarmaları uzun sürmemişti.</span></p>

  <p class="msoplaintext"><span class="calibre19">   Doğuda ufuk şafakla ancak aydınlanıyordu. Ellen hastane yatağında pek uyuyamamıştı. Her dalışının hemen ardından karabasanlarla, Slater'in ellerini boğazında hissederek uyanmıştı.</span></p>

  <p class="msoplaintext"><span class="calibre19">   Ellen, Deer Lake'e kentin şiddetinden kaçmak için gelmişti, ama Deer Lake'de saldırıya uğramış, kendisinin ve Jay'in hayatını kurtarmak için şiddete başvurmaya itilmişti. Wright'ın ekibi için bir puan. Çiğnenen yeminler, bozulan bir evlilik, kaybedilen masumiyet ve ölümler.</span></p>

  <p class="msoplaintext"><span class="calibre19">   Ölüler arasında Jay'in olmadığı için şükrediyordu. Kan verilmesini gerektirecek kadar kan kaybetmiş olmasına rağmen Jay'in yaraları öldürücü değildi. Yine de Ellen gözünü her kapattığında Slater'in son bir darbe için kanlı bıçağı tutan elini geri çektiğini görüyor, içinde her şeyin yumruk gibi sıkıldığı o anı hatırlıyordu.</span></p>

  <p class="msoplaintext"><span class="calibre19">   Mitch elini Ellen'in omzuna dayayarak, "İçeri girmeye hazır mısın, Savcı Hanım?" dedi.</span></p>

  <p class="msoplaintext"><span class="calibre19">   Ellen başını salladı, birlikte eve doğru yürüdüler. Cameron, Ellen'in içerdeki sahneyi görecek durumda olmadığını söylemişse de, Ellen ısrar etmişti. Resmi rolü ona bırakmıştı ama kendisi de orada olmalıydı. Her tarafının ağrıması ya da boğazındaki berelenme yüzünden neredeyse konuşamıyor olması önemli değildi. Bu davayı kabul etmişti ve sonuna kadar bu onun mücadelesi olacaktı.</span></p>

  <p class="msoplaintext"><span class="calibre19">   Wilhelm arka kapıyı Slater'den aldıkları anahtarla açarken hepsi karşılaşacakları sahneye hazırlıklı olarak soluklarını tutmuşlardı. Ev temiz ve derli topluydu, sehpaların üstünde işlemeli örtüler vardı, oturma odasının duvarına yabancı bir ailenin fotoğrafı asılıydı.</span></p>

  <p class="msoplaintext"><span class="calibre19">   Herhalde kurbanlarından birinin ailesi diye düşündü Ellen. Belki de gerçek Adam Slater'in ailesi. Bu sapık espri anlayışına takdir duymalıydı. Slater ilk kurbanının adını almasaydı asla bulunmayabilirdi.</span></p>

  <p class="msoplaintext"><span class="calibre19">   Hepsi oyunun bir parçası.</span></p>

  <p class="msoplaintext"><span class="calibre19">   "Karşı takımın da puan almasına izin verirsen oyun daha eğlenceli olur."</span></p>

  <p class="msoplaintext"><span class="calibre19">   İki yatak odasından biri küçük bir oğlan çocuğu için düzenlenmişti, raflarda herbirinin üstünde bir ad ve tarih yazılı oyuncaklar vardı. Kazanılan geçmiş oyunların ödülleri. Ellen'in midesi bulanmaya başladı. Duvara yaslanmak için koridorda durdu, ama o zaman da parmak izlerini bozabilirdi. Onun yerine Cameron'a yaslandı. Cameron kolunu kardeşçesine kadının omuzlarına attı. Yüzü sapsarıydı.</span></p>

  <p class="msoplaintext"><span class="calibre19">   Yüzleri hep aynı, diye düşündü Ellen. Mitch, Wilhelm ve Tyler County şerifi Jantzen. Hatta Steiger. Süzgün, gergin, solgun, boş bakışlar. Odadan çıkan Mitch'in gözleri ıslaktı.</span></p>

  <p class="msoplaintext"><span class="calibre19">   Gergin bir sesle, "içerde kırmızı bir spor ayakkabısı var" dedi. "Milo Wiskow yazıyor üzerinde. Megan'ın Pennsylvania'da ortaya çıkardığı olay. Şimdi bu evle Wright arasında bir bağlantı bulmalıyız, bir daha gökyüzünü göremez artık."</span></p>

  <p class="msoplaintext"><span class="calibre19">   Son oyun.</span></p>

  <p class="msoplaintext"><span class="calibre19">   Aradıklarını Megan'ın eski bir ahşap sandalyeye bağlanarak işkence gördüğü bodrumda buldular. Wright'ın kadını dövdüğü kısa siyah cop bir köşedeki takım tezgâhının üzerindeki duvarda bir ustanın aletiymiş gibi asılı duruyordu.</span></p>

  <p class="msoplaintext"><span class="calibre19">   Bodrum üç odaya bölünmüş olup biri dışardan kilitliydi; Wilhelm yine Slater'in anahtarlığından aldığı bir anahtarla kapıyı açtı ve çocukların kapalı tutuldukları odaya girdiler.</span></p>

  <p class="msoplaintext"><span class="calibre19">   İçerde yalnızca bir karyola vardı. Tavandan sarkan tek ampul kapının yanındaki düğmeden yakılıyordu. Duvarlara bir kamera ve stereo hoparlörler asılıydı, telleri asıl çalışma odasına uzanıyordu. Slater ile Wright tezgâh başındaki taburelere oturup tutsaklarını izliyorlar, kasetçaların yanında düzenli bir biçimde duran kasetleri çalıyor ya da kendisiyle konuşuyorlardı.</span></p>

  <p class="msoplaintext"><span class="calibre19">   Mitch eline naylon bir eldiven geçirip kasetçalara bir kaset soktu ve düğmeye bastı. Hoparlörlerden Garrett Wright'ın sesi duyuldu.</span></p>

  <p class="msoplaintext"><span class="calibre19">   "Merhaba, Josh. Ben Alıcı'yım. Ne düşündüğünü biliyorum. Ne istediğini biliyorum. Seni öldürebilirim de yaşatabilirim de. Annenle babanı öldürebilirim ya da yaşatabilirim. Kızkardeşini öldürebilirim ya da yaşatabilirim. Bunların hepsi senini elinde, Josh. Benim dediklerimi yapacaksın. Benim sana söylediklerimi düşünecek, benim söylediklerimi hatırlayacaksın. Zihnini ben kontrol ediyorum. Düşündüğün her şeyi biliyorum."</span></p>

  <p class="msoplaintext"><span class="calibre19">   Mitch kasetçaları kapatırken, "Tanrım!" diye söylendi.</span></p>

  <p class="msoplaintext"><span class="calibre19">   Zihin kontrolü. Çocuklara psikolojik terör. Ellen, Wright'ın çocukları tuttuğu odayı gördükten sonra onların ne kadar korktuklarını, kendilerini kurtarmaya gelecek birilerinin olup olmayacağını, ölüp ölmeyeceklerini, istemeyerek sevdiklerinin ölümlerine neden olup olmayacaklarını düşündüklerini gözönüne getirmenin çok kolay olduğunu gördü.</span></p>

  <p class="msoplaintext"><span class="calibre19">   "Ben Alıcı'yım. Ne düşündüğünü biliyorum. Ne istediğini, biliyorum..."</span></p>

  <p class="msoplaintext"><span class="calibre19">   Josh'un psikiyatrın muayenesinde oturmasını, doktorun ağzından yanıt almaya çalıştığını düşündü. Konuşmamasına şaşmamak gerekirdi. Wright o genç zihnine korkuyu öyle bir yerleştirmişti ki, onu oradan çıkarmak yıllar sürebilirdi. Çocuk belki bir daha kendisini asla emniyette hissetmeyecekti.</span></p>

  <p class="msoplaintext"><span class="calibre19">   "Namussuz!" diye homurdandı Steiger.</span></p>

  <p class="msoplaintext"><span class="calibre19">   Raflar ses ve görüntü kasetleriyle doluydu. Bu görüntü hem korkunç hem de rahatlatıcıydı. Wright'ın akademisyen ve psikolog olarak aldığı eğitim ve kendine aşırı güveni sonunun gelmesine yardımcı olacaktı. Oyunlarını ve zihin kontrol deneylerini çok iyi belgelemiş olmalıydı. Tony Costello bile bu kadar kanıtın altından kalkamazdı.</span></p>

  <p class="msoplaintext"><span class="calibre19">   "Hiç yakalanmayacağına inanıyordu" dedi Ellen. "Kendini yenilmez görüyor."</span></p>

  <p class="msoplaintext"><span class="calibre19">   "Ama yanılıyor" dedi Mitch. "Gidip yakalayalım şunu. Bunlara sonra bakarız. O namussuzun bir an önce bir hücreye kapatılmasını istiyorum."</span></p>

  <p class="msoplaintext"><span class="calibre19">   Wilhelm üç metre ötedeki bir masadan seslendi. "Şef, önce şunu görmek istersin sanırım."</span></p>

  <p class="msoplaintext"><span class="calibre19">   "Neymiş o?"</span></p>

  <p class="msoplaintext"><span class="calibre19">   "Sen kendin bak."</span></p>

  <p class="msoplaintext"><span class="calibre19">   Wilhelm raftan aynı tip dosyalardan birini çekip birinci sayfasını açmıştı. Ellen, Mitch'in yanına geldi, çocuk elyazısına baktı.</span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span></p>
</body>
</html>
