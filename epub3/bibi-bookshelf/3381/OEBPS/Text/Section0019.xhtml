<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">ON ÜÇÜNCÜ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Hannah sakin evin içinde stereodan gelen hafif müzik eşliğinde dolaşıyordu. Lily yatağında uyuyordu. Josh Geleceğe Dönüş'ü izlerken koltuğun üzerinde uyuyup kalmıştı.</span></p>

  <p class="msoplaintext"><span class="calibre19">   Hannah bir gece öncesinden beri sürekli olarak videoya film koyuyordu. Josh'un haberleri izlemesini istemiyordu. Kendi kendine haberlerin oğlanı huzursuz edeceğinden korktuğunu söylüyorsa da, aslında Josh'un çocuk kaçırılması haberine gösterdiği tepki kendisini rahatsız etmişti. Oğluyla konuşmaya çalışmıştı ama çocuk o insanın içini donduran yorumundan sonra başka bir şey söylememişti.</span></p>

  <p class="msoplaintext"><span class="calibre19">   "Josh, o çocuğu ailesinin yanından kimin kaçırabileceğini biliyor musun?"</span></p>

  <p class="msoplaintext"><span class="calibre19">   Josh kayıtsız bir tavırla omuzlarını silkti, dikkatini kalen kutusuna çevirip tek tek çıkarıp herbirini titizlikle inceledi.</span></p>

  <p class="msoplaintext"><span class="calibre19">   "Yavrum, o küçük çocuğun ailesi çok üzülecek, tıpkı birim senin için üzüldüğümüz gibi. Herhalde senin gibi o da çok korkuyordur. Eğer onun bulunmasına yardım edebilsen ederdin değil mi?"</span></p>

  <p class="msoplaintext"><span class="calibre19">   Josh kutudan mor kalemi çıkardı, kolunu uzatıp sanki uçakmış gibi havada salladı.</span></p>

  <p class="msoplaintext"><span class="calibre19">   Çocuk bir kere daha hayalleri içine çekilmişti. Hannah onu oradan nasıl çıkaracağını, hatta bunu denemesi gerekip gerekmediğini bilemiyordu. Belki de onun oradan kendi zamanında çıkmasını beklemek ve bu arada sevgi ve sabır göstermek en iyisiydi. Sonra Dustin Holloman'ın annesi aklına geliyor, kadının yaşadığı her korkuyu biliyor ve Mitch'e telefon edip Josh'un söylediği şeyi bildirmesi gerektiğini düşünüyordu</span></p>

  <p class="msoplaintext"><span class="calibre19">   Belki de bunu Ellen North'a söylemeliydi ve sonra da Josh'u, biran önce de onu gören psikiyatra götürmeli ve sorumluluğu üzerinden atmalıydı.</span></p>

  <p class="msoplaintext"><span class="calibre19">   Bu düşünceler kafasında ve vicdanında birbiri ardından şarlanıp durmaktaydı. Hiçbir şey yapmayacağını düşünüyor ve bu nedenle de kendini bencil, zayıf ve hatalı hissediyordu. Ancak yüreğinin derinliklerinde istediği tek şey Josh'u korumak, onu yanında güvenli tutmak ve bütün çirkinliklerin kendiliğinden çekip gideceğini ummaktı.</span></p>

  <p class="msoplaintext"><span class="calibre19">   Derin uykuda olan oğluna bakınca vücudunun her zerresi titredi. Onu bir kere koruyamamıştı. Bir daha aynı şeyin tekrarlanmasını istemiyordu ama yaşama körükörüne devam ediyor ve kendini öyle yalnız hissediyordu ki. Sanki rolünü ve yeteneklerini bildiği bir dünyadan alınmış ne dilini ne de göreneklerini bilmediği bir dünyaya atılıvermişti.</span></p>

  <p class="msoplaintext"><span class="calibre19">   Josh'un kaçırılmasına kadar kişisel yaşamında gerçek düşmanlıkla karşılaşmış değildi. Bununla başa çıkacak becerileri geliştirememişti. Şimdi de bunları istemeyerek de olsa öğrendikçe kararsızca, beceriksizce kullanıyordu. Dengesini kaybettiğini hissediyor ve eksik olan şeyin kocasının desteği olduğunu biliyordu. O denge bozulmaya başlamadan önce çok uzun bir süre Paul ile bir ekip oluşturmuşlardı. Onsuz olmak birdenbire bir yeri kesilmiş gibi olmaktı.</span></p>

  <p class="msoplaintext"><span class="calibre19">   Mutfağın ötesindeki odanın garaja açılan kapısının açılıp kapandığını duydu. Hemen döndü ve farkında olmadan oğlu ile gelen kişi arasına girdi. Mutfak kapısı açıldı, içeri Paul girdi.</span></p>

  <p class="msoplaintext"><span class="calibre19">   Kocası içeri adımını atarken Hannah öfkeyle, "Önce telefon etmeliydin" dedi.</span></p>

  <p class="msoplaintext"><span class="calibre19">   "Burası hâlâ benim evim."</span></p>

  <p class="msoplaintext"><span class="calibre19">   Hannah yeni bir saldırı için derin bir soluk aldı, sonra kendini tuttu. Bu bir alışkanlık olmuştu: Sözel hamle ve gerileme. Artık birbirlerini selamlama zahmetine bile girmiyorlardı. Yaşamlarının on yılını birlikte geçirmişler, dünyaya iki çocuk getirmişlerdi ve şimdi de bu duruma düşmüşlerdi. "Beni korkuttun" dedi Hannah.</span></p>

  <p class="msoplaintext"><span class="calibre19">   "Özür dilerim. Bilmem gerekirdi herhalde. yokluğuma bu kadar çabuk alışacağını düşünmemiştim."</span></p>

  <p class="msoplaintext"><span class="calibre19">   "O değil."</span></p>

  <p class="msoplaintext"><span class="calibre19">   Paul'ün kaşları alaycı bir şekilde havalandı. "Yoksa benden korkmak için bir nedenin olduğuna mı karar verdin sonunda."</span></p>

  <p class="msoplaintext"><span class="calibre19">   "Tanrım!" Hannah ellerini kapalı gözlerine bastırdı. "Ben uygar olmaya çalışıyorum, Paul. En azından yarıyolda buluşamaz mıyız?"</span></p>

  <p class="msoplaintext"><span class="calibre19">   "Beni evden kovan sensin."</span></p>

  <p class="msoplaintext"><span class="calibre19">   "Bunu hak etmiştin. Oldu işte. Şimdi mutlu musun! Birbirimize yeteri kadar çirkin davranmadık mı?"</span></p>

  <p class="msoplaintext"><span class="calibre19">   Paul gözlerini kaçırdı, buzdolabına, kapağına yapıştırılmış resimlere ve notlara baktı. Bir aile olarak yaşamlarının kanıtları.</span></p>

  <p class="msoplaintext"><span class="calibre19">   "Josh'u görmeye geldim" dedi sakin bir sesle.</span></p>

  <p class="msoplaintext"><span class="calibre19">   "Uyuyor."</span></p>

  <p class="msoplaintext"><span class="calibre19">   "O zaman onu korkutmadım tamam, değil mi?"</span></p>

  <p class="msoplaintext"><span class="calibre19">   Hannah ters bir yanıt verecekken dudağını ısırdı. Paul'ün bunu demekle kendisine ne düşündürtmek istediğini bilemiyordu, hatta ne düşünmesi gerektiğini bilemiyordu. Josh'un babasından korkması için bir nedeni olmasını düşünmek istemiyordu. Suçlanacak kişi Garrett Wright'tı. Garrett Wright cezaevindeydi.</span></p>

  <p class="msoplaintext"><span class="calibre19">   Ve başka bir çocuk kaçırılmıştı.</span></p>

  <p class="msoplaintext"><span class="calibre19">   Ve Josh'un o kadar şiddetli tepki göstermesine neden olan kişi Paul'dü.</span></p>

  <p class="msoplaintext"><span class="calibre19">   "Kanepe üzerinde uyuyor" diyerek oturma odasına girdi. Paul elleri cebinde, ayaklarını Berberi kilimi üzerinde yürüyerek arkasından yürüdü. Kanepede yatan oğluna bakarken yüzü bilinmeyen bir duyguyla gerildi.</span></p>

  <p class="msoplaintext"><span class="calibre19">   "Nasıl?"</span></p>

  <p class="msoplaintext"><span class="calibre19">   "Bilmiyorum."</span></p>

  <p class="msoplaintext"><span class="calibre19">   "Konuşuyor mu?"</span></p>

  <p class="msoplaintext"><span class="calibre19">   Hannah bir an duraksadı, sırrını paylaşmak istedi ama sonra bunu Paul ile paylaşmak istemediğini anladı. "Hayır. Sayılmaz."</span></p>

  <p class="msoplaintext"><span class="calibre19">   "Psikiyatra bir daha ne zaman gidecek?"</span></p>

  <p class="msoplaintext"><span class="calibre19">   "Yarın. Ellen North ile Savcılıktan Cameron Reed bu gün Garrett Wright'ı teşhis etmesi için birtakım fotoğraflar getirdiler."</span></p>

  <p class="msoplaintext"><span class="calibre19">   Paul'ün yüzünde bir beklenti belirdi. "Ve?"</span></p>

  <p class="msoplaintext"><span class="calibre19">   "Ve hiçbir şey. Resimlere baktı, sonra yürüdü gitti. Olayı kafasından atıyor gibi. Dr. Freeman olayla yüzyüze gelmesinin uzun zaman alabileceğini söylüyor. Bu travma ona fazla geldi. Herhalde o konuda konuşmaması da söylenmişti. Tehdit edilmiş olabilir. Ancak Tanrı bilir bunu."</span></p>

  <p class="msoplaintext"><span class="calibre19">   "Tanrı ve Garrett Wright."</span></p>

  <p class="msoplaintext"><span class="calibre19">   Paul uzanıp Josh'un saçlarını okşadı. Parmağına bir bukle takılınca gözleri doldu. Hannah olduğu yerde duruyordu, yakın bir geçmişte olsa yanına gider, onu kucaklar, acısını paylaşırdı. Bunu artık yapamaması içini derin bir hüzünle doldurmuştu. Aşkları böylesine tümüyle nasıl bitmiş olabilirdi? Onun uzaklaşmasını önlemek için ne yapabilirlerdi de yapmamışlardı?</span></p>

  <p class="msoplaintext"><span class="calibre19">   "Geriye gitmemizi isterdim" diye fısıldadı Paul. "İsterdim ki..."</span></p>

  <p class="msoplaintext"><span class="calibre19">   Bu özlem Hannah için kendi kalp atışları kadar tanıdıktı.</span></p>

  <p class="msoplaintext"><span class="calibre19">   Boş isteklerin, yanıtlanmayan duaların sonu yoktu. En önemlisi -Josh'un geri gelmesi- gerçekleşmişti ama yanı sıra yanıtını istediğine pek emin olamadığı yepyeni bir ihtiyaçlar, özlemler ve sorular dizisi getirmişti.</span></p>

  <p class="msoplaintext"><span class="calibre19">   "Geriye gitmemizi isterdim..." Yaşamlarında uzak bir peri masalı gibi görünen zamana. Bir zamanlar öyle mutluydular ki. Şimdi sadece ıstırap ve burukluk vardı. 'Onlar Ermiş Muradına...' onlar için yıldızlar kadar uzaktı.</span></p>

  <p class="msoplaintext"><span class="calibre19">   "Onu yatağına taşıyayım" diye mırıldandı Paul.</span></p>

  <p class="msoplaintext"><span class="calibre19">   Hannah hayır diyecekti, Josh'un o anda uyanıp babasını görünce paniğe kapılacağından korkuyordu. Ama soluğunu tuttu ve Tanrı'dan bu küçük lütfü kendisine bağışlamasını diledi. İkisi arasında ne olmuş olursa olsun, Paul'ü öyle incinmiş görmek istemiyordu. Bunu hak ettiğine inanmak istemiyordu.</span></p>

  <p class="msoplaintext"><span class="calibre19">   Arkalarından yukarı çıktı ve Josh'un kapısı önünde durup Paul'ün oğlanı alt ranzaya yatırıp üzerini örtmesine baktı. Paul parmak uçlarını öpüp Josh'un yanağına hafifçe değdirdi, sonra öteki odaya gidip Lily'ye baktı.</span></p>

  <p class="msoplaintext"><span class="calibre19">   "Kız seni soruyor" diye itiraf etti Hannah.</span></p>

  <p class="msoplaintext"><span class="calibre19">   "Ona ne dedin?"</span></p>

  <p class="msoplaintext"><span class="calibre19">   "Bir süre için başka bir yerde kaldığını söyledim."</span></p>

  <p class="msoplaintext"><span class="calibre19">   "Ama bu yalnızca bir süre için değil, değil mi, Hannah? " Paul'ün sesinde umuttan çok suçlama vardı. "Senin bana ihtiyacın yok."</span></p>

  <p class="msoplaintext"><span class="calibre19">   "Buna ihtiyacım yok benim" dedi Hannah oturma odasına girerlerken. "Sürekli suçlama, imalı sözler, senin egona basmamak için çok dikkatli olmam gerektiği duygusu. Josh'un hatırı için bütün bunları bir kenara bırakmak isterdim ama sen bu işi becerecek gibi görünmüyor..."</span></p>

  <p class="msoplaintext"><span class="calibre19">   "Ben mi?" Paul göğsünü yumrukladı. "Evet, suç tabii. Palavra. Aslında hep sen..."</span></p>

  <p class="msoplaintext"><span class="calibre19">   "Orada dur bakalım!" diye bağırdı Hannah. Bunları kere daha dinlemeye niyetim yok. Beni anlıyor musun, Paul? Beni suçlamandan bıktım artık. Ben zaten kendimi ikimiz için yeteri kadar suçluyorum. Ben elimden geleni yapıyorum. Senin adına konuşamam; senin ne yaptığını bilmiyorum. Artık kim olduğunu bile bilmiyorum. Sen benim evlendiğim insan değilsin. Sen birlikte olmak istediğim kişi değilsin."</span></p>

  <p class="msoplaintext"><span class="calibre19">   "Çok iyi. Ben gidiyorum öyleyse."</span></p>

  <p class="msoplaintext"><span class="calibre19">   Ve kısır döngü tamamlandı yine diye düşündü Hannah kapılar çarpılırken. Bu dansı o kadar çok yapmışlardı ki, düşünmek bile başını döndürüyordu. Bitkin bir halde koltuğa çöküp sehpanın üzerindeki portatif telefona uzandı. Bir dosta ihtiyacı vardı. Sevgisine karşılık gösteremese bile sevmekle kendini güvencede hissedebileceği birine.</span></p>

  <p class="msoplaintext"><span class="calibre19">   Öteki uçtaki telefon iki kere çaldıktan sonra açıldı.</span></p>

  <p class="msoplaintext"><span class="calibre19">   "Tanrı Ekibi. Bedava hizmet."</span></p>

  <p class="msoplaintext"><span class="calibre19">   Hannah'nın dudaklarında bir gülümseme belirdi.</span></p>

  <p class="msoplaintext"><span class="calibre19">   "Bu gece pişmanlık dualarında özel indirim var: İki dua parasına üç dua."</span></p>

  <p class="msoplaintext"><span class="calibre19">   "Ya yaslanıp ağlanacak omuzlar?" diye sordu Hannah.</span></p>

  <p class="msoplaintext"><span class="calibre19">   Sessizlik sıcacık ve dolgundu. "Bir tane alırsan ikincisi bedava" dedi Peder Tom.</span></p>

  <p class="msoplaintext"><span class="calibre19">   "Veresiye defterine yazabilir miyiz?"</span></p>

  <p class="msoplaintext"><span class="calibre19">   "Ne zaman istersen, Hannah" diye fısıldadı adam. "Ne zaman istersen."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Paul, Quarry Hills Parkı'nın sınırını belirleyen koruluktan geçiyordu. Ay gece göğünde kurum yığınları gibi dolaşan bulutların arasına bir girip bir çıkıyordu. Yolu iyi biliyordu. Kayakçılar için açılmış patika son birkaç gün delil arayan sayısız polisin ayakları altında iyice çiğnenmişti. Ağaç gövdelerinde hâlâ sarı plastikten olay yeri şeritlerinin parçaları duruyordu.</span></p>

  <p class="msoplaintext"><span class="calibre19">   Paul şeridin orada bulunma nedenini düşünmemeye çalıştı. İçinde bulunduğu karabasandan kurtulmaya ihtiyacı vardı. Rahatlamaya, sevgiye ihtiyacı vardı. Hannah'ı, kendisini kötülemesinden daha iyi şeylere layıktı. Hanımı onun içinde bulunduğu gerilimi görmeliydi. Eğer gerçek karısı olsaydı Paul bu gece kendi yatağında yatardı. Oysa bir başka erkeğin karısına gidiyordu.</span></p>

  <p class="msoplaintext"><span class="calibre19">   O adamın şimdi Josh'u kaçırmak suçundan cezaevinde olması kendisini çok karmaşık duyguların içine itmekteydi Ama hiçbiri geri döndürecek kadar güçlü değildi.</span></p>

  <p class="msoplaintext"><span class="calibre19">   Wright’ların evinde ışık yanıyordu. Koruluktan gördüğü soyut görüntülerdi: Bir mutfak dörtgeni, bir banyo duvarıyla tavanı, dörtköşesi, yana çekilip bağlanmış perdelerin oluşturduğu ters V'den yatak odası.</span></p>

  <p class="msoplaintext"><span class="calibre19">   Karen evdeydi. Kadını bir telefon kulübesinden aramış telefonun dinlendiği korkusuyla açılır açılmaz kapatmıştı. Evin önünde araç olmadığına göre ziyaretçisi de yoktu.</span></p>

  <p class="msoplaintext"><span class="calibre19">   Tedbirlilik ve korkaklıktan uzun bir süre ağaçlar arasında bekledi. Sonra ihtiyacı onu ileri yöneltti.</span></p>

  <p class="msoplaintext"><span class="calibre19">   Arka bahçeden garaja açılan kapıya gitti ve daha önce pek çok kez yaptığı gibi içeri süzülüverdi. Garrett'in Saab'ını polis el koyarak alıp götürmüştü. Karen'ın Hondası ise fazla bir yer kaplamıyordu. Mitch Holt, Garrett Wright'ı burada tutuklamıştı. Paul bir an için itişip kakışma gürültüsünü, Holt'un Garrett'e haklarını okuduğunu duyar gibi oldu.</span></p>

  <p class="msoplaintext"><span class="calibre19">   Paul, Garrett Wright'ı pek tanımazdı. Komşuydular ama yaz akşamlarını ve arka bahçe mangallarını paylaşan komşulardan değildiler. Wright herkesten ayrı dururdu, kendini üstün görürdü. Yaşamını kolejdeki çalışmasına vermişti ve çevresindeki insanları incelenip didiklenecek örnekler olarak görürdü. Onu cezaevinde düşünmek insana belirli bir zevk veriyordu. Şimdi ne kadar üstündü bakalım?</span></p>

  <p class="msoplaintext"><span class="calibre19">   "Paul?"</span></p>

  <p class="msoplaintext"><span class="calibre19">   Sinekliğin arkasındaki Karen ürkmüş görünüyordu. Açık sarı saçları yüzünü çevreliyordu. Bol fildişi kazağının göğsünde pembe bir gül vardı. Dişi. Zarif. Bir kadında aradığı her şey.</span></p>

  <p class="msoplaintext"><span class="calibre19">   "Paul, burada ne işin var?"</span></p>

  <p class="msoplaintext"><span class="calibre19">   "Seni görmeye ihtiyacım vardı." Kapıyı açtı. "Gelebilir miyim? "</span></p>

  <p class="msoplaintext"><span class="calibre19">   "Gelmemen gerekir." Ama yine de çamaşırlıkta bir adım geriledi.</span></p>

  <p class="msoplaintext"><span class="calibre19">   "Nasıl olduğunu görmek zorundaydım. Garrett tutuklandığından beri..."</span></p>

  <p class="msoplaintext"><span class="calibre19">   "O bir hataydı." Karen erkeğe bakmayarak başını salladı. "Garrett asla tutuklanmamalıydı. Daha önce hiç tutuklanmamıştı."</span></p>

  <p class="msoplaintext"><span class="calibre19">   "Josh'u kaçırdı ama, Karen."</span></p>

  <p class="msoplaintext"><span class="calibre19">   "O bir hataydı." Karen parmağını saçları arasına sokup çevirdi. "Beni... beni asla öyle incitmezdi."</span></p>

  <p class="msoplaintext"><span class="calibre19">   "O seni sevmiyor, Karen. Garrett seni sevmiyor. Seni ben seviyorum. Bunu unutma."</span></p>

  <p class="msoplaintext"><span class="calibre19">   "Bu olanlardan hoşlanmıyorum." Kadının sesi ağlamaklıydı. "Bence senin gitmen daha iyi olacak, Paul."</span></p>

  <p class="msoplaintext"><span class="calibre19">   "Ama seni görmeye ihtiyacım var. Neler çektiğimi bilemezsin. Hep seni düşündüm, acaba iyi mi, polis sorguya çekiyor mu... Çok kaygılandım."</span></p>

  <p class="msoplaintext"><span class="calibre19">   Paul elini kaldırıp kadının yanağına dokundu. "Seni özledim" diye mırıldandı. Yumuşacık. Öylesine yumuşaktı ki. içinde ihtiyaç sancıyordu. Rahatlamaya ihtiyacı vardı. Rahatlamak onun da hakkıydı. "Geceleri hiç uyuyamıyor, hep yanımda olmanı istiyorum. Bizi birlikte düşünüyorum -gerçekten birlikte. Hannah ile aramızda bir şey kalmadı. Garrett de hapse girecek."</span></p>

  <p class="msoplaintext"><span class="calibre19">   "Sanmıyorum" diye mırıldandı kadın.</span></p>

  <p class="msoplaintext"><span class="calibre19">   "Evet. Hem zaten sen onu sevmiyorsun, Karen. O sana olan şeyleri veremez. Sen beni seviyorsun. Beni sevdiğini söyle Karen."</span></p>

  <p class="msoplaintext"><span class="calibre19">   Kadın derin bir soluk aldı, gözyaşları kirpiklerini yuvarlandı. "Seni seviyorum, Paul."</span></p>

  <p class="msoplaintext"><span class="calibre19">   Kadını öpmek için başını eğdi ama Karen yüzünü çevirdi. Küçük elleriyle paltosunun üstünden itti.</span></p>

  <p class="msoplaintext"><span class="calibre19">   "Karen?" Paul yıkılmıştı, ezilmişti. "Sana ihtiyacım var."</span></p>

  <p class="msoplaintext"><span class="calibre19">   Karen yanaklarından yaşlar süzülerek, alt dudağı titreyerek başını salladı. "Çok özür dilerim. Bu bir hataydı" Çamaşır makinesinin önüne yere oturdu. Kollarını bacaklarına doladı, başını dizine dayadı, "....korkunç bir hataydı."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Ben bir yanlışlık yaptım. Aynı cümle Denny Enberg'in kafasında bir neon ışığı gibi yanıp sönüyordu. Çin işkencesi kadar acımasız.</span></p>

  <p class="msoplaintext"><span class="calibre19">   Kendine bir kadeh Cuervo daha doldururken, "Mutlu olmalısın, Denny" diye söylendi. "Paçanı kurtardın. Zokadan kurtuldun."</span></p>

  <p class="msoplaintext"><span class="calibre19">   Aslında zokayı yutacağını hiç aklına getirmemişti. Deer Lake entrikaların döndüğü bir yer değildi. Müvekkiller genellikle sıradan insanlardı ve davaları ilginç olmaktan çok uzaktı. Avukatlığı vardı, avcılığı ve balıkçılığı vardı, karısı Vicki vardı. Vicki akşamları yaşlılar yurdunda çalışıyor ve ilkokul öğretmeni olmak için Harris'te kurslara devam ediyordu. Bir evlat edinmekten sözetmişler ama Vicki'nin okulunun bitmesini beklemeye karar vermişlerdi.</span></p>

  <p class="msoplaintext"><span class="calibre19">   Cuervo sıvı duman gibi eriyip gitti. Bürosunda çevresine bakınırken sivri köşeler yumuşayıp bulanıklaşmaya başlamıştı. Erkek Adamın Mağarası derdi Vicki. Avcılık ödüllerini, tüfeklerini orada saklayıp arkadaşlarıyla ayda bir kez orada poker oynardı. Duvarlar budaklı çam tahtasıyla kaplıydı, yerde toprak rengi sert bir halı seriliydi. Özel sığınağı. Buraya müvekkillerini almazdı. Sekreteri her Cuma kapıya elektrik süpürgesini bırakırdı. Denny ayda bir kere onunla yerleri süpürürdü.</span></p>

  <p class="msoplaintext"><span class="calibre19">   Mütevazı mesleğini yürüttüğü bina bir alışveriş merkezinin park yerinin yanında ve bir zamanlar bir çamaşırhane ve kuru temizleyici olan yerdeydi. Şimdi binanın öteki yarısında dişçi vardı ve araba kazalarında ya da bar kavgalarında yüzlerinde hasar görmüş müvekkillerini kendisine gönderdiğinde komisyon verirdi. Zaten Denny de en çok bu tür dertsiz müvekkillerden hoşlanırdı.</span></p>

  <p class="msoplaintext"><span class="calibre19">   Bir yanlışlık yaptım.</span></p>

  <p class="msoplaintext"><span class="calibre19">   "Boş ver, Denny" dedi tüfeklerinin üstünde asılı duran geyik başına bakarken. "Hepsini kazanamazsın."</span></p>

  <p class="msoplaintext"><span class="calibre19">   Ağzından bir şeyler almak için uğradığında Ellen North'a da aynı şeyi söylemişti. "Yeteri kadar kopartıcı değildim. Müvekkillerimi düşkırıklığına uğrattım. Beni kovdu. Olur böyle şeyler."</span></p>

  <p class="msoplaintext"><span class="calibre19">   Bu dava ile biraz para kazanabilir, üne kavuşurdu ama artık olan olmuştu ve iyi de olmuştu. Bu baskıya ihtiyacı yoktu, bu sırlara ihtiyacı yoktu.</span></p>

  <p class="msoplaintext"><span class="calibre19">   "Çok dalgın görünüyorsun, Denny" dedi Ellen.</span></p>

  <p class="msoplaintext"><span class="calibre19">   "Öyle. Büyük davaydı aslında. Bana getireceği, diğer işler olacaktı. Ama boş ver. Başağrısından başka bir şey değil."</span></p>

  <p class="msoplaintext"><span class="calibre19">   "Kalbini işe verememiş görünüyordun."</span></p>

  <p class="msoplaintext"><span class="calibre19">   "Öyle mi? Eh... Vicki, Wright'ı savunuyor olmamdan hoşnut değildi."</span></p>

  <p class="msoplaintext"><span class="calibre19">   "Onun suçlu olduğuna mı inanıyor?"</span></p>

  <p class="msoplaintext"><span class="calibre19">   "Hileli soru bu."</span></p>

  <p class="msoplaintext"><span class="calibre19">   "Geri aldım öyleyse."</span></p>

  <p class="msoplaintext"><span class="calibre19">   "Her neyse, eve durmadan telefon edip can sıkıyorlardı."</span></p>

  <p class="msoplaintext"><span class="calibre19">   "Kim?"</span></p>

  <p class="msoplaintext"><span class="calibre19">   Denny omuzlarını silkti. "Her zamanki 'Ulan sefil avukat' türü şeyler. Bazı insanlar onun suçlu olduğuna inanmışlar. Şimdi bunu Costello düşünsün, ben kurtuldum."</span></p>

  <p class="msoplaintext"><span class="calibre19">   Ellen kapıdan çıkacakken yüzünde düşünceli bir ifadeyle döndü. "Senden mesleğinin ahlak kurallarını çiğnemeni asla istemeyeceğimi bilirsin, Denny. Ama doğru olanı yapmanı da bekliyorum. Garrett Wright düşündüğümüz canavarsa, durdurulması gerek. Suçortağının durdurulması gerekir. Eğer onları durdurabilmek için yapabileceğin bir şey varsa bunu yapacağından eminim. Sen doğru olanı yaparsın. Değil mi, Denny?"</span></p>

  <p class="msoplaintext"><span class="calibre19">   Doğru olanı yapmak.</span></p>

  <p class="msoplaintext"><span class="calibre19">   Ben bir yanlışlık yaptım.</span></p>

  <p class="msoplaintext"><span class="calibre19">   Denny şişenin kalanını da kadehine boşalttı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Josh yatağında oturdu, komodin üzerindeki saatin fosforlu kadranına baktı. On iki. Artık aydınlık istemeyecek kadar büyümüş olmasına rağmen annesi gece lambasını açık bırakmıştı. Şimdi annesinin anlayamayacağı bir şekilde, kendisinin asla açıklayamayacağı kadar büyüktü artık.</span></p>

  <p class="msoplaintext"><span class="calibre19">   Örtülerin altından sıyrıldı, göle bakan pencereye gitti, Ayışığında göl uzak bir gezegenin yüzeyine ya da bembeyaz bir çöle benziyordu. Kıyıda bir kenarda toplanmış olan buz balıkçılarının kulübeleri yabancı yaratıkların köyü olabilirdi.</span></p>

  <p class="msoplaintext"><span class="calibre19">   Josh odasından çıkıp gidip annesine baktı. Annesinin odasının kapısı açıktı. Annesi uyuyordu ama Josh onun en ufak bir gürültüde uyandığını bilirdi. Hiç ses çıkarmayacaktı. bir hayalet gibi olabilir, istediği yerde dolaşırdı ve kimse kendisini ne görür ne de duyardı. Sessizlik kafasının içindeydi ve onu kendisi kadar büyük yapabilir, dev bir balon gibi çevresine yerleştirebilirdi.</span></p>

  <p class="msoplaintext"><span class="calibre19">   Josh kapıdan uzaklaştı, koridordan yürüdü, bir penceresinin arka bahçeye baktığı banyoya gitti. Çamaşır sepetinin üstüne tırmanıp perdeleri açtı. Kar gümüş gibiydi, ötedeki ağaçlar da çıplak dalların arasında yer yer parıldayan ayışığı siyah danteli andırıyordu. Sahnede kendisini çağıran mistik, âdeta büyülü bir şey vardı. Bu duygu kendisini korkutmakla birlikte bir çift görünmeyen büyük el gibi de tutmuş çekiyordu.</span></p>

  <p class="msoplaintext"><span class="calibre19">   Orada olmak istiyordu, tek başına, insanların sanki patlamasını beklerlermiş gibi kendisini gözetlemedikleri, yanıtlamaması gereken soruları sormadıkları bir yerde.</span></p>

  <p class="msoplaintext"><span class="calibre19">   Garajın yanındaki odada kar ayakkabılarını, Natalie Rryant'ın getirdiği yeni mor Viking eşofmanını, annesinin aldığı yeni kar ceketini giydi. Sanki Noel'miş gibi insanlar kendisine armağanlar getirmişlerdi. Ama annesi bunları verirken mutlu değil de üzüntülü gibiydi.</span></p>

  <p class="msoplaintext"><span class="calibre19">   Josh bu duyguların nedeninin kendisi olduğunu biliyordu. Annesinin kırılan kalbini onarmak isterdi. Dünyayı yine eskisi gibi yapmak isterdi, ama yapamazdı.</span></p>

  <p class="msoplaintext"><span class="calibre19">   Olan oldu, ama henüz bitmedi.</span></p>

  <p class="msoplaintext"><span class="calibre19">   Onu düşünmek istemiyordu ama kafasının içindeydi işte ve oraya sözünden çıkmaya cesaret edemediği biri tarafından konulmuştu. Alıcı. Alıcı kimseye söylememesini tembih etmişti, yoksa kötü şeyler olacaktı. Kötü şeyler yine de oluyor gibiyse de kendisi konuşmuyordu işte. Çok yapayalnız bir yer olmasına rağmen Josh zihninin içinde kalıyordu. En güvenli . yer orasıydı.</span></p>

  <p class="msoplaintext"><span class="calibre19">   Bir fare kadar sessizce dışarı çıktı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Telefon gece saat ikiyi iki geçe çaldı. Ellen huzursuz bir uykudan silkinerek uyandı. Yatağında okurken uyuyakaldığı dosyaları ve belgeleri yere saçtı. Pazartesi gecesi yaptığı gibi bu geceki telefonun çalışına da mantıklı bir neden arıyordu. İşiyle ilgili bir şey olmalıydı. Tutuklama emri isteyen bir polis. Park İlçesi'nde Dustin Holloman'ın kaçırılmasından başka şeyler de oluyordu. Belki de Holloman olayına ait bir şeydi. Belki Karen Wright kocasının günahlarını itiraf etmek için arıyordu.</span></p>

  <p class="msoplaintext"><span class="calibre19">   Yine de bir türlü açamıyordu telefonu. Harry iri kafasını kaldırarak uykusunun kesilmesine kızmış gibi hırladı.</span></p>

  <p class="msoplaintext"><span class="calibre19">   "Ellen North" dedi Ellen. Hattın öteki ucunda tam bir sessizlik vardı. "Alo?"</span></p>

  <p class="msoplaintext"><span class="calibre19">   Ses geldiğinde bir fısıltıydı, âdeta çifte cinsiyetli, ve üzerine buzlu su dökülmüş gibi ürpertiler uyandıran cisimsiz bir ruh.</span></p>

  <p class="msoplaintext"><span class="calibre19">   "Yapacağımız ilk şey bütün avukatları öldürmek olmalı," Telefon kapandı ama sözcükler yayılıyor, yankılanıyor, boğazına kemikli parmaklar gibi yapışıyordu. Ellen örtüyü üzerine çekti ve gece çevresinde soluğunu tutmuşken öylece bekledi.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19"> </span></p>
</body>
</html>
