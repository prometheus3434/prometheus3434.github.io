<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">OTUZ BEŞİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Onu yakarsan kendini ölmüş bil" dedi Megan.</span></p>

  <p class="msoplaintext"><span class="calibre19">   Jay'in, ağzındaki sigaraya çakmağını götüren eli yarı yolda durdu.</span></p>

  <p class="msoplaintext"><span class="calibre19">   "Yeteri kadar işkence çektirilmedi mi bana?" dedi Megan. "Başkasının içtiği sigaranın dumanından akciğer kanseri olup ölmek için mi dayaktan kurtuldum?"</span></p>

  <p class="msoplaintext"><span class="calibre19">   Jay sigarayı ağzından çıkarıp sehpanın üzerindeki paketin yanına bıraktı. "Tütünün güney ekonomisinin önemli bir bölümünü oluşturduğunu biliyor musun?"</span></p>

  <p class="msoplaintext"><span class="calibre19">   "Biliyorum. Sizler bu yüzyılda aydınlanma kervanına katılmaya çalışsanız nasıl olur, ha? O sihirli ana kadar o iğrenç ölüm çubuğunu dışarı çıkarıp kendini orada öldürebilirsin."</span></p>

  <p class="msoplaintext"><span class="calibre19">   Bu tartışmayı üçüncü keredir yapıyorlardı ve Jay üç raundu da kaybetmişti. Ne de olsa kendi evinde olduğunu iddia edip üstünlük taslayabilirdi ama her üç seferde de o dondurucu soğukta balkona çıkmış ve öfkeyle camdan içeri bakmıştı. Bunun için içine işlemiş olan Güneyli terbiyesini suçluyorsa da, gerçeğin Megan'dan hoşlanması olduğunu biliyordu ve kadın o güne kadar çok çekmişti.</span></p>

  <p class="msoplaintext"><span class="calibre19">   "Bir kerelik izin verebilirsin ama."</span></p>

  <p class="msoplaintext"><span class="calibre19">   "Sızlanmayı bırak. Kafana da bir kerecik bir balyoz indirebilirim." Megan önünde açılı duran dosyaya baktı. "O AOL bültenine yanıt geldi mi?"</span></p>

  <p class="msoplaintext"><span class="calibre19">   Jay birkaç tuşa basıp bilgisayarda aradığı pencereye girdi. America Online'ı arayıp Garrett Wright'ın öğretmenlik yaptığı kolejlerin mezunlar dernekleri bülten tablolarına girme fikri kendisinden çıkmıştı. Eski bir öğrencinin, kendilerine başlama noktası sağlayacak garip bir olayı, ya da eski bir dedikoduyu hatırlayacağını umuyorlardı.</span></p>

  <p class="msoplaintext"><span class="calibre19">   "UVA'dan yalnızca iyi şeyler." Dr. Garrett Wright'ın öğrencisi miydiniz ve onu sever miydiniz? "Esaslı insandı, esaslı hocaydı."</span></p>

  <p class="msoplaintext"><span class="calibre19">   "O manyağın biri" diye bağırdı Megan. "Bunu kimse görememiş mi?"</span></p>

  <p class="msoplaintext"><span class="calibre19">   Megan sükûnetini kaybettiği için utanarak yan gözle Brooks'a bakıp şakalaşmaya çalıştı. "Galiba bir sakinleştirici almam gerekiyor, şekerim."</span></p>

  <p class="msoplaintext"><span class="calibre19">   Jay gülümsemedi. Gözlerindeki bakış insanın içini rahatlatmayacak kadar ciddiydi. "Belki de biraz ara vermeye ihtiyacın var" dedi. "Saatlerdir hiç durmadan çalışıyorsun, Megan. Ve vücudunun bunu kaldıracak durumda olmadığını biliyorsun."</span></p>

  <p class="msoplaintext"><span class="calibre19">   "Onun parmaklarımızın arasından sıyrıldığını görebiliyorum. Kazanacağını söylemişti ve böyle bir şeyin olmasına dayanamıyorum. Bana dinlenmem gerektiğini söyleme. O namussuzun kellesinden başka bir şeye ihtiyacım yok benim."</span></p>

  <p class="msoplaintext"><span class="calibre19">   Jay içini çekerek nikotin açlığını bastırmaya çalıştı. Bu olayın baskısının Megan'ı bir mengene gibi sıkıştırdığını görebiliyordu. Kusursuzluk düşkünüydü kadın, gururluydu, tanıdığı bütün polisler gibi denetimin kendi elinde olmasını isterdi. Garrett Wright onu fiziki olarak parçalamıştı ve şimdi de travma sonrası stres zihnini parçalıyordu.</span></p>

  <p class="msoplaintext"><span class="calibre19">   Bu gece özgür bir insan olan Garrett Wright.</span></p>

  <p class="msoplaintext"><span class="calibre19">   Ellen haberi Megan'dan çok farklı kabullenmiş değildi. O bunu özel bir hakaret olarak kabul edecek ve inatçı bir kararlılıkla yeniden kavganın içine atılacaktı.</span></p>

  <p class="msoplaintext"><span class="calibre19">   Garrett'in serbest kaldığı haberinden sonra kadın için orada olmak isterdi. Ama O'Malley ile burada olmak, daha çok düşünüp daha çok araştırmak daha önemli görünmüştü.</span></p>

  <p class="msoplaintext"><span class="calibre19">   Yaşamın hep yüzeyinde dolaşan, olaylara asla karışmayanı hep bir gözlem mesafesi gerisinde duran kendisi.</span></p>

  <p class="msoplaintext"><span class="calibre19">   Bakışları Cumartesi gecesi şöminenin önünde Ellen'le üzerinde seviştikleri halıya kaydı.</span></p>

  <p class="msoplaintext"><span class="calibre19">   Oturduğu bahçe sandalyesinden kalkarak, "Benim bir içkiye ihtiyacım var" dedi. "Sen de ister misin?"</span></p>

  <p class="msoplaintext"><span class="calibre19">   "O kadar uyuşturucu aldığıma göre bir kolayla idare edeyim bari. Buzlu olsun lütfen."</span></p>

  <p class="msoplaintext"><span class="calibre19">   Jay mutfağa gidince Megan uzun masanın üzerine yaydığı kâğıt denizine baktı. Notlar, Wright'ın ders verdiği kolejlerden gelen fakslar, o kolejlerin bulunduğu yerlerin emniyetlerinden gelen fakslar, NGIC'nin faksları. Ve bütün bunların içinde hiçbir şey bulamamıştı.</span></p>

  <p class="msoplaintext"><span class="calibre19">   "Biz kaybetmeyiz" diye fısıldadı adam, "Bizi yenemezsin. Bu oyunda çok iyiyiz."</span></p>

  <p class="msoplaintext"><span class="calibre19">   Megan elinde olmadan ürperdi. Korku kara kutusunu kapalı tutma azmi kendisini yormuştu.</span></p>

  <p class="msoplaintext"><span class="calibre19">   Telefon listesini çıkardı, sabaha telefon edeceklerinin yanına birer işaret koydu. Emniyet toplantılarında ve Quantico'daki ajan programında edindiği dostlar. Onca yıl önce Memphis'teki o FBI görevini kabul etseydi şimdi nasıl bir yaşam sürdüreceğini düşündü yine. Memphis, Garrett Wright'tan çok uzaktaydı. Ama aynı zamanda Mitch ile Jessie'den de çok uzaktı ve onları dünyaya değiştirmezdi. İçinde 'rüzgâr faktörü' sözcüğü olmayan bir iklime bile.</span></p>

  <p class="msoplaintext"><span class="calibre19">   Priest'ın öğretmenlik yaptığı coğrafi bölgelerde çözümlenmemiş çocuk kaçırmaları, kaçırılma ve cinayetler konusunda NCIC'ten istedikleri bilgi fazla işe yaramamıştı. Gelenler arasında burada oynanana benzer bir şey yoktu. Megan mahkemeden o kötü red haberi geldikten sonra kazanma-kaybetme listesinin yanlış sütununa bakıyor olduklarını anlamıştı. Wright'ın, bu olayın çözümlenmemiş kalmasını istemediği anlaşılıyordu. Aksine Paul Kirkwood'u suçlamak niyetinde olduğu belliydi. Burada suçu Paul'ün üzerine attıysa, neden eskiden de aynı şeyi yapmış olmasındı?</span></p>

  <p class="msoplaintext"><span class="calibre19">   Belki de çözümlenmemiş olaylar hakkında bilgiye ihtiyaçları yoktu. Belki de kapanmış olaylara bakmaları gerekiyordu. Ancak emniyetteki insanlar temizlemek istedikleri olaylar üzerinde bilgi paylaşmaya hazırken, kapandığına inandıkları dosyalar hakkında bilgi paylaşmaya hevesli değillerdi. Megan bir şey elde etmek için günlerce sürecek bir kovalamaca gerektiğinin farkındaydı.</span></p>

  <p class="msoplaintext"><span class="calibre19">   İlk bakılacak şey gazetelerdi. Gazete morgu kütüphanecileri, kütüphane referans masası kütüphanecileri. Hemen telefona başlamış ve bulunacak olayların hemen Jay'in faksına gönderilmesini istemişti. Yalvarmış, rica etmiş, yalan söylemiş, artık sahip olmadığı rütbeyi öne sürmüştü, sonra da Josh ile Dustin Holloman'ın hikâyesinin başka eyaletlerdeki yabancıları aslında hiç yapmalarına gerek olmayan bir çalışmayı yapmaya ikna etmesi için dua edip beklemişti.</span></p>

  <p class="msoplaintext"><span class="calibre19">   Günün sonuna doğru birkaç faks gelmişti. Hiçbiri aradıkları parça değildi. Jay de aynı isteği bazı bilgisayar ağlarına girmiş, yem olarak adını ve ününü kullanmıştı. Ondan henüz bir şey çıkmış değildi.</span></p>

  <p class="msoplaintext"><span class="calibre19">   Ama güçsüzlük ve işe yaramamak duygularından kurtulmuştu. Garrett Wright kendisinden çok şey almıştı ama onu iyi bir polis yapan en önemli şeyleri alamamıştı. Beyni. Yüreği. Kararlılığı. İşini hâlâ yapabilirdi. Yalnızca başka bir yoldan gidecekti, hepsi o kadar.</span></p>

  <p class="msoplaintext"><span class="calibre19">   Brooks bilgisayar ekranına bakarak, "İnsaf!" diye söylendi. "Ülkede herkesin anlatacak bir hikâyesi var. Arkansas'ta bir kadın köpeğinin uzaylılar tarafından kaçırıldığını iddia ediyor."</span></p>

  <p class="msoplaintext"><span class="calibre19">   "Bence o bir kitaptan alınma bir şey" dedi Megan. Ayağa kalktı. "Delilerden başkası takılmadı mı oltaya?"</span></p>

  <p class="msoplaintext"><span class="calibre19">   Brooks yanıtları ekrandan geçirirken ilgilenmedikleri bölgelerden gelenlerle, uzaylı hikâyelerini ayıkladı. Omzunun üzerinden şaşkınlıkla bakan Megan düşkırıklığına uğramıştı.</span></p>

  <p class="msoplaintext"><span class="calibre19">   "Sen bir manyak mıknatısısın, Brooks, Şöhretin bedeli bu mu? "</span></p>

  <p class="msoplaintext"><span class="calibre19">   "Bedelini ödemeye aldırmam. Paramı geri alabileyim de."</span></p>

  <p class="msoplaintext"><span class="calibre19">   Jay gözlerini ovuşturdu. "Benim biraz ara vermeye ihtiyacım var. Biraz dışarı çıkacağım."</span></p>

  <p class="msoplaintext"><span class="calibre19">   "Git" dedi Megan. "Kaleyi ben beklerim."</span></p>

  <p class="msoplaintext"><span class="calibre19">   "Sen de biraz hava almak istemez miydin?" Jay parkasını giydi.</span></p>

  <p class="msoplaintext"><span class="calibre19">   "İstemem." Megan adama utangaç bir gülümsemeyle bakıp ekran karşısına oturdu. "Üç kişi kalabalık olur. Ellen'e benden selam söyle."</span></p>

  <p class="msoplaintext"><span class="calibre19">   Mutfak kapısının kapandığını duydu, yanıtları gözden geçirmeye devam ederken kamyonetinin motorunun homurtusunu dinledi. Aradığını bulduğu anda kırmızı stop ışıkları daha gözden kaybolmamıştı.</span></p>

  <p class="msoplaintext"><span class="calibre19">   On yıl önce çözümlenmiş olan olayı anlatan bir iki paragrafı dikkatle okudu. Altıncı duyusu -polis duyusu- yüksek voltajlarda vınlıyordu. Mantığı uzak bir olasılık olduğunu söylüyordu ama bu karşılarına çıkan ilk olasılıktı.</span></p>

  <p class="msoplaintext"><span class="calibre19">   Telefon almacını omzu ile kulağı arasında sıkıştırarak Pennsylvania eyalet polisinin numarasını tuşladı. "Bay Brooks, sanırım bir ipucu ele geçirmiş bulunmaktayız."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Elleri siyah ceketinin ceplerinde olan Slater odaya girerken, "O kadar derine ineceğini sanmıyorduk" dedi. "Soruşturma senin işin değildi."</span></p>

  <p class="msoplaintext"><span class="calibre19">   "Benim işim iddiamı kanıtlamaktır." Ellen gözleriyle yakınlarda silah olarak kullanacağı bir şey arandı.</span></p>

  <p class="msoplaintext"><span class="calibre19">   Slater başını sallayarak gülümsedi. "Soruşturmayı polislere bıraksaydın seni öldürmek zorunda kalmayabilirdik."</span></p>

  <p class="msoplaintext"><span class="calibre19">   "Beni öldürürsen nasıl olsa yakalanırsın." Ellen içinde alarm zilleri çalarken bu kadar sakin, bu kadar mantıklı olmasına şaşıyordu. "Polislerin durumu anlamaları uzun sürmez. Onlar da benim izlediğim yolu izleyeceklerdir."</span></p>

  <p class="msoplaintext"><span class="calibre19">   "Sanmıyorum. Onlar daha çok Enberg olayında izledikleri yolu izleyeceklerdir bence." Üzülmüş gibi yaptı. "Zavallı adamcağız baskıya fazla dayanamadı."</span></p>

  <p class="msoplaintext"><span class="calibre19">   Denny'nin yazıhanesi geldi Ellen'in gözleri önüne. Kan. Cesedin arkasındaki duvarda beyin parçaları. Başının yarısı uçmuş. Midesi bulandı.</span></p>

  <p class="msoplaintext"><span class="calibre19">   Parmakları Cameron'un dolmakalemlerinden birini kavrarken, "Buna kimse inanmaz" dedi. Yumruklarını kalın yün ceketinin ceplerine soktu. "Tabancam yok. Olmasını da hiç istemedim."</span></p>

  <p class="msoplaintext"><span class="calibre19">   Slater içeri bir adım daha attı. "Bir insanın intihar etmesinin pek çok yolu vardır. Asılma. Karbon monoksit zehirlenmesi. Hap. Jilet."</span></p>

  <p class="msoplaintext"><span class="calibre19">   Ellen geriledi. Eğer aralarında yeterli mesafeyi koruyabilseydi, toplantı masasının öteki yanına geçebilseydi... hole çıkabilseydi...</span></p>

  <p class="msoplaintext"><span class="calibre19">   "Bağırabilirim" dedi. "Bir güvenlik görevlisi..."</span></p>

  <p class="msoplaintext"><span class="calibre19">   "İyi bir denemeydi, Bayan North ama Bay Stovich'in Dr. Wright'ın aleyhindeki iddialar düştükten sonra buna gerek kalmadığını düşündüğünü biliyorum. Sevgili arkadaşım Phoebe'ye göre Rudy size çok kızmış."</span></p>

  <p class="msoplaintext"><span class="calibre19">   "Kendinle gurur duymalısın" diyen Ellen yemi yutmayı reddetti. "Çabaların başarılı oldu. Polisleri bir olaydan diğerine koşturmak. Paul Kirkwood'un deposuna o kanıtları yerleştirmek."</span></p>

  <p class="msoplaintext"><span class="calibre19">   Slater gülümsedi, gözüne düşen saçlarını başını sallayarak geri attı. "Evet. Fena değildim."</span></p>

  <p class="msoplaintext"><span class="calibre19">   "Masum bir çocuğu öldürdün."</span></p>

  <p class="msoplaintext"><span class="calibre19">   "İyi bir numaraydı, değil mi?"</span></p>

  <p class="msoplaintext"><span class="calibre19">   "Hiçbir şey hissetmiyor musun?"</span></p>

  <p class="msoplaintext"><span class="calibre19">   Slater omuzlarını silkti. On altı yaşından fazla göstermiyordu, masum ve eylemlerinin sonuçlarıyla ilgilenmez bir tavrı vardı.</span></p>

  <p class="msoplaintext"><span class="calibre19">   "Josh'u neden öldürmedin?"</span></p>

  <p class="msoplaintext"><span class="calibre19">   "Planda olmadığı için." Başını salladı. "Hâlâ anlamadın. Karşı takımın da puan almasına izin verirsen oyun daha eğlenceli olur."</span></p>

  <p class="msoplaintext"><span class="calibre19">   "Onun konuşma olasılığı seni kaygılandırmıyor mu?"</span></p>

  <p class="msoplaintext"><span class="calibre19">   "Hayır." Slater önde doğru yürüdü. "Konuşmandan sıkıldım artık. Haydi, işimize bakalım, Bayan North."</span></p>

  <p class="msoplaintext"><span class="calibre19">   Ellen masanın karşı tarafına geçmişti, şimdi masa aralarındaydı ama Slater kapıya daha yakındı. Genç sakindi, onda gördüğü o enerjiden eser yok gibiydi. Sanki o enerjiyi içine çekmiş ve orada canlı ve parlak tutuyordu. Gözleri içten gelen o ışıkla parlıyor, yırtıcı bir hayvan beklentisiyle kendisine bakıyordu.</span></p>

  <p class="msoplaintext"><span class="calibre19">   "Eğer beni öldürmene izin vereceğimi sanıyorsan sandığım kadar akıllı değilmişsin" dedi Ellen. "Sana karşı koymak niyetindeyim. Ve savunma sırasında alınan yaralar dikkatleri çekecektir."</span></p>

  <p class="msoplaintext"><span class="calibre19">   "Öyle bir şey olmayacak."</span></p>

  <p class="msoplaintext"><span class="calibre19">   Ellen hiçbiri Slater'i işaret etmeyen raporlar, dosyalar notlarla dolu masanın çevresinde adım adım yürüyordu. Adam haklıydı. Eğer kendisi arkasında bıraktığı dünyadaki bağlantılarını aramasaydı, olayı bu kadar eşelemeseydi Slater'e kimse başını çevirip bakmayacaktı. Kendisi bile bakmamıştı ya. Geçmişin Kovboylarını araştırmasının tek nedeni bağlantılara sahip olmasıydı.</span></p>

  <p class="msoplaintext"><span class="calibre19">   "Wright seni ne zaman seçti?" diye sordu. "Kovboyların arasına girdiğinde mi öğrendi Slater olayını."</span></p>

  <p class="msoplaintext"><span class="calibre19">   Slater'in yüzü gururla aydınlandı. "Kovboyları benim çevremde kurdu. Kovboyların varoluş nedeni benim. Bu, kafana balyoz gibi indi, değil mi? Garrett beni istediği için programı yarattı."</span></p>

  <p class="msoplaintext"><span class="calibre19">   Pek çok genci doğru yola sokması nedeniyle milli çapta ün yapan program bir tek kişinin bozulmasını maskelemek için yaratılmıştı. Bundan büyük bir alay olamazdı.</span></p>

  <p class="msoplaintext"><span class="calibre19">   Cebindeki dolmakalemi sıkan Ellen, "Yalnızca Wright mı?" diye sordu. Şimdi gencin tam karşısındaydı. Kapıya eşit uzaklıktaydılar. Slater kendinden on beş yaş gençti ama o da canını kurtarmak için koşacaktı. "Yoksa Priest da mı işin içinde?"</span></p>

  <p class="msoplaintext"><span class="calibre19">   "Sana her şeyi söyleyecek değilim, Ellen."</span></p>

  <p class="msoplaintext"><span class="calibre19">   "Neden? Nasıl olsa öleceğim."</span></p>

  <p class="msoplaintext"><span class="calibre19">   "Doğru, ama senin tatmin olmuş olarak ölmeni istemiyorum. Merak içinde ölmeni istiyorum. O zaman ekibim bir puan daha kazanır."</span></p>

  <p class="msoplaintext"><span class="calibre19">   "Ne kadar yazık." Ellen korkusunu geriye itip duyduğu öfkeye yoğunlaştı. "Senin kadar parlak ve zeki birini alıp sıradan bir katile dönüştürmek."</span></p>

  <p class="msoplaintext"><span class="calibre19">   "Ben sıradan biri değilim, Bayan North. Garrett beni bulmak için çok aradı: Oyunu anlayan bir çocuk, onun kadar üstün biri."</span></p>

  <p class="msoplaintext"><span class="calibre19">   "Üstün mü?" Ellen'in kaşı havaya kalktı. "O bir zorba, bir korkak ve bir katilden başka bir şey değildir."</span></p>

  <p class="msoplaintext"><span class="calibre19">   Gencin yanakları kızarmış, gözleri kısılmıştı. Ceketinin sol cebinden bir televizyon uzaktan kumanda aletinden daha tehlikeli görünmeyen siyah dört köşe bir kutu biçiminde bir bayıltma tabancası çıkardı. "Konuştuğun yeter, orospu."</span></p>

  <p class="msoplaintext"><span class="calibre19">   Ellen kapıya fırladı. Slater onu masanın ucunda yakaladı, sol kolunu tutup tabancayı göğsüne doğrulttu. Ellen aniden yana döndü, altmış bin volt elektrik ceketinin kalın yün kolu içinde eridi gitti. Bağırarak cebinden dolmakalemi çıkardı ve yaşama içgüdüsünün o çılgın öfkesiyle adama doğru salladı.</span></p>

  <p class="msoplaintext"><span class="calibre19">   Kalemin ucu yanağına isabet edip de aşağıya doğu inerken Slater bir çığlık attı. Yumuşak doku yarılınca kan fışkırmıştı. Ellen bakmak için zaman kaybetmedi. Genci itip kapıya koştu. Binanın boş olduğunu bile bile bağırdı. Yan binadaki polislerin sesini duymayacaklarını çok iyi biliyordu.</span></p>

  <p class="msoplaintext"><span class="calibre19">   Ellen dış büroda koşarken Slater'in arkasından geldiğini duyuyordu. Omzunun üzerinden bakayım derken bacağını Phaebe'nin masasına çarptı. Birden kafası içinde kara yıldızlar patladı, masanın üstüne savruldu, sağ eli tel zımbaya değmişti. Onu yakalayıp koşmaya devam etti.</span></p>

  <p class="msoplaintext"><span class="calibre19">   "Seni orospu!"</span></p>

  <p class="msoplaintext"><span class="calibre19">   Ellen kapıyı açarken Slater kadının üzerine atladı, kollarını gövdesine doladı. Yere birlikte düştüler. Ellen saldırganla yer arasında kalmıştı. "Alnını yere çarparken birden soluğu boşaldı. Ama ayaklarını altına çekerek Slater'in ağırlığını üzerinden atmaya çalıştı.</span></p>

  <p class="msoplaintext"><span class="calibre19">   Yerde güreşiyorlardı şimdi. Slater, Ellen'in omzuna bastırıyor, onu sırtüstü altına almaya çalışıyordu. Ellen erkeğin parmaklarını ısırıyor, onun yüzünden akan kanlar gözlerine, saçlarına doluyor, yanaklarından aşağı süzülüyordu. Adamın altında birden dönüp tel zımbayı şakağına indirdi, Slater'in başı yana savrulunca da fırsattan yararlanıp altından sıyrıldı.</span></p>

  <p class="msoplaintext"><span class="calibre19">   Ellen koşmaya başladı ama yanlış yönde koştuğunu sonradan farketti. Şeriflik dairesinin aksi yönünde gidiyordu. Şimdi birinci kata inip geri dönmek zorunda kalacaktı.</span></p>

  <p class="msoplaintext"><span class="calibre19">   Slater kadına merdiven başında yetişti, saçlarını koparırcasına çekerken Ellen neredeyse havalanıyordu. Bayıltıcı tabanca kalkarken Ellen omzuyla önledi. Tabancadan öfkeli bir çatırtı çıktı. Savunurken alınmış yara olmayacak demişti. İlk keresinde isabet ettirseydi olmayacaktı da. O voltajda elektriğin etkisiyle baygın yere yığılacak ve Slater de bileklerini kolaylıkla kesecekti.</span></p>

  <p class="msoplaintext"><span class="calibre19">   Ellen'in sol kolu ikisinin vücutları arasında sıkışmıştı. Ellen uzanıp Slater'in husyelerini yakaladı ve olanca gücüyle sıktı. Bir çığlık kulak zarını patlattı, Slater onu itti, iki büklüm oldu. Ellen'in dizleri basamağa çarptı, ellerinin üstüne düştü. Tel zımba elinden fırladı.</span></p>

  <p class="msoplaintext"><span class="calibre19">   Yukarı.</span></p>

  <p class="msoplaintext"><span class="calibre19">   Tüh! Artık başka seçenek kalmamıştı. Şimdi kaç da, gerisini sonra düşünürsün.</span></p>

  <p class="msoplaintext"><span class="calibre19">   "Ölme zamanı, doğumgünü orospusu."</span></p>

  <p class="msoplaintext"><span class="calibre19">   Doğumgünü. Otuz altı yaş. Ellen'in korkuyla beklediği gün. Otuz altı birden çok genç görünmeye başlamıştı.</span></p>

  <p class="msoplaintext"><span class="calibre19">   Hızlı adımlarla merdivenden yukarı çıkarken ayakkabısının topuğu kenara çarpınca sendeledi. Tırabzanı yakalamak için uzandığında tırnakları duvarın kaba badanasına sürtündü, bir tırnağı kırıldı, parmakları sıyrıldı.</span></p>

  <p class="msoplaintext"><span class="calibre19">   Merdiven boşluğu loştu, yalnızca üstteki ve aktaki hollerden gelen ışıklarla aydınlanmıştı. Güvenlik ışıkları. Oysa güvenlik açısından hiçbir şey sağladıkları yoktu. Zihninin gerisinde alçak ve dumanlı bir ses: "Patronunun güvenlik konusunda birileriyle konuşması gerek. Bu çok hassas bir dava. Her şey olabilir."</span></p>

  <p class="msoplaintext"><span class="calibre19">   Ellen üçüncü kata çıktı, koridorda sapıp doğu yönünde yürüdü. Doğu merdivenine varabilse... Binalar arasındaki geçide bir girebilse... Şeriflik bürosu iki adım ötedeyken ona saldırmaya cesaret edemezdi.</span></p>

  <p class="msoplaintext"><span class="calibre19">   "Seni yakaladık işte, orospu!"</span></p>

  <p class="msoplaintext"><span class="calibre19">   Önünden koştuğu bürolarda telefonlar vardı. Odalar kilitliydi. Katilliğine soyunmuş adam gülerek koşuyordu arkasından. Ses bir mızrak gibi delip geçiyordu Ellen'i, tıpkı adamın kendisini öldüreceğini bildiği gibi. Adam kovalamayı planlamış olmayabilirdi ama şimdi bu da oyunun bir parçası olmuştu.</span></p>

  <p class="msoplaintext"><span class="calibre19">   Oyun. Bunun çılgınlığı ölüm olasılığı kadar ürkütücüydü. Sistemi yen. Yaşamları parça parça et. Öldür. Kişisel bir şey değil. Yalnızca bir oyun.</span></p>

  <p class="msoplaintext"><span class="calibre19">   Ellen, Yargıç Grabko'nun duruşma salonunun önünden geçti, güneydoğu merdiven boşluğuna giden köşeyi döndü. Merdiven boşluğundaki inşaat iskelesi yolunu kesti. Bina onarımcılarının iskelesi. Tanrım, aptal bir alçı tavan süsü yüzünden ölecekti.</span></p>

  <p class="msoplaintext"><span class="calibre19">   "Şah mat, akıllı orospu."</span></p>

  <p class="msoplaintext"><span class="calibre19">   Kuzeydoğu merdivenleri bir mil uzakta gibiydi. Arada adliye binasıyla cezaevi arasındaki üst geçidin demir kapıları vardı. Ellen duvardaki yangın alarmına atılıp cam tüpü kırdı.</span></p>

  <p class="msoplaintext"><span class="calibre19">   Tüp kırıldı. Ama o kadar. Ses çıkmadı. Alarm zili çalmadı.</span></p>

  <p class="msoplaintext"><span class="calibre19">   "Tanrım, olamaz!" Lanet onarım işleri. Eskiler sökülüp yenileri takılacak. Teknolojinin son harikası.</span></p>

  <p class="msoplaintext"><span class="calibre19">   "Haydi, Ellen, iyi bir orospu ol da bırak seni öldüreyim."</span></p>

  <p class="msoplaintext"><span class="calibre19">   Ellen yangın hortumunun bulunduğu dolabın kapısının kolunu yakalayıp çekti.</span></p>

  <p class="msoplaintext"><span class="calibre19">   "Öleceksin, orospu. Oyunu kazanmamız gerek." Adam'ın eli Ellen'in kolunu yakaladı. Ellen'in parmakları baltanın sapını kavradı.</span></p>

  <p class="msoplaintext"><span class="calibre19">   Slater gövdesini kapağa atıp kapattı, Ellen'in bileğinde bir kemik kırıldı. Bir çığlık attı, acıdan dizlerinin üstüne çöktü.</span></p>

  <p class="msoplaintext"><span class="calibre19">   Kırık sol bileğini karnına yaslayarak katilinin ayakları dibinde çömeldi. Çevresinde, ustaların bıraktıkları, un kadar ince, yoğun bir sıva tozu tabakasıyla kaplı branda bezleri vardı.</span></p>

  <p class="msoplaintext"><span class="calibre19">   "Haydi bakalım, Ellen" diye Slater çömeldi. "İyi bir orospu gibi davran da seni öldürmeme izin ver."</span></p>

  <p class="msoplaintext"><span class="calibre19">   Slater kadının sağ elini yüzünden beş santim ötede açılana kadar farketmedi. Gözleri ve yanağındaki açık yara sıva tozuyla doldu.</span></p>

  <p class="msoplaintext"><span class="calibre19">   Ellen ayağa kalkıp baltayı yerinden çıkardı. Slater üzerine atılıp bileklerini yakalayacağı sırada döndü. Slater bayıltma tabancasını kadının baldırına indirdi.</span></p>

  <p class="msoplaintext"><span class="calibre19">   Cereyan eteğinden geçip sinirleri boyunca ilerledi, anında beynine erişerek ardında garip bir sersemleme bıraktı. Bir an sonra kol ve bacaklarının kontrolünü kaybetmişti. Bir taş gibi yere düşerken balta da iki metre uzağa fırladı.</span></p>

  <p class="msoplaintext"><span class="calibre19">   Brandanın üzerinde gözleri açık yatarken Slater üzerine eğildi.</span></p>

  <p class="msoplaintext"><span class="calibre19">   "Kimileri günahla yükselir, kimileri erdemle düşer" diye mırıldanırken parçalanmış yüzü Ellen'in yüzünden bir karış uzaktaydı. "Kimi de erdemle ölür."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Sapsarı saçlı kuzeyli görünüşlü gece nöbetçisi kız Jay'i şeriflik bölümüyle adliye arasındaki geçitten geçirirken Justifiable Homicide filminde Tom Cruise yerine onun oynamasının daha iyi olacağını söylüyordu.</span></p>

  <p class="msoplaintext"><span class="calibre19">   Jay dalgın bir gülümsemeyle baktı kızın yüzüne. "Teşekkür ederim, Mindy ama ben yazarlıktan memnunum. Filmle hiçbir ilgim olmadı."</span></p>

  <p class="msoplaintext"><span class="calibre19">   Aslında Hollywood işini tamamladığında, roman tanınmaz bir hale gelmişti ama Jay bankaya giderken o küçük ayrıntıya da boşvermişti. Önemli değildi. Amaç halkı eğlendirmekti. Her iki durumda da parasını alıyordu nasıl olsa.</span></p>

  <p class="msoplaintext"><span class="calibre19">   Ama şimdi içinde bir vicdan azabı duymuyor değildi. Yazdığı insanlar uydurma değil, gerçektiler. Kendisinin üzerinde durduğu olaylar geçip gittikten sonra devam eden yaşamları vardı. Hannah Garrison, Megan ve Ellen gibi insanlardı onlar.</span></p>

  <p class="msoplaintext"><span class="calibre19">   Jay, kendisini yan binaya bıraktıktan sonra şeriflik bölümüne geçen kıza teşekkür ederek uğurladı.</span></p>

  <p class="msoplaintext"><span class="calibre19">   Loş koridordan merdivenlere doğru yürürken Wright'ın geçmişini aramakta Megan'a yardım ettiğini duyunca Ellen'in yüzünün ne hal alacağını düşünüyordu. Aklına ilk gelen görüntü gurur oldu, ama içindeki kuşkucu taraf bunu hemen silkip attı. Artık büyümüştü, kendi kendine, ailesi gibi, Ellen gibi "saygın" kişilerin onayını alma ihtiyacını çoktan geride bıraktığını hatırladı.</span></p>

  <p class="msoplaintext"><span class="calibre19">   İkinci kata çıkınca savcının odasının kapısının açık olduğunu, içerden ışığın karanlık koridora vurduğunu görünce hafifçe başını salladı. Saatin geç olmasına rağmen Ellen'in evine uğramayı aklına bile getirmiş değildi. Ellen yaralarını yalamak için evine gitmezdi. İşinin başına döner, eskisinden daha çok çalışmaya başlardı.</span></p>

  <p class="msoplaintext"><span class="calibre19">   Onu toplantı odasında, kağıtların üzerine eğilmiş, gözlüğü burnunun ucuna kaymış olarak bulacağını düşünmüştü. Ama oda boştu. Jay yere saçılmış kâğıtları görünce birden kasıldı kaldı. Kâğıtların üzerinde iri ve parlak kan lekeleri vardı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Ellen pis brandanın üzerinde kolları iki yana açılmış, kırık bir bebek gibi yatıyordu. Beynini çalıştırmak için, kollarını kıpırdatmak için boşuna uğraşıyordu. Ayak sesleri duyunca binaya birinin girdiğini anlamıştı. Kendine seslenen Jay'in sesini duyunca haykırmaya çalışmış, ama ses kafasının içinde kapalı kalmıştı. Diz çökmüş olan Slater boğazındaki parmaklarını biraz daha sıkınca artık soluk da alamıyordu.</span></p>

  <p class="msoplaintext"><span class="calibre19">   Slater son birkaç dakikayı iskelelerden birinden bir ip kesip bir ilmek yaparak geçirmişti. Bu arada kendisi kıpırdayamadan öylece yatmış, onu seyretmişti. Binada bir başkasının olduğunu duyduğu anda da kadının üzerine oturmuş, usta bir hareketle parmaklarını soluk borusunun çevresinde hazır duruma getirmişti.</span></p>

  <p class="msoplaintext"><span class="calibre19">   Ellen gözlerini kapatıp dağınık düşüncelerini Brooks üzerinde yoğunlaştırmaya çalıştı. Lütfen beni ara, ]ay. Lütfen yukarı gel. Acele et lütfen.</span></p>

  <p class="msoplaintext"><span class="calibre19">   Yine aşağıdan gelen ayak sesleri. Aceleci. Koşuyor. Ellen yine beyninin içinde bir çığlık attı ama Slater'in boğazındaki parmakları arasından herhangi bir ses yükselmedi. Ya Jay gelmezse? Ya binadan çıkıp şerifliğe geçmişse? Slater kendisini öldürüp kaçacak zaman bulurdu. İntihar süsü verecek, kendi izlerini temizleyecek zaman bulamasa da, onu öldürüp kaçabilirdi.</span></p>

  <p class="msoplaintext"><span class="calibre19">   Bir şey yapması gerekiyordu. Hemen.</span></p>

  <p class="msoplaintext"><span class="calibre19">   Kollarının hissi geliyordu. Önce kırık bileğinde sancı, sonra da küçük küçük adale kasılmaları olarak. Eğer düşünce ile hareket arasındaki bağlantıyı tekrar kurabilseydi...</span></p>

  <p class="msoplaintext"><span class="calibre19">   Parmakları ağır ağır yumruk biçiminde sıkıldı. Avcu sıva parçalarıyla doluydu. Yalnızca bir tek şansı olacaktı. Eğer başaramazsa...</span></p>

  <p class="msoplaintext"><span class="calibre19">   Ellen olanca gücüyle koluna hareket edip savrulmasını, parmaklarına açılmasını emretti. Molozlardan bir kısmı kısa düşmüştü. Bir kısmı tırabzana çarpıp geri gelmişti. Geri kalanı boşluktan birinci kata yuvarlandı. Yaşamaya devam edebilmek için küçük bir çaba. Eğer Jay bakmıyorsa... Eğer görür de önemli olduğunu farkedemeyecek kadar dalgınsa...</span></p>

  <p class="msoplaintext"><span class="calibre19">   Slater ise bunu çok önemli bulmuştu. Elleri boğazına kapandı. Eğilip kadının kulağına, "Seni orospu. Öldün artık. Şimdi!" diye fısıldadı.</span></p>

  <p class="msoplaintext"><span class="calibre19">   Kadının kulağını ağzıyla kapadı ve kıkırdağını ısırdı.</span></p>

  <p class="msoplaintext"><span class="calibre19">   Ellen soluk almaya çalışırken ağzını sonuna kadar açtı ama yalnızca dilini sıva tozlarına sürtebildi. Görüş alanında karanlık çizgiler belirmişti. Ciğerleri oksijen ihtiyacıyla yanıyordu.</span></p>

  <p class="msoplaintext"><span class="calibre19">   Yaşama içgüdüsü vücuduna ani bir adrenalin salgısı boşaltmıştı. Kollarıyla, ayaklarıyla çırpındı, kolunu savurduğu anda parmağı adamın yüzündeki açık yaraya girdi.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Merdivene doğru yürümekte olan Jay yukardan yağan sıva parçalarını görmüştü. Sonra bir erkek çığlığı duydu. Yukardan gelmişti, sıvaların yağdığı yerden.</span></p>

  <p class="msoplaintext"><span class="calibre19">   "Ellen!"</span></p>

  <p class="msoplaintext"><span class="calibre19">   Merdivene koşarken kadına seslendi. Eğer yukardaysa ve kendisine seslenemiyorsa zamanı kalmamış demekti. Polisleri çağırma lüksüne sahip değildi.</span></p>

  <p class="msoplaintext"><span class="calibre19">   Üçüncü kat sahanlığına varınca bir bıçakla mı, kurşunla mı, cesetle mi karşılaşacağını düşünmeden delicesine koşmaya başladı. Kendi güvenliğini düşünecek durumda değildi. Yalnızca Ellen, onun tehlikede olduğu ve yardıma ihtiyacı olduğu vardı kafasında.</span></p>

  <p class="msoplaintext"><span class="calibre19">   "Ellen!"</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Slater kadının başını yumrukladı, kırık bileğine vurdu, parçalanmış yüzünü tutan elinden kurtuldu. Ayağa kalktığı anda Jay de koridorun kuzey ucunda görünmüştü. Slater yangın baltasını kaptığı gibi adamın üzerine saldırdı.</span></p>

  <p class="msoplaintext"><span class="calibre19">   Ellen solumaya çalışarak dizlerinin üstünde doğruldu. Slater'in baltayı beyzbol sopası gibi sallamasını dehşetle irileşmiş gözlerle seyrediyordu.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Jay yana kaydı, balta ıslıklar çalarak yanı başından geçti. Çok yakından. Slater bir daha savurmak için kolunu çekemeden Jay öne atıldı, suratına bir sol kroşe indirdi. Slater yana savruldu, bir dizi üstüne çöktü.</span></p>

  <p class="msoplaintext"><span class="calibre19">   Baltayı bu kere tersten savurdu. Jay çömelip darbeyi atlatırken adamın kaburgalarına sert bir yumruk indirdi. Slater'in soluğu boşaltı. Silahını bıraktı. Balta yere düşüp kaydı, sapı öte yana çevrildi. Jay aceleyle dalıp Slater'in çenesine bir tekme savurdu. Ancak Slater ayağını yakaladı ve Jay'i düşürdü.</span></p>

  <p class="msoplaintext"><span class="calibre19">   Jay sırtüstü devrilmişti. Kendine gelemeden Slater üzerine atlamıştı. Ceketinin içinden çektiği avcı bıçağı loş güvenlik ışığında parlıyordu.</span></p>

  <p class="msoplaintext"><span class="calibre19">   Jay devrildiği anda Ellen doğruldu. Öfke ve korku ve sancıyla kıvranıyordu. Sığınağına giren kötülük Slater'di. Denny Enberg ve Dustin Holloman'ı o öldürmüştü. Jay olmasaydı onu da öldürecekti. Ve şimdi de Jay'i öldürmek üzereydi.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Jay ilk bıçak darbesinden dönerek kurtuldu ama bıçak ceketinin kolunu yarmış, aralarındaki boşluk kaz tüyüyle dolmuştu. İkinci ve üçüncü darbede o kadar talihli değildi.</span></p>

  <p class="msoplaintext"><span class="calibre19">   Slater ağzı açık bir halde bıçağı saplıyor, soluk aldıkça açık yarası da inip kalkıyor, pembe köpükler gibi salyaları akıyordu. Jay kendini korumaya çalışırken bıçak koluna geldi ve kemiğine kadar dayandı. Jay öteki eliyle vurmaya çalışıyor ama Slater'e pek isabet ettiremediği gibi ondan gelecek saldırıya da açık düşmüş oluyordu.</span></p>

  <p class="msoplaintext"><span class="calibre19">   Bıçak sağ omzunun boşluğuna girince beynine kapkara bir bulut gibi akkor halinde bir sancı yayıldı, gözleri karardı. Kolu hissizleşirken kanın bir kaynaktan çıkan su gibi göllendiğini gördü.</span></p>

  <p class="msoplaintext"><span class="calibre19">   Hareket et, hareket et!</span></p>

  <p class="msoplaintext"><span class="calibre19">   Tekme atarak Slater'i üzerinden atıp doğruldu. Sonra dehşet içinde geri geri kaçmaya başladı. Slater de arkasından.</span></p>

  <p class="msoplaintext"><span class="calibre19">   Jay aşağı hole bakan parmaklığa çarpmıştı. Slater'in bıçağını havaya kaldırdığını gördü. Adamın gözlerinde insanlıkla ilişkisi olmayan safi hayvani bir kana susamışlık vardı.</span></p>

  <p class="msoplaintext"><span class="calibre19">   Jay'in kafasından ışık hızıyla yüz gerçek birden geçiyordu. Oğlunu tanıyamayacaktı. Hırsına çok zaman harcamıştı. Ölümüne yas tutacak olanlar yalnızca onun sırtından para kazananlar olacaktı. Ve Ellen'le başlayan, kadının onun içinde uyandırdığı şey, tatmin edilmemiş olarak o anda ölüverecekti.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Slater bir çığlık atarak bıçağı biraz daha kaldırdı. Ellen adamın üzerine atıldı, elindeki bayıltıcı tabancayı boynuna dayayarak beynine altmış bin volt cereyan verdi.</span></p>

  <p class="msoplaintext"><span class="calibre19">   Slater'in gözleri irileşti, yere düştü, vücudu birkaç kere kasıldı, sonra hareketsiz kaldı.</span></p>

  <p class="msoplaintext"><span class="calibre19">   Ellen son birkaç dakikanın dehşetini ancak o anda hissederek adama baktı. Kendisini o noktaya getiren güç bir anda yok olmuştu, tir tir titriyordu.</span></p>

  <p class="msoplaintext"><span class="calibre19">   Sol koluyla kadını saran Jay, "Tamam," dedi. Yüzünü kadının serin ipek gibi saçlarına dayadı. "Hepsi bitti artık, yavrum. Bitti."</span></p>

  <p class="msoplaintext"><span class="calibre19">   Sinsi bir uyuşukluk yayılıyordu Jay'in içine. Varlığını oluşturan enerjinin hafifçe parıldayan bir topa dönüşüp vücudunun yaralı kılıfından yavaş yavaş çıktığını hissediyordu. Çok ayartıcı olmasına rağmen bu duyguya karşı mücadele etti. İstediği tek şey Ellen'i tutmak, Ellen'i korumaktı.</span></p>

  <p class="msoplaintext"><span class="calibre19">   "Tanrım, kan içindesin!" diye mırıldandı Ellen. Ellerini omzundaki yaraya bastırdı. Kan parmaklarının arasından akıyordu.</span></p>

  <p class="msoplaintext"><span class="calibre19">   "Merak etme" dedi Jay. "Kahraman olarak ölemem." Hafifçe gülümsedi. "Bu çok komik olur."</span></p>

  <p class="msoplaintext"><span class="calibre19">  </span></p>
</body>
</html>
