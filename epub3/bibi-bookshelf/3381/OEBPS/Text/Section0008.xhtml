<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">ÜÇÜNCÜ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Fontaine Oteli, Belediye Binası'nın eskiden kasaba meydanı olan büyük parkının karşı tarafındaydı. Normal bir zaman olsa Ellen, parkın çevresinden yürüyerek yolun sonunda Fontaine'in yeniden restore edilmiş olan Viktorya stili lobisine varmaktan zevk duyardı. Ama normal zamanlarda yaşamıyorlardı. Telin yanındaki otoparka girdi ve ısıtıcıyı sonuna kadar açıp bir süre öylece oturdu. Ancak kol ve bacaklarındaki titremenin soğukla bir ilgisi yok gibiydi.</span></p>

  <p class="msoplaintext"><span class="calibre19">   Ellen, kendini güçlü, zeki, becerikli, her durumda kendisini idare edebilen biri olarak düşünmekten hoşlanırdı. Oysa birkaç dakika içinde, bir iki satır konuşan bir tek erkek sinirlerini bozmayı başarmıştı. Kendisine elini sürmeden, sözlü bir tehdit savurmadan ne kadar zayıf olduğunu göstermişti.</span></p>

  <p class="msoplaintext"><span class="calibre19">   Jay Butler Brooks. Süpermarkette kasa başında beklerken People dergisinin kapağında adamın yüzünü görmüştü. Kitaplarda da adını gördüğü gibi Newsweek'in son sayılarından birinde hakkında bir yazıya şöyle bir baktığını da hatırlıyordu.</span></p>

  <p class="msoplaintext"><span class="calibre19">   Avukatlıktan yazarlığa geçmiş olanlardan biriydi. Brooks mahkeme salonları hakkında yazarak üne kavuşmak yerine gerçek cinayetlerin romanlarını yazmayı yeğlemişti. Kitapları milyonlarca satıyor, Hollywood yazdıklarını kapışıyordu.</span></p>

  <p class="msoplaintext"><span class="calibre19">   Bu olay Ellen'in ağzında kekremsi bir tat bırakmıştı. Gerçek suçları eğlenceye dönüştürmeyi gerçek ile hayal arasındaki sınırı bulanıklaştıran ve Amerikalılar'ı şiddet karşısında bağışıklığa iten çarpık ve bayağı bir uğraş olarak görürdü. Ama para konuşurdu ve para burada da bağıra bağıra konuşuyordu, Jay Butler Brooks'un değeri pek çok üçüncü dünya ülkesinin bütçesinden daha fazlaydı.</span></p>

  <p class="msoplaintext"><span class="calibre19">   "Ben insanları... beklemedikleri anda yakalamaktan hoşlanırım..."</span></p>

  <p class="msoplaintext"><span class="calibre19">   Sonra sesinin tınısı birden Ellen'in içinde titreşti. Yoğun, sıcak, erkeksi. Ayartıcı. İstemediği halde, mantığa karşı olduğu halde sözcük beyninde dalgalandı. Adam ayartıcı bir şey söylemiş değildi. Karşılaşmalarında cinsel denilecek bir şey yoktu. Yine de sözcük bir gölge gibi kaplamıştı zihnini. Ayartıcı. Tehlikeli.</span></p>

  <p class="msoplaintext"><span class="calibre19">   Size zarar vermek isteseydim, evinize kadar izlerdim.</span></p>

  <p class="msoplaintext"><span class="calibre19">   Fontaine'in zarif lobisine ayak bastığı anda gazeteciler çevresini sardı. Ellen hiçbir şey söylemeden aralarından geçti, asansör kapısı önünde üniformalı bir polis görünce derin bir soluk aldı. Memur yanından geçerken başıyla selamladı, arkasından gelen kalabalığı oda anahtarlarını göstermelerini söyleyerek engelledi. Birkaçı ellerini ceplerine atarken asansör kapıları kapandı.</span></p>

  <p class="msoplaintext"><span class="calibre19">   Wright'ın karısına, kendini pencereden atmayı aklına getirmemesi için ikinci katta bir oda verilmişti. 214 numaralı odanın kapısını açan Karen Wright değildi. Teresa McGuire'ın peri yüzü, güvenlik zincirinin ardında göründü. Gözleri kuşkuyla kısılmış, ağzı bir düğüm gibi büzülmüştü. Park İlçesi mağdur-tanık koordinatörü ne Deer Lake ne de Park İlçesi Emniyeti'nde kadın polis olmadığından bu bebek bakıcılığı görevini üstlenmişti.</span></p>

  <p class="msoplaintext"><span class="calibre19">   "Tanrı'ya şükürler olsun! Ellen!" diyerek zinciri çekmek için kapıyı itti. "Seni Paige Price sanmıştım. İnanabiliyor musun, vaktiyle bir arkadaşımla kurbanların hakları konusunda bir röportaj yaptığı için, dün beni ikna edip içeri girebileceğini sandı. Namussuz. Kafama tabanca tutsan Kanal 7'yi izlemem."</span></p>

  <p class="msoplaintext"><span class="calibre19">   "Onun Kuzey Dakota'da Minot'da o çöp arıtma tesisi felaketine gönderildiğini duydum" diyen Ellen çantasını sehpanın üzerine bıraktı. "İçerden bilgi edinmek için şerifle yatınca işi yüzüne gözüne bulaştırdı."</span></p>

  <p class="msoplaintext"><span class="calibre19">   Teresa'nın ufak tefek, tombul vücudunda bir ürperti dolaştı. "İğrenç bir şey! Paige Price ve Russ Steiger. Russ Steiger ve herhangi bir kadın. Herif saçlarındaki briyantini hiç yıkar mı acaba?"</span></p>

  <p class="msoplaintext"><span class="calibre19">   "Bunu düşünmemeye çalışıyorum. Bayan Wright nasıl?"</span></p>

  <p class="msoplaintext"><span class="calibre19">   Teresa, girişten yarım bir duvarla ayrılmış olan yatak odasına baktı. "İyi değil zavallı. Bir yanlışlık olması gerektiğini söyleyip duruyor. Sakinleştirici ilaç verilmiş. Senin işine pek yarayacağını sanmam."</span></p>

  <p class="msoplaintext"><span class="calibre19">   Ellen mantosunu çıkarıp dolaba astı. "Onunla konuşmanın bir yolunu bulmalıyız. Bütün bu işin anahtarı o olabilir."</span></p>

  <p class="msoplaintext"><span class="calibre19">   Karen Wright, çiçekli basma örtü kaplı koltukta oturmuş, yatağın arkasındaki duvarda süslü yaldızlı çerçevedeki resme bakıyordu: Bir yün topu ile oynayan yavrularını seyreden bir ana kedi. Koltukta büzülmüş, ayaklarını yukarı çekip kollarını dizlerine dolamıştı. İnce yüz hatlı, kül rengi saçları ipek gibi dökülen güzel bir kadındı. Son birkaç günü ağlayarak geçirdiği sadece iri ceylan gözlerinin çevresindeki ve kalkık burnunun ucundaki kırmızılıktan belli oluyordu.</span></p>

  <p class="msoplaintext"><span class="calibre19">   "Karen? Ben savcılıktan Ellen North." Ellen, yazı masasının önündeki sandalyeyi çekip oturdu. "Sence bir sakıncası yoksa bir iki dakika konuşmak istiyorum."</span></p>

  <p class="msoplaintext"><span class="calibre19">   Karen gözlerini resimden ayırmadan, "Bir yanlışlık olmuş olmalı" dedi. "Garrett bugüne kadar trafik cezası bile almadı."</span></p>

  <p class="msoplaintext"><span class="calibre19">   "Aleyhinde pek çok kanıt var, Karen" dedi Ellen. "Yasalara göre kocanın aleyhinde tanıklık etmeyebilirsin, ancak Josh'u bulmamızda yardımcı olacak bir şey biliyorsan bize söylerdin, değil mi?"</span></p>

  <p class="msoplaintext"><span class="calibre19">   Karen tırnağını yerken Ellen'e bakmadı.</span></p>

  <p class="msoplaintext"><span class="calibre19">   "Bu senin için çok güç bir durum olmalı. Kendini ihanete uğramış, hatta bir bakıma suçlu bile hissediyor olmalısın."</span></p>

  <p class="msoplaintext"><span class="calibre19">   Duygular içinde bir yerde, ta derinlerde olmalıydı. Kadın Josh Kirkwood Gönüllü Merkezi'nde kayıp çocuk broşürlerini zarflamış, Josh'un kızkardeşiyle oturmak için Kirkwood'ların evine gitmişti. Kocası hepsini korkuya esir etmişken. Karısını da öylesine aldatabilmiş miydi, yoksa kadın olayın içyüzünü baştan beri biliyor muydu?</span></p>

  <p class="msoplaintext"><span class="calibre19">   "Karen, suçortağı olarak suçlanabileceğim bilmelisin" dedi Ellen. "İnsanlar senin Garrett'in yaptıklarım bilmediğine inanmak istemiyorlar."</span></p>

  <p class="msoplaintext"><span class="calibre19">   Hiçbir karşılık yoktu. Karen saçının yerinden fırlamış bir iki telini kulağının arkasına sıkıştırdı. Birden yüzünde bir gülümseme belirdi. "Lily çok tatlı bir kız" diye mırıldandı. "Ona bakmayı seviyorum. Garrett ile benim çocuğumuz yok." İri kara gözlerinde yaşlar parıldadı. "Sanırım bundan sonra Hannah ona bakmama izin vermez."</span></p>

  <p class="msoplaintext"><span class="calibre19">   Kadın başını dizlerine dayayıp ağlamaya başladı. Sanki çocuğa bakamamak kendisine çok ağır geliyormuş da, kocasının bir tür sosyopat canavar olması üzerinde hiç etki yaratmamış gibi. Ellen kadına acısın mı yoksa dehşet mi duysun bilemedi.</span></p>

  <p class="msoplaintext"><span class="calibre19">   "Karen, beni dinlemen gerek." Ellen öne eğilip uzandı, kadının bileğini tuttu. "Josh hâlâ oralarda bir yerde. Eğer Garrett'in çocuğu nereye götürdüğünü biliyorsan bize söylemen gerekir. Hannah ile Lily'yi, Josh'u nasıl özlemiş olacaklarını düşün bir kere."</span></p>

  <p class="msoplaintext"><span class="calibre19">   "Ve Paul..." diye mırıldandı Karen başını hafifçe kaldırarak. Bakışları komodinin üzerindeki kenarı fırfırlı abajura dikildi. "Öyle hoş bir ailesi var ki" diye özlemle söylendi.</span></p>

  <p class="msoplaintext"><span class="calibre19">   "Evet, Josh'un çok hoş bir ailesi var ve hepsi onu çok özlüyorlar. Eğer elinden gelen bir şey varsa onlara yardım etmelisin, Karen. Lütfen."</span></p>

  <p class="msoplaintext"><span class="calibre19">   Ellen, Karen Wright'ın gözlerinden geçen duygulara bakarken soluğunu tutarak bekledi. Şaşkınlık, acı, korku. Kocasından korkuyor muydu? Adam her nasılsa karısının beynini yıkamış mıydı? Ne de olsa psikoloji profesörüydü. İnsan zihniyle oynamayı bilmeliydi.</span></p>

  <p class="msoplaintext"><span class="calibre19">   "Kocan sana bir şey yapamaz, Karen. Bildiklerini söylemen herkes için hayırlı olacaktır."</span></p>

  <p class="msoplaintext"><span class="calibre19">   Karen kolunu Ellen'in elinin arasından çekip koltuktan kalktı. Kollarını göğsünde dolayarak odanın içinde yürümeye başladı, antika tuvalet masasının önünde durup üzerindeki oval aynada aksine baktı. Bir fırça alıp ağır ağır saçlarını fırçalamaya koyuldu.</span></p>

  <p class="msoplaintext"><span class="calibre19">   "Büyük bir hata" diye mırıldandı. "Garrett asla... Bunu bana yapmazdı."</span></p>

  <p class="msoplaintext"><span class="calibre19">   Ellen de kalkıp kapıya doğru yürüdü.</span></p>

  <p class="msoplaintext"><span class="calibre19">   "Sana kartımı bırakıyorum, Karen." Kartı geçerken tuvalet masasının üstüne bıraktı. "Gece gündüz istediğin saatte arayabilirsin. Bize yardımcı olacak bir şey aklına geldiğinde ya da yalnızca konuşmak istediğinde."</span></p>

  <p class="msoplaintext"><span class="calibre19">   "Hayır. Bu yalnızca bir hataydı" diyen Karen, kendi kendine mırıldanarak saçlarını fırçalamaya devam etti.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Paul, Ellen'in Fontaine Oteli'nden çıkışını izlerken neler öğrendiğini merak etti. Yüzlerce göz orada, Karen'ın üzerindeydi. Onun yanına gitmek, onunla konuşmak isterdi ama bu imkânsızdı. Karen kendini asla ele vermezdi. Korku içinde bir asit dalgası gibi yükselirken bu düşünceyle avuttu kendini.</span></p>

  <p class="msoplaintext"><span class="calibre19">   Hayat ona arka arkaya ihanet etmiş, bir şeye ihtiyacı varken kendini kandırıp başka bir şeye ihtiyacı olduğuna inandırmıştı. İşi, evi, arabası, ödüllü gelini. Her ödülü kaptığında başka bir şey istediğini farketmişti. Açlık hiç azalmamış, yalnızca kılık değiştirmişti.</span></p>

  <p class="msoplaintext"><span class="calibre19">   Bunun için birini suçlamak isterdi ama kimi suçlayacağım bilemiyordu. Daha gençken anababasını suçlamıştı. Ailesinin hak ettiğinden daha azına razı olan babası ve kocasının gölgesinde kalmış bir kadın olan annesi. Son zamanlarda suçu Hannah'ya atmıştı. Karısının önce mesleği gelirdi, ailesinden önce, kocasından önce. O hiçbir erkeğin gölgesi olmamıştı. Onun gölgesi kendisinin üzerine düşüyordu. Ve bunun için de ondan nefret ediyordu.</span></p>

  <p class="msoplaintext"><span class="calibre19">   işin garip yanı, kimsenin Hannah'yı herhangi bir şey için suçlamamasıydı. Bütün bu işkencenin içinde onu bir kurban olarak, olaylarla başetmeye çalışan yürekli bir kişi olarak göstermişlerdi. Zavallı Hannah, çocuğu kaçırılan kadın. Zavallı Hannah, o kadar insana yardım etmişti ki, bu acıyı hiç haketmemişti.</span></p>

  <p class="msoplaintext"><span class="calibre19">   Zavallı Hannah hastanede başkalarının ihtiyaçlarına koşarken oğlunu buz pistinin önünde yapayalnız bırakmıştı ama. Kendi gidip oğlunu çalılıklar arasında ararken ve televizyonda çağrılar yaparken evde oturup telefonun çalmasını beklemiş olan zavallı Hannah.</span></p>

  <p class="msoplaintext"><span class="calibre19">   Kimse çıkıp da "zavallı Paul" dememişti. O, CTB orospusu O'Malley yüzünden, o lanet kamyonet nedeniyle kuşkuyla bakmışlardı. Onu Olie Swain ile ilişkilendirmeye çalışmışlar, kendisi kahraman rolünü oynayabilmek için elinden geleni yapmışken bütün suçu ona yüklemeye çalışmışlardı.</span></p>

  <p class="msoplaintext"><span class="calibre19">   Bir kurbandı oysa. Olayların kurbanı. Kader kurbanı. Ve bu gece gideceği bir evi bile yoktu.</span></p>

  <p class="msoplaintext"><span class="calibre19">   "... Artık seni tanıyamıyorum ama senin yalanlarından ve suçlamalarından bıktığımı biliyorum. Josh'u kaybettiğimiz için beni suçlamandan bıktım. Senin bütün istediğin onu gömmek ve cenaze' de kameraların iyi fotoğraf veren profilini alacaklarını ummak!"</span></p>

  <p class="msoplaintext"><span class="calibre19">   "Bunları dinlemek zorunda değilim." Paul başını karısından, gözlerindeki nefretten öte yana çevirdi.</span></p>

  <p class="msoplaintext"><span class="calibre19">   "Hayır." Hannah kocasının koltuğun arkasında duran ceketini alıp fırlattı. Öfkesinden ve gözlerine dolan yaşları tutmaya çalışmaktan ağzı titriyordu. "Beni daha fazla dinlemek zorunda değilsin. Ben de senin o tavırlarına, yaralanmış erkeklik gururuna ve o aptalcasına kıskançlıklarına dayanmak zorunda değilim. Her şey bitti artık! Seninle aramızda hiçbir şey kalmadı!"</span></p>

  <p class="msoplaintext"><span class="calibre19">   Sahne kafasının içinde yeniden oynanıyordu. Cumartesi gecesi. Mitch Holt, Garrett Wright'ın tutuklandığını bildirmeye gelmişti.</span></p>

  <p class="msoplaintext"><span class="calibre19">   Hannah onu boşayacaktı. Ve herkes Hannah'ya bakıp, "Zavallı kadın" diyecekti. Kimse kendisinin elinden neler alındığına bakmayacaktı. Kimse, "Zavallı Paul..." demeyecekti. Karen dışında. Kendisini Karen'dan başka kimse anlamıyordu.</span></p>

  <p class="msoplaintext"><span class="calibre19">  </span><span class="calibre20">Ellen ağzını ardına kadar açarak esnedi, gerindi, bacaklarını örten kalın kuştüyü örtüyü hışırdatınca yatağın ucuna serilmiş köpek, tek gözünü açıp kendisine baktı.</span></p>

  <p class="msoplaintext"><span class="calibre19">   "Geç olduğunu biliyorum, Harry" diyen Ellen, okuma gözlüğünü burnunun üstünde geriye itti. Hukuk kitapları yığınlarının arasında dağ gibi yükselen yastıklara yaslanırken bir daha esnememek için kendini tuttu. Komodinin üstündeki küp biçimli saatli radyo 12:25'i gösteriyordu. "Josh'u kaçıran adamı hapse tıktırmak için çalışıyorum." Köpek sanki kaçırılma hakkındaki onca haberi kendisi de izlemiş gibi hafifçe hırladı.</span></p>

  <p class="msoplaintext"><span class="calibre19">   Ellen, Minnesota İçtihatları kitabını kaparken gözlerinin önünde Garrett Wright'ın hayali belirdi. Görüşme odasında kendisine sunduğu görüntüsü: Soluk yüzlü, zarif, çökmüş. Bir canavar değil de, bir kurban.</span></p>

  <p class="msoplaintext"><span class="calibre19">   Bu suçlamaları önüne gelene yapmaya hazır pek çok insan varsa da, Deer Lake'de pek çok kişi Garrett Wright'ı suçlamak istemezdi. Ona güvenen insanlar, ona saygı duyan, onu örnek alan insanlar. Harris öğrencileri. Onun başlatılmasına önayak olduğu çocuk suçlular programını destekleyenler. Bir de Garrett Wright bu kadar çirkin bir şeyden suçlu olursa o zaman kime güveneceklerini bilmeyecekleri için inanmak istemeyenler de az olmayacaktı.</span></p>

  <p class="msoplaintext"><span class="calibre19">   Kime güvenebilirsin? Soru beraberinde bir ürperti getiriyordu. Güçlükle kazanılan bir bilgeliğin hatırlanması. Kimseye güvenme.</span></p>

  <p class="msoplaintext"><span class="calibre19">   Ellen artık buna inanmak istemiyordu. Hiçbir şeyin göründüğü gibi olmadığı, düşmanların gülümsemelerle geldikleri ve bir elle okşarken diğeriyle bıçağı insana sapladıkları; olayları zamanında çok görmüştü.</span></p>

  <p class="msoplaintext"><span class="calibre19">   "Çok eskiden ve çok uzaklarda" diye anılarını kovacak: tılsımlı sözcükleri mırıldandı.</span></p>

  <p class="msoplaintext"><span class="calibre19">   Wright'ı karanlık bir fon önünde görebiliyordu. O dipsiz, kara deliklerle kendisine bakıyor, bakışları vücudunu delip geçiyordu. Ağzının kenarları Ellen'in kanını donduran bir gülümsemeyle kıvrılmış. Adam kendisinin bilmediği bir şeyi biliyordu. Oyun planı. Büyük tablo. Ellen'in içine bakmış ve onun göremediği bir şeye gülmüştü.</span></p>

  <p class="msoplaintext"><span class="calibre19">   Sonra görüntüsü bir başka görüntüye dönüştü. "Sizi korkuttum mu, Bayan North? Bana öyle kolay kolay korkacak biri gibi gelmemiştiniz."</span></p>

  <p class="msoplaintext"><span class="calibre19">   Adam biraz daha yaklaştı, üzerine eğildi. Ellen gerilemeye çalıştı ama kıpırdayamadığını farketti. Adamın çevresindeki enerjiyi hissediyordu. Abartıcı. Sözcük dumandan parmaklar; gibi çevresini sarıyordu. "...varsayımlar çok tehlikeli olabilir..."</span></p>

  <p class="msoplaintext"><span class="calibre19">   Ellen, Harry'nin başını kaldırtan bir çığlıkla uyandı. Kalbi gümlüyordu, gözlüğü çarpılmıştı. Titreyen eliyle çekip çıkarırken beynini harekete getirmeye çalıştı. Bir ses. Kendisini uyandıran bir ses olmuştu. Bir çarpma ya da vurma sesi.</span></p>

  <p class="msoplaintext"><span class="calibre19">   Soluğunu tutarak dinlemeye çalıştı. Hiçbir şey yoktu. Ancak beyninin gerisinde o karanlık ses fısıldamaktaydı.</span></p>

  <p class="msoplaintext"><span class="calibre19">   "Ben kötü niyetli olsaydım... size bir zarar vermek isteseydim evinize kadar izlerdim, evinize ya da garajınıza girmenin bir yolunu bulur sizi tanıkların ya da bir müdahalenin olmayacağı bir yerde kıstırırdım."</span></p>

  <p class="msoplaintext"><span class="calibre19">   Öldürücü mavi gözler atık kâğıt sepetinden aldığı Newsweek'in sayfalarından kendisine bakıyordu. Ellen dergiyi alıp adamın resmine baktı. Bol gölgeli bir sanat fotoğrafıydı. Elleri demir bir bahçe parmaklığının demirini kavramış, fotoğraf makinesine bakıyordu. Saçları kısa ve kumraldı. Yüzü erkeksiydi; düz bir burun, inatçı bir çene. Buna karşılık dudakları dolgun, neredeyse kadınsı ve bir hayli seksi. Karanlık, şehevi ve gizli beceriler ima eden bir ağız.</span></p>

  <p class="msoplaintext"><span class="calibre19">   Yazının manşetinde iri siyah harflerle "Cinayet Patronu" yazıyordu. Altında da, "Cinayet Jay Butler Brooks'u zengin ediyor."</span></p>

  <p class="msoplaintext"><span class="calibre19">   Ellen kaşlarını çatarak bir daha baktı fotoğrafa. "Seni tutuklatmalıydım."</span></p>

  <p class="msoplaintext"><span class="calibre19">   Kendinden hiç de memnun olmayarak dergiyi bir yana fırlatıp kitaplarla örtülerin altından çıktı. Midesindeki huzursuzluğa aldırmamaya çalışarak masanın üstündeki yarım kalmış beyaz şarap kadehini aldı, fildişi rengi tüylü halının üzerinde çıplak ayakla yürüdü. Kapıları kilitliydi. Alarm sistemi yatağının üzerinde, onu seyrediyordu.</span></p>

  <p class="msoplaintext"><span class="calibre19">   Şarabı dalgın bir tavırla yudumlayarak penceredeki fildişi rengi dantelli perdeyi çekip geceye baktı. Yeni kar, hilal biçimindeki ayın ışığı altında beyaz elmaslardan bir halı gibi parlıyordu. Güzel. Sakin. Haftasonu Minnesota'yı altüst eden fırtınadan eser kalmamış. Megan O'Malley'i hastaneye yatıran şiddetin izi bile yok. Ne de Josh Kirkwood'un. Lakeside semtinde sakin bir gece daha. Kirkwood'ların mahallesi. Garrett Wright'ın mahallesi.</span></p>

  <p class="msoplaintext"><span class="calibre19">   Ellen'in evi onlarınkinden iki blok berideydi. Oturma odasından gölün bir kısmını görürdü. Mitch, Megan ve Garrett Wright'ın Cumartesi gecesi bir ölüm kalım dramı oynadıkları Quarry Hills Parkı az ilersindeydi. Ellen evinden bir taş atımı mesafede neler olup bittiğinden habersiz, şöminesinin önünde bir arkadaşıyla çene çalıp cappucino içmişti.</span></p>

  <p class="msoplaintext"><span class="calibre19">   Birden Harry başını kaldırdı, boğazında bir hırıltı dolaştı. Köpek yataktan atladı, karanlık koridora açılan kapının önüne dikildi. Nabız atışları hızlanan Ellen odanın ortasında durdu, kapıyı kilitleyip kilitlemediğini hatırlamaya çalıştı. Garajdan mutfağa girmişti. Geceleri eve girdiğinde hep sürgüyü çekerdi. Postayı almak için ön kapıya gitmiş, sonra da dönüp sürgüyü inmişti.</span></p>

  <p class="msoplaintext"><span class="calibre19">   Kapılar kilitliydi. Oturma odası tarafından gelen bir ses de yoktu. Bu durumdan cesaret alarak köpeğin yanından geçip koridora çıktı. Harry hafif bir utanmıştık hırlamasıyla ardından yürüdü, oturma odasına inen birkaç basamaklık merdivende dizlerine çarptı.</span></p>

  <p class="msoplaintext"><span class="calibre19">   Perdelerin kenarlarından zayıf bir gümüş ışık giriyordu. Rahat koltuk ve kanepeler karanlıkta belirsiz gölgelerdi. Hareket eden hiçbir şey yoktu. Ses de. Sıcacık pamuklu pijamasının altında tüyleri diken diken olmuştu. Harry'nin boğazından yükselen hırıltıyla bu kere ensesindeki tüyler tek tek havaya dikildiler.</span></p>

  <p class="msoplaintext"><span class="calibre19">   Telefon çalıyordu. Ses odada bir silah patlamasından farksızdı. Harry ileri atılıp odanın içinde dönerken havlamasıyla duvarlardaki resimleri titretti. Telefon bir daha çaldı.</span></p>

  <p class="msoplaintext"><span class="calibre19">   Telefon en son böyle geceyarısı çaldığında Mitch, Olie Swain'in öldüğünü bildirmek için aramıştı. Belki de şimdi Wright vicdan azabıyla kendini öldürmüştü ama böyle bir şey yapacağını hiç sanmazdı. Karen Wright'a kendisini gece gündüz arayabileceğini söylemişti. Belki de Wright'ın karısı içinde bulunduğu o inkâr sisinden kurtulmanın bir yolunu bulmuştu.</span></p>

  <p class="msoplaintext"><span class="calibre19">   Sesine otomatik olarak bürosundaki tonu vererek, "Ellen North" dedi.</span></p>

  <p class="msoplaintext"><span class="calibre19">   Sessizlik.</span></p>

  <p class="msoplaintext"><span class="calibre19">   "Alo?"</span></p>

  <p class="msoplaintext"><span class="calibre19">   Sessizlik beklentiyle biraz daha yoğunlaşmış gibiydi.</span></p>

  <p class="msoplaintext"><span class="calibre19">   "Karen? Sen misin?"</span></p>

  <p class="msoplaintext"><span class="calibre19">   Yanıt yok. Arayan sessiz ve beklemede. Komodinin üstündeki saat bir dakika geçtiğini gösteriyordu.</span></p>

  <p class="msoplaintext"><span class="calibre19">   "Karen, eğer sensen benimle konuşmaya korkma. Ben seni dinlemek için buradayım."</span></p>

  <p class="msoplaintext"><span class="calibre19">   Yine sessizlik ve hattın öteki ucunda birinin olduğunu belirten o ürkütücü kesinlik. O birisinin Karen Wright olduğu umudu uçuverdi. Ellen beklerken bir dakika daha geçti.</span></p>

  <p class="msoplaintext"><span class="calibre19">   "Bak" dedi. "Eğer bana müstehcen bir şey de söylemeyeceksen kapat da müstehcen telefon konuşmaları yapmasını bilen birine fırsat tanı."</span></p>

  <p class="msoplaintext"><span class="calibre19">   Yine ses yoktu.</span></p>

  <p class="msoplaintext"><span class="calibre19">   Ellen telefonu sertçe kapatırken bunun sinirlerinin bozukluğundan çok taktik bir hareket olduğunu düşündü ama telefon bir daha çalarken havaya sıçramasıyla bu yalanı da ortaya çıkıverdi. Telefon ikinci, üçüncü kere çalarken bakıp bekledi, sonra açtı.</span></p>

  <p class="msoplaintext"><span class="calibre19">   "Ellen North."</span></p>

  <p class="msoplaintext"><span class="calibre19">   "Ellen, ben Mitch. Josh evine döndü."</span></p>

  <p class="msoplaintext"><span class="calibre19">  </span></p>
</body>
</html>
