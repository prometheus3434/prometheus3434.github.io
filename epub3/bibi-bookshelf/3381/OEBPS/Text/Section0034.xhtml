<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ ALTINCI BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Müzik fena sayılmazdı. İngilizce bölümü son sınıf öğrencisinin lehçesiyle bir rock ve blues karışımı. Orkestra üniversiteli gençlerin HarriSons grubuydu. Şef yırtık blucinli ve terli tişörtlü, zayıf, kemikleri fırlamış bir gençti. Eski bir kırmızı Stratocaster gitarını kucaklamış, kirli bir beyzbol kasketi altındaki gözlerini sımsıkı kapamış, ruhunun müziğini çalıyordu.</span></p>

  <p class="msoplaintext"><span class="calibre19">   Jay üç dolarlık birasından iri bir yudum alıp bakışlarını ağır ağır çevrede dolaştırdı. Wright'ın taraftarları kampusun hemen dışındaki Pla-Mor dans salonunu tutmuşlardı. Pla-Mor kırklı yıllarda doruk noktasına ulaşmış ve ondan sonra da hiç değişmemiş bir yerdi. Dans pisti yılların sürtünmesinden zımparalanmıştı. Loş ışıklar hem bir hava verme hem de duyarların dökülen sıvalarını gözlerden saklama amacını gütmekteydi.</span></p>

  <p class="msoplaintext"><span class="calibre19">   Salon herhalde ucuzdu, ayrıca kampüse yakındı ve iş görüyordu. 250 kişilik masa ve iskemle vardı, hepsi de doluydu. Deer Lake'de Wright'ın masumiyetine inanan herkes desteğini göstermek için bu soğuk gecede oraya gelmek zorunluluğunu hissetmiş gibiydi. Girişin beş dolara çıkarılması, bira fiyatlarındaki artış ve Bilimkurgu Kovboyları'nın on beşer dolarlık tişörtleriyle Wright'ın destekçileri gece sonunda herhalde Anthony Costello'nun zamanının iki gününü satın alacak para toplayacaklardı.</span></p>

  <p class="msoplaintext"><span class="calibre19">   Costello şeref masasında oturuyordu, yanında müvekkili vardı ve ikisi de kendilerine kral havası vermişlerdi. İskemlelerin kalanını Wright'ın karısıyla Costello'nun adamları doldurmuştu. Sürekli bir öğrenci dizisi ve herhalde öğretim üyesi olan birkaç kişi dostluk ve destek sözleriyle yanlarından hiç eksik olmuyordu. Wright'ın yüzünde sakin bir ifade vardı.</span></p>

  <p class="msoplaintext"><span class="calibre19">   Avukatının o kendini beğenmiş küstahlığından eser yoktu onda, o cam gibi sakinliğiyle sanki diğerlerinin bilmediği bir şeyi biliyor gibiydi.</span></p>

  <p class="msoplaintext"><span class="calibre19">   Onun kafasının içine girmek isterdim, diye düşündü Jay ama bunun için beklemesi gerektiğini biliyordu. Costello durmadan önce adamın konuşmasına ancak daha fazla propaganda yapması için izin verirdi. Yine de bir tanışma yararlı olabilirdi. Jay orkestra ara verdiği bir sırada gözetleme yeri olarak seçtiği loş köşeden kalkıp masaya doğru yürüdü.</span></p>

  <p class="msoplaintext"><span class="calibre19">   En az üç tane sivil polis saptamıştı. Otoparkta bir ekip arabası bekliyordu. Suçortağı, yanında Dustin Holloman'la gelecek olursa sinekler gibi üzerine üşüşeceklerdi. Ama herkes gibi normal bir durumda gelirse, Dr. Wright'ın elini sıkıp hafifçe gülümserse hiçbirinin ruhu bile duymayacaktı.</span></p>

  <p class="msoplaintext"><span class="calibre19">   Kalabalık arasında Wright'ın göze çarpmasını sağlayacak bir şey yoktu, ne ışıl ışıl yanan gözler, ne de alnına kazınmış bir şeytan damgası. İnsanları en çok ürküten ve heyecanlandıran şey aralarında bilemedikleri, seçemedikleri canavarların dolaşıyor olmasıydı. Bankalarda onların arkasında sırada beklerler, marketlerde arabaları onların arabalarına çarpardı. Okurlarını romanlarına yönelten unsurun bu olduğunu Jay biliyordu. İşin içindekilerce görülmüş olması gereken işaretleri görebilmek için olayları didik didik etme ihtiyacı. Çoğunlukla da görecek bir şey yoktu.</span></p>

  <p class="msoplaintext"><span class="calibre19">   Costello onu masaya varmadan görmüş, avukatın yüzünde kocaman, aç bir gülümseme yayılıvermişti. Jay kendisine çok aşina gelen bir el sıkışı ve sırt okşayışıyla karşılandı.</span></p>

  <p class="msoplaintext"><span class="calibre19">   "Jay, bu küçük gecemize gelebildiğin için ne kadar memnun oldum bilemezsin!" dedi Costello, partinin düzenlemesiyle hiçbir ilgisi olmamasına rağmen. "Dün gece küçük o serüven yaşadığını duyduk."</span></p>

  <p class="msoplaintext"><span class="calibre19">   "Eh, olayı tanımlamak için o sözcük de kullanılabilir" dedi Jay. Costello'nun vurduğu yaralı sağ omzunu hafifçe oynattı. Bu sabah yatağından sanki üzerinden bir hayvan sürüsü geçmiş gibi uyanmıştı. Yalnızca Jack Daniel viskisinden aldığı dozlar acılarını biraz köreltebiliyordu..</span></p>

  <p class="msoplaintext"><span class="calibre19">   "Polisler doğal olarak o soygun girişimini Dr. Wright ile ilişkilendirmeye çalışıyorlar." Costello bu büyük adaletsizlik karşısında yüzünü buruşturdu. "Buradaki beceriksizlik düzeyi inanılır gibi değil doğrusu."</span></p>

  <p class="msoplaintext"><span class="calibre19">   Beklenen savunma avukatı sohbeti. Polisler bir işe yaramaz, savcılar büyük resmi göremeyen darkafalılardır. Jay bunları iyi bilirdi. Bir zamanlar kendisinin de kullandığı sözcüklerdi hepsi. Costello'nun sözleri bir kulağından girip diğerinden çıkarken dönüp Garrett Wright'a baktı. O da kara gözleri ve sakin gülümsemesiyle onu bakmaktaydı.</span></p>

  <p class="msoplaintext"><span class="calibre19">   Wright âdeta zarif denebilecek elini uzatıp yerinden kalkarak, "Bay Brooks, Anthony bir roman yazma niyetiyle olayla ilgilendiğinizi söyledi" dedi.</span></p>

  <p class="msoplaintext"><span class="calibre19">   "Olabilir. Sonunun nasıl geleceğine bağlı."</span></p>

  <p class="msoplaintext"><span class="calibre19">   "Yani benim suçluluğuma mı demek istiyorsunuz? Toplumumuza getirilmiş bir yorum bu aslında, değil mi? İnsanlar masumiyeti okumak istemiyorlar. Tek istedikleri çarpıklıklar, ihanet ve kan."</span></p>

  <p class="msoplaintext"><span class="calibre19">   "Bu yeni bir şey değil, Dr. Wright. İnsanlar idam izlemek için giriş ücreti öderlerdi zamanında. Yanlarına çocuklarını da alırlardı."</span></p>

  <p class="msoplaintext"><span class="calibre19">   "Doğru" diyen adam başını hafifçe salladı. "Belki de insanlık bunca yüzyıldır daha mekanik, daha parlak bir vahşete doğru evrim geçirmiştir."</span></p>

  <p class="msoplaintext"><span class="calibre19">   "Eh, bu da dizi cinayetleri açıklar değil mi?" dedi Jay. Bundan sonraki akademik çalışmanız için size bir konu, Dr. Wright."</span></p>

  <p class="msoplaintext"><span class="calibre19">   "Hayır hayır. Benim uzmanlık alanım öğrenme ve algılamadır. Ben suçlu davranışı uzmanı olduğumu asla iddia etmiş değilim."</span></p>

  <p class="msoplaintext"><span class="calibre19">   Ama belki de böyle bir iddiada bulunması gerekmezdi, bu yorumunu dile getirmeyip gelecekte kitabında kullanmak üzere aklının bir köşesine kaydetti. Bakışları Wright'ın yanında neredeyse saydam denecek kadar solgun bir halde oturan karısına kaydı. Kadın telaşlı bir bakışla adama baktı, gözlerini kaçırırken ağzının kenarında bir gülümseme titrer gibi oldu. Christopher Priest yanındaki iskemleye oturduğunda da kesinlikle mutsuz bir bakış yerleşti yüzüne.</span></p>

  <p class="msoplaintext"><span class="calibre19">   Profesör gençlik modasına uygun görünme çabasıyla kendisine dar gelen siyah bir balıkçı yaka kazak giymişti. Kazak kemikli omuzlarına bir dalgıç giysisi gibi yapışınca kafası kabak gibi ortaya çıkıvermişti. Garrett'in dikkatini çekmek için Karen Wright'ın yanından ileri uzandı.</span></p>

  <p class="msoplaintext"><span class="calibre19">   "Tişörtlerin hepsi satıldı. Çocuklar çok seviniyor."</span></p>

  <p class="msoplaintext"><span class="calibre19">   "Kendileriyle gurur duymalılar" diye söze karıştı Costello Jay'den yana kurnaz bir bakışla bakarken vücudunu Wright ile profesörü görüş açısından silmek istercesine öne uzattı. "Biliyor musun Jay, bu hikâye çeşitli perspektiflerden anlatılabilir. Dr. Wright'ın masumluğu, arkadaşlarının, meslektaşlarının ve öğrencilerin bir araya toplanması...."</span></p>

  <p class="msoplaintext"><span class="calibre19">   "Avukatının parlaklığı." Jay zoraki bir gülümsemeyle baktı adamın yüzüne. "Bu bir satış konuşmasına benzedi, Tony."</span></p>

  <p class="msoplaintext"><span class="calibre19">   Costello pişmanlık taklidine girişmedi. "Müvekkilimin masumluğunu belirtmek için mümkün olan bütün yollan denemediğim takdirde görevimi layıkıyla yapmış sayılmam."</span></p>

  <p class="msoplaintext"><span class="calibre19">   "Doğru, müvekkillerini canla başla savunmayan avukatlara ne olduğunu hepimiz duyduk." Jay başparmağı ile işaret parmağını tabanca gibi alnına dayadı.</span></p>

  <p class="msoplaintext"><span class="calibre19">   Costello'nun yüzü kızardı. "Enberg öldüğünde Dr. Wright henüz cezaevindeydi. O işe karışmış olması için insandan başka bir şey olması gerekirdi."</span></p>

  <p class="msoplaintext"><span class="calibre19">   Jay, Costello'nun tansiyonunun arttığını görmek için başını kaldırdı. Ancak avukat gülümsemesini gerginleştirmenin ötesinde bir şey yapmadan sinirlerine hâkim oldu.</span></p>

  <p class="msoplaintext"><span class="calibre19">   Yaralı omzuna bir şaplak daha indirerek, "Jay, yeteneğini harcıyorsun" dedi.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Ellen karşılıklı sırıtmaları ve el sıkışmalarını kapının hemen önünden izlemişti.</span></p>

  <p class="msoplaintext"><span class="calibre19">   Costello'yu tanımadığımı söylersem ne dersin?</span></p>

  <p class="msoplaintext"><span class="calibre19">   Yalancı olduğunu, Bay Brooks.</span></p>

  <p class="msoplaintext"><span class="calibre19">   Ona inanmak istemişti ve o da kendisine ihanet etmişti. Simdi ikisini bir arada seyrederken öfkesinin yanı sıra bir de kayıp hissi yaşıyordu.</span></p>

  <p class="msoplaintext"><span class="calibre19">   Görünüşe bakılırsa iyi arkadaştılar. Kahkaha, gülümseme, sırta bir şaplak. Brooks ve Costello, hukuk fakültesi arkadaşları. Birbirini tamamlayan iki köpekbalığı. Çelik grisi Versace elbisesi içinde Costello, buruşuk Dockers pantolon ve tıraşı uzamış Brooks. Ve Costello'nun yanında dönüp dimdik kendisine bakan Garrett Wright. Wright bilmişçesine sırıtıyordu.</span></p>

  <p class="msoplaintext"><span class="calibre19">   Ellen oraya gelme isteğine karşı koyamadığı için kendine lanetler yağdırarak uzun boylu kolejlilerden bir grubun arkasına süzüldü. Cameron'la dokuza kadar çalışmışlardı, Phoebe saat sekizde izin isteyip gitmişti, sonra da Grandmas Attic'te yemek yemişlerdi. Elma tatlısını yedikten sonra evine gitmeliydi. Şu anda yatağında derin bir uykuda olmalıydı.</span></p>

  <p class="msoplaintext"><span class="calibre19">   Ama bir anlığına oraya süzülüp gelenlerin havasını görme isteğine yenik düşmüştü işte. Olay saat yedide başlamıştı. Basın saat dokuzda alacağını alıp çoktan çekip gitmiş olurdu. Buraya sessizce girer, gölgeler arasında kalıp bakardı. Kapıda para toplayanlar varlığından haberdar olmadan görmek istediklerini görüp çıkardı. Vereceği beş dolar Wright'ın savunma fonuna gidecekse bile buna değerdi doğrusu. Ama şimdi bunun pek aptalca bir fikir olduğunu görüyordu. Onu gören Wright olmuştu. Salonda herkesin ona baktığını hissediyordu. Bir an önce oradan dışarı çıkmak üzereyken kalabalık kendisini düşmanın ortasına çeker gibiydi,</span></p>

  <p class="msoplaintext"><span class="calibre19">   "Hey, ne işi var onun burada?"</span></p>

  <p class="msoplaintext"><span class="calibre19">   "Ellen North değil mi o?"</span></p>

  <p class="msoplaintext"><span class="calibre19">   "Pek de cüretliymiş."</span></p>

  <p class="msoplaintext"><span class="calibre19">   Seslere dikenli bakışlar ve uzatılan parmaklar eşlik ediyordu. Ellen hiçbirine yanıt vermiyor, kalbi çılgınca atarken sakin görünmeye çalışıyordu. Gözlerini salonu arkasındaki çıkış yazısına dikerek kalabalığın aksi yönünde yürümeye çalıştı. Casusu olarak buraya Cameron'u gönderebilirdi. Mitch'in adamlarının raporlarıyla yetinebilirdi. Ama hayır. İlle de kendi görecekti. Başkalarının görüşlerine güvenemezdi. Bu işe çenesine kadar batmak zorundaydı. Şimdi de boğulmak üzere olduğunu hissediyordu.</span></p>

  <p class="msoplaintext"><span class="calibre19">   Bir el dirseğine yapıştı. Kendini kurtarmaya çalıştı ama el kolunu daha sıkı kavradı.</span></p>

  <p class="msoplaintext"><span class="calibre19">   "Senin burada ne işin var" diye homurdandı Brooks.</span></p>

  <p class="msoplaintext"><span class="calibre19">   "Ben de sana aynı şeyi sorabilirdim ama yanıtı açıkça belli oluyordu."</span></p>

  <p class="msoplaintext"><span class="calibre19">   Ellen bir kere daha kendisini kurtarmaya çalıştı ama adam çok yakındı, kendisini yürütüyor, hatta zorla iteliyordu. Yönü birden değişmişti. Çıkış sağda kalıyordu. Aksine şimdi vestiyerin bulunduğu karanlık hole doğru yürüyorlardı.</span></p>

  <p class="msoplaintext"><span class="calibre19">   Vestiyerin aydınlığını geçip karanlığın kenarına geldiklerinde Brooks, "Gerçeklere dayanmadan sonuç çıkarıyorsun dedi.</span></p>

  <p class="msoplaintext"><span class="calibre19">   Ellen sırtını acil çıkış kapısının yanındaki duvara dayayarak öfkeyle baktı adama. "Senin gerçeklerini kabul etmem aptallık olur, Bay Brooks. Ayrıca senin benim neye inanıp inanmadığımla hiç ilgilenmediğini sanıyordum."</span></p>

  <p class="msoplaintext"><span class="calibre19">   "Ben de senin benim ne yapıp yapmadığımla ilgilenmediğini sanıyordum."</span></p>

  <p class="msoplaintext"><span class="calibre19">   "Bana yalan söyledin. Onun ötesinde cehenneme kadar yolun var."</span></p>

  <p class="msoplaintext"><span class="calibre19">   "Ben sana yalan söylemedim."</span></p>

  <p class="msoplaintext"><span class="calibre19">   "Hah! Bana Tony Costello'yu tanımadığını, bu davada bulunmasıyla hiçbir ilginin bulunmadığını söylemiştin. Sonra bir giriyorum ve ne görüyorum? Bütün çete masa başında, kahkahalar atılıyor, sırta şaplaklar indiriliyor. O yakışıklı ağzından çıkanlara inanamadığım için beni bağışla, Brooks, ama ben dünkü çocuk değilim. Şimdi izin verirsen gitmek istiyorum. Görmem gereken her şeyi gördüm artık."</span></p>

  <p class="msoplaintext"><span class="calibre19">   Ellen üzerlerine çevrilen meraklı bakışları görüyor ve gazetecilerin çoktan gitmiş olduklarını düşünmekle yanılmamış olmayı istiyordu. Kaçırılmayacak bir fotoğraf fırsatıydı bu: Savcı, sanık için yapılan bir toplantıda Jay Butler Brooks ile başbaşa.</span></p>

  <p class="msoplaintext"><span class="calibre19">   Mitch'in sivillerinden biri sağ elini belirsiz bir hareketle üzerindeki tüvit ceketin altına sokarak kalabalığın yanından geçti.</span></p>

  <p class="msoplaintext"><span class="calibre19">   "İyi misiniz, Bayan North?"</span></p>

  <p class="msoplaintext"><span class="calibre19">   Brooks kadının kolunu bırakıp gölgelere süzüldü.</span></p>

  <p class="msoplaintext"><span class="calibre19">   "Evet, teşekkür ederim, Pat." Ellen mantosunun kolunu düzeltti. "Ben de gidiyordum."</span></p>

  <p class="msoplaintext"><span class="calibre19">   "Dışarıya kadar size eşlik etmemi ister misiniz?"</span></p>

  <p class="msoplaintext"><span class="calibre19">   "Hayır, zahmet etme. Otomobilim yakında. Senin buradaki işin daha önemli."</span></p>

  <p class="msoplaintext"><span class="calibre19">   Ellen memurun yanından geçince ön kapıya kadar yolunun açılmış olduğunu gördü. Orkestra molasını bitirmişti. Baş gitarist çılgın bir melodiye başlarken insanların dikkati o yöne çevrildi.</span></p>

  <p class="msoplaintext"><span class="calibre19">   Ellen kapıya gelene kadar kendine sövüp durdu. Neye inandığı, ne söylediği, ne düşündüğü önemli değil! Kimseye güvenmemen gerektiğini biliyorsun. Kimseye yakınlık duyacak zamanın yok.</span></p>

  <p class="msoplaintext"><span class="calibre19">   Sigara içmekten dönenler onu görünce uzağından geçerek yan gözle baktılar.</span></p>

  <p class="msoplaintext"><span class="calibre19">   Ne düşünürlerse düşünsünler. Wright'a inanıyor olmaları farkeder ki? Sen gerçeği biliyorsun.</span></p>

  <p class="msoplaintext"><span class="calibre19">   Ama bilmiyordu. Gerçeği hiçbiri bilmiyorlardı. Yalnızca Josh biliyordu ve o da kafasının içinde kilitli tutuyordu. Ellen gerçeğin bildiği kadarını haftaya Salı bir sopa gibi kullanacak ve Wright'a inananların hayallerinin yıkılıp parçalanma umurunda bile değildi.</span></p>

  <p class="msoplaintext"><span class="calibre19">   Ellen içeri giren bir iki Harris öğrencisiyle çarpışmamak için yana çekilerek dışarı çıktı. Dans salonunun önündeki park yeri dolmuştu. Uzak köşede yeşilli beyazlı bir Deer Lake ekip arabası herhalde hiç kopmayacak olan gürültüyü bekliyordu. Ellen eski ahşap binanın doğu yanına doğru yürüdü. Sokakta yer bulduğu için talihliydi, zaten oraya da bir araç çıkarken girmişti.</span></p>

  <p class="msoplaintext"><span class="calibre19">   "Hey, çocuklar şuna bakın. O Hukukçu Orospusu bu."</span></p>

  <p class="msoplaintext"><span class="calibre19">   Ellen birden durdu. Tyrell Mann ile arkadaşları gölgeler arasından çıkıp yolunu keserken çok büyük bir yanlışlık yaptığını anladı. Durumu şöyle bir gözden geçirince başının derde gireceğini gördü. Park alanından görünmeyen bir noktadaydılar. Doğuda sık ağaçlardan bir çit komşu evden görülmelerini engelliyordu. Sokağın karşısındaki en yakın ev karanlıktı. Otomobil üç dört metre ilerde kaldırım kenarındaydı. Hem çok yakın hem çok uzak. Dans salonunun müziği dışarı taşıyordu ve herhangi bir çatışma gürültüsünü örtecek kadar yüksekti.</span></p>

  <p class="msoplaintext"><span class="calibre19">   Tyrell sigarasını atarken esmer yüzünde parıltılı bir gülümseme belirdi. "Buraya gelmek iyi cesaret doğrusu."</span></p>

  <p class="msoplaintext"><span class="calibre19">   "Bu ayrıcalık için gerekli bedeli ödedim, sizi de o kadarı ilgilendirir."</span></p>

  <p class="msoplaintext"><span class="calibre19">   "Bizi doktor ilgilendiriyor. O bizim adamımız" dedi John Andersen.</span></p>

  <p class="msoplaintext"><span class="calibre19">   "Öyle" diye Speed Dawkins atıldı. "Bizim adamımız o...."</span></p>

  <p class="msoplaintext"><span class="calibre19">   "Ve sen de onu kodese tıkmaya çalışıyorsun" dedi Tyrell. Hiç gülümsemiyordu.</span></p>

  <p class="msoplaintext"><span class="calibre19">   Ellen birden lastiğine saplanmış çakıyı görür gibi oldu. Akşam boyunca Bilimkurgu Kovboyları dosyasında bu işi kimin yapabileceğini araştırmıştı. Andersen beyaz yakalı , akıllıydu, elektronik yollarla para çalardı. Dawkins uyuşturucu yüzünden birkaç kere hapse girip çıkmıştı. Tyrell gruba yeni katılmıştı ve bazı ciddi olaylara kenarından köşesinden karışmıştı. Anlaşmayla cezası düşürülen darp olayları, ilçenin ıslahhanesi patlayacak kadar dolu olduğu için indirilmiş bir soygun cezası, kanıtlanamamış bir ırza geçme vakası.</span></p>

  <p class="msoplaintext"><span class="calibre19">   Tyrell on yedisinde artık kaşarlanmış bir suçluydu. Vandallık onun için çocuk oyuncağıydı. Çizgiyi nerede çekeceği bilinemezdi. Ellen birini sırtındaki ceket için öldüren ya da cebinden parasını almak için kafasını kıran çocukları çok görmüştü.</span></p>

  <p class="msoplaintext"><span class="calibre19">   "Sistemin nasıl çalıştığını sana anlatmam gerekmez, Tyrell" dedi. "Ve benimle uğraşman Dr. Wright'ın davasına yardım etmek değildir."</span></p>

  <p class="msoplaintext"><span class="calibre19">   "Bana hiçbir şey söylemeni istemiyorum, kahpe karı."</span></p>

  <p class="msoplaintext"><span class="calibre19">   "İstemediğine eminim ama dinlesen iyi edersin." Ellen'in cebindeki eli silah olarak kullanmak üzere anahtarlığındaki en uzun anahtarı ayırıp diğerlerini yumruğunun içine aldı. "Sen ve arkadaşların yanlış bir şey yapıp kodese girerseniz Bilimkurgu Kovboyları'nın da sonu gelir. Dr. Wright, Profesör Priest ve sizi diğer destekleyenler buna ne derler, ha?"</span></p>

  <p class="msoplaintext"><span class="calibre19">   Gencin mantık yolunu görmesini istiyordu. Oysa o yalnızca meydan okumayı duyuyordu.</span></p>

  <p class="msoplaintext"><span class="calibre19">   Tyrell yarım adım daha attı. "Bu bir tehdit mi, Bayan Hukukçu Orospusu?"</span></p>

  <p class="msoplaintext"><span class="calibre19">   "Bu bir gerçek. Şu anda Hennepin Cezaevi'nde olmamanın tek nedeninin Bilimkurgu Kovboyları olduğunu sen de, ben de çok iyi biliyoruz. Berbat etmek istediğin bu mu, Tyrell?"</span></p>

  <p class="msoplaintext"><span class="calibre19">   "Hayır. O değil."</span></p>

  <p class="msoplaintext"><span class="calibre19">   Ellen diğer ikisine baktı. Dawkins, Tyrell'e bakıyor, ondan alacağı işarete göre hareket etmeyi bekliyordu. Andersen bir gerideydi, yüzü ifadesizdi, aklından geçenler okunmuyordu. Onun IO'su deha düzeyindeydi. Gayet sevimli bir biçimde araya da girebilirdi, cesedi ortadan kaldırmanın en iyi yolunu da önerebilirdi.</span></p>

  <p class="msoplaintext"><span class="calibre19">   "Dans salonun içinde çocuklar."</span></p>

  <p class="msoplaintext"><span class="calibre19">   Ellen, Brooks'un sesini duyunca hissettiği rahatlamayı belli etmemek için elinden geleni yaptı.</span></p>

  <p class="msoplaintext"><span class="calibre19">   Tyrell'ın gözlerinde sabırsız bir parıltı belirdi. "Sen kimsin? Yalnız Kovboy mu?"</span></p>

  <p class="msoplaintext"><span class="calibre19">   "Daha çok Yalnız Tanık diyebiliriz." Jay, Ellen'in önüne geçti, sonra kendileriyle Bulls ceketli öfkeli genç arasına mesafe koymak için birkaç adım geriledi. "Ve elimde bir cep telefonu var ve parmağım da polis imdat düğmesi üstünde. Ne dediğimi anladın mı, küçük bok?"</span></p>

  <p class="msoplaintext"><span class="calibre19">   Her kelimeyle sesi biraz daha yükseliyordu. Buraya Ellen'le tartışmaya gelmişti. Şimdi de onun kurtarıcısı rolünü üstlenmişti ve cep telefonunu sanki fünyesi çekilmiş elbombasıymış gibi tutuyordu.</span></p>

  <p class="msoplaintext"><span class="calibre19">   Andersen arkadaşının omzuna bir şaplak indirerek, "Haydi yürü, Tyrell, donuyorum, içeri girelim" dedi.</span></p>

  <p class="msoplaintext"><span class="calibre19">   Binaya doğru yürümeye başladı. Dawkins duraksadı, Tyrell olduğu yerde duruyordu.</span></p>

  <p class="msoplaintext"><span class="calibre19">   "Yürü haydi" dedi Andersen sabırsız bir sesle. "Profesörün tepesi atacak yoksa."</span></p>

  <p class="msoplaintext"><span class="calibre19">   Tyrell çenesini Jay'e doğru uzattı. "Sana ne be! Biz hanımla konuşuyorduk yalnızca."</span></p>

  <p class="msoplaintext"><span class="calibre19">   Üçü birden park yerinin sarı ışıklarına doğru yürüdü.</span></p>

  <p class="msoplaintext"><span class="calibre19">   Ellen arkalarından bakarken ciğerlerindeki havayı ağır ağır koyverdi.</span></p>

  <p class="msoplaintext"><span class="calibre19">   "Teşekkür ederim" dedi Brooks'a. "Wright'ın serseri biridir bu. Doğrusu ne yapabileceğini kestiremiyordum."</span></p>

  <p class="msoplaintext"><span class="calibre19">   "Eh, tabanca çekseydi ben de ne yapardım bilemiyorum, o telefon en fazlasından biraz pil asiti akıtır, hepsi o kadar." Telefonu uzattı. "Polise bildirecek misin?"</span></p>

  <p class="msoplaintext"><span class="calibre19">   "Herhangi bir yasa çiğnemiş değiller. Ben yalnızca evime gitmek istiyorum." Ve kapılara çifte kilit vurup kocaman bir kadeh konyakla sıcak banyoya girmek. "İyi geceler, Bay Brooks." Ellen, Cadillac'a doğru yürüdü.</span></p>

  <p class="msoplaintext"><span class="calibre19">   Brooks kadının yanında yürüdü. "Buraya ben de senin geldiğin nedenle gelmiştim. Görmek için."</span></p>

  <p class="msoplaintext"><span class="calibre19">   "O zaman görme sözcüğüne sözlükte bir kere daha bakmanı tavsiye derim. Görmek ile katılmayı karıştırdın galiba."</span></p>

  <p class="msoplaintext"><span class="calibre19">   "Ellen, Costello da senin kadar bu hikâyenin bir parçası. Onunla konuşacağım elbette."</span></p>

  <p class="msoplaintext"><span class="calibre19">   "Bunları duymak istemiyorum."</span></p>

  <p class="msoplaintext"><span class="calibre19">   Ellen otomobiline girdi. Brooks kaldırıma çıktığında otomatik kilide bastı. Kontak anahtarını çevirdi ama kocaman arabadan tık çıkmadı. Manley Vanloon'un otomobilinin motoru ölmüştü.</span></p>

  <p class="msoplaintext"><span class="calibre19">   "Lanet olsun!" Ellen eldivenli elini direksiyona indirdi.</span></p>

  <p class="msoplaintext"><span class="calibre19">   Öfkeden tepesi atmış bir halde kaput kolunu çekti, Çantasından el fenerini çıkardı, otomobilden indi. Cadillac'ın motoru küçük bir ülke kadardı ama parça parçaydı ve parçalar görünürde yoktu. Distribütör alınmıştı.</span></p>

  <p class="msoplaintext"><span class="calibre19">   "Bok!"</span></p>

  <p class="msoplaintext"><span class="calibre19">   "Bayan North... bu nasıl konuşma böyle."</span></p>

  <p class="msoplaintext"><span class="calibre19">   Ellen adama kavurucu bir bakış fırlattı.</span></p>

  <p class="msoplaintext"><span class="calibre19">   Jay bir ödülmüş gibi telefonunu kaldırıp gösterdi. "Bir taksi çağırmak ister miydin?"</span></p>

  <p class="msoplaintext"><span class="calibre19">   "Hıyarlaşma."</span></p>

  <p class="msoplaintext"><span class="calibre19">   "Polis çağırmak ister misin?"</span></p>

  <p class="msoplaintext"><span class="calibre19">   Bunun ne anlamı olabilirdi ki? Dans salonu silme zanlı doluydu. Birinin tanık olarak ortaya çıkmasını düşünmek komik olurdu. Tyrell, Andersen ve Dawkins arabanın yakın3n da bulunmuşlarsa da distribütörü üzerlerinde taşıyacak kadar budala değillerdi. Suç araştırmak için gerektireceği zamana enerjiye değmeyecek kadar küçüktü.</span></p>

  <p class="msoplaintext"><span class="calibre19">   "Hadi." Brooks telefonu cebine sokup anahtarların çıkardı. "Seni evine bırakayım. Söz doğruca eve götüreceğim"</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Jay kadını doğruca kendi evine götürdü.</span></p>

  <p class="msoplaintext"><span class="calibre19">   Ellen, Brooks'un Manley'den kiraladığı GMC Jimmy'nin koltuğunda erkeğin yüzüne düşünceli bir tavırla baktı. "Sen hiç İzci olmadın, değil mi?"</span></p>

  <p class="msoplaintext"><span class="calibre19">   Jay sırıttı. "Hayır, hanımefendi."</span></p>

  <p class="msoplaintext"><span class="calibre19">   "O telefonu artık kullanabilirim, kaçırıldığımı ihbar için."</span></p>

  <p class="msoplaintext"><span class="calibre19">   "Ya da rahatça arkana yaslanır ve benim ünlü Güneyli konukseverliğimin keyfini çıkarırsın."</span></p>

  <p class="msoplaintext"><span class="calibre19">   "İlişkimizin geçmişi için 'keyif sözcüğü kullanılamaz sanırım."</span></p>

  <p class="msoplaintext"><span class="calibre19">   "Sen hangi sözcüğü kullanırdın?"</span></p>

  <p class="msoplaintext"><span class="calibre19">   Huzursuzluk verici. Ama dilinin ucuna gelen sözcüğü yuttu. Bunun erkeğin hoşuna gideceğini biliyordu. Adam dengesini bozmaktan ve bunu kendi çıkarı için kullanmaktan zevk alıyordu. Şimdi yaptığı gibi.</span></p>

  <p class="msoplaintext"><span class="calibre19">   "Konuşma zamanımız gelmişti" dedi. "Ve bu konuşmayı beni kapıdışarı ettiremeyeceğin bir yerde yapmak daha iyi olur" diye düşündüm."</span></p>

  <p class="msoplaintext"><span class="calibre19">   Old Cedar Yolu'ndan sapıp Ryan's Bay çevresindeki meskûn bölgeye girdiler. Ay dolunaya yakındı, ışığı koya boyaların gümüş ve beyaz ışıklarını yayıyordu. Ellen sıcak havalarda buraya pek çok kere bisikletle gelmişti ve yerin parkı andıran güzelliğinden huzur alırdı. Ama şimdi o patikalardan yaya geçtiğinde Josh'un kamışlar arasına bırakılmış ve bir cebinde bir not olan küçük kayak ceketini hatırlayacaktı.</span></p>

  <p class="msoplaintext"><span class="calibre19">   "'Hayalim çevremde gece gündüz vahşi bir hayvan gibi yolumu kolluyor. Ta içimde bir şey sürekli günahıma ağlıyor.'" Ellen, William Blake'in dizelerini mırıldandı. "Josh'un ceketinin cebinde bırakılan notta bunlar yazıyordu."</span></p>

  <p class="msoplaintext"><span class="calibre19">   "Biliyorum."</span></p>

  <p class="msoplaintext"><span class="calibre19">   "Nasıl? Onu basına açıklamamıştık."</span></p>

  <p class="msoplaintext"><span class="calibre19">   "Ben basın değilim."</span></p>

  <p class="msoplaintext"><span class="calibre19">   Jay, Jimmy'yi araba yoluna sokup uzaktan kumandaya basarak üç arabalık garajın kapılarını kaldırdı. Ev Deer Lake ölçülerine göre çok büyüktü. Ve Deer Lake ölçülerine göre çok pahalı. Ellen gazetede ilanlarını görmüştü. Jay büyük bir kira ödüyor olmalıydı ama herhalde para onun için hiç önemli değildi. Cinayet olaylarını eğlenceye dönüştürerek büyük bir servet yapmıştı. Bu olayda da aynı şeyi yapacak ve kendisi de hikâyenin bir parçası olacaktı.</span></p>

  <p class="msoplaintext"><span class="calibre19">   Tony Costello'yu tutacak, Garrett Wright'ın serbest kalmasını sağlayacak kefalet bedelini yatıracak kadar parası vardı.</span></p>

  <p class="msoplaintext"><span class="calibre19">   Ve ona güvenmek istiyordu.</span></p>

  <p class="msoplaintext"><span class="calibre19">   Brooks'a tek kelime söylemeden mutfaktan oturma odasına geçti, oradan da donmuş kırlara bakan cam duvarın önüne geldi. Jay'in içki hazırladığını, sonra şöminede ateş yaktığım duydu. Yanına gelip durduğunda parkasını çıkarmıştı.</span></p>

  <p class="msoplaintext"><span class="calibre19">   Bir karton bardak uzatarak, "Viski soda" dedi.</span></p>

  <p class="msoplaintext"><span class="calibre19">   Kendi bardağını pervaza bırakıp omzunu cama dayadı, ışık yakmamıştı, yalnızca ayışığı ve şöminedeki ateşle aydınlanıyorlardı. Karanlık, adamı değiştirmiş gibiydi. O kurnaz kedi sırıtması ve rahat tavırları birden bir maske sıyrılıp atılmıştı.</span></p>

  <p class="msoplaintext"><span class="calibre19">   "Herhangi bir başlangıca gerek duymadan, "Bir oğlum var" dedi.</span></p>

  <p class="msoplaintext"><span class="calibre19">   Tepkisini görmek için Ellen'e bakmadı, kadehinden bir yudum aldı, içki içine erimiş altın gibi akarken gömlek cebinden bir sigara çıkardı.</span></p>

  <p class="msoplaintext"><span class="calibre19">   "İşin püf noktası, ben bunu bilmiyordum ve o da bunu bilmiyor." Sigarasını yaktı, derin bir nefes çekti, dumanını mehtaba doğru üfledi. "Şimdi sekiz yaşında. Josh kadar yani. Annesi -eski karım- onu, varlığını bile bildirmeden uzaklaştırdı benden. Bir parçanın on yıla yakın bir süredir kayıp olduğunu bilmek çok garip bir duygu."</span></p>

  <p class="msoplaintext"><span class="calibre19">   "Karın seni terk ettiğinde hamileydi demek."</span></p>

  <p class="msoplaintext"><span class="calibre19">   "Boşanma savaşı sırasında anladım bunu ama çocuğun benden olacağı aklıma bile gelmemişti." Acı acı güldü. "O zamanlar avukatlığım ambulans kovalamaktı, köpek gibi çalışıyordum. Christine ile ben... eh, aramızda bağırıp çağrışmadan fazla bir şey kalmamıştı. O kendine geliri daha yüksek bir avukat buldu, asalağın biri, yalnızca ortaklık ve her yıl yeni bir BMW isteyen insanlardan... bebeğin ondan olduğunu sanmıştım. Christine'in benden bu kadar nefret edeceği aklıma gelmemişti. Yanılmışım."</span></p>

  <p class="msoplaintext"><span class="calibre19">   Hüznün yüzeye bu kadar yakın olmasına kendisi de şaşmıştı. Viskinin etkisi olmalıydı. Brooks erkekleri, içlerinde yatan kederi hep böyle ortaya çıkarırdı. Sıcak bir yaz gecesi verandada oturmuş çocukluğunda ölen köpeğini hatırlayıp ağlayan Hooter Amca gözlerinin önüne geldi.</span></p>

  <p class="msoplaintext"><span class="calibre19">   Erkek sessizliği uzatırken Ellen de onun ayışığı altında yıpranmış ve tıraşı uzamış, gergin, çırılçıplak yüzünü seyrediyordu.</span></p>

  <p class="msoplaintext"><span class="calibre19">   "Nasıl öğrendin?"</span></p>

  <p class="msoplaintext"><span class="calibre19">   Jay nefesini çekerken sigaranın ucu kızıllaştı. Gri tonları arasında garip bir renk noktası. "Büyükbabası Eudora'da oturur. Ziyarete hiç gelmezlerdi ama adam ölünce geldiler,. Cenaze on gün önce kaldırıldı. Benim törende bulunacak kadar kibar olduğumu sanmıyordu herhalde ama gittim ve onu kafası büyük-ortak kocasıyla... ve oğlumla gördüm." Adam Ellen'in kalbine sancılar gönderen bir tavırla gülümsedi. "Benim bir kopyam."</span></p>

  <p class="msoplaintext"><span class="calibre19">   "Karına sordun mu?"</span></p>

  <p class="msoplaintext"><span class="calibre19">   "Bana, 'Oğlanın bildiği tek baba Carter Talcott'tur. Çocuk çok mutlu. İyi bir yaşantımız var. Bunu bozmaya kalkışma, Jay' dedi." Adamın çenesi titredi. Başını salladı. "Ne yapacağımı sanmıştı ki? Sekiz yaşında bir oğlana bütün ömrünce Baba dediği kişinin babası olmadığını mı söyleyecektim? Annesinin kendisini bunca yıldır benden uzak tuttuğu aşağılık biri olduğumu mu söyleyecektim? Tanrım!"</span></p>

  <p class="msoplaintext"><span class="calibre19">   Sigarasından son bir nefes çekip izmariti soğuk cama bastırdı.</span></p>

  <p class="msoplaintext"><span class="calibre19">   "Sen ne yaptın?"</span></p>

  <p class="msoplaintext"><span class="calibre19">   "Buraya geldim. Olayı haberlerde ve gazetelerden izliyordum. Hemen o gece Minneapolis'e uçtum. Gerçek ıstırabın nasıl bir şey olduğunu görmeye geldim. Bir anlam çıkarmaya, bir görüş açısına sahip olmaya çalışacaktım.</span></p>

  <p class="msoplaintext"><span class="calibre19">   Oğlum yaşıyor ve onu seven insanlarla birlikte oturuyor. Ve ben onun yokluğunun farkında bile değildim, böylece... Kirkwood ya da Holloman'lar gibi bir manyağın kaçırıp kimbilir nasıl bir kadere götürdüğü gibi bir durum değil. Bir Parkesin oğlunu öldürdüğü Mitch Holt gibi değil. Oğlumu Küçükler Ligi'ne götürecek ben olmayacağım için aslında şikâyete hakkım yok."</span></p>

  <p class="msoplaintext"><span class="calibre19">   Ama hakkı var diye düşündü Ellen. Onun trajedisinin Kirkwood'larınki ile aynı düzeyde olmaması trajedi oluşundan hiç bir şey eksiltmezdi. Ama erkeğin o mantığı yürüterek ıstırabını hafifletmeye çalışmasını da anlıyordu. O sevimlilik tabakanın altında hiç tahmin edemeyeceği bir kırılganlığı farkediyordu şimdi. Ve bunun onun için de bir sürpriz olduğunu hissetmekteydi. Aniden ortaya çıkmış bir şey. Beklenmedik bir şekilde gözlerini karartan. Tanıdık bir yere kaçmaya zorlayan.</span></p>

  <p class="msoplaintext"><span class="calibre19">   "Bir anlaşma zemini aramayacak mısın?" diye sordu. "Ortak velayet falan gibi? En azından çocuğun biyolojik babası olduğunun tanınması?"</span></p>

  <p class="msoplaintext"><span class="calibre19">   Jay başını salladı. "Oğlan mutlu. Gayet güzel, normal bir yaşantısı var. Benim aniden araya girip bütün bunları altüst etmeye ne hakkım var?"</span></p>

  <p class="msoplaintext"><span class="calibre19">   "Ama eğer babasıysan..."</span></p>

  <p class="msoplaintext"><span class="calibre19">   "Babası Carter Talcott'tur. Ben yalnızca hammaddeyi sağladım."</span></p>

  <p class="msoplaintext"><span class="calibre19">   Jay içkisinin son yudumunu da bitirdi, karton bardağı elinde buruşturup kadına döndü. Kendisine hâkim olmaya çalışırken ifadesi soğuklaşmıştı. "Öğüt ya da sempati bekliyor değilim" dedi. "Buraya neden geldiğimi, neden bu olayı seçtiğimi mi öğrenmek istedin. Anlattım işte. Anthony Costello ile hiçbir ilgisi yok. Kazanacağım para umurumda bile değil. Ben buraya başkasının ıstırabı içinde kendimi kaybetmeye geldim.</span></p>

  <p class="msoplaintext"><span class="calibre19">   Eğer beni aşağılık biri olarak düşünmek istiyorsan haklısın, çünkü gerçekten öyleyim. Bunu pek çok kişi büyük bir mutlulukla söyleyecektir sana. Benden doğru olan nedenlerle nefret etmeni istiyorum, hepsi bu. Eğer bir şeyle suçlanacaksam, bunun gerçekten işlediğim bir günah olmasını tercih ederim."</span></p>

  <p class="msoplaintext"><span class="calibre19">   Jay yürüdü, boş bardağı şömineye attı, alevlerin yükselmesine baktı.</span></p>

  <p class="msoplaintext"><span class="calibre19">   Başını kaldırmadan, "içkini bitir de seni evine götüreyim" dedi.</span></p>

  <p class="msoplaintext"><span class="calibre19">   Ellen bardağını erkeğin pencere pervazında bıraktığı çantasının yanına koydu, ağır ağır döndü. Ev şöminede yanan ateşe rağmen soğuktu, Ellen'in yalnızlıkla, boşlukla ilişkilendirdiği soğukluk. Şöminenin yanındaki taşa yaslanarak odaya baktı: Büro makineleri, bahçe iskemleleri, asker karyolası, kalın bir kuştüyü uyku tulumu. Geçici bir insanın evi.</span></p>

  <p class="msoplaintext"><span class="calibre19">   "Senden nefret etmiyorum" diye fısıldadı. "Bu davadan nefret ediyorum. Onun bu kasabaya yaptıklarından nefret ediyorum. Bana yaptıklarından. Kendiminki dahil, insan doğası hakkında inanmak istemediklerimi hatırlattı bu bana."</span></p>

  <p class="msoplaintext"><span class="calibre19">   "Sen mi? Ama sen hikâyenin kahramanısın."</span></p>

  <p class="msoplaintext"><span class="calibre19">   "Hayır. Ben yalnızca görevimi yapıyorum, iki yıl önce beni dönüştürdüğü insana tahammül edemediğim için kaçtığım görevimi. Ben adalet isteyen insanlara ilgi duymaktan vazgeçmek istemiyordum. Buraya geldiğim takdirde işimin benden fazla bir şey götürmeyeceğini, bana da bir şeyler kalacağını ummuştum. Ve şimdi de..."</span></p>

  <p class="msoplaintext"><span class="calibre19">   "Şimdi de Garrett Wright ve Tony Costello ve ölü bir avukatla kayıp bir çocuk ... ve bir de ben varım."</span></p>

  <p class="msoplaintext"><span class="calibre19">   Ellen sahip olduğunu bilmediği bir kaynaktan erkeğinkine uygun bir gülümseme çıkarabildi. "Ve sen. Eh, sen belki de o kadar kötü değilsin. Hiç olmazsa oyalanma sayılırsın" diye şaka yaptı. "Hoş, benim oyalanacak zamanım yok ya."</span></p>

  <p class="msoplaintext"><span class="calibre19">   "Oyalanma mı?" Jay kelimeyi dilindeki yabancı bir meyve parçası gibi tattı. O eski şeytani parıltı geldi gözlerine. "İnsaf, Bayan North, kendimi jigoloymuşum gibi hissettiriyorsunuz bana."</span></p>

  <p class="msoplaintext"><span class="calibre19">   "Sana daha kötü şeyler de söylenmiştir."</span></p>

  <p class="msoplaintext"><span class="calibre19">   "Hiç kuşkusuz senin tarafından."</span></p>

  <p class="msoplaintext"><span class="calibre19">   "Hiç kuşkusuz."</span></p>

  <p class="msoplaintext"><span class="calibre19">   Ellen erkeğin elini kaldırıp yanağına dokunacağı kadar yakın olduğunu farketmemişti. Yalnızca bir bakışla, solgun derindeki özlemle Ellen'i kendisine çekecek kadar yakın. Jay uzanıp kadını öptü. Dudakları sıcacıktı, viski tadı vardı.</span></p>

  <p class="msoplaintext"><span class="calibre19">   "Tanrım, seni istiyorum, Ellen" diye fısıldadı.</span></p>

  <p class="msoplaintext"><span class="calibre19">   "Olmaz. Dava..."</span></p>

  <p class="msoplaintext"><span class="calibre19">   "Bunun davayla hiçbir ilgisi yok." Elini saçları arasına sokup tokayı gevşetti. Ellen'in saçları omuzlarına döküldü</span></p>

  <p class="msoplaintext"><span class="calibre19">   Jay kadının alnını öperek, "Bu yalnızca biziz" dedi "Sana... dokunmak ihtiyacını duyuyorum. Bırak sana dokunayım, Ellen."</span></p>

  <p class="msoplaintext"><span class="calibre19">   Erkeğin zayıflığı Ellen'i etkilemişti. Sesindeki özlemi etkilenmişti. İlk karşılaştıklarında içinde bir kıvılcım olan duygu şimdi ateşin alevleri kadar sıcak ve parlaktı. Jay, Ellen'in aradığı erkek değildi. O kendisini tutkularına kaptıran bir kadın olmamıştı. Ama erkeğin dudakları yanağını okşarcasına dolaşırken mantığını elden kaçırdığını hissediyordu.</span></p>

  <p class="msoplaintext"><span class="calibre19">   Ellen isteksizce bir çaba daha harcadı, mantığın sesini dile getirmek için bir nefes aldı. Ama Jay daha sözcükler ağzında biçimlenmeden ne söyleyeceğini anlamıştı. Parmağını dudaklarına değdirdi.</span></p>

  <p class="msoplaintext"><span class="calibre19">   "Düşünme" diye mırıldandı. "Bu gece olmaz. Lütfen."</span></p>

  <p class="msoplaintext"><span class="calibre19">   Lütfen. Bu gece onların olabilirdi, çizgiyi bu gece aşabilirlerdi. Geri dönüş olamazdı. Herhalde pişmanlıklar olacaktı ama onlar da geleceğin gri sisleri arasındaydı ve dünyayı birkaç saatliğine unutmak, birleşmek, birbirlerine dokunmak ihtiyacından daha ağır basmıyordu.</span></p>

  <p class="msoplaintext"><span class="calibre19">   Erkek yüzünü ellerinin arasına alıp bir kere daha, dan ağır ağır, daha yoğun öperken Ellen gözlerini kapattı. Onun ağzının baskısıyla ağzını açmış, ona içeri girme iznini vermiş ve o bunu kabullenirken de ürpermişti. Jay kadını duvardan çek1' Ellen'in ceketi yere düştü. Ellerini erkeğin gömleğinde yukarı doğru kaydırdı, sonra düğmelerini açarak aşağı indirdi.</span></p>

  <p class="msoplaintext"><span class="calibre19">   Jay kadının ellerinin temasını derisinde hissetme sabırlığıyla gömleğini ve sonra da koyu renk fanilasını çıkarıp attı. Ateşin ışığı göğsünün düzlüklerinde ve kabarıklıklar seçiliyordu. Omuzları bedeniyle çalışan bir erkeğinkiler gibi genişti.</span></p>

  <p class="msoplaintext"><span class="calibre19">   Ellen erkeğin beline dokundu, kaburgalarını saran sıkılığı altında adalelerinin titreşmesini hissetti.</span></p>

  <p class="msoplaintext"><span class="calibre19">   "Bir zarar vermez mi? Canın acımaz mı?" diye sordu.</span></p>

  <p class="msoplaintext"><span class="calibre19">   "Acıyan yerim orası değil." Jay parmaklarını kadının bileğine dolayarak elini kaldırıp kalbinin üstüne yerleştirdi.</span></p>

  <p class="msoplaintext"><span class="calibre19">   Bu jestin dürüstlüğü Ellen'i şaşırtmıştı. Erkeğin parmaklarını açıp kalp atışlarını hissetti. O yalnızca bir insandı, ıstırap çekiyordu ve bu kere onunla o acıdan kaçınmak istiyordu. Ellen de kendine özgü nedenlerle ıstırap çekmekteydi. O da aynı kaçışı istiyordu. İşte hepsi bu kadar basit ve bu kadar karmaşıktı.</span></p>

  <p class="msoplaintext"><span class="calibre19">   Erkeğe uzanarak elinin durduğu yeri öptü. Jay'in ağzı daha sıcak, daha aç ağzına kapandı.</span></p>

  <p class="msoplaintext"><span class="calibre19">   Birlikte diz çöktüler. Jay'in parmakları kadının bluzunun düğmelerini açmaya başladı. Bluzu ve hırkasını omzundan itti, onu görmek, ona dokunmak, onu tatmak ihtiyacı dayanılacak gibi değildi.</span></p>

  <p class="msoplaintext"><span class="calibre19">   Ellen sutyen giymemişti. Krema rengindeki, ipekli kıvamındaki göğüsleri erkeğin avuçları içine tam oturuyordu. Jay kadının memelerini birbirlerine sürttü, başparmaklarıyla gül pembesi başlarını okşadı. Memebaşları parmaklarının altında sertleşirken kendi ihtiyacı da içinde bir kırbaç gibi şaklıyordu. Kadını kolunun üzerinde geriye yatırarak başını eğip kaskatı kesilmiş memebaşını dudaklarının arasına aldı.</span></p>

  <p class="msoplaintext"><span class="calibre19">   Ellen'i elektrik çarpmış gibi olmuştu. Soluğu boğazında tıkandı kaldı. Erkeğin omuzlarını, sonra başını yakaladı. Parmaklarını kısa saçları arasından geçirip kendisine yapıştırdı. Bu eyleme, bu erkeğe ihtiyacı alev alev yanıyordu içinde. O güne kadar kendini tümüyle bırakmanın ne demek olduğunu bilememişti ama şimdi bütün denetimi yitirdiğini hissediyordu.</span></p>

  <p class="msoplaintext"><span class="calibre19">   Jay başını kaldırıp kadına baktı, gözbebekleri irileşmiş, neon mavisiyle çevrelenmişti. Sanki Ellen'in de içindeki o ateş, insanlar arasında üzerine geçirdiği o incecik terbiye cilasını yakıp bitirmiş ve altından Ellen'in onun ta derinde olduğunu en baştan hissettiği o tehlikeli, ilkel ve vahşi benlik çıkıvermişti.</span></p>

  <p class="msoplaintext"><span class="calibre19">   Jay bir an için geri çekilince vücudunun sıcaklığa aniden yokoluşuyla ürperdi Ellen. Erkeğin kalın uyku tulumunu karyolanın üstünden alıp şöminenin önüne sermesini seyrederken bluzunu göğüslerinin üzerine çekti. Jay onda sonra kadına elini uzattı.</span></p>

  <p class="msoplaintext"><span class="calibre19">   Erkek onu soyarken Ellen kıpırdamadan duruyordu. Jay kadının kollarını bluzundan ve kazağından sıyırdı, omuzlarını, sırtını, karnını okşadı. Başparmaklarını külot çorabının beline geçirip külotu aşağıya kadar indirdi, çıkarmak için ayaklan önünde çömeldi. Erkeğin eli ipekli külotu indirir ve bu inişi ağzıyla izlerken Ellen'de üşüme diye bir şey kalmamıştı.</span></p>

  <p class="msoplaintext"><span class="calibre19">   Jay sıcak ağzını kadının göbeğinin hemen altındaki yumuşak noktaya yapıştırırken elleri arkaya dolanıp kalçalarını avuçladı, sonra öpüşünü sarışın kıllardan üçgenin hemen üstüne, ardından da daha aşağılara kaydırdı.</span></p>

  <p class="msoplaintext"><span class="calibre19">   Ellen erkeğin dudaklarının teması, dilinin cüretkâr araştırması altında soluksuz kalmıştı. Gerilemeye çalıştı ama erkek onu rahatça tutuyor, parmaklarıyla okşuyor, yoğuruyor, onu daha çok kendine bastırıyor, öpüşünün insanı sarsan mahremiyetine kalçalarını çekiyordu. Aldığı zevkin yoğunluğu Ellen'i sersemletmiş, ürkütmüştü. Çok yükseklere çıkmış ve uçurumun başında kalakalmış gibiydi.</span></p>

  <p class="msoplaintext"><span class="calibre19">   Jay kadını kendisiyle yere çekip vücudunu vücudunu sımsıkı yapıştırdı. Kadının arzusunun tadını onunla paylaştı. Ellen ellerini erkeğin sırtının gergin adaleleri üzerinde dolaştırıyor, onun güçlülüğünü avuçlarında hissediyordu. O giderek artan tutkusu kendisininkini besliyor gibiydi.</span></p>

  <p class="msoplaintext"><span class="calibre19">   Jay pantolonun düğmelerini açmak için dizleri üstünde doğrulduğunda Ellen de onunla birlikte doğruldu, ellerini üzerinden itip kemeri kendi çözdü. Pantolonun fermuarını indirirken parmakları titriyordu. Erkeğe külotunun ince çizgisi üzerinden dokundu, kumaşın o fısıltı gibi yumuşaklığını ve sertliğinin zevkini yaşıyordu.</span></p>

  <p class="msoplaintext"><span class="calibre19">   Jay kadının okşamalarına dişlerini kasarak dayanıp son kasına kadar direndi. Onu istiyordu, onun o tüyü andıran dokunuşlarının çok fazlasını istiyordu.</span></p>

  <p class="msoplaintext"><span class="calibre19">   "Ellen, dokun bana" diyerek kadının elini penisinin üzerine dayayıp yukarı aşağı oynattı. "Bana ne yaptığını hisset... seni ne kadar istediğimi anla."</span></p>

  <p class="msoplaintext"><span class="calibre19">   Ellen, içinden dişilik gücü dalga dalga kabararak erkeğin emirlerini yerine getirdi, onu elinin içinde hissetti. Sıcak, sert, kalın, nabız gibi atarak. Parmak uçlarını erkekliğinin tepesinde dolaştırdı, onun soluğunu kesen bir nokta buldu. Eli hâlâ erkeğin elinin içinde, biraz daha aşağıya kayıp onu avuçladı. Jay'in vücudunda bir titreme dolaştı.</span></p>

  <p class="msoplaintext"><span class="calibre19">   Jay bir an gerileyip pantolonunu indirdi, cüzdanından bir prezervatif çıkardı. Sonra hazır olarak kadının üzerine eğildi.</span></p>

  <p class="msoplaintext"><span class="calibre19">   Ellen erkeği karşılamak için sırtını gerdi. Erkek içine girdiği anda gözleri kaydı, vücudu bir yumruk gibi çevresinde kapandı.</span></p>

  <p class="msoplaintext"><span class="calibre19">   Jay bir tek hamleyle kendini kadının içine gömmek, o güdüsel sahip olma hissine direnerek, "Tanrım!" diye mırıldandı. Kadının bacaklarını yukarı çekerek, "Kendini bırak sevgilim" dedi.</span></p>

  <p class="msoplaintext"><span class="calibre19">   Elini kadının kalçası altına sokup kendisine kaldırırken kendisi daha derinlere indi, yokoluşa biraz daha yaklaştı. Ellen soluğunu tuttu, sonra tümüyle şehvet olan bir iç çekişiyle kendini bıraktı. Hiç konuşmadan, ağır ağır birlikte hareket etmeye başladıklarında ateşin parıltısı vücutlarını cilalıyordu.</span></p>

  <p class="msoplaintext"><span class="calibre19">   Jay ruhunun kadının ruhunun hemen yanında olduğunu hissediyor, uzun zamandır bildiği her şeyden daha derin, daha bedensel, daha ilkel olarak onun ruhuyla birleşmek için çırpınıyordu. Buraya gelirken bunların hiçbiri hesapta yoktu. Kendini kaybetmek istemişti ve şimdi de bu ana, bu geceye kadına sımsıkı tutunmaktan başka bir şey istediği yoktu. Ve düşünce ödünü patlattı.</span></p>

  <p class="msoplaintext"><span class="calibre19">   Sonra ikisi de artık düşünebilme sınırını aşmışlar. Yalnızca ihtiyaç ve bir mutluluk patlamasına hızlı bir amaç vardı.</span></p>

  <p class="msoplaintext"><span class="calibre19">   Ellen dalga dalga doyuma ulaşırken bağırıyordu. Jay ondan hemen sonra gelmiş, kadına sımsıkı tutunmuştu. Gerilmiş vücudunu terke başladığı anda bile Ellen yapayalnız kalmaktan korkarak onu bırakamıyordu.</span></p>

  <p class="msoplaintext"><span class="calibre19">   Garipti, kendisinden her zaman mutlu olmuş, kendi kendine yeterli olmuş, bir erkekle ilişki kurabildiği gibi canının istediğini de yapabilmişti. Kendini bir erkeğin karşısındaki statüsü açısından tanımlamış değildi. Hep bu dava yüzündendi herhalde. Onun ağırlığını bir taş yığını gibi hissediyordu üstünde. Bir an için o yükün kalktığını hissetmişti. Bir an Brooks'un yanı başında, onun kollan arasında yatarken kendisini güvende hissetmişti.</span></p>

  <p class="msoplaintext"><span class="calibre19">   Güvende. Tanımadığı ve de güvenmediği bir erkekle.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Saat 4:06'da Dinkytown'da bir patlama oldu. Patlama bir blok boyunca camları kırarken, Pla-Mor Dans Salonu'nda sağlam bir tek cam kalmamıştı. Alvin Underbakke saat 4:08'de polisi arayıp olayı ve evinin karşısında park etmiş büyük beyaz bir Cadillac arabanın yandığını bildirdi.</span></p>

  <p class="msoplaintext"><span class="calibre19">  </span></p>
</body>
</html>
