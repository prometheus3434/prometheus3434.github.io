<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">OTUZ DÖRDÜNCÜ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Otuz altıncı doğumgünü çok kötü başlamıştı.</span></p>

  <p class="msoplaintext"><span class="calibre19">   Bu düşünce belki görünüşte bencildi ama Ellen öyle olmadığını biliyordu. Bugün Josh için, Hannah için, Megan için, adalet için daha iyi şeyler umut etmişti. Son anda kanıt biçimli bir armağan ummuştu. Ve beyninin küçük ve ilkel kör inançlı bir köşesinde o gün kendi doğumgünü olduğu için bu armağanı alacaklarını ummuştu.</span></p>

  <p class="msoplaintext"><span class="calibre19">   Çok yükseklerde bir merciden aldıkları armağan aşırı bir kara mizah örneğiydi. Paul Kirkwood'u açık olarak suçlayan kanıtlar. En azından en önemli kişi olan Gorman Grabko'nun gözlerinde.</span></p>

  <p class="msoplaintext"><span class="calibre19">   Yargıç, masasının ardından, "Dün tatil verdiğimizden bu yana yapılan keşifler sonunda başka bir seçeneğim yok, Ellen" dedi.</span></p>

  <p class="msoplaintext"><span class="calibre19">   Ellen yüzünde ne göreceğini bildiği Costello'ya bakmıyordu. Zaferdi göreceği.</span></p>

  <p class="msoplaintext"><span class="calibre19">   "Ama Sayın Yargıç, o giysilerin Kirkwood'ların depo odasına nasıl geldiğini bilmiyoruz..." dedi.</span></p>

  <p class="msoplaintext"><span class="calibre19">   "Kapı kilitliydi, Sayın Yargıç" dedi Costello.</span></p>

  <p class="msoplaintext"><span class="calibre19">   "Kilitler açılabilir. Bay Costello bu konuda yardımcısı Bay York ile görüşse iyi olur. Burada karşımızda..."</span></p>

  <p class="msoplaintext"><span class="calibre19">   "Bir pislik var, Bayan North" dedi Grabko. "Savcılık bu suçlamaları mahkeme önüne getirirken iyi hazırlanmamıştı."</span></p>

  <p class="msoplaintext"><span class="calibre19">   "Ama Sayın Yargıç, Şef Holt Garrett Wright'ı tutukladı. Eldeki kanıtlar..."</span></p>

  <p class="msoplaintext"><span class="calibre19">   Costello fırsatı kaçırmadan saldırıya geçti. "Savcılığın elinde gerçeklerle desteklenmeyen ve tam olarak araştırılmamış varsayımlar var. Bayan North bu olayı kendine özgü nedenlerle bir olup bittiye getirdi ve ahlak sınırlarını zorlayan bir davranışla masum bir insanı suçlamaya kalkıştı."</span></p>

  <p class="msoplaintext"><span class="calibre19">   Sözden bıçak Ellen'in kaburgaları arasından girivermişti. Ahlak. Hırs. Costello'nun birincisine saygısı yoktu ve ikincisi soluk alıp verme nedeniydi. Ellen her ikisinde de onun tam aksiydi ama adam gözünü kırpmadan kendisini suçlayabilmişti.</span></p>

  <p class="msoplaintext"><span class="calibre19">   Ayağa fırlamamak için koltuğun kenarlarını sıkıca kavradı. "Bu tümüyle haksız ve yanlış bir değerlendirme, Sayın Yargıç. Ben bu olayda yalnızca adaleti arıyorum."</span></p>

  <p class="msoplaintext"><span class="calibre19">   "Onun için ise bir tek yol görüyorum." Grabko parmak uçlarını birleştirdi. "Bay Costello'nun davayı red talebini kabul etmeliyim. Savcılığın ve diğer emniyet güçlerinin bu olayı bir daha mahkeme önüne getirmeden önce iyice çözeceklerini umarım."</span></p>

  <p class="msoplaintext"><span class="calibre19">   Ellen hayalinde tokmağın indiğini duyar gibi oldu. Dava reddedilmişti. Düşmanı onu yenmişti. Bu kadar basit işte. Bir salon oyunu gibi. Ve şimdi basın, halk ve polisle dolu o salona girecek ve Garrett Wright'ın özgür olduğunun bildirilmesini dinleyecekti. Basından önce davranıp Hannah Garrison'a erişmeli ve oğlunu çalan adamın özgür olarak iki kapı aşağıdaki evine dönmekte olduğunu bildirmeliydi.</span></p>

  <p class="msoplaintext"><span class="calibre19">   Bu ezici bir yenilgiydi. Ağırlığı altında doğrulamıyordu bile. Ama omuzlarını geri attı, çenesini ileri çıkardı, kapıya doğru yürüdü. Cameron ile Dorman ondan önce çıkmışlardı. Sonra Ellen gelecekti. Costello ise en arkadan.</span></p>

  <p class="msoplaintext"><span class="calibre19">   Ellen arkasından Grabko'nun özel tuvaletinin kapısının kapandığını duydu. Yargıç yerine geçmeden önce mutlaka önce tuvalete uğrardı. Costello ile yalnız kalmıştı. Ellen, eli kapının tokmağında olarak dönüp adama baktı.</span></p>

  <p class="msoplaintext"><span class="calibre19">   "O kadar da sıkılma, Ellen" dedi Costello. "Bu oyunu kazanacak kadar kozun yoktu elinde."</span></p>

  <p class="msoplaintext"><span class="calibre19">   "Hiç anlamayacaksın, değil mi, Tony?" Ellen başını salladı. "Bu asla bir kazanma kaybetme konusu olmamalı, amacı gerçek olmalı."</span></p>

  <p class="msoplaintext"><span class="calibre19">   Erkeğin gözlerindeki parıltı sertleşti. "Hayır, sen hiç anlamayacaksın, Ellen. Her zaman kazanma olacaktır konu. Her zaman."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Ellen salona girerken tek tek yüzlere baktı. Mitch asık yüzlü ve içine kapanmış. Karen Wright, anlamsız. Yanında oturan Christopher Priest, ifadesiz. Deposunun aranmasından sonra henüz ortaya çıkmayan Paul yoktu. Haber açlığı çeken kalabalık arasında Brooks da görünmüyordu. Onun yokluğu Ellen'i gereğinden fazla etkilemişti. Oysa bu önemli olmamalıydı. Bir başkasına, özellikle de ona, güvenmenin rahatlığına izin vermemeliydi.</span></p>

  <p class="msoplaintext"><span class="calibre19">   Bu düşünceleri kafasından kovarak masada Cameron'un yanında yerini aldı.</span></p>

  <p class="msoplaintext"><span class="calibre19">   Her şey birkaç dakikada bitti. Grabko kıstırdığı dinleyici kalabalığı önünde fikir ileri sürmeye bayıldığından gereğinden de fazla uzun birkaç dakika konuştu. Yargıcın konuşması sırasında Ellen sırtındaki gözlerin farkında olarak masanın yanında durdu. Kafası durmadan çalışıyor, bundan sonraki senaryolara hazırlanıyordu. Basın Costello'nun tarafına geçecek ve kendini çarmıha gereceklerdi. Rudy kendisini lekelenmekten korumak için bütün suçu ona atacaktı. Garrett Wright kahraman gösterilecek, Deer Lake halkı Paul Kirkwood'un kellesini isteyecekti.</span></p>

  <p class="msoplaintext"><span class="calibre19">   En kötü senaryo buydu.</span></p>

  <p class="msoplaintext"><span class="calibre19">   Ancak bir de şu vardı ki, her ne kadar istemediğini söylemişse de, eğer her şeye yeniden başlayacak olsa davayı yine üstlenirdi.</span></p>

  <p class="msoplaintext"><span class="calibre19">   Grabko davanın reddedildiğini bildirip tokmağını dramatik bir tavırla vurdu. Dinleyicilerden kulakları sağır eder bir gürültü koptu. Kapılar açıldı, gazetecilerin yarısı kaçınılmaz basın toplantısı için yerlerini alırken diğer yarısı parmaklığa saldırıp soru yağmuruna başladılar.</span></p>

  <p class="msoplaintext"><span class="calibre19">   "Bayan North, Paul Kirkwood aleyhine dava açılacak mı?"</span></p>

  <p class="msoplaintext"><span class="calibre19">   "Dr. Wright Savcılığa dava açacak mısınız?"</span></p>

  <p class="msoplaintext"><span class="calibre19">   "Bayan North, savcılıktan alınacağınız hakkındaki söylentiler doğru mu?"</span></p>

  <p class="msoplaintext"><span class="calibre19">   Costello hepsine o hukuk-kartalı bakışıyla bakıyor, dışarıda, holde soruları yanıtlayacağını söylüyordu. Ellen kâğıtlarını çantasına yerleştirme mazeretiyle sırtını basına vermişti. Cameron'un Savcılığın daha sonra resmi bir açıklamada bulunacağını söylemesini dinliyordu.</span></p>

  <p class="msoplaintext"><span class="calibre19">   "Bayan North?"</span></p>

  <p class="msoplaintext"><span class="calibre19">   Ses bir muhabirin olmayacak kadar yumuşak ve yakındı. Ellen başını kaldırdı. Garrett Wright iki karış ötesinde duruyordu. Yüzünde sakin, neredeyse özür dileyen bir ifade vardı.</span></p>

  <p class="msoplaintext"><span class="calibre19">   "Gücenme yok" dedi. "Siz yalnızca görevinizi yapıyordunuz."</span></p>

  <p class="msoplaintext"><span class="calibre19">   Ve ben seni yendim. Biz seni yendik.</span></p>

  <p class="msoplaintext"><span class="calibre19">   Sanki yüksek sesle konuşmuş gibi duymuştu sözcükleri. Onları gözlerinde görüyordu, tıpkı bir kere cezaevinin görüşme odasında paylaştıkları o andaki gibi. Salondaki kimse bu anı farketmemişti. Muhabirlerin kendilerine baktıklarını hissediyordu. Kameraların motorlarının çalıştığını duyuyor ama bir tek resmin bile aralarında geçmekte olan şeyi kaydedemeyeceğini biliyordu.</span></p>

  <p class="msoplaintext"><span class="calibre19">   Adamın elini sıkmadan hafifçe doğruldu. "Ben hâlâ görevimi yapıyorum, Dr. Wright" dedi. "Ne derler bilirsiniz: Bitene kadar bitmiş sayılmaz."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Hannah sersemlemişti. "Bu ne demek oluyor?" Dizleri tutmadığı için çöker gibi oturduğu koltuğa. parmakları hissini kaybettiği için düşürürüm korkusuyla portatif telefonu elleriyle yüzüne bastırmakta olduğunu farketti.</span></p>

  <p class="msoplaintext"><span class="calibre19">   Ellen North, "Wright'ın şu an için özgür olduğu demek" dedi. "Ama ben varken bu iş kapanmış değildir. Onu yargı önüne çıkarmak için elimden geleni yapacağım, sana söz veriyorum, Hannah."</span></p>

  <p class="msoplaintext"><span class="calibre19">   Hannah, Josh'un o sabah için kendisini kapattığı köşeye baktı. Oğlu dizlerini çenesine kadar çekmiş, yüzünü saklamış, duvara bakıyordu. Oğlu zihni bir hapishaneye kapatılmıştı ve onu oraya sokan adam serbest dolaşıyordu.</span></p>

  <p class="msoplaintext"><span class="calibre19">   "Onu zaten yapmıştın, değil mi?" dedi düşkırıklığı ile.</span></p>

  <p class="msoplaintext"><span class="calibre19">   "Özür dilerim, Hannah. Aleyhindeki deliller yeterli olmalıydı ama suçortağı hâlâ yakalanamadığı için ve dün ortaya çıkan deliller..."</span></p>

  <p class="msoplaintext"><span class="calibre19">   Ellen'in sesi hafifledi. Diplomatik olmaya çalışıyor, diye düşündü Hannah. Paul'ün sorguya çekilmek için arandığı, Josh'un giysilerinin Paul'ün kalabalık bir bodrumdan hoşlanmadığı için kiraladığı depoda bulunmuş olması gerçeği dile getirilmeden de haberler kötüydü.</span></p>

  <p class="msoplaintext"><span class="calibre19">   Mitch gece yarısı telefon etmişti. Sana nasıl söyleyeceğimi bilemiyorum, Hannah... Ne demek olduğunu biz de bilmiyoruz. Giysiler bulmamız için oraya konulmuş olabilir... Paul ile konuşmamız gerek... Nerede olduğunu biliyor musun?</span></p>

  <p class="msoplaintext"><span class="calibre19">   Onun kim olduğunu bilmiyorum, diye düşündü Hannah. Ne olduğunu bilmiyorum. Neler yapabileceğini bilmiyorum. Josh'un ondan neden korktuğunu bilmiyorum. Bana vurduğuna inanamıyorum.</span></p>

  <p class="msoplaintext"><span class="calibre19">   Ellen'den çok kendi kendine, "Ama Mitch, Garrett Wright'ı yakalamıştı" dedi.</span></p>

  <p class="msoplaintext"><span class="calibre19">   "Biliyorum. Mitch de biliyor. Costello yargıcı şaşırtmak için ortalığı dumana boğdu. Biraz daha zamana ihtiyacımız var, Wright'ın aleyhinde bir parça somut kanıta. Ya da suçortağı hakkında bir bilgiye. Ama bunlar olacak, Hannah. Dayan. Ve lütfen Josh olanlar hakkında bir şey söylerse hemen bana bildir."</span></p>

  <p class="msoplaintext"><span class="calibre19">   Bağlantı kesildikten sonra uzun bir süre Hannah telefonu kucağında tuttu. Adalete olan bağım, diye düşünüyordu. Çocuklarıyla bu felaketten kendilerini çıkartacak halatın kopuk ucuydu elindeki.</span></p>

  <p class="msoplaintext"><span class="calibre19">   Ummak istediği şeyler içinde en gerçekçisi, en çok elde edilebiliri adalet görünmüştü. Josh'un iyileşmesini umut edebilirdi ama o umudun ne kadar süreceği ya da sonunda ezilmeyeceği bilinemezdi. Paul ile ilişkisindeki yırtığın onarılmasını umabilirdi ama o da hiç olmayacaktı. Evlilikleri sona ermişti. Bunun için adaleti ummuştu. Adaleti yerine getirecek bir sistem vardı. Kendi safında çarpışmaya hazır insanlar vardı. Ama adalet mücadelesinde herkes hilesiz oynamıyordu.</span></p>

  <p class="msoplaintext"><span class="calibre19">   Lily yanına çıkıp telefonu aldı. İki eliyle tutarak arada "baba" sözcüğü tekrarlanan saçmalıklarla dolu bir konuşmaya başladı.</span></p>

  <p class="msoplaintext"><span class="calibre19">   Hannah, Tom'u çağırmayı düşündü ama kendisine rahatlama fırsatı vermek istemedi. Her şeyin üstüne bir de adamı baştan çıkardığı düşüncesiyle gelen suçluluğu istemiyordu şimdi.</span></p>

  <p class="msoplaintext"><span class="calibre19">   Hannah, o gece kendini milletin önüne atıp ağlamadığı, bağışlanmasını dilemediği için Josh'u almaya geç gitmekteki günahı için yeterli derecede suçluluk duymadığına inananlar olduğunu biliyordu. Bu insanlar hiçbir şey bilmiyorlardı. Acıya katlanmanın ne demek olduğunu kendisi çok iyi biliyordu. Yabancıların sempatisini dilenme lüksüne sahip değildi. Cezası o durumla başa çıkmaya çalışmak, çocuklarına bakmak, yaşamlarına yağan çığın her bir taşıyla tek tek uğraşmaktı.</span></p>

  <p class="msoplaintext"><span class="calibre19">   Garrett Wright'ın serbest kalması gibi.</span></p>

  <p class="msoplaintext"><span class="calibre19">   Lily'yi hayali konuşmasıyla başbaşa bırakıp oğlunun yanına gidip çömeldi. Kollarını çocuğuna dolayarak başını öptü. Josh kıpırdamadı. Konuşmadı da.</span></p>

  <p class="msoplaintext"><span class="calibre19">   "Bizi yenmesine izin vermeyeceğiz, Josh" diye mırıldandı Hannah. "Seni benden almasına izin vermeyeceğim. Seni bir daha düşkırıklığına uğratmayacağım. Söz veriyorum."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">İnsanlık tarihinin en kötü günü bile yirmi dört saat sürerdi. Ellen bütün gün boyunca kendine bunu hatırlattı. Hannah ile konuşması sırasında. Rudy'nin "zararı denetim altına alma" toplantısı sırasında. Kısa ama yorucu basın toplantısı sırasında. Bugün de yirmi dört saatti ve kendisi başka bir gün mücadele etmek üzere bunları yaşayıp geride bırakacaktı. Costello onun içindeki kaplanı uyandırmıştı. Kaplan onun boğazını parçalayana, Garrett Wright ile ortağının bağırsaklarını sökene kadar rahat etmeyecekti.</span></p>

  <p class="msoplaintext"><span class="calibre19">   Rudy onu kovmamıştı. Koymayacaktı. Ona ihtiyacı vardı. Bunu görebilecek kadar kurnazdı. Şimdi ona bir şamar oğlanı olarak ihtiyacı vardı ve daha sonra yargılama başladığında ihtiyacı olacaktı. Ancak birinci sandalyeye mi oturtacağı, yoksa Sig Iverson'un yanına mı yerleştireceği sonra belli olacaktı ama her iki durumda da ona ihtiyacı vardı ve Ellen de bundan sonuna kadar yararlanacaktı.</span></p>

  <p class="msoplaintext"><span class="calibre19">   Yarın yeniden gruplaşacaklardı. Ellen kendi polislerini bir strateji seansı için toplayacaktı. Yarın Todd Childs'ın parmak izleri Denny Enberg'in yazıhanesinden alınan izlerle karşılaştırılacaklardı ve olumlu bir yanıt alırlarsa onu konuşturacak kozu elde etmiş olacaklardı. Yarın Dustin Holloman'ın otopsisinin ilk raporları da gelirdi. Wilhelm ile Steiger öğleden sonralarını orada geçirmişlerdi. Eğer çocuğun tırnaklarının arasından bir saç teli, bir deri parçası, bir kan damlasından bir DNA izi çıkarsa yeniden işe koyulacaklardı. Megan, Garrett Wright'ın kusursuz geçmişinde bir tek anormallik bulabilse...</span></p>

  <p class="msoplaintext"><span class="calibre19">   Ellen telefonu alıp Megan'ın numarasını çevirdi, karşısına telesekreter çıktı. O'Malley bütün gün evinde değildi. Mitch onun çalışacak daha iyi bir yer bulduğunu söylemişti ama ne numarasını biliyordu ne de o konuda konuşacak zamanı olmuştu. Harris Koleji'nin gürültücü öğrencilerinden bazıları Garrett Wright'ın serbest kalışını kampüste kıyameti koparmak ve buna zafer kutlaması adını vermek için kullanmışlardı. O gece saat sekizde resmi zafer partisi verilecekti ve Garrett Wright da orada bulunacağından polis epey yoğun bir geceye hazırlanmaktaydı.</span></p>

  <p class="msoplaintext"><span class="calibre19">   Ellen saatine baktı. Dokuzu on dokuz geçiyordu. Parti çoktan başlamış olmalıydı. Phoebe'ye oraya gitmesini emretmişti ama bir zamanların sadık sekreterinin geceyi çevresine dikkat edecek yerde Adam Slater'e özel haberler yetiştirmekle geçireceğinden hiç kuşkusu yoktu.</span></p>

  <p class="msoplaintext"><span class="calibre19">   Yılın Suçortağı adayları orada olacaklardı: Christopher Priest ile Todd Childs. Bilimkurgu Kovboyları orada olacaklardı. Tyrell Mann gelme riskini göz alacak mıydı bakalım? Garrett Wright karısıyla tam ortada olacaktı.. Karen yine uyuşturucu almış ve uzak olacak, evliliğinin sırları boş görünen zihninde kilitli kalacaktı.</span></p>

  <p class="msoplaintext"><span class="calibre19">   Ellen her şeyi başlatanın Karen'ın Paul ile ilişkisi olduğuna bahse girerdi. Wright, Paul'ü suçlu göstermek için Josh'u o yüzden seçmişti. Ve Dustin Holloman, Wright'ı masum göstermek için bir piyondan başka bir şey değildi.</span></p>

  <p class="msoplaintext"><span class="calibre19">   Ama olayın ikinci yarısını kim düzenlemişti? Ve zinadan başka bir suç işlememişse Paul Kirkwood neden aniden ortadan kaybolmuştu?</span></p>

  <p class="msoplaintext"><span class="calibre19">   Sorular Ellen'in kafasında dolanıp duruyordu. Koltuğundan kalkıp pencereye gitti. Yemek saati gelip geçmişti ve ağzına bir lokma koymuş değildi. Yakıt eksikliği sinirlerini hiç tahmin etmediği kadar yıpratıyordu.</span></p>

  <p class="msoplaintext"><span class="calibre19">   Büroda yalnızdı. Yenik, aç, üşümüş, yaşlı ve yalnız.</span></p>

  <p class="msoplaintext"><span class="calibre19">   "Kendine acımayı sakın unutma, Ellen" diye mırıldandı gerinip donmamak için ellerini ovuştururken.</span></p>

  <p class="msoplaintext"><span class="calibre19">   İlk defa Brooks'un çağırılmadan gelmiş olmasını istiyordu. Ama belki Wright kurtulduğuna göre o da saf değiştirmişti, 'iyi' adamın kendisini mahvetmeye kararlı savcıyı altetmesi o savcının zalim bir canavarı adaletin pençesine teslim edememesinden daha çok satacak bir hikayeydi.</span></p>

  <p class="msoplaintext"><span class="calibre19">   "Ben istediğimin peşinden giderim, Ellen North. Ve onu elde ederim."</span></p>

  <p class="msoplaintext"><span class="calibre19">   Sonra hayalinde onun duruşmadan bir önceki gece, oradaki yüzünü gördü.</span></p>

  <p class="msoplaintext"><span class="calibre19">   "Ben kimsenin kahramanı olmadım..." Gözler eski acılar, eski kararsızlıklarla gölgeli. "Beni kurtarmaya çalışır mısın, Ellen?"</span></p>

  <p class="msoplaintext"><span class="calibre19">   Telefon çalınca birden irkildi. Aklından kimlerin arayabileceğini geçirene kadar açmadı. Annesiydi. Beklediği ipucuyla Megan'dı. Jay'di. Rudy'den direkt hattını koparmış olan bir gazeteciydi.</span></p>

  <p class="msoplaintext"><span class="calibre19">   Telefonu açtı. "Ellen North."</span></p>

  <p class="msoplaintext"><span class="calibre19">   "Ellen, ben Darrell Munson. Seni aramakta geciktiğim için özür dilerim. Key West'te bir dalma seferinden yeni döndüm."</span></p>

  <p class="msoplaintext"><span class="calibre19">   Munson. Yavaş yavaş hatırladı. Kendisini dalgıçlığa veren eski şartlı tahliye memuru.</span></p>

  <p class="msoplaintext"><span class="calibre19">   "Teşekkür ederim" dedi fazla heyecanlı olmayan bir sesle. Bilimkurgu Kovboyları Garrett Wright eski hayranları kulübüne dönüşmüştü. Bu telefondan da bir şey çıkmayacağından emindi ama yine de Munson'a durumu anlattı.</span></p>

  <p class="msoplaintext"><span class="calibre19">   "İnanması çok güç doğrusu." Adamın sesi birden buz gibi olmuştu. "Dr. Wright'ı iyi tanırım. Adama saygı duyardım. Onu suçlamak istediğinizi duymak hiç hoşuma gitmedi."</span></p>

  <p class="msoplaintext"><span class="calibre19">   "Ben görevimi yapıyorum, Bay Munson. Elde sağlam kanıtlar olmasa bu işe girişmezdik. Dr. Wright masumsa kaygılanacak bir şeyi yok demektir. Zaten o ilk zanlılar arasında değildi."</span></p>

  <p class="msoplaintext"><span class="calibre19">   "Eh... benden istediğiniz neydi?"</span></p>

  <p class="msoplaintext"><span class="calibre19">   "Bilimkurgu Kovboyları programındaki çocukların hayatlarını izlediniz mi diye soracaktım. Wright'ın geçmişini araştırmak için eski üyelerle de ilişki kuruyoruz."</span></p>

  <p class="msoplaintext"><span class="calibre19">   "Programın ilk başladığı yıl iki kişi vardı elimde, sonra Dodge'dan ayrılıp buraya geldim."</span></p>

  <p class="msoplaintext"><span class="calibre19">   "Tim Dutton ve Erik Evans."</span></p>

  <p class="msoplaintext"><span class="calibre19">   "Evet. Tim'in nerede olduğunu biliyorum. Bana Noel'de kart gönderir. New Hope'da elektrikçinin yanında çırak. Eric'in izini kaybettim. Son duyduğunda üniversitede bilgisayar okuyordu. Çok zeki çocuktur. Babası rahiptir."</span></p>

  <p class="msoplaintext"><span class="calibre19">   "Pek çocuk suçluya benzemiyor."</span></p>

  <p class="msoplaintext"><span class="calibre19">   "Olduğunu sanmıyorum. Evinde bazı duygusal sorunları vardı. Annesi akıl hastanesine girip çıkmıştı. Erik on yaşındayken komşunun çocuğu olayı ile başladı. Zaten öyle bir şey herkesin aklını başından alırdı ya."</span></p>

  <p class="msoplaintext"><span class="calibre19">   "Ne olmuştu?"</span></p>

  <p class="msoplaintext"><span class="calibre19">   "Arkadaşının kendini astığını görmüştü."</span></p>

  <p class="msoplaintext"><span class="calibre19">   "Olamaz."</span></p>

  <p class="msoplaintext"><span class="calibre19">   "Evet. Çok berbat bir durumdu. Çocuğun annesi Erik'i suçladı. O zaman hep haberlere de geçmişti. Hatırlamamanıza şaştım. Çocuğun adı Slater'di."</span></p>

  <p class="msoplaintext"><span class="calibre19">   Ellen'in başı birden kalktı. "Efendim?"</span></p>

  <p class="msoplaintext"><span class="calibre19">   "Slater. Adam Slater."</span></p>

  <p class="msoplaintext"><span class="calibre19">   Ellen birden ürperdi. Adam Slater. Tanrım.</span></p>

  <p class="msoplaintext"><span class="calibre19">    "Şey... Erik Evans'ı tarif edebilir misiniz?"</span></p>

  <p class="msoplaintext"><span class="calibre19">   "Onu son gördüğümde bir altmış, bir altmış beş boyundaydı. İnce yapılı. Sarışın."</span></p>

  <p class="msoplaintext"><span class="calibre19">   Sarışın.</span></p>

  <p class="msoplaintext"><span class="calibre19">   "Teşekkür ederim, Bay Munson" diye kekeledi. "Çok yardımcı oldunuz."</span></p>

  <p class="msoplaintext"><span class="calibre19">   Telefonu kapayamadan elinden düşürdü. Erik Evans. Gazetedeki fotoğrafta Wright'ın yanında duran çocuk. Sarışın, ufak tefek.</span></p>

  <p class="msoplaintext"><span class="calibre19">   Çocukların boyları uzardı. İnsanlar saçlarını boyarlardı.</span></p>

  <p class="msoplaintext"><span class="calibre19">   Ellen hemen toplantı odasına gidip o dosyayı buldu. Elleri öyle titriyordu ki, raporlarla kupürleri ayıramıyordu bile. Dosyayı iki kere baştan aşağı aradı. Kupür kaybolmuştu.</span></p>

  <p class="msoplaintext"><span class="calibre19">   Adam Slater..</span></p>

  <p class="msoplaintext"><span class="calibre19">   Önemsiz bir gazetenin muhabiri. Kimse basın kartlarını kontrol zahmetine girmemişti. Zaten aşırı miktarda muhabir vardı. Üstelik hepsi haber peşindeydi. Başbelalarıydı, başka bir şey değillerdi.</span></p>

  <p class="msoplaintext"><span class="calibre19">   Belki, de Grand Forks'tan Adam Slater'in on bir yıl önce ölmüş bir çocukla aynı adı taşıması bir rastlantıydı. Geleceğin Bilimkurgu Kovboylarından biriyle arkadaş olan bir çocuk.</span></p>

  <p class="msoplaintext"><span class="calibre19">   "Sen rastlantıya inanmazsın, Ellen" diye mırıldandı.</span></p>

  <p class="msoplaintext"><span class="calibre19">   Adam Slater, Phoebe'ye kur yapıyor, kızı büyülüyor, kendi safına çekiyordu. Ellen gencin başka bir amacı olduğu hakkında uyarmıştı sekreterini. Ama bu amacın böyle bir şey olacağı aklının ucundan geçmiş değildi.</span></p>

  <p class="msoplaintext"><span class="calibre19">   Üçüncü kattaki hukuk kütüphanesinde ihtiyaç duyduğu kitabın aradığı sayfasındaki notu hatırlıyordu: başkalarının kötü olduğuna inanmak GÜNAHtır, ama çoğunlukla yanlış değildir.</span></p>

  <p class="msoplaintext"><span class="calibre19">   Günah. Notların çoğunda günaha atıflar vardı. Erik Evans Metodist bir rahibin oğluydu.</span></p>

  <p class="msoplaintext"><span class="calibre19">   Garrett Wright'ın suçortağını bulmak için altını çevirmedik taş bırakmamışlardı ve bütün bu sırada hep yanlarındaydı ve bütün yaptıklarını izliyordu. Dustin Holloman'ın cesedinin bulunduğu o şafak saatinde o da yol kenarındaydı. Eğer yanılmıyorsa, çocuğu boğan ve yol tabelasının altına bırakan oydu. Göğsüne de bir not yerleştirmişti: kimileri GÜNAHla yükselir, kimileri erdemle düşer.</span></p>

  <p class="msoplaintext"><span class="calibre19">   Erik Evans. Adam Slater. Garrett Wright'ın himayesindeki çocuk.</span></p>

  <p class="msoplaintext"><span class="calibre19">   Mitch'i aramalıydı. Slater herhalde zafer kutlamasındaydı. Belki de Phoebe ile. Tanrım, Phoebe! Ya parti sona ermişse? Ya kız onun yanındaysa? Ya Adam Slater onun artık yararlı olmadığına karar vermişse?</span></p>

  <p class="msoplaintext"><span class="calibre19">   Ellen elindeki kâğıtları bırakıp telefona koştu. Ve olduğu yerde dondu kaldı.</span></p>

  <p class="msoplaintext"><span class="calibre19">   Telefonun yanında bir tek gül duruyordu ve telefonun duvardaki prize sokulmuş olması gereken kordonu gülün sapına sarılıydı.</span></p>

  <p class="msoplaintext"><span class="calibre19">   "Kaynaklarım bana çok soru sormaya başladığınızı bildirdiler, Bayan North." Genç, toplantı odasının kapısında duruyordu, boyalı saçı bir gözünün üstüne düşmüştü. "Artık bunlara bir son verme zamanı geldi sanırım. Hem de ebediyen."</span></p>

  <p class="msoplaintext"><span class="calibre19">  </span></p>
</body>
</html>
