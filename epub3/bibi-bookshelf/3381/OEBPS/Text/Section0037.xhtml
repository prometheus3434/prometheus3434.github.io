<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ DOKUZUNCU BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Odaya girmesini mi önlenmiş!" diye gürledi Mitch. "Palavra!"</span></p>

  <p class="msoplaintext"><span class="calibre19">   Cameron gözlerini kırpıştırdı. Phoebe ürktü. Ellen adamın gözlerinin içine baktı.</span></p>

  <p class="msoplaintext"><span class="calibre19">   "Kadın ifadesini yazarken sen odada mıydın?" Mitch hatırından kaçmış bir noktayı yakalamak ister gibi elini saçlarının arasına soktu. "Hemen girmedim. Stovich bir şeyler anlatıyordu. Odaya girdiğimde kimse bana bir şey söylemedi. Her şey yolundaydı. Biri Dennis'in içeri girmesine engel olsaydı domuz gibi bağırırdı."</span></p>

  <p class="msoplaintext"><span class="calibre19">   "Ben de aynı şeyi söyledim" dedi Ellen. "Grabko'nun da aslında bunu bilmesi gerekir. Ama Costello gözlerini kamaştırdı. Hayatımda bu kadar poz yapma görmemiştim. Sen otopsideyken Grabko bu öğleden sonra senin memurlarını arıyordu ama içimden bir ses bu raundu kaybettiğimizi söylüyor."</span></p>

  <p class="msoplaintext"><span class="calibre19">   "Lanet olsun" diye homurdandı Mitch. "O teşhise adam toplamak için o kadar zahmete girmiştik." Derin bir soluk alıp koyverdi. "Bu bize ne kadar hasar verir?"</span></p>

  <p class="msoplaintext"><span class="calibre19">   Ellen kalemini elinin içinde çevirerek düşündü. "Yargıç önündeki duruşmada pek etkilemez. Ama ben Ruth Cooper'i jüri önünde tanıklığa çağırmayı düşünüyordum. Wright'ın kesin teşhis yapılamayacak kadar yüzü gözü sarılı olduğu için Costello teşhisteki tespiti paramparça ederdi. Ama kadının tanıklığı ve ses teşhisi de yapmış olması etkili olurdu."</span></p>

  <p class="msoplaintext"><span class="calibre19">   "Bir şeyler kurtarabilir misin?"</span></p>

  <p class="msoplaintext"><span class="calibre19">   "Kadın o sabah Ryan's Bay'de bir adam gördüğünü, adamın evine geldiğini ve kendisiyle konuştuğuna tanıklık etti. Costello çapraz sorgulamada ona adamın salonda olup olmadığını, bizlere gösterip gösteremeyeceğini soracak ve kadın da hayır demek zorunda kalacak."</span></p>

  <p class="msoplaintext"><span class="calibre19">   "Tüh!"</span></p>

  <p class="msoplaintext"><span class="calibre19">   Bir süre tanıklarını kaybettikleri için sessizce oturdular.</span></p>

  <p class="msoplaintext"><span class="calibre19">   Kendini ilk toplayan Ellen oldu. "Adli tıptan ne haber var? "</span></p>

  <p class="msoplaintext"><span class="calibre19">   "Otopsinin ilk sonuçlarına göre ortada cinayet olduğunu gösterecek bir şey yok. Laboratuarda bir gariplik ortaya çıkmadığı takdirde intihar raporu verecek."</span></p>

  <p class="msoplaintext"><span class="calibre19">   Ellen, Dennis Enberg'in öldürüldüğüne emindi. O geceden beri kulağından gitmeyen o sesi şimdi de duyuyordu: "Yapacağımız ilk şey bütün avukatları öldürmek olmalı..."</span></p>

  <p class="msoplaintext"><span class="calibre19">   "Kanda alkol düzeyi .30 olduğuna göre epey sarhoşmuş."</span></p>

  <p class="msoplaintext"><span class="calibre19">   "Tüfeğin tetiğini çekme düzenini kuramayacak kadar mı?"</span></p>

  <p class="msoplaintext"><span class="calibre19">   "Bilmediğimiz çok şey var. Tüfeği .10 düzeyindeyken hazırlamış, sonra cesaretlenmek için daha içmiştir. Ya da kendinden geçmiştir ve tetiği katil sıkmıştır. Katil kafasına bir şey indirmiş, sonra da tetiği çekip olaya intihar görüntüsü vermiş olabilir."</span></p>

  <p class="msoplaintext"><span class="calibre19">   "CTB'den bir ses çıktı mı?" diye sordu Cameron.</span></p>

  <p class="msoplaintext"><span class="calibre19">   "Doğrudan doğruya bir haber almadım. Wilhelm ile Steiger, Dustin Holloman'ın kaçırılmasındaki bir ipucu üstündeler. Sözde annesine oğlandan bir telefon gelmiş."</span></p>

  <p class="msoplaintext"><span class="calibre19">   Ellen'in sırtında ürpertiler dolaştı. "Josh'ta olduğu gibi."</span></p>

  <p class="msoplaintext"><span class="calibre19">   "Evet. Telefon Rothester'den edilmiş. Şimdi oraya gittiler. Bu geceden önce döneceklerini sanmam."</span></p>

  <p class="msoplaintext"><span class="calibre19">   Bu uzaklaşmanın zamanlaması çok ustacaydı. Ellen duruşmadan önce son bir kere üç adamın toplanıp durumu gözden girmelerini istemişti. CTB'den en son bilgilerle tam hazırlanmış olarak yargıç önüne çıkmak istiyordu. Şimdi Wilhelm olmayınca aradığı bilgiler için telefon etmek zorunda kalırdı. Bu da zaman alıcı bir işlemdi. Saat dördü kırk geçiyordu.</span></p>

  <p class="msoplaintext"><span class="calibre19">   Düşmanlarının kendi taraflarında olan her şeyi kuşbakışı gibi gördüğü duygusuna kapıldı yine. Bu işin başından beri adam kendilerinden üç adım öndeydi ve onlarla kedinin fareyle oynadığı gibi oynuyordu.</span></p>

  <p class="msoplaintext"><span class="calibre19">   Wright, Megan'a, "Biz kaybetmeyiz" demişti. "Bizi yenemezsiniz... Bu oyunda çok ustayız...Kurnaz ve yenilmez"</span></p>

  <p class="msoplaintext"><span class="calibre19">   Ya gerçekten öyle iseler?</span></p>

  <p class="msoplaintext"><span class="calibre19">   "Enberg'in odasındaki parmak izi raporu geldi" dedi Mitch. "Tam beklendiği gibi. Karmakarışık. Her yerde parmak izi var. Odanın en son ne zaman temizlendiğini ancak Tanrı bilir."</span></p>

  <p class="msoplaintext"><span class="calibre19">   "Silah üzerinde parmak izi var mı?"</span></p>

  <p class="msoplaintext"><span class="calibre19">   "Yalnızca Denny'ninkiler."</span></p>

  <p class="msoplaintext"><span class="calibre19">   "Ya ölüm zamanı?" diye sordu Cameron.</span></p>

  <p class="msoplaintext"><span class="calibre19">   "Adli tıp sabahın biri dedi, birer saatlik toleransla."</span></p>

  <p class="msoplaintext"><span class="calibre19">   "Bana o esrarengiz telefon saat ikide edilmişti" dedi Ellen.</span></p>

  <p class="msoplaintext"><span class="calibre19">   "Ve Donut Hut'taki personel Paul Kirkwood'un Enberg'in bürosunda saat dokuz buçukta olduğunu söylemişti" diye Cameron atıldı. "Bu onu zanlılar listesinden çıkarır."</span></p>

  <p class="msoplaintext"><span class="calibre19">   "Eğer sonra geri dönmemişse" dedi Ellen.</span></p>

  <p class="msoplaintext"><span class="calibre19">   Mitch başını salladı. "Ben bu işte Paul'ü göremiyorum Nedeni ne olabilir? Enberg, Wright'ın avukatlığından çekil misti ve zaten kovulmadan önce de pek başarılı bir savunu yapamıyordu. Paul onu neden öldürsün ki?"</span></p>

  <p class="msoplaintext"><span class="calibre19">   "Paul ona neden gitti peki?" diye Ellen sordu.</span></p>

  <p class="msoplaintext"><span class="calibre19">   "Paul, Wright'ın suçortağı ise bunun bir anlamı olabilir" dedi Cameron.</span></p>

  <p class="msoplaintext"><span class="calibre19">   "Bunu daha önce de konuştuk. Ağza alınmayacak kadar çirkin" dedi Mitch.</span></p>

  <p class="msoplaintext"><span class="calibre19">   Ellen kalemini bıraktı. "Costello yarısına razı. Zaten elini belli etti. Dikkatleri Paul'e yöneltmek için elinden geleni yapacak. Grabko sağlık kayıtları konusunda isteğini kabul etmedi ama bu onun durumu basına açıklamasına engel olmayacaktır."</span></p>

  <p class="msoplaintext"><span class="calibre19">   "Lanet hukukçular" diye söylendi Mitch. Birden nerede olduğunu hatırlayıp Ellen'e baktı. "Bu odadakiler dışında yani."</span></p>

  <p class="msoplaintext"><span class="calibre19">   Ellen omuzlarını silkti. "Ya Bilimkurgu Kovboyları? Onların Dennis'in öldüğü gece nerede oldukları hakkında bir bilgi var mı?"</span></p>

  <p class="msoplaintext"><span class="calibre19">   "Onların lehine tanıklık eden kimselere inanabilirsen hepsinin yerleri belli. Salı günü Priest ile görüşmek üzere toplu halde Deer Lake'teymişler ve akşam Cities'e dönmüşler. Bir daha Perşembe öğleden sonrasına kadar buraya dönmemişler."</span></p>

  <p class="msoplaintext"><span class="calibre19">   "Cumartesi gecesi için hikâyelerinde bir eksikleri var mı?" diye Cameron sordu.</span></p>

  <p class="msoplaintext"><span class="calibre19">   Mitch başını salladı. "Henüz yok. O Cadillac'ı yakanın Tyrell Mann olduğuna emekli aylığıma bahse girerim ama elimde görgü tanığı yok ve delil yok. Kısacası, şu anda elimizde bir bok yok. Bu kadar basit işte."</span></p>

  <p class="msoplaintext"><span class="calibre19">   Ellen gözlüğünü çıkarıp ellerini yüzünden geçirdi. "Bu olayda basit olan hiçbir şey yok."</span></p>

  <p class="msoplaintext"><span class="calibre19">   "Bunu bilmeyen kalmadı zaten" dedi Mitch. "Eğer yeni bir bilgi gelirse haber veririm. Bana ihtiyacınız olursa evdeyim. Jessie, Megan'a yemek yapacak ben de ona yardım etmeye söz verdim." Kanlı gözleri bir mutluluk kıvılcımıyla aydınlandı. "Yolda bir mide hapı alsam iyi olur. Anaokulu öğrencileri ahçılıklarıyla ünlü değillerdir."</span></p>

  <p class="msoplaintext"><span class="calibre19">   Ellen adamın arkasından toplantı odasının kapısına yürüdü. Dış büroda Quentin birine aile mahkeme salonu önünde bir adamın yolunu kestiğini anlatıyordu.</span></p>

  <p class="msoplaintext"><span class="calibre19">   "...ve tam güvenlik memurları geldiğinde" diye orkestra şefi gibi elini salladı. "Adam geri çekildi ve 'Hey, ahbap, seni birine benzettim, özür dilerim' dedi."</span></p>

  <p class="msoplaintext"><span class="calibre19">   Ellen, Mitch'e döndü. "Megan nasıl?"</span></p>

  <p class="msoplaintext"><span class="calibre19">   "Tanıklık etmek için yerinde duramıyor. Kuliste kalmaktan hiç hoşlanmıyor. Tepeden tırnağa kadar polis." Bir şey söylemesinin doğru olup olmadığını düşünürmüş gibi bir kuşku dolaştı yüzünde. Sonra çenesini kastı ve kararlılıkla konuştu, "Ona Wright'ın geçmişi hakkında öğrendiklerimizi anlattım"</span></p>

  <p class="msoplaintext"><span class="calibre19">   "Mitch..."</span></p>

  <p class="msoplaintext"><span class="calibre19">   "Söyleyeceğini duymak istemiyorum, Ellen. Zaten elimizde çok az adam var. Megan da gözardı edilmeyecek kadar zekidir. Kaygılanmana gerek yok."</span></p>

  <p class="msoplaintext"><span class="calibre19">   Mitch'in yüzündeki ifadesi yumuşadı. "Buna ihtiyacı var Ellen. Hâlâ işini yapabildiğini bilmeye ihtiyacı var."</span></p>

  <p class="msoplaintext"><span class="calibre19">   "Pekâlâ." Ellen mücadele edemeyecek kadar yorgundu ve Megan için kaygılıydı. Zaten Megan'a fiziki kanıtlara erişim olanağı veriliyor sayılmazdı. Göreceği bilgiler yıllar öncesine ait şeylerdi. Ve bulabileceği herhangi bir şey zaten tarih olmuştu ve değiştirilemezdi. Tanrı bilir ya, en küçük bir yardıma bile ihtiyaçları vardı.</span></p>

  <p class="msoplaintext"><span class="calibre19">   Daha sonra konferans odasına girdiğinde "Quentin son zamanlarda yaşadığı nadir heyecanlı dakikaların etkisi altında olmalı hâlâ" dedi.</span></p>

  <p class="msoplaintext"><span class="calibre19">   "Sevgilisine abartılı bir versiyonunu anlatmakla meşguldür eminim" diye suratını ekşiterek karşılık verdi Cameron. "Duyan Zor Ölüm'den bir kavga sahnesi dinliyor sanır."</span></p>

  <p class="msoplaintext"><span class="calibre19">   "Hiç olmazsa bizi güldürüyor" dedi Ellen.</span></p>

  <p class="msoplaintext"><span class="calibre19">   Phoebe koltuklan kabararak, suratında gururlu b: ifadeyle "Adam'ın yaptıklarını çok kahramanca ve yaratıcı buluyorum doğrusu" dedi.</span></p>

  <p class="msoplaintext"><span class="calibre19">   Cameron yüzüne yalandan bir korku ifadesi vererek, "Adam?" dedi.</span></p>

  <p class="msoplaintext"><span class="calibre19">   Ellen kaşlarını hafif çatarak sekreterine baktı. "Yaptıklarımda bir kahramanlık yoktu. Bir iş anlaşmasıydı. Ve eğlendim. Birilerini sinir etti ve karşılığında mükafatlandırıldı. Hem, samimiyet de nereden kaynaklanıyor?"</span></p>

  <p class="msoplaintext"><span class="calibre19">   "Hiçbir yerden." Phoebe'nin bakışları Ellen'in yüzünden, başka her tarafta dolandı. "Adam, onun adı. Başka ne demeliydim ki?"</span></p>

  <p class="msoplaintext"><span class="calibre19">   "Bu konuda konuştuğumuzu hatırlıyorum, Phoebe" dedi Ellen sert bir sesle. "O bir gazeteci. Şirin olması onu kurtarmıyor."</span></p>

  <p class="msoplaintext"><span class="calibre19">   "Onu tanımıyorsun" diye yapıştırdı Phoebe.</span></p>

  <p class="msoplaintext"><span class="calibre19">   "Sen de tanımıyorsun."</span></p>

  <p class="msoplaintext"><span class="calibre19">   "Senin kadar paranoid olsaydım hiç kimseyi tanıyamayacaktım. Sen kimseye güvenmiyorsun diye herkes güvenilmez değil."</span></p>

  <p class="msoplaintext"><span class="calibre19">   "Bu hayranlık duyulacak bir tavır" dedi Ellen sabırsızca. "Ancak şunu bilmeni isterim, Phoebe. Eş dost arasında oyun oynamıyoruz burada. Bu istediklerini elde etmek için hiç bir şeyden kaçınmayacak kötü insanlarla dolu bir dava. Sen de bize bir iyilik yap ve biraz büyü. Bu iş bittikten sonra istediğinle can ciğer kuzu sarması olabilirsin."</span></p>

  <p class="msoplaintext"><span class="calibre19">   Phoebe ani bir hareketle ayağa kalktı, defterini, dağınık dosya yığınını toparladı. "Bana nutuk atman bitmişse, CTB'ye etmem gereken telefonlar için gidiyorum."</span></p>

  <p class="msoplaintext"><span class="calibre19">   Ellen dosyaların birinden daktiloyla yazılmış bir isimler ve numaralar listesi çıkardı, Phoebe'ye uzattı.</span></p>

  <p class="msoplaintext"><span class="calibre19">   "CTB'yi aradıktan sonra lütfen şartlı tahliye memurlarını da bir yokla , herhangi bir şey bulmuşlar mı?"</span></p>

  <p class="msoplaintext"><span class="calibre19">   "Ne kadar duygusuzsun!" Phoebe elindeki yığını marnın üstüne fırlatarak odadan koşarak çıktı.</span></p>

  <p class="msoplaintext"><span class="calibre19">   Cameron suratında acı bir ifadeyle "Hoş olmayan bir şeyler söyledim, galiba. Peşinden gidecek misin?"</span></p>

  <p class="msoplaintext"><span class="calibre19">   "Hayır, ben onun annesi değilim. Ben onun patronuyum" diye mırıldandı Ellen.</span></p>

  <p class="msoplaintext"><span class="calibre19">   Sekreterinin aşk hayatından daha önemli işleri vardı kafasını ve enerjisini vermesi gereken. Hem sonra ne fark ederdi ki? Slater'ın gazetesinin Grand Forks'da yaşamayanlar için ne önemi vardı?</span></p>

  <p class="msoplaintext"><span class="calibre19">   Başını ellerinin arasına aldı ve inledi. "Tanrı neden bütün sekreterleri menopoz sonrası kadınlardan yaratmamış?"</span></p>

  <p class="msoplaintext"><span class="calibre19">   "Çünkü o zaman erkek patronlar masanın etrafında kim kovalayacaklardı?" diye yanıtladı Cameron.</span></p>

  <p class="msoplaintext"><span class="calibre19">   Bu hafifçe güldürdü Ellen'in başını kaldırdı, parlak gözlü asistanına baktı.</span></p>

  <p class="msoplaintext"><span class="calibre19">   "İçimde kötü bir his var, Cameron" diye itiraf etti "Duruşmadan bir gün önce adam bir numara çekiyor, Dustin Holloman'ın annesini arıyor. Büyük olay için kimbilir neler planlıyor olmalı?"</span></p>

  <p class="msoplaintext"><span class="calibre19">   "Bilemiyorum"</span></p>

  <p class="msoplaintext"><span class="calibre19">   Ellen pencereden dışarı, giderek kararan gökyüzüne baktı. Çevresinde kalınlaşan havayı hissedebiliyordu âdeta. "Bilmek istemiyorum."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Eski alışkanlıklar istenmeden hayaletler gibi gelirken beraberlerinde yaşanmışlığın huzursuzluk duygusunu da getiriyorlardı. Ellen'in hızlı günlerinde büyük bir duruşmaya çıkmadan önceki gece, kendisi için bir töre, hatta neredeyse kör inanç zamanı olurdu. Sakinleşemeyecek kadar gergin, hazırlığında göz altı ettiği bir şey olacağı korkusuyla, gece, geç saatlere kadar bürosunda kalır, delilleri, yanıt istediği soruları, hasmına karşı kullanacağı stratejiyi tekrar tekrar gözden geçirirdi.</span></p>

  <p class="msoplaintext"><span class="calibre19">   Deer Lake'e geldiği iki yıldan beri böyle bir gece olmamıştı. Şimdiye kadar. Normal Park İlçesi olaylarında bu gibi amaçlı duruşma yirmi dakika sürerdi ve bir sabahta bunların düzinesi karara bağlanırdı. Garrett Wright'ınki ise tam sirke dönüşecekti. İddialar nedeniyle. Sanık nedeniyle. Costello nedeniyle. Bu, bütün dramatik unsurlarıyla bir mini drama olacaktı.</span></p>

  <p class="msoplaintext"><span class="calibre19">   Ellen. Cameron'u saat sekiz buçukta gönderdi ama kendisi çıkmadı. Eski temposuna girmeye ihtiyacı vardı ve bundan nefret ediyordu. İçinde bir elektrik cereyanı gibi kımıldayan o sinirli huzursuzluğu hem tanıyor hem de bu durumuna içerliyordu.</span></p>

  <p class="msoplaintext"><span class="calibre19">   Bu huzursuzluk yüzünden kalkıp toplantı masası boyunca yürümeye başladı. Ellerindeki her belgeyi, her notu masanın üstüne dizmişlerdi. Belediye, ısıtma bütçesini bir savcının konforu için ihlal etmeyi reddettiği için binanın içi buz gibiydi. Ellen sırtında mantosuyla yürürken soluğunu göremediğine hayıflanıyordu.</span></p>

  <p class="msoplaintext"><span class="calibre19">   Ellerindeki malzeme yeterliydi. Megan ile Mitch'in ifadeleri Wright'a dava açılması kararı için yeterdi. Buna ek olarak CTB kriminoloji uzmanlarının kayak maskesinde Wright'ın saçı bulunduğu hakkındaki raporu, Wright'ın Megan'ı sardığı çarşaf ve çarşafta Josh ve Wright'ın saçlarının bulunduğunu gösteren raporlar vardı. Çarşaftaki kan Josh Kirkwood'un kan grubundandı. Bütün bunlar bir savcıya yeterse de Ellen'in içi yine de kuşku doluydu. Eski, aşina duygulardı bunlar.</span></p>

  <p class="msoplaintext"><span class="calibre19">   Mitch'in tahmin ettiği gibi Wilhelm henüz Rochester'den dönememişti. Dustin Holloman'ın annesine bir alışveriş merkezindeki paralı telefondan edilmişti. Burada bir görgü tanığı olabileceği düşüncesiyle CTB ajanları ve yerel Polis saatlerce mağazaları ve koridorları dolaşmışlar, Dustin'in fotoğrafını göstererek insanlara telefon eden kuşkulu birini ya da telefon ederken küçük bir ses alma cihazı kullanan birini görüp görmediklerini sormuşlardı.</span></p>

  <p class="msoplaintext"><span class="calibre19">   Çocuğu kaçıran kişinin Dustin'i böyle halka açık bir yere getirmesi çılgınlık olurdu. Kaybolduğu geceden beri resmi gazetelerde ve televizyon istasyonlarında oğlanın yayımlanıyordu. Adamın çocuğun sesini kaydedip telefonda dinletmiş olması daha akla yatkın bir olasılıkta</span></p>

  <p class="msoplaintext"><span class="calibre19">   Yine de epey riskliydi. Ellen masanın çevresinde bir daha attı. Cüretli. Adam kendini yenilmez hissediyordu. CTN ajanlarını meşgul etmek için riskli bir hareket yapmıştı. Ya zekasının kamuoyunca takdir edilmesini istiyordu. Ancak bir tek canı sıkılmış bir tezgâhtar, bir sıraya oturmuş karısı bekleyen bir adam, aynı telefonu kullanmayı bekleyen b genç, bir tek tanık yeterliydi.</span></p>

  <p class="msoplaintext"><span class="calibre19">   Ellen, Wilhelm'in bir tarif, bir güvenlik kamerasından bir görüntü, bir robot resim getirebileceğini düşünerek heyecanlandı. Kiminle karşılaşırlardı acaba? Todd Childs mı? Yoksa daha önce görmedikleri biri mi?</span></p>

  <p class="msoplaintext"><span class="calibre19">   Ellen, Bilimkurgu Kovboyları'nın dosyasının durduğu yere gelince Adam Slater'in onlar hakkındaki sorusunu hatırladı. Kaçırılma olaylarında çocuklardan hiçbiri zanlı olmamıştı ama Ellen artık onların öğretmenlerine yardım için neler yapabileceklerini çok iyi biliyordu. Eğer vandallık yapıyorlarsa, kundakçılık yapıyorlarsa, kimbilir daha neler yaparlardı? Bu konuda sabıka dosyalarından epey fikir edinmişti: Bu insanlar hırsızlık yapmışlar, otomobil çalmışlar, uyuşturucu satmışlar, ırza geçme girişiminde bulunmuşlardı. Çocuk kaçırma bunlardan çok mu uzaktı?</span></p>

  <p class="msoplaintext"><span class="calibre19">   Kuramsal olarak belki de hayır. Lojistik açıdan gerçekçi değildi. Kovboylar reşit değillerdi, anababalarıyla ya da vasileriyle oturuyorlardı. Okula gidiyorlar, şartlı tahliye memurlarına görünüyorlardı. Bir yatakhaneden kaçıp bir otomobil kundaklamak kolaydı ama bu kaçırılmaların izlediği karması! senaryoyu gerçekleştirmek için hareket özgürlüğü gerekire Garrett Wright'ın geleceğini bu kadar genç insanların ellen teslim edeceğini düşünmek de gerçekçi olamazdı.</span></p>

  <p class="msoplaintext"><span class="calibre19">   Childs daha olası biriydi. İnsan zihninin çalışmasına ilgi E an psikoloji son sınıf öğrencisi Childs.</span></p>

  <p class="msoplaintext"><span class="calibre19">   Öğrenme ve algılama Wright'ın uzmanlık alanıydı.</span></p>

  <p class="msoplaintext"><span class="calibre19">   Josh'un zihnine ne yapmışlardı? Onu böyle kesin bir biçimde kapanmaya itecek ne yerleştirmişlerdi zihnine?</span></p>

  <p class="msoplaintext"><span class="calibre19">   Ellen sorulara bir yanıt ararken Kovboylar hakkında topladıkları malzemeleri ağır ağır gözden geçirdi. Eski üyeler listesi, eski gazete kupürleri fotokopileri. Bir manşette ilk Kovboylardan birinin Minnesota Üniversitesi Tıp Fakültesi'ne kaydedildiği bildiriliyordu. Bir başkası MIT'e bir burs kazanmıştı. Art arda başarı hikâyeleri.</span></p>

  <p class="msoplaintext"><span class="calibre19">   Çoğunun yanında kontrol işareti ya da nerede olduğunu belirten notlar olan adları tek tek okudu. Wilhelm'e göre tespit ettiği eski Kovboyların hepsi toplumun üretken üyeleri olmuşlardı ve bunun için de Garrett Wright ile arkadaşlarına müteşekkirdiler. Otomobil hırsızları, vandallar, soyguncular, Garrett Wright'ın doğru yola çektiği insanlar. Bunlardan herhangi biri Garrett Wright'ın öteki yanını görmüş olabilir miydi? Hiç onun gözlerine bakmışlar ve o korkunç aydınlanma anını yaşamışlar mıydı? Böyle bir şey olmuşsa bunu söylerler miydi?</span></p>

  <p class="msoplaintext"><span class="calibre19">   Bu sorunun şimdiye kadar alınan yanıtı hayır olmuştu.</span></p>

  <p class="msoplaintext"><span class="calibre19">   Gözleri daha önce incelediği bir resme takıldı. Fotoğrafta Christopher Priest ile daha sonra MiT'e giden çocuk bir robot üzerinde çalışıyorlardı. Garrett Wright ile James Johnston ve Erik Evans adlı çocuklar da arka plandaydılar. Yazı 17 Mayıs 1990 tarihliydi. Kovboyların ikinci yılı. Fotoğrafın bulanıklığı Wright'ın yüzüne kötü bir ifade vermişti. Ya da fotoğraf makinesinin kendisini alacağını tahmin etmediği için gerçek yüzünü, o yakışıklı maske altında sakladığı yüzünü göstermişti.</span></p>

  <p class="msoplaintext"><span class="calibre19">   Bu fikir Ellen'i yine bir huzursuzluğa itti. Kamuoyu sürekli Wright'ın yanına kayıyordu. Dustin Holloman'ı kaçıranın her yeni eylemiyle halk savcılığa karşı sabırsızlanıyor, yerel kahramanları, saygın öğretmenleri olan Garrett haksız yere suçlandığını düşünüyordu.</span></p>

  <p class="msoplaintext"><span class="calibre19">   "Sinemada sevimli kontun bir vampir olduğunu bilen tek insan benim" diye mırıldandı.</span></p>

  <p class="msoplaintext"><span class="calibre19">   Bir eliyle telefonu önüne çekerken, öteki elinde de Phoebe'nin henüz telefon etmediği şartlı tahliye memurlar listesini aldı.</span></p>

  <p class="msoplaintext"><span class="calibre19">   Geçen yıl meslekten ayrılmış iki tanesini bulunca iki eski Kovboyu da listeden sildi. Minnesota Üniversitesi'nde mühendislik okuyan eski Bilimkurgu Kovboyu Montel Jones 1993'te bir uçak kazasında ölmüştü. James Johnston üniversiteyi üç yılda bitirmiş şimdi danışmanlık masteri yapıyordu Eski şartlı tahliye memuru Ellen'e çocuğun bu dalı seçmesinin nedeninin Garrett Wright'ın programı olduğunu söyledi.</span></p>

  <p class="msoplaintext"><span class="calibre19">   İki kovboydan birinin şartlı tahliye memuru Darrell Munson ise yalnızca mesleği değil, eyaleti de terk etmiş, Florida'ya yerleşip bir dalgıç okulu açmıştı. Ellen adamın telesekreterine bir not bırakarak hiçbir şey yapamadığı duygusuyla telefonu kapattı.</span></p>

  <p class="msoplaintext"><span class="calibre19">   Aslında ne bekliyordu ki? Wright'ın eski öğrencilerinden biri bunca zaman sonra bir taciz hikâyesi itirafında mı bulunacaktı? Eski Kovboylarla ilişki kurmak aslında, denize düşen yılana sarılır, atasözünün doğrulanmasından başka bir şey miydi?</span></p>

  <p class="msoplaintext"><span class="calibre19">   Dış büro kapısının vurulmasıyla kendine geldi. Wilhelm haber getirmiş olabilir ya da o gece koruyuculuğunu yapacak olan polis memuru Quayle gelmiş olabilirdi.</span></p>

  <p class="msoplaintext"><span class="calibre19">   Kapı önünde elinde bir piknik sepetiyle Brooks duruyordu.</span></p>

  <p class="msoplaintext"><span class="calibre19">   "Neden şaşırmadım acaba?" diye mırıldandı Ellen. "Neden yalnızca senden rica ettim diye benden uzak duracağına inandım? Binaya nasıl girdin? Nöbetçiyi nasıl geçtin?"</span></p>

  <p class="msoplaintext"><span class="calibre19">   "Kendisine rüşvet olarak çikolatalı bir pasta ile Justice for Life adlı kitabımın imzalı bir nüshasını verdim. İyi ki psikopat katil değilim, değil mi?" Jay kadının yanından geçip sepeti resepsiyon memurunun masasına bıraktı. "Kendisine fakülteden arkadaşın olduğumu ve büyük bir davanın arifesinde çok sinirli falan olduğunu, yemeğini kaçırmaman gerektiğini söyledim."</span></p>

  <p class="msoplaintext"><span class="calibre19">   "Ama bana telefon etmeliydi..."</span></p>

  <p class="msoplaintext"><span class="calibre19">   "Ona bunun bir sürpriz olduğunu söyledim. Göz kırptım, dirseğimle hafifçe dürtükledim. İyi adam Ed. Biraz fazla iyi." Jay birden ciddileşti. "Sepeti kontrol etmedi. Üstümü aramadı. Beni tanıdığını ve zararsız biri olacağımı düşündü ama beni tanımıyordu."</span></p>

  <p class="msoplaintext"><span class="calibre19">   "Seni ben de tanımıyorum" dedi Ellen. "Hayatım için korkmalı mıyım?"</span></p>

  <p class="msoplaintext"><span class="calibre19">   Jay, karşısında duran, kışlık mantosunun içinde kaybolmuş, saçlarını aradan tellerin serbest kalacağı biçimde rastgele arkasında toplamış olan kadına baktı. Gözleri kanlıydı, altlarındaki halkalar hergün biraz daha koy ulaşıyordu. Dava, üzerindeki etkisini artırıyor, ama görevi olduğu için inatla dayanıyordu. Onun korkak olduğunu, Hennepin İlçesi'ni terk ettiği zaman kaçtığını ima ettiği için şimdi kendi kendine çok kızıyordu.</span></p>

  <p class="msoplaintext"><span class="calibre19">   "Aslında beni çok iyi tanıdığını sanıyorum" dedi. "Dün gece bazı çok doğru şeyler söyledin. Namussuzun biri olduğumu kabul ediyorum ama pişman olduğumu da söylemek isterim. Bunu duyunca benimle evlenmek istemez miydin?"</span></p>

  <p class="msoplaintext"><span class="calibre19">   "Buraya bunun için mi geldin?"</span></p>

  <p class="msoplaintext"><span class="calibre19">   "Hayır" dedi Jay. "Yemek yiyeceğinden emin olmak için geldim. Büyük bir davadan önceki gece çok sinirli olacağını tahmin ettim."</span></p>

  <p class="msoplaintext"><span class="calibre19">   Adam ciddi konuşuyor gibiydi, gerçekten özür diliyordu. Ellen yumuşadığını hissetti.</span></p>

  <p class="msoplaintext"><span class="calibre19">   "Bu zahmete girmek istemene şaştım" dedi.</span></p>

  <p class="msoplaintext"><span class="calibre19">   "Neden?" Jay kadına yaklaştı. Saçından bir tutam alıp kulağının arkasına attı. Oradaki yumuşak deriyi parmak uçlarıyla okşadı. "Dün gece istediğimi elde edemedim diye mi? Ben o kadar kolay pes etmem."</span></p>

  <p class="msoplaintext"><span class="calibre19">   "Bunun iyi haber mi, kötü haber mi olduğunu bilemiyorum."</span></p>

  <p class="msoplaintext"><span class="calibre19">   "O zaman anlaşmayı tatlılandıralım biraz. Pasta, kızarmış tavuk ve bilgi."</span></p>

  <p class="msoplaintext"><span class="calibre19">   "Bilgi mi?"</span></p>

  <p class="msoplaintext"><span class="calibre19">   "Yemek yiyecek misin? Bu bir paket anlaşması, Savcı Hanım. Haberi almak için tavuğu yemen gerek."</span></p>

  <p class="msoplaintext"><span class="calibre19">   Kararı Ellen'in midesi verdi. Akşam yemeği olarak otomattan aldığı yumurtalı ve salatalı sandviç çöp sepetini boylamıştı ve öğle yemeği olarak da saatler önce sadece bir şeftalili yoğurt yemişti. Sepetten yükselen kokular dayanılır gibi değildi.</span></p>

  <p class="msoplaintext"><span class="calibre19">   Jay'i arkasına alarak odasına geçti, masasının başına oturdu. Yiyecek kutularını önlerine serdiler. Nar gibi kızarmış tavuk, lahana salatası, kızarmış patates, tereyağlı ekmek ve pasta.</span></p>

  <p class="msoplaintext"><span class="calibre19">   "Beni öldürmeye çalışmadığından emin misin?" dedi Ellen. "Kolesterolle ölüm buna benzer herhalde."</span></p>

  <p class="msoplaintext"><span class="calibre19">   "Bu benim Büyük Davadan Önceki Akşam Güneyli Avukat özel mönüm. Ben Alabamalı'yım. Biz yağın gücüne inanırız. Ye."</span></p>

  <p class="msoplaintext"><span class="calibre19">   Ellen plastik çatalını tavuğun göğsüne batırıp lezzetli bir parça beyaz et koparttı. "Bu önemli haber neymiş bakalım?"</span></p>

  <p class="msoplaintext"><span class="calibre19">   Jay kitap dolabına gidip CD'lere bakarken, "Dustin Holloman'ın annesine gelen telefonu duydum" dedi. " Bu öğleden sonra dördü çeyrek geçe edilmiş."</span></p>

  <p class="msoplaintext"><span class="calibre19">   "Evet. CTB ajanları telefonun Rochester'den edildiğini anladılar. Sürüyle birlikte oraya koşmamış olmana şaştım</span></p>

  <p class="msoplaintext"><span class="calibre19">   "Boşuna telaştan başka bir şey değil."</span></p>

  <p class="msoplaintext"><span class="calibre19">   "Yeni bir bölüm. 'Boşuna Aramanın Zavallı Çaresizliği.'"</span></p>

  <p class="msoplaintext"><span class="calibre19">   Jay alayı duymazdan geldi. "Ben saat ikiden ikibuçuğa tadar Harris Koleji'nde Profesör Priest'le sohbet ediyordum. Hazırlanacak bir dersi olduğunu söyleyerek beni kapıdışarı etti'"</span></p>

  <p class="msoplaintext"><span class="calibre19">   "O bir öğretmen."</span></p>

  <p class="msoplaintext"><span class="calibre19">   Jay CD'ler arasından bir Philip Aaberg seçip yerleştirdi. Küçük hoparlörlerden hafif western havasıyla New Age müziği yükseldi. "Ama idareye sorduğumda ilk dersinin bu akşam saat yedide olduğunu öğrendim. Adam belki benim Güneyli zarafetimden hoşlanmıyor ama bu ben saat iki ellide Cray Hall'dan çıkarken onun otomobiliyle kampus kapılarından uzaklaşmasını açıklamaz."</span></p>

  <p class="msoplaintext"><span class="calibre19">   "Seni odasından attıysa sen neden binadan ondan sonra çıktın?"</span></p>

  <p class="msoplaintext"><span class="calibre19">   "Garrett Wright'ın odasına uğradım, orada da güzel ama kaçık Bayan Wright kocasının istediği bazı kitapları arıyordu.</span></p>

  <p class="msoplaintext"><span class="calibre19">   Ellen birden durdu. "Ne kitabı?'</span></p>

  <p class="msoplaintext"><span class="calibre19">   "Kadın söylemedi ama orada kalan eşya arasında adamın suçluluğunu ortaya çıkaracak bir şey olduğunu sanmam. Polisler odayı salata gibi karıştırmışlardı."</span></p>

  <p class="msoplaintext"><span class="calibre19">   "Kadın ne dedin? "</span></p>

  <p class="msoplaintext"><span class="calibre19">   "Kocasının yargılanmaması gerektiğini, bütün bunların boşuna olduğunu. Garrett çocuk çalamazmış çünkü çocukları sevmezmiş ve kendi çocukluğunu bile sevmemiş. Ona adamın çocukluğunu bilip bilmediğini sordum ama buna bir yanıt vermedi."</span></p>

  <p class="msoplaintext"><span class="calibre19">   İştahı birden kesilmiş görünen Ellen arkasına yaslandı. "Bildiğimiz kadarıyla Karen ile Wright kolejde tanışmışlar."</span></p>

  <p class="msoplaintext"><span class="calibre19">   "Karısına berbat bir çocukluk geçirdiğini söylemiştir. İtiraf flörtün bir parçasıdır, değil mi?"</span></p>

  <p class="msoplaintext"><span class="calibre19">   "Acaba ona başka neler itiraf etmiştir?"</span></p>

  <p class="msoplaintext"><span class="calibre19">   "Bunu asla bilemeyeceksin. Bir kadın kocası aleyhin tanıklık etmeye zorlanamaz."</span></p>

  <p class="msoplaintext"><span class="calibre19">   "Öyle. Kadın, Wright'ın lehinde ifade verecek tanıkla listesinde. Tabii pek inanılırlığı olamaz ama bu Tony'nin ondan işine geldiği gibi yararlanmasına engel olamaz. Demek Crave Hall'dan çıkarken Priest'ın gittiğini gördün. Ama herhangi bir yere gidiyor olabilirdi. Örneğin kuru temizlemeciye. Ya da evine."</span></p>

  <p class="msoplaintext"><span class="calibre19">   "Ama gitmedi."</span></p>

  <p class="msoplaintext"><span class="calibre19">   "Onu izledin mi?"</span></p>

  <p class="msoplaintext"><span class="calibre19">   "Otoyola kadar. Güney'e döndü."</span></p>

  <p class="msoplaintext"><span class="calibre19">   Bir saat ötedeki Rochester'e. Ellen nabız atışlarının hızlandığını hissetti. Priest, Wright'ın suçortağıysa ünlü bir cinayet romanları yazarı ile görüşmesini yarıda kesip hastalıklı oyununun bir sonraki hamlesini yapmak için çıkar gider miydi! Kendini o kadar dokunulmaz mı görüyordu?</span></p>

  <p class="msoplaintext"><span class="calibre19">   "O küçük ziyaretimden bir başka garip sonuç daha çıktı" diye Jay devam etti. "Penn State'ten hem Priest'i hem de Wright'ı tanıyan bir profesörle konuştum. Bana üçünün çocukluklarını Mishawaka'da geçirdiklerini anlattı. Yaşları farklıymış ve kentin farklı yerlerinde oturuyorlarmış, ancak hepsinin sonunda Penn State'te olmalarını ilginç bir rastlantı olarak niteledi. Priest'e bunu söylediğimde inkâr etti, çocukluğunu Chicago'da geçirdiğini söyledi."</span></p>

  <p class="msoplaintext"><span class="calibre19">   "Bu yalanı neden söylesin ki? Okul kayıtlarını bulmak hiç de güç değildir."</span></p>

  <p class="msoplaintext"><span class="calibre19">   "Bilemiyorum. Her neyse, Bayan Holloman'a gelen telefonu duyunca Ajan Wilhelm'i bulup durumu anlattı Senin de bilmek isteyeceğini düşündüm ve onun seni bu gece bulamayacağını tahmin ettim."</span></p>

  <p class="msoplaintext"><span class="calibre19">   "Ee, bu işte sana ne var bakalım?"</span></p>

  <p class="msoplaintext"><span class="calibre19">   "Hiçbir şey."</span></p>

  <p class="msoplaintext"><span class="calibre19">   Ellen çatalını ağzına götürürken düşünceli bir tavırla erkeğe baktı. "Sen giderek iyi bir insan oluyorsun, Brooks. Kendine dikkat et, yoksa ünün beş paralık olacak bu gidişle."</span></p>

  <p class="msoplaintext"><span class="calibre19">   Ellen, onun, iyi bir gözlemci olduğunu iddia eden biri için kavramı anlamakta güçlük çektiğini daha önce de söylediğini hatırladı. Erkeğin bu işe karışmasını hep onun kendi çıkarına olarak görmüştü ama şimdi masa lambasının amber ışığında yüzünde dürüstlüğe çok benzeyen bir şey görüyordu. Sanki özellikle ilgileniyormuş ve bu da kendisini rahatsız ediyormuş gibi.</span></p>

  <p class="msoplaintext"><span class="calibre19">   Deer Lake'e başkasının dertlerinde kendini unutmaya geldiğini söylemişti. Ancak Dustin ve Josh'un anababasının dertleri kendisininkine çok yakın çıkmıştı. Kendisi oğlunu, varlığını bile bilmeden kaybetmişti. Bir gün içinde onu bulmuş ve yine kaybetmişti. Ellen uzanıp erkeğe dokunmak istediğini hissediyordu.</span></p>

  <p class="msoplaintext"><span class="calibre19">   Onun yerine telefona uzanıp Mitch'in ev numarasını tuşladı. Telesekreter devreye girdiyse de, Ellen konuşmaya başlayınca Mitch telefonu aldı. Ellen, Brooks'un anlattıklarını nakletti, kendi yorumlarını da ekledikten sonra hepsini Megan'a iletmesini söyledi. Oyalama taktikleri bir yana, olay Wright ve tanıdık çevresi arasında dönüyor ve hızla geçmişe doğru bir sarmal şeklinde uzanıyordu. Wright bu işi daha önce de yapmıştı. Onlar yapmışlardı. Christopher Priest saat üçte güneye doğru gitmişti. Telefon saat dördü birkaç dakika geçe gelmişti. Megan bir tek önemli ipucu...</span></p>

  <p class="msoplaintext"><span class="calibre19">   Ellen telefonu kapatırken Jay, "Megan'ın olaydan alındığını sanıyordum" dedi.</span></p>

  <p class="msoplaintext"><span class="calibre19">   Ellen ifadesiz bir yüzle erkeğe baktı. Bir dakika geçti, yeni bir dakika başladı sessizlik içinde.</span></p>

  <p class="msoplaintext"><span class="calibre19">   Sonunda, "Sana güvenmemi istedin" dedi Ellen. "İşte güvendiğimi gösteriyorum: Wilhelm hiçbir şey yapamadığı için Ajan O'Malley, Wright'ın geçmişini araştırıyor."</span></p>

  <p class="msoplaintext"><span class="calibre19">   Jay hafif bir ıslık çaldı. "Sence bu işte o biraz taraf tutmaz mı?"</span></p>

  <p class="msoplaintext"><span class="calibre19">   "Bence o çok esaslı bir polis ve Garrett Wright'ın geçmişini değiştiremez. Bulduğu her şey yerleşmiş ve değiştirilmiş gerçek olacaktır."</span></p>

  <p class="msoplaintext"><span class="calibre19">   "Ama Costello bunu duyarsa..."</span></p>

  <p class="msoplaintext"><span class="calibre19">   "Nereden duyduğunu bileceğim, değil mi?"</span></p>

  <p class="msoplaintext"><span class="calibre19">   "Ve kara kalbimi bir meyve bıçağıyla kesip çıkaracaksın"</span></p>

  <p class="msoplaintext"><span class="calibre19">   "Daha da beterini yapacağım. O'Malley'e cevap vermek zorunda kalacaksın. O bıçakla falan uğraşmaz."</span></p>

  <p class="msoplaintext"><span class="calibre19">   Jay'in içinde hiç alışkın olmadığı bir zevk duygusu dolanıyordu. Güven. Ellen'in serbestçe sunmak için bir nedeninin olmayıp hiç sunmamak için pek çok nedeninin olduğu şeydi.</span></p>

  <p class="msoplaintext"><span class="calibre19">   Sandalyesinden kalkıp kadının masasının öte yanına geçti, dizüstü çöktü. Elini tutarak ağzına götürdü.</span></p>

  <p class="msoplaintext"><span class="calibre19">   "Dudaklarım mühürlüdür" dedi. Her sözcüğü parmak uçlarına kilitlenen bir öpücüktü.</span></p>

  <p class="msoplaintext"><span class="calibre19">   Ellen elini çekmeye çalıştı ama erkek sımsıkı tutuyordu elinin içinde. Orta parmağının ucunu dudakları arasına aldı. Erkeğin dişlerinin parmağının ucundaki teması, dili, hafifçe emmesi Ellen'in soluğunu kesmişti.</span></p>

  <p class="msoplaintext"><span class="calibre19">   "Jay..."</span></p>

  <p class="msoplaintext"><span class="calibre19">   Jay dudaklarını kadının avcunun içine kaydırdı, bileği deki ince deri üzerinde oyalandı. Ellen'i koltuğundan kaldırarak, "Bana güveniyor musun, Ellen?" diye mırıldandı.</span></p>

  <p class="msoplaintext"><span class="calibre19">   Ellen'in içinde korku ve arzu karışmıştı. "Kaybedecek kadar çok şey var ki, Jay."</span></p>

  <p class="msoplaintext"><span class="calibre19">   "Biliyorum." Jay onun davadan söz ettiğini biliyordu daha başka şeylerden de.</span></p>

  <p class="msoplaintext"><span class="calibre19">   "Ben kimsenin kahramanı olmadım, Ellen. Hep kendim için yaşadım ve herkesin canı cehenneme dedim. Kendi yararıma olduğu sürece kendimi haklı çıkarmaktan, hatta yalan söylemekten bir an bile geri kalmadım. Ve şimdi sana bakarken şöyle düşünüyorum: Brooks, ona dokunmaya hakkın yok, o senin asla olamayacağın kadar iyidir. Ama yine de seni istiyorum."</span></p>

  <p class="msoplaintext"><span class="calibre19">   "Ve istediğini hep elde edersin."</span></p>

  <p class="msoplaintext"><span class="calibre19">   "Öyle olduğunu sanırım. Ama şimdi geri dönüp de elimde olanlara bakınca bunların benim için hiçbir anlam taşımadıklarını görüyorum. Para, ev... Hannah Garrison'a bakıyorum ve onun oğlu için mücadelesini görüyorum... sana bakıyorum, adalet için mücadeleni görüyorum... Ben kendi kazancım dışında ne için mücadele ettim bugüne kadar? Kime iyilik ettim?"</span></p>

  <p class="msoplaintext"><span class="calibre19">   Jay hem hüzünlü hem de buruk bir gülümsemeyle baktı kadına. "Sonunda beni gerçekten kurtaracaksın sanırım."</span></p>

  <p class="msoplaintext"><span class="calibre19">   "Hayır" diye fısıldadı Ellen. "O sorumluluğu istemiyorum. Bu senin seçimin olmalı. Senin istediğin olmalı."</span></p>

  <p class="msoplaintext"><span class="calibre19">   Jay kadını kendine doğru çekti. "Benim istediğim... Ben seni istiyorum."</span></p>

  <p class="msoplaintext"><span class="calibre19">   Erkek kendisini ağır ağır öperken Ellen onun özleminin ve özlemini saran şaşkınlığının tadını aldığını düşündü. Kendi duyguları da onunkilerden farksız olarak öpüşüne karşılık verdi.</span></p>

  <p class="msoplaintext"><span class="calibre19">   Jay başını kaldırdığında gözlerindeki ihtiyaç karşısında Ellen'in soluğu kesilmişti. İyi bir şey tarafından dokunulmak ihtiyacı.</span></p>

  <p class="msoplaintext"><span class="calibre19">   Ellen her ne kadar istese de, onun için o savaşı yapamayacağını biliyordu. Onun kendi savaşı vardı, çevresi kendi düşmanlarıyla sarılıydı.</span></p>

  <p class="msoplaintext"><span class="calibre19">   "Yarın için hazırlanmam gerek" diye mırıldandı.</span></p>

  <p class="msoplaintext"><span class="calibre19">   Jay kadını saran kollarını açmadı. "İyi bir uykuya ihtiyacın var senin. Özellikle de benim yanımda. Gözlerin kan çanağına dönene kadar çalışabilirsin ama şimdikinden daha hazır olamayacaksın nasıl olsa. Elinde olandan fazlasını veremezsin, Ellen. Sen elinden gelenin en iyisini yaptın."</span></p>

  <p class="msoplaintext"><span class="calibre19">   En iyisi. Elinden gelenin en iyisi şimdiye kadar pek fazla bir şey olmamıştı. Ellen gözlerini kapatınca Garrett Wright'ın, o her şeyi bilen gülümsemesini görüyor ve adamın her nasılsa kendi oyununun sonucunu önceden bildiği izlenimine kapılıyordu.</span></p>

  <p class="msoplaintext"><span class="calibre19">   "En çok korktuğum da o" diye bir fısıltıyla itiraf etti. "Ya elimden gelenin en iyisi yeterli değilse?"</span></p>

  <p class="msoplaintext"><span class="calibre19">   Ellen erkekten uzaklaştı. Kendini solmuş ve buruşmuş hissederek boşuna uğraştı bluzunun kıvrımlarını düzeltmeye Hennepin'deyken büroda yedek elbise bulundururdu. Ama Hennepin hem sözgelimi hem de gerçekten millerce uzaktaydı. Burada yedek elbisesi yoktu. Gerçekten ihtiyacı olan şeylere sahip olup olmadığını bilemiyordu. Keskin göz, parlak zekâ. Belki de hepsini Minneapolis'te bırakmıştı.</span></p>

  <p class="msoplaintext"><span class="calibre19">   Jay kadının mücadelesine bakarken bir davanın mahkemede görüşülmesi başlamadan hemen önceki saatte gelen o paniği, o çıplak güvensizliği hatırladı. Kendisi ailesinin standartlarına asla erişememişti. Ya onlar haklıysa? Ya bütün o gösteriş, o gülümseme, o blöflerin ardında en çok ihtiyacı olduğu anda yardımına çağırabileceği bir güç yoksa?</span></p>

  <p class="msoplaintext"><span class="calibre19">   Avukatlığın hiç eksikliğini duymadığı bir yanı da o heyecandı. Şimdi yaptığı işe ilişkin bir panik yoktu. Artık olaylarla her şey bittikten sonra ilgileniyordu. Bu dana güvenliydi. İnsanı daha az yaralıyordu. Belki de korkak olan sensin, Brooks...</span></p>

  <p class="msoplaintext"><span class="calibre19">   Ellen bu davayı kendisi istememişti ama meydan okumayı da kabul etmişti. Kişisel bir kazanç ya da şeref için değil, yörenin adalet için en iyi umudunun kendisi olduğunu bildiği için.</span></p>

  <p class="msoplaintext"><span class="calibre19">   Sana layık olmayacak kadar iyi, Brooks...</span></p>

  <p class="msoplaintext"><span class="calibre19">   Jay Ellen'in aralık perdeler arasından dışarı baktığı pencere önüne yürüdü. Kollarını kadının arkasından dolayarak onu öptü. "Sen kazanacaksın" diye mırıldandı sanki kendi inancı kazanmasına yetermiş gibi.</span></p>

  <p class="msoplaintext"><span class="calibre19">   "Bundan emin olmak isterdim." Ancak Ellen'in bu konuda kesin olarak bildiği tek şey emin olmak diye bir şeyin ilaçlığıydı. Ve karşı tarafın hileli desteyle oynadığı hissi vardı içinde.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Ellen saat on biri on geçe üçüncü kattaki hukuk kütüphanesine çıktı. Memur Qualey'in pek de güvenilmez olan hizmet süresinin bitmesine kırk dakika vardı. Ne işe yarayacaklarını bilmiyordu ama istediği kitapları almaya yeterdi. Grabko teşhisteki kimlik tespiti konusunda bir karara varmışsa kendisini destekleyecek içtihatları bulmuş olacaktı. Hiç kuşkusuz kararını dayandırmak için ABD hukukunun bütün gözden kaçmış metinlerini incelemişti. Ellen de iddialarını destekleyecek kararlar bulma görevini Cameron'a vermişti. Ancak avukat bulundurma hakkının ihlali konusundaki içtihatları bir de kendisi gözden geçirmek istediğinden üçüncü katın loş koridorlarındaydı şimdi.</span></p>

  <p class="msoplaintext"><span class="calibre19">   Qualey'i de yukarı çıkartmayı düşünmüş ama adama ve sakat bacağına acımıştı. Brooks gittikten sonra Ed'le güvenlik konusunu görüşmüş, adam Jay'den başka kimseyi içeri almadığına yemin etmişti. Üçüncü kat boştu, mahkeme salonları ve inşaat malzemeleri sabahı bekliyordu.</span></p>

  <p class="msoplaintext"><span class="calibre19">   Ellen kütüphanede ihtiyacı olan kitapları bulup hepsini masaya taşıdı. Davaların adlarını ezberlemişti: Birleşik Devletler Wade'e Karşı; Gilbert, California Eyaleti'ne Karşı; Minnesota: Eyalet Cobb'a Karşı; ve Eyalet Guevara'ya Karşı. Burada bakıp sayfaları işaretlemeye karar verdi. Hepsini eve taşıyıp da sonra yanlış cildi aldığını anlamanın anlamı yoktu.</span></p>

  <p class="msoplaintext"><span class="calibre19">   İlk iki dava neredeyse otuz yıllıktı. En sonuncusu Guevara'ya Karşı'ydı ve 1993 yılında görülmüştü. Yanlış hatırlamıyorsa işine yarayacak da oydu. Metropoliten bölgenin güneydoğusunda Dakota İlçesi'ne bir çocuk kaçırma olayında. Bir görgü tanığı Guevara'yı teşhis için sıralanmış bir çok insan arasından tanımıştı ancak Guevara'nın avukatı mahkemede teşhisi geçersiz ilan ettirmişti. Ellen davanın beraatle sonuçlandığını hatırlayınca sırtında bir ürpertinin dolaştığa hissetti.</span></p>

  <p class="msoplaintext"><span class="calibre19">   Beyninin mantıklı yanı kendisinin çok başka bir dava ile karşı karşıya olduğunu söylüyordu. Guevara yalnızca kaçırmakla suçlanmamış, büyük jüri cinayet suçlamasında da bulunmuştu. Küçük kızın hiç bulunmamış olması jüriyi vakanın diğer yanlarından daha çok etkilemişti.</span></p>

  <p class="msoplaintext"><span class="calibre19">   Ama o teşhis dengeyi tümüyle değiştirebilirdi...</span></p>

  <p class="msoplaintext"><span class="calibre19">   Ellen sayfaları çevirdi. Eyalet Guevara'ya Karşı'ya geldiğinde birden buz kesildi.</span></p>

  <p class="msoplaintext"><span class="calibre19">   Biri kendisinden önce gelmiş ve sayfayı beyaz bir kağıt parçasıyla işaretlemişti. Ellen kitabı yan çevirdi ve kâğıdın üstündeki mesajı okudu.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">   başkalarının kötü olduğuna inanmak GÜNAHtır ama</span></p>

  <p class="msoplaintext"><span class="calibre19">   çoğunlukla yanlış değildir.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Josh'un komodinin üstündeki saat geceyarısını bir dakika geceyi gösteriyordu. Hannah, Josh'un yatağının yanında yere serdiği uyku tulumunun üstünde bağdaş kurmuş oturuyordu. Beklenti içinde bir saat yayı gibi kuruluyor, her geçen dakika biraz daha geriliyor ve ne olduğunu bilmediği bir şeye hazırlanıyordu.</span></p>

  <p class="msoplaintext"><span class="calibre19">   Bir savaş, diye düşündü. Oğlu için bir savaş. Yalnızca adalet için değil, aynı zamanda Josh için. Josh ondan alınmıştı. Kendisi kurban rolünü oynamıştı ama artık yeterdi. Düşündükçe daha bir net görüyordu. Kötülüğün meydanında kendisinin oynaması gereken rol. Birkaç saat sonra üremedeki mücadele başlayacaktı ama savaş mahkemenin dışında, Ellen North ile Anthony Costello'nun erişemeyenleri uzaklıkta devam edecekti. Artık bunu görebiliyordu.</span></p>

  <p class="msoplaintext"><span class="calibre19">   Gözlerini kapayarak o yüzü olmayan varlığı, kötülüğü ağırdı. Hayalinde kendisini karanlık bir düzlükte görüyordu, kurşuni gökyüzü yere değecek kadar alçalmıştı. Josh bir yanda, erişemeyeceği kadar uzakta duruyordu. Yüzünde hiçbir ifade .oktu. Gözleri bir şey görmüyor gibiydi. Hannah soğuk ve ağır kötülüğü hissedebiliyordu.</span></p>

  <p class="msoplaintext"><span class="calibre19">   "Oğlumu alamazsın. Gerekirse seni öldürürüm."</span></p>

  <p class="msoplaintext"><span class="calibre19">   "Onu çoktan aldım bile. O artık benim."</span></p>

  <p class="msoplaintext"><span class="calibre19">   "Seni öldüreceğim."</span></p>

  <p class="msoplaintext"><span class="calibre19">   Hannah elini kaldırdı ve parmaklarının arasında bir bıçak belirdi. Bıçağı o boğucu hava içinde indirerek karanlığı bir bez gibi ikiye ayırınca bir kan duvarı belirdi karşısında. Kan üzerine yığılırken dengesini kaybetti, ağzı burnu kanla doldu, boğulur gibi oldu. Uyanmak için çırpındı ama kan alttan gelen dalga gibi kendisini çekiyordu. Sonra da artık bir şey yoktu.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Josh rüyasında bir kan denizi görüyordu. Gölde şişme lastik üstündeymiş gibi kendisi kanların üstünde kayıyordu. Güvenlik içindeydi ama güvenlik içinde değildi. Alıcı öyle dediği için güvenlik içindeydi ama artık Alıcı'ya güvenmek istemediğinden bu kendisini korkutuyordu. Annesinin kendisini çektiğini hissediyordu, elleri denizden kendisini kavramak için uzanıyordu. Onunla gitmek istiyordu ama bunu yaptığı takdirde Alıcı'nın ikisini de boğacağından korkuyordu. Ama olduğu yerde kalırsa Alıcı her zaman onunla olacaktı ve Alıcı'dan her an biraz daha korkuyordu. Rüyasında öteki Gidici'yi görüyordu; Josh'un başının üzerinde Alıcı'nın ellerinin arasında tutuluyordu. Eller giderek sıkıyordu; oğlan bağırmak için ağzını açıyordu ama ağzından ses çıkmıyordu, dehşetten irileşiyordu, Josh bu dehşeti kendi içinde hissediyordu. Bu histen hoşlanmadı. Ağlamak istiyordu. Bağırmak istiyordu. Annesine dönmek istiyordu ama annesi kan denizinin altındaydı.</span></p>

  <p class="msoplaintext"><span class="calibre19">   Josh paniğe kapılarak kendi içine döndü; Alıcıyı kandırmak için Alıcı'nın hilesini kullandı. Zihninin kapı açtı, en küçük, en gizli odaya girdi ve bir daha asla çıkmayacağına yemin etti.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">   başkalarının kötü olduğuna inanmak GÜNAH tır</span></p>

  <p class="msoplaintext"><span class="calibre19">   ama çoğunlukla yanlış değildir.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">   Ellen notu önündeki masanın üstünde gördü. Mesajı alıyordu Çevresinde tüyler ürpertici bir fısıltı. Onun varlığını hissediyor ellerinin boğazına kapandığını hissediyordu.</span></p>

  <p class="msoplaintext"><span class="calibre19">   Kötülük.</span></p>

  <p class="msoplaintext"><span class="calibre19">   Eller sıkıldı. Ellen sandalyeden fırlayarak masanın üstündeki kitapları yeri örten kanın içine fırlattı. Ayağı kanlar içinde kaydı, dengesini kaybetti, kendisi de düştü sonra. Soluk alamıyordu. Soluk borusunun içe doğru daraldığını hissediyordu. Çırpınarak doğruldu, döndü. Garrett Wright kendisinin kalktığı sandalyede oturmuş gülümsüyordu. Boğazındaki eller görünmüyordu.</span></p>

  <p class="msoplaintext"><span class="calibre19">   "Yapacağımız ilk şey bütün avukatları öldürmek olmalı..."</span></p>

  <p class="msoplaintext"><span class="calibre19">   Sözcükler kulağında çınlıyor, durmadan çınlıyordu. Soluk almaya çalışarak yatağında doğruldu ve komodinin üstündeki telefona baktı. Boğazına kadar yükselen korkuyla soluksuz kalıp boğulacağından korktu. Ama kendini zorlayıp almacı kaldırdı.</span></p>

  <p class="msoplaintext"><span class="calibre19">   Pamuk kadar kupkuru bir ağızla, "Ellen North" dedi.</span></p>

  <p class="msoplaintext"><span class="calibre19">   Sessizlik bir kalp atışı kadardı, sonra o kaba ses duyuldu</span></p>

  <p class="msoplaintext"><span class="calibre19">   "Ben Steiger. Dustin Holloman'ı bulduk. Ölü."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">  </span></p>
</body>
</html>
