<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ BEŞİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Adliye Cumartesi günleri resmen kapalı olduğundan hem büroda yalnız olacaklardı hem de basın binaya alınmayacaltı. Bu küçük lütufların için sana şükürler olsun Tanrım, diye düşündü Ellen. Basın dün gece kudurmuştu, önce Dustin Holloman'ın yün başlığının bulunması üzerine Lakeside Mahallesi'ne dolmuşlar, sonra da Brooks olayı üzerine hastaneye saldırmışlardı. Ellen hastaneden sağ çıkmasına izin vereceklerini sanmamıştı, sorularıyla kendisini parçalıyorlar, bir hastane bekleme odasından çok bir futbol stadyumuna uygun gürültü çıkarıyorlardı. Ve park yerinin soğuğunda, hurdalık bekçi köpeği gibi Adam Slater bekliyordu.</span></p>

  <p class="msoplaintext"><span class="calibre19">   Nike ayakkabıları üzerinde soğuktan dansederek, "Bir yorum için donmayı göze aldım" dedi.</span></p>

  <p class="msoplaintext"><span class="calibre19">   "Yorum yok." Genç, çevresinde dolanırken Ellen hızını bile kesmedi.</span></p>

  <p class="msoplaintext"><span class="calibre19">   "Haydi, Ellen, ne olur. Grand Forks'taki okurlara sesli bir yorum. Kötülüğün sapık zekâsı hakkında bir tek cümlecik."</span></p>

  <p class="msoplaintext"><span class="calibre19">   "Kamu hizmeti maskesi altındaki medyanın çarpık sapkınlığı hakkında bir şeye ne dersin? Benim bir işim var, Bay Slater ve her adım atışımda sizlere takılıp tökezlemekten bıktım artık. Size herhangi bir yorum borçlu değilim ve bana Ellen diyemezsiniz"</span></p>

  <p class="msoplaintext"><span class="calibre19">   Slater bundan hoşlanmamıştı. Hem herhangi bir şey söylememişti hem de onu sekreterinden uzaklaştırmıştı. Herhalde Grand Forks Herald'da onu Kuzeyin Aksi Kraliçesi olarak gösterecekti. Çok önemliydi sanki. Çok daha kötü şeyler söylenmiş ve hepsinin altından kalkmayı becermişti. Gazetecilerin kişisel fikirleri kendisini hiç mi hiç ilgilendirmiyordu.</span></p>

  <p class="msoplaintext"><span class="calibre19">   Ellen bürosuna gitti, bir saatini etraftaki parmak izi tozlarını temizleyerek ve her şeyi istediği gibi düzene sokarak geçirdi ama mahremiyetinin çiğnendiği duygusunu bir türlü silip atamadı.</span></p>

  <p class="msoplaintext"><span class="calibre19">   Farkına varmadan buraya nasıl girebilmişti?</span></p>

  <p class="msoplaintext"><span class="calibre19">   Dustin Holloman'ın yün başlığı, Josh Kirkwood'un sırt çantasına nasıl girmişti?</span></p>

  <p class="msoplaintext"><span class="calibre19">   Doğal neşesinin hâlâ Cuma günü olaylarının ağırlığı altında olduğu anlaşılan Phoebe geldi. Gözlerinin altında kara halkalar vardı. O yaylı gibi duran gür saçları bile bir parça siyah kurdeleyle tutturulmuş, gevşek bir ip gibi sarkıyordu ensesinden aşağı. Siyah deri sırt çantasını koltuğuna bırakıp doğruca kahve makinesinin başına gitti.</span></p>

  <p class="msoplaintext"><span class="calibre19">   En son gelen Cameron mazeret olarak bir kutu kakaolu bisküvi gösterdi.</span></p>

  <p class="msoplaintext"><span class="calibre19">   Çantasını toplantı masasına yerleştirip kayak ceketini çıkarırken, "Emniyete uğradım" dedi. "Yün başlık kesinlikle Dustin Holloman'ın. Annesiyle babası teşhis ettiler."</span></p>

  <p class="msoplaintext"><span class="calibre19">   "Biliyorum. Steiger'le konuştum."</span></p>

  <p class="msoplaintext"><span class="calibre19">   Phoebe dumanları tüten kahvesine kaşlarını çatarak baktı. "Başlığın Josh'ta olması çok ürkütücü."</span></p>

  <p class="msoplaintext"><span class="calibre19">   "Polisler burunlarından soluyorlar" dedi Cameron. "Basın hepsini aptal yerine koyacak. Kötü adam burunlarının önünden geçip Kirkwood'ların evine giriyor ve onu oraya koyuyor. İnanılmaz bir şey bu."</span></p>

  <p class="msoplaintext"><span class="calibre19">   "Biz de çok parlak görünecek değiliz" diye hatırlattı Ellen. Lakeside Mahallesi altında tünel kazmadıysa onu oraya koyan Garrett olamaz."</span></p>

  <p class="msoplaintext"><span class="calibre19">   "Oyun devam ediyor." Cameron çantasından üç dosya çıkarıp önüne dizdi. Her birini göstererek, "Wright'ın ev telefonu, büro telefonu, cep telefonu" dedi. "Bakalım bir şey bulabilecek miyiz."</span></p>

  <p class="msoplaintext"><span class="calibre19">   Ama kayıtlardan Hannah'ya, Mitch'e ve Ellen'e edilen garip telefonlarla ilgili bir şey çıkmadı. Sık sık aranan aykırı numara yoktu. Hiçbir şey bulmadılar ki, Ellen'in görüşüne bu bir şey sayılırdı. Tony Costello'nun bürosu bu numarala hiçbirinden aranmamıştı: Bu da onu çağıranın Karen Wright olmadığını gösterirdi. Ve Karen Wright çağırmamışsa geriye tek seçenek kalıyordu.</span></p>

  <p class="msoplaintext"><span class="calibre19">   Ellen, Costello'nun acımasız derecede bencil olabileceğini biliyordu. Fitzpatrick davasında yaptıkları bunu kanıtlamıştı. Ama bu biraz ileri gitmek oluyordu. Bir çocuk hâlâ kayıptı. Onun suç ve suçlu hakkında bir şeyler bildiği ve hiçbir şey yapmadığını düşünmek midesini bulandırıyordu.</span></p>

  <p class="msoplaintext"><span class="calibre19">   Ellen'in onun insanlığına hitap etmesi dışında yapabileceği bir şey yoktu. Costello teknik olarak yasadışı bir şey yapmış değildi. Avukat-müvekkil mahremiyetini kendini korumak için kullanacaktı. Yardım ve yataklık suçlamaları delik deşik edilecekti. Ellen konuyu basının önüne getirdiği takdirde adamın da onun inanılırlığını zedelemek için belden aşağı dövüşeceği kuşkusuzdu.</span></p>

  <p class="msoplaintext"><span class="calibre19">   Ellen kalemiyle dudağına vurarak, "Peki ama bunu başkası ortaya atsa?" diye yüksek sesle düşündü. "Wilhelm'i Costello'yu sıkıştırmaya ikna edebilsek?"</span></p>

  <p class="msoplaintext"><span class="calibre19">   Wilhelm'i bir şeye kandırmak fikrini duyan Cameron'un gözlerinde kötü bir parıltı belirdi. "Bak bu olur" dedi. "Bunu bir dene. Marty kendi fikri sandığı sürece her şeyi söyler."</span></p>

  <p class="msoplaintext"><span class="calibre19">   "Yalnızca biraz ileri geri konuşması, Costello'nun telefon kayıtları için mahkemeden izin çıkartmak falan hakkında konuşması yeter. Costello basını küçük parmağının ucunda oynatacağı yerde bir süre de basın onun peşinde koşsun bakalım." Ellen Phoebe'ye döndü. "Ajan Wilhelm'i bir ara bakalım Daha sonra buraya uğramasını söyle."</span></p>

  <p class="msoplaintext"><span class="calibre19">   Phoebe başını salladı, sessizce odadan çıktı, kahve ü&amp;" lığında bir hayalet gibi.</span></p>

  <p class="msoplaintext"><span class="calibre19">   Cameron'un kaşı kalktı. "Bu yas falan mı tutuyor?"</span></p>

  <p class="msoplaintext"><span class="calibre19">   "Yeni tomurcuklanan bir aşkın ölümü. Akbabaların büyüklerinden biri onu gözüne kestirmişti. Herifi geldiği yere gönderdim."</span></p>

  <p class="msoplaintext"><span class="calibre19">   "Vay canına! Sen esaslı bir anne olurdun, Ellen."</span></p>

  <p class="msoplaintext"><span class="calibre19">   Ellen adama ters ters baktı. "Bu bir teklif mi?"</span></p>

  <p class="msoplaintext"><span class="calibre19">   "Gözlem. Güzelsin ama beni ürkütüyorsun."</span></p>

  <p class="msoplaintext"><span class="calibre19">   Ellen adamın şakasına gülümsedi. "Teşekkür ederim, Cameron. Sen asla olmasını istemediğim küçük kardeşimsin."</span></p>

  <p class="msoplaintext"><span class="calibre19">   "Hey, ablalarım da hep böyle derler!"</span></p>

  <p class="msoplaintext"><span class="calibre19">   "Nedenini sen düşün bakalım."</span></p>

  <p class="msoplaintext"><span class="calibre19">   Cameron birden ciddileşti, yüzüne kaygılı bir ifade geldi. "Dün geceden sonra nasılsın? Kirkwood'lara giderken beni de çağırabilirdin. Burada olanlardan sonra..."</span></p>

  <p class="msoplaintext"><span class="calibre19">   "Zaten uyumamıştım. Gözlerimi her kapadığımda Josh'un o fotoğrafını görüyordum."</span></p>

  <p class="msoplaintext"><span class="calibre19">   "Belki de laboratuar sihirbazları ondan bir şey çıkarabilirler. Arka planda bize nerede tutulduğu hakkında bir ipucu verebilecek bir şey seçebilirler belki."</span></p>

  <p class="msoplaintext"><span class="calibre19">   Görüntü Ellen'in hayalinden gitmiyordu. Yüzü, arkasındaki fon kadar bomboş Josh çizgili pijama içinde. Flaştan teni hastalıklı bir beyazlığa bürünmüş, arkasındaki karanlıkla tam bir çelişki oluşturuyor. Karanlık bir boşlukta duruyormuş gibi.</span></p>

  <p class="msoplaintext"><span class="calibre19">   Hiç umudu olmadan, "Belki" diye mırıldandı. "Grabko o sağlık kayıtlarında bir şey bulacak mı?"</span></p>

  <p class="msoplaintext"><span class="calibre19">   Ellen konunun değişmesine memnun olarak başını salladı. Yapacak işleri vardı. Değiştiremeyecekleri ya da üzerinde herhangi bir denetimlerinin bulunmadığı şeyler yerine yapacaklarını düşünmeleri çok daha iyi olurdu.</span></p>

  <p class="msoplaintext"><span class="calibre19">   "Costello basının yangın diye bağıracağını umarak dumanlıyor" dedi.</span></p>

  <p class="msoplaintext"><span class="calibre19">   "Ve bu arada Grabko'nun kafasına kuşku ekiyor ama."</span></p>

  <p class="msoplaintext"><span class="calibre19">   "Grabko delillere bakarak hüküm vermek zorunda ki, bu da dengeyi bizden yana çevirir sanırım." Ellen ilk laboratuar analizinin bulunduğu faks sayfasını işaret etti. "O çarşafta Josh'un kanı vardı. Garrett Wright'ın saçı vardı. Josh'a bağlayan ilk somut kanıtımız bu."</span></p>

  <p class="msoplaintext"><span class="calibre19">   "Wright o gece O'Malley'i o çarşafa sararken ne düşünüyordu, merak ediyorum doğrusu."</span></p>

  <p class="msoplaintext"><span class="calibre19">   "Kaçacağını umuyordu. Kendini yenilmez görüyordu, onu ele geçiremeyeceğimiz için o kanıtları bize vermesi bile hiç bir şeyi değiştirmeyecekti."</span></p>

  <p class="msoplaintext"><span class="calibre19">   Josh'un fotoğrafı gibi bu da bir meydan okumaydı. O dosya bir haftadan beri mi dolabındaydı, bir günden beri mi! Ellen o çekmeceyi en son ne zaman açmıştı?</span></p>

  <p class="msoplaintext"><span class="calibre19">   Ellen gözlüğünü burnunun ucuna indirip üzerinden meslektaşına baktı. "O rapor ne durumda? Garrett Wright'ı elimizden kaçırmayacağız, değil mi?"</span></p>

  <p class="msoplaintext"><span class="calibre19">   Cameron çantasından bir belge çıkarırken kendinden emin bir tavırla sırıttı. "Anthony Costello o yüksek ücretler alan yardımcılarının bu kadar esaslı bir rapor yazmalarını isterdi sanırım. Dördüncü Anayasa Eki'ne dayanarak tutuklamayı kaldırtması mümkün değil."</span></p>

  <p class="msoplaintext"><span class="calibre19">   Ellen kâğıdı adamın elinden alıp baktı. Grabko'nun onların istekleri doğrultusunda bir karar vereceğinden kuşku yoktu. Cameron'un savları doğruydu ama onun da ötesinde dava, kuşkulu bir teknik noktaya dayanılarak tutuklamanın kaldırılamayacağı kadar büyüktü.</span></p>

  <p class="msoplaintext"><span class="calibre19">   Bunu Costello'nun da bilmesi gerekirdi. Bu Ellen'in Castello "mutfak evyesi" savunması dediği şeydi: Avukat suları bulandırmak ve olayları karıştırmak için bulabildiği her şeyi ortaya atardı. Savcılığın enerjisini dağıtmak için. Cameron bu rapor üzerinde saatlerce uğraşmış, Costello'nun bir blöfüne karşı bu sav hazırlamıştı. Oysa o çok değerli süreyi Wright'a karşı davayı güçlendirmek için harcayabilirdi.</span></p>

  <p class="msoplaintext"><span class="calibre19">   Ellen, "Toksikolojinin Josh'un kanı hakkındaki raporunu okudun mu?" dedi. "Halcion adıyla da bilinen Triazolam rastlanılmış."</span></p>

  <p class="msoplaintext"><span class="calibre19">    "Wright'ın bir eczaneden onu aldığını saptayabilsek..."</span></p>

  <p class="msoplaintext"><span class="calibre19">   "Talihin o kadarını da bekleyemeyiz yani..."</span></p>

  <p class="msoplaintext"><span class="calibre19">   "Eğer kibar kibar sorsak Todd Childs herhalde bize bulabilirdi."</span></p>

  <p class="msoplaintext"><span class="calibre19">   "Eğer onu bulabilirsek."</span></p>

  <p class="msoplaintext"><span class="calibre19">   "Ya da ondan ecza malzemesi satın alanı bulabilirsek."</span></p>

  <p class="msoplaintext"><span class="calibre19">   "Daha fazla insan gücüne ihtiyacımız var. Şu anda elimizdekileri çok yaymış durumdayız, Childs'ın alıcılarını araştırmak için ayıracağımız kimse yok. Onun uyuşturucu satışıyla uğraştığından emin değiliz, yalnızca kullandığını biliyoruz. Wilhelm'den Wright'ın geçmişi hakkında herhangi bir şey geldi mi?"</span></p>

  <p class="msoplaintext"><span class="calibre19">   Cameron gözlerini yuvarladı. "Evet, bir sürü mazeret. İki gün arka arkaya aynı bilgiyi faksladılar."</span></p>

  <p class="msoplaintext"><span class="calibre19">   "Aman ne iyi."</span></p>

  <p class="msoplaintext"><span class="calibre19">   "Mitch, Wright'ın 1979'dan beri yaşadığı yerlerde aynı tarzda işlenen suçlar hakkında NCIC'ye başvurdu ama henüz bir yanıt gelmedi. Aynı coğrafi bölgelerde çözümlenmemiş cinayetler için de bilgi istedi."</span></p>

  <p class="msoplaintext"><span class="calibre19">   "İğnemizi bulmak için önce bir saman yığını yaratıyoruz" diye homurdanan Ellen, Cameron'un verdiği ince dosyayı karıştırdı.</span></p>

  <p class="msoplaintext"><span class="calibre19">   "Zaten buna zamanımız da yok. NCIC bize duruşmadan önce bir yanıt verse bile elimizde yalnızca tahminler olur. Araştıracak zaman kalmayacak nasıl olsa. Elimizde kabul edilebilir bir şey olmayacak."</span></p>

  <p class="msoplaintext"><span class="calibre19">   "Öyle, ama duruşmadan sonrasını düşünmek zorundayız. "</span></p>

  <p class="msoplaintext"><span class="calibre19">   "Sen bir şey buldun mu?"</span></p>

  <p class="msoplaintext"><span class="calibre19">   "Hepsi orada. Harris'ten başlayıp geriye doğru gidiyor. Wright buraya gelmeden önce kısa bir süre Virginia Üniversitesi'nde öğretim üyeliği yapmış, ondan önce de Penn State'de. Christopher Priest de aynı dönemde oradaymış." Kaşlarını kaldırdı. "Güzel bir rastlantı, değil mi?"</span></p>

  <p class="msoplaintext"><span class="calibre19">   Ellen'in tüyleri ürpermişti. "Ben rastlantıya inanmam, bu bilgiyi nereden aldın?"</span></p>

  <p class="msoplaintext"><span class="calibre19">   "Pioneer Press'te okudum."</span></p>

  <p class="msoplaintext"><span class="calibre19">   "Tanrım" diye söylendi Ellen. "Basın, zanlımız hakkında bizden çok bilgiye sahip."</span></p>

  <p class="msoplaintext"><span class="calibre19">   "Onlar işe bizden önce başladılar. Wright hakkında yazılanların çoğu iki yıl önce Bilimkurgu Kovboyları hakkında hazırladıkları yazılardan çıkıyor. Kütüphanede araştırıp kopyalarını çıkardım, hepsi dosyada."</span></p>

  <p class="msoplaintext"><span class="calibre19">   Ellen sayfaları çevirerek kupürlere geldi. Bir fotoğrafta Christopher Priest ve Kovboylardan biri yerden top toplayıp bir sepete atacağı söylenen küçük bir robot üzerine eğilmişlerdi. Wright ile üç çocuk daha geri plandaydılar ama kopyanın kötülüğünden yüzleri pek belirli değildi.</span></p>

  <p class="msoplaintext"><span class="calibre19">   Ellen, "Priest, geçmiş ve şimdiki Bilimkurgu Kovboyları'nın listesini gönderdi" dedi. "İstemeye istemeye diyebilirim."</span></p>

  <p class="msoplaintext"><span class="calibre19">   "Oradan bir şey çıkar mı dersin?"</span></p>

  <p class="msoplaintext"><span class="calibre19">   "Bilemiyorum. Üzerine eğilinmesini istemiyor sanırım. Çocuklarla sanki Milli Şeref Derneği üyeliğine layıklarmış gibi konuşuyor olabilir ama herhangi birinin otomobilimi o hale getirebileceğini de biliyor. Herneyse, Hennepin'de tanıdığını birkaç kişiyi aradım, bize Wright'a düşman olabilecek eski bazı üyeleri bulmamıza yardımcı olabilirler. Şimdiki üyelerin sabıka dosyalarını aldım. Karşımızda kimlerin olduğunu bilmemiz gerek."</span></p>

  <p class="msoplaintext"><span class="calibre19">   "Eğer mahremiyet hakkı sınırlarını aştığımızı düşünürlerse, kıyameti koparabilir" diye uyardı Cameron. "Yüksek yerde tanıdıkları vardır. Bazı büyük politikacılar için Bilim-Kurgu Kovboyları vergiden indirilebilecek bir bağış alanıdır."</span></p>

  <p class="msoplaintext"><span class="calibre19">   "Kendisi kıl payıyla kurtulmuş durumda suçortaklığından. ilişkide olduğu umurumda bile değil."</span></p>

  <p class="msoplaintext"><span class="calibre19">   "Yalan makinesinden geçti ama" diye hatırlattı Cameron.</span></p>

  <p class="msoplaintext"><span class="calibre19">   "Bu yalnızca gerektiği zaman duygularını yok edebiliyor demek. Bunu yapması için fazla bir zahmet gerekmez. Zaten çoğunlukla androide benziyor."</span></p>

  <p class="msoplaintext"><span class="calibre19">   Ellen, Wright'ın eskiden öğretmenlik yaptığı yerler listesine döndü. "Wright ve Priest aynı dönemde Penn State'teler. Önce o coğrafi alanda çözümlenmemiş kaçırmaları ve cinayetleri NCIC'den istemekte yarar var."</span></p>

  <p class="msoplaintext"><span class="calibre19">   "İstedim bile."</span></p>

  <p class="msoplaintext"><span class="calibre19">   "Aferin."</span></p>

  <p class="msoplaintext"><span class="calibre19">   "Ama Wright geçmişte böyle bir iş yapmışsa izlerini gayet ustaca örtmüş olmalı" dedi Cameron. "Geçmişinde hiçbir şey bulamadım. Indiana'da Mishawaka'da yetişmiş. On bir yaşındayken anababası ayrılmış. Babası tekrar evlenip Muncie'ye taşınmış. Wright ile kızkardeşi, birkaç yıl önce beyin kanamasından ölen anneleriyle kalmışlar."</span></p>

  <p class="msoplaintext"><span class="calibre19">   "Kızkardeş mi?" Ellen'in kulakları dikildi. "Kızkardeşi neredeymiş? Onunla konuştun mu?"</span></p>

  <p class="msoplaintext"><span class="calibre19">   "Hakkında bir şey öğrenemedim. Herhalde bir yerlerde evlenmiştir. Soracak tek kişi Wright'tı ve onun da bu bilgiyi seve seve vereceğinden kuşkuluydum doğrusu. Bence kızkardeş çıkmaz sokak. Ama şimdi The Ricki Lake Show'da boy göstermeye gelebileceğini de yabana atmamak gerek."</span></p>

  <p class="msoplaintext"><span class="calibre19">   Cameron, Wright'ın resmi yazılı ifadesinin fotokopisini göstererek devam etti. "Konuyu değiştirelim. Wright ayın yirmi ikisi Cumartesi günü öğle yemeğine eve geç geldiğini ve sonra da saat iki buçukta Harris'e döndüğünü söylüyor. Bir tanıkları Wright'ın Saab'ını o saatte Lakeshore'da güneye doğru ilerlerken görmüş.</span></p>

  <p class="msoplaintext"><span class="calibre19">   O'Malley o saatlerde saldırıya uğradığı için biz Wright'ın otomobili sürdüğüne inanmıyoruz. Ama Christopher Priest de St. Peter'de olduğunu biliyoruz. Peki, Saab'ı kim sürüyordu? Childs mı? Karısı mı?"</span></p>

  <p class="msoplaintext"><span class="calibre19">   Ellen gözlüğünü çıkarıp iskemlesini geriye itti, ağır ağır kalkarak sırtındaki gerginlik karşısında yüzünü buruşturdu.</span></p>

  <p class="msoplaintext"><span class="calibre19">   "Priest'ın Cumartesi gecesi St. Peter'de kaldığını biliyoruz" dedi. "Cumartesi günü de orada olduğunu doğrulayacak bir tanığı var mı?"</span></p>

  <p class="msoplaintext"><span class="calibre19">   Cameron notlarına baktı. "Gustavus Adolphus'tan bir profesör arkadaşıyla yemek yemiş. Zaman belirtilmiş değil, bir daha bakarım."</span></p>

  <p class="msoplaintext"><span class="calibre19">   "Ne kördüğüm ama" diye mırıldanan Ellen pencereye döndü. Karşıdaki park boştu. Kasaba merkezi terk edilmiş görünüyordu. Josh Kirkwood'un dönüşü için umudu simgeleyen sokak lambalarına bağlı sarı kurdeleler şimdi Dustin Holloman için rüzgârda savruluyordu. Mağazaların ve lokantaların vitrinlerine ve camlarına yapıştırılmış yeni posterler vardı.</span></p>

  <p class="msoplaintext"><span class="calibre19">   "Grabko'nun kafasına direksiyondakinin Wright olduğu konusunda bir kuşku yerleştirmeliyiz." Cameron masanın çevresinde yürüdü. "Yapmamız gereken tek şey ondan davanın açılması kararını kopartmak. Suçortağını yakalamak polislerin işi."</span></p>

  <p class="msoplaintext"><span class="calibre19">   "Biliyorum. Ama Costello'nun şapkasından tombul bir tavşan çıkartacağı hissini de içimden atamıyorum."</span></p>

  <p class="msoplaintext"><span class="calibre19">   "Childs."</span></p>

  <p class="msoplaintext"><span class="calibre19">   Ellen'in kaşları çatıldı. "Onu söylediği yalanlarla çok kötü kıstıracağım. Ama önce polisin bulması gerekecek. Fakat yalnızca Childs değil. Costello'yu tanırım. Her zaman kendini beğenmiştir ama burada belirli bir şey var... savunacağı şeyler...hepsini ezberleyecek kadar çok okudum ama herhangi bir uyarı işaretine rastlamadım, ama yine de... bir şey var."</span></p>

  <p class="msoplaintext"><span class="calibre19">   "Çok çalışıyorsun" dedi Cameron. "Ve hepsi de seni yıldırmak için çok çalışıyorlar. Otomobilin o hale getirilmesinden ve dün geceki o olaydan sonra tedirgin olmakta haklısın. Ama elimizde Wright'ın tutukluluk halini devam girecek kadar şey var. Costello elimizdeki delilleri değiştiremez."</span></p>

  <p class="msoplaintext"><span class="calibre19">   Cameron gülümsedi. " 'Onun seni sinirlendirmesine izin verme' diyen sen değil miydin?"</span></p>

  <p class="msoplaintext"><span class="calibre19">   "Ben miydim?" Ellen zorla gülümsedi. "Ne düşünüyordum acaba?"</span></p>

  <p class="msoplaintext"><span class="calibre19">   Tony Costello'yu ve bütün numaralarını, bütün sırlarını bildiğini düşünüyordu herhalde. Ama şimdi ayağının altındaki toprak kaymıştı ya da Costello halıyı altından çekivermişti. "Ortak dostumuz Bay Brooks... Dünya küçük, değil mi?" Hayalindeki Costello'nun görüntüsü yerini Jay'in yüzüne bıraktı. "Sonra senin Minneapolis'ten ayrılmanın Art Fitzpatrick'in tecavüz davasıyla bir ilgisi yoktu demek?.. Ben ev ödevlerimi yaparım, Ellen..."</span></p>

  <p class="msoplaintext"><span class="calibre19">   Ya da yapılmış olarak önüne gelir.</span></p>

  <p class="msoplaintext"><span class="calibre19">   Ellen kendi kendine bunun önemi olmadığını söyledi. İkisine de güvenmemeliydi. Kendini ele verecek bir hareket yapmaması gerektiğini biliyordu.</span></p>

  <p class="msoplaintext"><span class="calibre19">   Öyleyse neden dün gece hastaneye gittin, Ellen?</span></p>

  <p class="msoplaintext"><span class="calibre19">   Elini kaldırdı, parmaklarını dudakları üzerinden geçirirken erkeğin o öpücüğünü hatırladı.</span></p>

  <p class="msoplaintext"><span class="calibre19">   "İşimize bakalım" dedi.</span></p>

  <p class="msoplaintext"><span class="calibre19">   Arkalarına yaslandılar. Cameron elindeki delil listesine bakarken bir bisküvi alıp yedi.</span></p>

  <p class="msoplaintext"><span class="calibre19">   "Tutuklama dışında Costello'nun neye karşı çıkacağı hakkında bir fikrin var mı?"</span></p>

  <p class="msoplaintext"><span class="calibre19">   "Hayır" dedi Ellen. "Ve o da bunu bize söylemeyi en son ana kadar geciktirecektir. Ama yine de düşünelim. Sen neden kurtulmak isteyecektir?"</span></p>

  <p class="msoplaintext"><span class="calibre19">   "Eldivenlerden. Eldivenler ancak günlerce sonra bulundu. Onları oraya birinin koyduğunu iddia edecektir. Onların herhangi birine ait olabileceğini, Wright'a ait olduklarını gösteren bir delilimiz olmadığını söyleyecektir."</span></p>

  <p class="msoplaintext"><span class="calibre19">   "Güzel noktalara değindin. Şu halde bu duruşmada eldivenleri delil olarak göstermeyeceğiz. Onu asıl yargılanma duruşmasına saklayacağız. O zamana kadar da onların onun olduğunu kanıtlamamız gerekir. Eğer şansımız varsa o zamana kadar karlar erir ve tabancayı da buluruz. Wright'ın bu eyalette silah ruhsatı aldığına dair bir kayıt var mı?"</span></p>

  <p class="msoplaintext"><span class="calibre19">   "Yok. Büyük sürpriz. Virginia, Pennsylvania, Ohio ve Indiana'da da arattırıyorum, ancak manyak dizi cinayet katilleri kendilerini böyle bayağı formalitelerin çok üstünde görürler."</span></p>

  <p class="msoplaintext"><span class="calibre19">   Ellen bunun boşunalığının farkındaydı. "Ardında bir kâğıt izi bırakacak kadar dikkatsizlik yapmaz. Başka?"</span></p>

  <p class="msoplaintext"><span class="calibre19">   Cameron omuzlarını silkti. "Kayak maskesi, kanlı çarşaf, Mitch'in ifadesi, Megan'ın ifadesi, Ruth Cooper'in teşhis ..."</span></p>

  <p class="msoplaintext"><span class="calibre19">   "Onların hepsi Costello'dan önceydi."</span></p>

  <p class="msoplaintext"><span class="calibre19">   "Ne çıkar? Wright'ın o zaman da avukatı vardı. Her şey kitabına uygun yapıldı. Elimizde Costello'dan çok şey var. Onun tanık listesinde yalnızca Childs, Wright'ın Saab'ını Cumartesi görmüş komşu ve Karen Wright var. Karen ne söyleyebilir ki? Şimdiye kadar ağzından kocasının tutuklanmasının büyük bir yanlışlık olduğundan başka bir şey çıkmadı."</span></p>

  <p class="msoplaintext"><span class="calibre19">   "İyi bir soru. Kimse kadının kocasının belirli saatlerde nerede bulunduğunu söyleyecek bir tanık olduğunu iddia etmiş değil. Suçlar işlendiği saatlerde Wright iddia ettiği gibi işinin başındaysa kadın ne söyleyebilir ki?"</span></p>

  <p class="msoplaintext"><span class="calibre19">   İkisi birden, "Kocasının kendine telefon ettiğini!" dediler.</span></p>

  <p class="msoplaintext"><span class="calibre19">   Ve yeniden telefon listelerine sarıldılar.</span></p>

  <p class="msoplaintext"><span class="calibre19">   Kapı açıldı, Ellen, Phoebe'yi görmeyi bekleyerek başını kaldırdı, arkasında Mitch'in durduğu Megan'ı görünce gözleri büyüdü.</span></p>

  <p class="msoplaintext"><span class="calibre19">   Gerçek bir şaşkınlıkla, "Megan!" dedi. "Seni ayakta görmek ne güzel!"</span></p>

  <p class="msoplaintext"><span class="calibre19">   "Ve hemen hemen tek parça" dedi Megan.</span></p>

  <p class="msoplaintext"><span class="calibre19">   Berbat görünüyordu. Yüzündeki bereler çürük meyve pasına erişmişti. Canlı yeşil gözleri altındaki halkalar patlıcan rengiydi. Bir koltuk değneğine yaslanarak içeri girdi. Sağ eli parmak uçlarına kadar uzanan kaskatı alçı içindeydi.</span></p>

  <p class="msoplaintext"><span class="calibre19">   Cameron bir iskemle çekti ama Megan elini salladı. Mitch'in sabırsız bakışını ise görmezlikten gelmişti.</span></p>

  <p class="msoplaintext"><span class="calibre19">   Masanın üzerindeki kâğıtlara bakarak, "İyi bir şeyler buldunuz mu?" diye sordu.</span></p>

  <p class="msoplaintext"><span class="calibre19">   Ellen dosyayı kapayıp ayağa kalkarak kadının görüş alanına girdi. "Öyle bir bakıyoruz işte" dedi. "Telefon kayıtları talan. Sen ifade vermeye hazır mısın?'</span></p>

  <p class="msoplaintext"><span class="calibre19">   Megan'ın ağzı âdeta yırtıcı bir gülümsemeyle kıvrıldı. "O günü iple çekiyorum."</span></p>

  <p class="msoplaintext"><span class="calibre19">   Ellen'in vücut diliyle iletmek istediğini anlamış olan Mitch, "Kalmayacağız" dedi. "Hannah ile Josh'un hipnotize edilmesi konusunu konuştuğumu bildirmeye geldim. Psikiyatr ile konuştuk, pek istekli değil ama bir denemeyi kabul etti."</span></p>

  <p class="msoplaintext"><span class="calibre19">   "Ne zaman?"</span></p>

  <p class="msoplaintext"><span class="calibre19">   "Yarın. Saat dörtte. Edina'daki muayenehanesinde. Her olasılığa karşı seansı videoya alacağız."</span></p>

  <p class="msoplaintext"><span class="calibre19">   "Ben de orada olmak istiyorum."</span></p>

  <p class="msoplaintext"><span class="calibre19">   "Bunu isteyeceğini biliyordum."</span></p>

  <p class="msoplaintext"><span class="calibre19">   "Wright'ın geçmişi hakkında bir şey buldunuz mu?" diye sordu Megan. "Priest ya da Childs'la bir bağlantı çıktı mı?"</span></p>

  <p class="msoplaintext"><span class="calibre19">   "Arıyoruz" dedi Ellen. "Priest ile Wright aynı döne Penn State'te öğretmenlik yapmışlar. Araştırıyoruz. Childs hakkında bir şey bulamadık. Wisconsin'de Oconotnowon liseye gittiğini ve her türlü yalanı söylemeye hazır olduğunu biliyoruz. Şu anda nerede olduğu bilinmiyor. Dün gece Park Rat'a birinin girdiğini biliyoruz. Todd da olabilir başkası da. Wilhelm şu anda orada. Kanıt teknisyenleri dükkânı didik didik araştırıyorlar. Ne aramaları gerektiğini bilmediğimiz için ne bulacaklarını da bilmemize imkân yok."</span></p>

  <p class="msoplaintext"><span class="calibre19">   Megan'ın kaşları çatıldı. "Wilhelm hiçbir şey bulamaz."</span></p>

  <p class="msoplaintext"><span class="calibre19">   "Bu bir oyalama olabilir" dedi Cameron. "Wright'ı masum göstermek için bir düzen daha."</span></p>

  <p class="msoplaintext"><span class="calibre19">   Megan düşünceli bir tavırla "Ama neden gecenin o saatinde, herhangi birinin orda olmasının büyük bir tesadüf olacağı bir saatte böyle bir şey yapsınlar?"</span></p>

  <p class="msoplaintext"><span class="calibre19">   Ellen, "Şu halde belki de içerdeki Childs'dı ve oraya sakladığı bir şeyi -örneğin bir uyuşturucu paketini- almaya gelmişti. Ve alıp da gitmiş olabilir. O zaman da CTB'den arkadaşların boşuna uğraşıyorlardır."</span></p>

  <p class="msoplaintext"><span class="calibre19">   "Bu işler böyledir" dedi Megan. "Ama yine de bunu merkeze anlatmaya kalkıştığında Marty'nin yerinde olmak istemem."</span></p>

  <p class="msoplaintext"><span class="calibre19">   Phoebe içeri süzüldü. "Ajan Wilhelm buraya geliyor."</span></p>

  <p class="msoplaintext"><span class="calibre19">   "Bu da benim gitmem gerektiği anlamına geliyor" dedi Megan. "Wilhelm beni burada yakalarsa pis pis söylenecek ve ben de koltuk değneğimi kafasına indirmek zorunda kalacağım."</span></p>

  <p class="msoplaintext"><span class="calibre19">   Ellen, Megan ve Mitch ile dış büronun kapısına kadar yürüdü. Mitch'e, "Bu gece Wright'ın yararına bir toplantı var" dedi.</span></p>

  <p class="msoplaintext"><span class="calibre19">   Mitch başını salladı. "Adamlara tembih ettim. Wright'ın yanına gelenleri saptayacağız. Childs oradaysa yakalanacak."</span></p>

  <p class="msoplaintext"><span class="calibre19">   "İyi. Geldiğiniz için teşekkür ederim. Mitch, yarın görüşürüz. Josh'un bizim için her şeyi açıklığa kavuşturacağını umuyorum. Bu arada da aramaya devam edelim."</span></p>

  <p class="msoplaintext"><span class="calibre19">   "Anahtar Wright'ın geçmişidir" diye ısrar etti Megan. "Size onu aramada yardımcı olabilmek isterdim."</span></p>

  <p class="msoplaintext"><span class="calibre19">   Ellen özür dilercesine baktı kadının yüzüne. "Seni bu işe karıştıramayacağımı biliyorsun, Megan. Sen artık işin başındaki ajan değilsin, kurbansın."</span></p>

  <p class="msoplaintext"><span class="calibre19">   Megan'ın gözleri Ellen'in ancak tahmin edebileceği bir nefretle parladı. "Ben ne olduğumu çok iyi biliyorum. Ve bunu da Garrett Wright'a borçluyum."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">"Megan, Ellen'in eli kolu bağlı, biliyorsun" dedi.</span></p>

  <p class="msoplaintext"><span class="calibre19">   O sabah Megan'ın evine uğramış, iki kedisini beslemiş, evin tavanarasından bozma soğuk ve cereyanlı bir yer değil de -ki, aslında öyleydi- ev olduğu duygusunu vermesi için termostatı yükseltmişti. Ivy Sokağı'ndaki eski büyük Viktoryen evin üçüncü katı kasabanın herhalde en güç erişilen yeriydi. Sakat bir diz ve bir koltuk değneğiyle iki kat merdiven çıkmak kolay iş, değildi. Mitch kadının inatçılığı hakkında yeni bir şey söylememek için çenelerini sımsıkı bastırmıştı.</span></p>

  <p class="msoplaintext"><span class="calibre19">   Megan pembe oturma odasının penceresinde durmuş sağlam eliyle küçük tekir kedisinin başını okşuyordu. Ağzının kasılması inatçılığın cisimleşmesi gibiydi.</span></p>

  <p class="msoplaintext"><span class="calibre19">   "Sen bu işten alındın, Megan." Mitch kadının daha açacak vakit bulamadığı birkaç kutunun yanından dolaştı. Josh, Megan'ın işe başladığı ilk gün kaçırılmıştı.</span></p>

  <p class="msoplaintext"><span class="calibre19">   "Resmen. Ama bu kendi başıma araştırma yapamamam anlamına gelmez.."</span></p>

  <p class="msoplaintext"><span class="calibre19">   "Ve davanın reddedilmesi riskini göze almak? Sen doğru dürüst düşünemiyorsun. Buraya gel." Kadını kanepeye yöneltti, "dinlenmen gerek, yoksa o dizin su balonu gibi şişecek."</span></p>

  <p class="msoplaintext"><span class="calibre19">   Megan'ın direnmemesi göründüğü kadar bitkin olduğunu gösteriyordu. Kanepeye oturdu, Mitch de ayağını üzerine koyması için bir kitap kutusu çekti.</span></p>

  <p class="msoplaintext"><span class="calibre19">   Erkek yaralı dizinin altına bir yastık yerleştirirken, "Kendimi çok çaresiz hissediyorum, Mitch" dedi.</span></p>

  <p class="msoplaintext"><span class="calibre19">   "Biliyorum, sevgilim. Seni çok iyi anlıyorum."</span></p>

  <p class="msoplaintext"><span class="calibre19">   O da aynı teknede bulunmuştu, değil mi? diye düşündü Megan. Bundan daha fırtınalı sularda. Karısı ile oğlu bir soygunda öldürüldüklerinde Miami'de detektifti. Megan onun o olayın soruşturulmasına yaklaştırılmadığını çok iyi biliyordu Ve adam hâlâ bunun suçluluğunu taşıyordu.</span></p>

  <p class="msoplaintext"><span class="calibre19">   Megan sağlam elini erkeğin elinin üzerine koyarak, "Öyle güç ki" dedi. "Biz polisiz. Belirli bir biçimde düşünmeye, belirli bir biçimde hareket etmeye, kötülerin peşinden gitmeye alışmışız. En çok ihtiyacın olduğu anda bunun elinden alınması... çok güç işte."</span></p>

  <p class="msoplaintext"><span class="calibre19">   Mitch kadının yanına yerleşti, sağ kolunu omuzlarına attı. Kara kedi Cuma bir stereo hoparlörün üstüne sıçradı, öğleden sonrasının giderek koyulaşan havasında kendilerini seyretmeye koyuldu.</span></p>

  <p class="msoplaintext"><span class="calibre19">   "Cerrahın dün ne söylediğini hâlâ anlatmadın bana." Megan bakışlarını kaçırdı. Mitch yerine kediye bakarsa yalan söylemek kolaylaşacaktı ve o anda istediği de buydu: Mitch'e de kendisine de yalan söylemek.</span></p>

  <p class="msoplaintext"><span class="calibre19">   "O ne bilir ki?" diye mırıldandı.</span></p>

  <p class="msoplaintext"><span class="calibre19">   Mitch içini çekecekken kendini tuttu. Kötü haber. Megan'ı inciten ve ürküten haber. Hoş, kendisi ne incindiğini ne de ürktüğünü kabul etmediği gibi yenilgiyi de kabul etmezdi ya.</span></p>

  <p class="msoplaintext"><span class="calibre19">   Kadını çekip kendine yasladı. "Doğru. Bir şey söylemek için çok erken."</span></p>

  <p class="msoplaintext"><span class="calibre19">   "Öyle." Megan'ın sesi gerilmişti. Yanağını erkeğin una bastırdı, Mitch çenesinin titrediğini hissediyordu.</span></p>

  <p class="msoplaintext"><span class="calibre19">   "Daha bilemezler." Megan kararı henüz bilmek istemiyordu. Mücadele etmeye ve mücadele etmeden yenilmeye hazır değildi.</span></p>

  <p class="msoplaintext"><span class="calibre19">   Mitch onun cesaretine hayransa da, sonunda bunun kendisi için daha güç olacağını biliyordu. Teşhisi biliyordu. Doktora telefon edip Megan'ın kardeşi Mick olduğunu söylemişti. Hastane bu tür bilgileri ancak hastanın yakınlarına açıklardı. Oysa Megan'a ne olacağı ailesinin umurunda bile değildi.</span></p>

  <p class="msoplaintext"><span class="calibre19">   Ortopedist Megan'ın elini kesmek zorunda kalmadıkları için talihli olduklarını söylemişti. Daha başka ameliyatlar ve aylarca sürecek fizik tedavi seansları olacaktı. Ama elini bir daha tam olarak kullanması mümkün değildi.</span></p>

  <p class="msoplaintext"><span class="calibre19">   Megan'a, Josh'a, Hannah'ya, Deer Lake'e yaptıkları için Mitch, Garrett Wright'ı cehennemin dibine göndermeye hazırdı. Eğer talihi varsa hapse attıracaktı. Adalet ve hukuk pek seyrek olarak aynı şeydi. Bu dersi uzun zaman önce acı bir biçimde öğrenmişti.</span></p>

  <p class="msoplaintext"><span class="calibre19">   Megan erkeğin göğsüne yaslanarak, "Onu kaçırmamalıyız, Mitch" diye mırıldandı. "Yaptıklarının cezasını çekmesi gerek."</span></p>

  <p class="msoplaintext"><span class="calibre19">   "Çekecek, sevgilim." Mitch kadını kucaklarken bu sözünün Megan'a kendi kulaklarına geldiği kadar boş gelmeyeceğini umdu.</span></p>

  <p class="msoplaintext"><span class="calibre19">   Megan burnunu çekerek başını kaldırdı, büyük bir mücadeleyle ağzının bir kenarını yukarı kaldırdı. "Bana sevgilim deme."</span></p>

  <p class="msoplaintext"><span class="calibre19">   "Canım istediği zaman derim" diye homurdandı Mitch, artık aralarında eski bir şakaya dönüşen bu atışmaya sevinerek gülümserken. "Ne yapacaksın yani, O'Malley? Beni dövecek misin?"</span></p>

  <p class="msoplaintext"><span class="calibre19">   "Evet. Bir elim alçıdayken hem de."</span></p>

  <p class="msoplaintext"><span class="calibre19">   Gülümseme ciddileşti. Kadının gözleri Mitch'in gözlerinin ayrılmadı. "Ben ne yapacağım, Mitch? Hayatta yalnızca polis olmak istemiştim."</span></p>

  <p class="msoplaintext"><span class="calibre19">   Mitch kadının gözyaşlarını sildi. "Ama başka şeyler de var, Megan. Ben yanındayım. Engelleri aşmanın bir yolunu bulursun sen. Ve ben de orada, sağlam elini tutarak yanında olacağım."</span></p>

  <p class="msoplaintext"><span class="calibre19">  </span></p>
</body>
</html>
