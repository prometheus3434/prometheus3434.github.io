<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">ON BİRİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Ancak, adaletin uygulanmasında çok büyük yanlışlıklar yapılmıştır. Dr. Wright'ın kimseye kin gütmediğini belirtmek isterim. O yine de adalet sistemimize güvenmektedir ve gerçeğin ortaya çıkacağından ve adının temizleneceğinden kuşku duymamaktadır. Hepimizin Dustin Holloman'ın ve Josh Kirkwood'u kaçıranların bulunacağına ve cezalandırılacaklarına inanmamız gerektiği gibi."</span></p>

  <p class="msoplaintext"><span class="calibre19">   Jay, getirildiği karton kutu üzerinde duran 37 ekran televizyonu kapattı. Costello gözden kaybolmuştu ama oyununun kokusu gaz kokusu gibi kalmıştı odanın içinde. Jay bu oyunu iyi bilirdi. Savunma avukatlığı yaptığı o kısa dönemde bunu kendisi de kullanmıştı. Costello olanak ve fırsat bulduğu yere saldıracak, gerektiği yerde de kendisi fırsat yaratacaktı. Müvekkilini öyle bir sunacaktı ki, bunun adamla uzaktan yakından bir ilgisi olmayacaktı ve aklına gelen her suçlamayı yapacaktı. Bu çocukları kaçıranların oyunlarına gayet uyumluluk gösteren bir oyalama taktiğiydi.</span></p>

  <p class="msoplaintext"><span class="calibre19">   Jay sigarasından son bir nefes alıp izmariti çoktan süpürülmüş küllerin tozuyla griye dönüşmüş olan şömineye fırlattı.</span></p>

  <p class="msoplaintext"><span class="calibre19">   Deer Lake'e bu ani gelişi konaklama bakımından ona fazla bir seçenek tanımamıştı. Millerce çevrede bir tek otel odası yoktu; hepsini medya ordusu doldurmuştu. Mobilyalı odalar ise kış tatilinden dönmekte olan Harris Koleji öğrencilerine ayrılmıştı. Sabırsızlanan ve masrafı düşünmeyen Jay de bu evi kiralamıştı.</span></p>

  <p class="msoplaintext"><span class="calibre19">   Çalışmaya ihtiyacı vardı, Alabama'da öyle aniden terkettiği yaşamla hiçbir ilgisi olmayan bir dünyaya gömülmeye. Bunun parasal maliyeti ne olursa olsun. O taze anıların kaybolup gitmesi için ödemeyeceği para yoktu. Lobotomi ve Alcolizm ıstırabını köreltirse de geçerliliği olan seçenekler değildi. Bulabileceği en iyi şey çalışmaydı. Kendini içinde kaybetmek için neden bu davayı seçtiği ise görmezlikten gelmeye çalıştığı bir soruydu.</span></p>

  <p class="msoplaintext"><span class="calibre19">   "Ve siz bunu birazcık olsun çarpık bulmuyor musunuz? Yani başkasının gerçek yaşam trajedisine kaçışı?"</span></p>

  <p class="msoplaintext"><span class="calibre19">   Bu yalnızca bir hikâye. Ellen'e verdiği yanıtı ardında daha pek çok şey olduğunu bilerek kendi kendine mırıldandı. Yine de aklını kaçırmamak için sıkı sıkı sarılıyordu yalana.</span></p>

  <p class="msoplaintext"><span class="calibre19">   Olay tam zamanında ortaya çıkmıştı ve ilginçti. O yüzden de Deer Lake'e gelmişti...</span></p>

  <p class="msoplaintext"><span class="calibre19">   Öylesine umutsuz ve körükörüne bir aceleyle ki, yanına yedek bir iç çamaşırından başka bir şey almadan.</span></p>

  <p class="msoplaintext"><span class="calibre19">   Jay, davranışlarını analiz etmeyi bırakıp dikkatini çevresine verdi. Deer Lake ölçülerine göre aşırı fiyatlandırılmış ev o kadar uzun zamandır boştu ki, sahipleri üç aylık yüksek kirayı minnetle kabul edip anahtarları ve daireyi ısıtma masraflarını kendisine devredivermişlerdi.</span></p>

  <p class="msoplaintext"><span class="calibre19">   Şimdilik ısıtmayı pek başaramamıştı. Termostat yetmişleri gösterdiği halde odalar soğuktu: Sanki ısının tavana yükselip soğuk tarafından emilmesini önlemek için mobilya ve aile gerekirmiş gibi. Jay, büyük taş şömine en azından sıcaklık görüntüsü verdiği için oturma odasına yerleşmişti. Ancak malsahipleri bütün şömine araç gereciyle ızgarayı götürmeyi uygun bulmuşlardı. Evde ne bir odun ne bir çıra ne de bir kutu kibrit vardı.</span></p>

  <p class="msoplaintext"><span class="calibre19">   Jay ayağa kalkıp yere serdiği uyku tulumunda yatmaktan kasılan adalelerini gevşetmek için gerindi. Odaya bakarken elinde olmadan Ellen'in o rahat odasıyla kıyaslıyordu. Burada Yalnızca boşluk ve geçicilik vardı. Rahat koltuklar yerine garajda kalmış bahçe iskemleleri. Kiraz ağacından sehpa, sahte ahşap üstlüklü iki tane kiralık masa. Sanat eserleri ve çiçek saksıları yerine büro malzemesi kiralamıştı: Bir lazer yazıcı, bir fotokopi makinesi, bir faks ve telesekreter makinesi. Masaların üzerinde dosyalar ve gazete kupürleri serilmişti. Dizüstü bilgisayarı açıktı ve boş ekranı bu hikâyeyi kitaplardan, okuyan yüz binlerce kişiye canlandıracak olan sözcüklerle dolmayı bekliyordu.</span></p>

  <p class="msoplaintext"><span class="calibre19">   Jay hepsine sırtını dönerek taze bir fincan kahve için mutfağa gitti. Kahve makinesi, içinden çıktığı kutunun yanındaydı. Dolaplara karton tabaklar ve bardaklar, buzdolabına bira, derin dondurucuya pizza ve donmuş yemekler doldurmuştu. Beş yıl önceki boşanmasından sonra yemek işini lokanta aşçılarına bırakmıştı. Kendisi için yemek hazırlamak, yalnızca onu paylaşacak kimsesi olmadığını hatırlatıyordu.</span></p>

  <p class="msoplaintext"><span class="calibre19">   Christine'i özlüyor değildi. Onun bir zaman olduğu kişiyi, -sevimli, tatlı, fazla bir talebi olmayan- kızın kaybını arada sırada hissederdi. Kendisini terkeden karısı ise bambaşka bir konuydu. Geçmişe bakıldığında uyumsuz oldukları baştan belliydi. Christine'in içinde köklü bir istikrar ihtiyacı vardı; kendisiyse uçarıydı. Aralarında aniden oluşan o parlak ve sıcak aşk çok geçmeden soğumuş ve tatminsizliklere dönüşmüştü. Tatminsizlik kırgınlık, kırgınlık ıstırap doğurmuştu. Ve ıstırapla birlikte gelen de düşkırıklığıydı.</span></p>

  <p class="msoplaintext"><span class="calibre19">   Ve nefret. Christine benden nefret etmiş olmalı. Hâlâ da ediyordur.</span></p>

  <p class="msoplaintext"><span class="calibre19">   Son bir haftadır kafasından uzaklaştırmaya çalıştığı düşünceler birer birer sızıyordu şimdi. Zaten yorgun olduğunda asla yüzeyden uzakta değillerdi ki. Eski karısına, geçen hafta birkaç günlüğüne yeniden yaşamına girdiği için lanetlet yağdırıyordu. Karşılaşmaları her ne kadar bir rastlantı olmuşsa da. Christine'i çoktan geride bırakmıştı ama onun, kendisinin onayı ve bilgisi olmadan yaptığı şeyleri unutabileceğim hiç sanmıyordu.</span></p>

  <p class="msoplaintext"><span class="calibre19">   Hayalinde gür kumral saçları ve gök mavisi gözleriyle oğlanın onun yanında durduğunu görebiliyordu.</span></p>

  <p class="msoplaintext"><span class="calibre19">   Christine benden nefret etmiş olmalı. Hâlâ da ediyordur.</span></p>

  <p class="msoplaintext"><span class="calibre19">   Mutfak dolaplarının boyasını sökecek kadar sert kahvesini yudumlayarak boş yemek odasından geçip operasyon merkezine döndü.</span></p>

  <p class="msoplaintext"><span class="calibre19">   Dört yatak odası, üç banyosu ve iki kat yüksekliğinde tavanlı oturma odasıyla ev ihtiyacından çok büyükse de, bu boyutlar alışkın olmadığı şeyler değildi. Eudora eteklerindeki evi bunun iki katıydı ve Brooks ailesinin babaevi yanında bir bungalov gibi kalırdı. Evi, kendisini kuşağının Kötü Brooks'u olarak niteleyen ve geleceğinin serserilik ve ayyaşlık olduğunu söyleyen insanları etkilemek, kıskandırmak ve başarısını yüzlerine çarpmak için inşa ettirmişti. Yalnızca bir bölümünde yaşardı ve gösterişin onca bir anlamı yoktu. İki yatak odalı bir dairede yaşamakla da aynı derecede tatmin olabilirdi.</span></p>

  <p class="msoplaintext"><span class="calibre19">   Ancak bunun ne anlama geldiğini pek bilemiyordu; yaşamında hiç tatmin hissetmiş değildi. Çocukluğundan beri hatta ondan öncesinden beri bir huzursuzluğu vardı. Bütün yaşamı boyunca, annesi onun ne kadar huzursuz bir bebek olduğundan şikâyet etmekten zevk almıştı. Doğmak için bile acele edip zamanından iki hafta önce dünyaya gelmiş ve o zaman da doktoru bile beklememişti.</span></p>

  <p class="msoplaintext"><span class="calibre19">   "Ananın rahminden düştüğünde koşmaya başladın çocuk" derdi Hooter Amcası.</span></p>

  <p class="msoplaintext"><span class="calibre19">   Ama ne yazık ki Johnnie Walker'in verdiği bilgeliğine rağmen Hooter Amcası onun neye ve nereye koştuğu hakkında bir imada bulunmuş değildi. Genel kanı başbelası olduğuydu ve Jay de bunu doğrulamak için elinden geleni yapmıştı. Brooks aile adına sayısız kereler bir yük ve bir felaket olmuş ama her seferinde olaylardan tertemiz sıyrılıvermesini bilmişti.</span></p>

  <p class="msoplaintext"><span class="calibre19">   Camlan kıran, küçük yasaları ve büyük gelenekleri çiğneyen Brooks oydu. Brooks ailesinin okulu olan Auburn'u terkedip Purdue'de bir beyzbol bursu alan oydu. Brooks aile mesleği olan hukuka burun kıvıran, karısının terkettiği koca oydu. Ama aynı zamanda şöhret ve servet yapan, New York ve Hollywood'un peşinde koştuğu ve Amerika'nın bütün tanınınmış dergilerinin ya kapağında ya içinde boy gösteren Brooks da o olmuştu.</span></p>

  <p class="msoplaintext"><span class="calibre19">   Bütün bunların içinden bir kitap çıkardı ama Jay bunu yazmayı arzulamıyordu. Yabancıların dolaplarında iskelet aramayı, onların yaşamlarındaki çarpıklıklardan bir anlam çıkarmayı tercih ediyordu. Ve bu yüzden de Deer Lake'e gelmişti.</span></p>

  <p class="msoplaintext"><span class="calibre19">   Siz bir vampirden farksız bir vurguncusunuz. Gerçek bir hayalgücü yoksunluğunu gidermek için kurbanların yaşamlarını ve acılarını çalmaya çalışan adi bir yazar.</span></p>

  <p class="msoplaintext"><span class="calibre19">   Ellen'in sözleri zihninde çınlıyordu. Kendi kendine bunun önemli olmadığını, onunla bir ilişkiye girmeyeceği için kendisi hakkında düşüncelerinin önemli olmayacağını söylüyordu. Buraya bir amaçla gelmişti ve o da Ellen North'la yatmak değildi.</span></p>

  <p class="msoplaintext"><span class="calibre19">   Oturma odasının büyük duvarındaki yüksek pencerelerin önünde durup dışardaki acımasız beyaz manzaraya baktı. Emlakçı buraya Ryan Koyu demişti ama koy falan değil ıssızlığın kıyısında bir bataklık, Deer Lake'in kuzeyinde yerli halkın Dinkytown dediği yerdi. 'Koy'un suyu kar yığınları altında donmuş bir çöldü şimdi.</span></p>

  <p class="msoplaintext"><span class="calibre19">   En yakın ev sık bir çamlık arkasında olup çeyrek mil kuzeydeydi. Doğuya bakınca Deer Lake'in bataklığa ve tarlalara yaklaşan son evlerini görüyordu; küçük, kutu gibi evlerin bacalarından kış beyazı göğe dumanlar yükseliyordu. St. Elysius Kilisesi'nin damlar üzerinden yükselen kuleleri gökyüzüne çevrili bir çift mızrak gibiydi. Kiliseyle arasında tahminine göre bir mil bile olmadığı halde kuleler çok daha uzak görünüyordu. Burada mesafeyle ilgili olmayan bir ıssızlık vardı.</span></p>

  <p class="msoplaintext"><span class="calibre19">   Josh Kirkwood'un ceketi buralarda bir yerde bulunmuştu. Ruth Cooper adında bir kadın köpeğini dışarı çıkarmış ve Labrador ceketi çalılıklar arasında bulup getirmişti. Ve Ryan Koyu da araştırmanın ve medyanın merkezi olmuştu.</span></p>

  <p class="msoplaintext"><span class="calibre19">   Jay, haber filminde Paul Kirkwood'un karlar arasında diz çöküp oğlunun ceketi elinde olduğu halde, "Tanrım! Josh! Josh! Tanrım! Hayır!" diye hıçkırdığını hatırlıyordu.</span></p>

  <p class="msoplaintext"><span class="calibre19">   O ıstırabı hâlâ duyuyor, onun bir kargı gibi vücudunu geldiğini hissediyordu. Bir anlığına kendini Paul Kirkwood'un yerine koydu. Oğlundan geriye yalnızca bir ceketle çılgın birinin bıraktığı bir not kalmış olsaydı kendisini parçalayacak olan o kavurucu paniği hayal etti.</span></p>

  <p class="msoplaintext"><span class="calibre19">   Bu duygu âdeta bir tokat gibi çarpmıştı yüzüne. Ezici, parçalayıcı. Buraya getirdiği acıdan dokuz kere daha keskin. Bir mazohist olduğu için kendine küfürler yağdırarak görüntüyü uzaklaştırdı. Bu insanların hissettiklerini hissetmesi gerekmezdi, onu yalnızca kâğıda geçirmesi yeterliydi.</span></p>

  <p class="msoplaintext"><span class="calibre19">   Bunu aklından uzak tutmamaya kararlı olarak kahvesini bıraktı, ceketini aldı, kapıya doğru yürüdü.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Christianson ve Kirkwood muhasebe şirketi The Omni Complex tumturaklı adını taşıyan yeni, iki katlı bir binadaydı. Girişteki kiracılar listesinde binada ayrıca bir emlakçı, bir sigorta şirketi ve iki de avukat yazıhanesi olduğu anlaşılıyordu. Christianson ve Kirkwood ikinci kattaydı.</span></p>

  <p class="msoplaintext"><span class="calibre19">   Jay yukarı çıktı, kapıyı buldu ve o güne kadar gördüğü bin tane dış bürodan farksız bir dış büroya girdi: Beyaz duvarlarda taklit güneydoğu sanat eserleri, büyük saksı içinde bir palmiye, meşe ve saman rengi döşeme karışımı mobilyalar. Kızıl saçlı bir' sekreter başını bilgisayarından kaldırdı ve Jay'i tanıyınca bir an sarsıldı.</span></p>

  <p class="msoplaintext"><span class="calibre19">   Jay gülümseyerek, "Bay Kirkwood içerde mi?" diye sordu. Adım Jay Butler Brooks. Eğer serbestse bir iki dakika görüşmek istiyordum."</span></p>

  <p class="msoplaintext"><span class="calibre19">   Sekreter bir an soluksuz kalmıştı, çilli yüzünde mavi gözleri gümüş dolarlar kadar iriydi. Sesi tutulmuş bir tavırla yerinden kalkıp Paul Kirkwood'un odasına girdi. Jay rahatlıktan çok dekor için seçilmiş kanepeye baktı ve ayakta durmayı tercih etti. Meşe kaplama sehpanın üzerindeki eski bir People dergisinde kendisi vardı. Cinayet Patronu: Jay Butler Brooks Gerçek Olayları Yazarken Dünyanın Parasını Vuruyor.</span></p>

  <p class="msoplaintext"><span class="calibre19">   "Bay Brooks." Paul Kirkwood yüzünde yakışıklı bir gülümsemeyle odasının kapısında belirdi. "Sizinle tanışmak benim için büyük bir şeref."</span></p>

  <p class="msoplaintext"><span class="calibre19">   Jay yürüyerek aralarındaki mesafeyi kapattı. "İnsanlara habersiz uğramak gibi kötü bir huyum vardır. Umarım sizi uygunsuz bir anda rahatsız etmemişimdir."</span></p>

  <p class="msoplaintext"><span class="calibre19">   "Hayır hayır." Kirkwood, Jay'in uzattığı elini sıktı ama el tutuşu biraz kararsızdı. "Odama buyrun. Kahve içer miydiniz, Bay Brooks."</span></p>

  <p class="msoplaintext"><span class="calibre19">   "Teşekkür ederim, hayır."</span></p>

  <p class="msoplaintext"><span class="calibre19">   Paul sekreterine rahatsız edilmemeleri talimatını verirken Jay de bir an odaya bakarak Josh'un babası hakkında ipuçları elde etmeye çalıştı. Dış büroda olduğu gibi burası da düz ve.. yuvarlak modern çizgilerle meşe kaplamaydı. Koyu yeşil bir duvarda çerçeveli bir orman ördekleri resmi vardı. Bir diğerinde diplomalar ve beratlar asılıydı. Büro düzenli ve temizdi, biraz aşırı denecek kadar. Masa üzerindeki açık dosya olmasaydı Jay bir mobilya mağazasının gösteri salonuna girdiğini sanacaktı. Paul Kirkwood'un burada yaşadığını gösteren tek şey kanepe üzerindeki titizlikle katlanmış yeşil kareli battaniyeydi.</span></p>

  <p class="msoplaintext"><span class="calibre19">   Paul kapıyı arkasından kapatırken, "Yargıç Franken'e suni teneffüs uyguladığınızı okudum gazetede" dedi. "Çok garip ve nahoş bir iş olmalı."</span></p>

  <p class="msoplaintext"><span class="calibre19">   "Yargıcın neler hissettiğini bir düşünün" dedi Jay. Kitaplıktaki çerçeveli bir resim gözüne ilişmişti: Kendisine bol gelen beyzbol forması içinde Josh, zayıf ve yakışıklı yüzünde babacan bir sırıtmayla Paul de gururla yanında diz çökmüş. Görüntü Jay'i beklenmedik bir anda yakalamıştı. "Josh bayağı bir atlet desenize" diyerek başını resimden salladı. "Beyzbol, hokey. Kaçırıldığı gece hokey oyunundaydı, değil mi?"</span></p>

  <p class="msoplaintext"><span class="calibre19">   "Evet. Squirts takımında kanat oyuncusudur. Hannah o akşam onu alacaktı ama hastanede işi çıkıp gecikince..."</span></p>

  <p class="msoplaintext"><span class="calibre19">   Dikkatle konuşuyor, sesindeki suçlamayı saklamaya çalışıyordu, ancak yine gömlekten çıkmamakta ısrar eden kahve lekesi gibi ima hep oradaydı. Duygu yanıtın dokusuna işlemişti.</span></p>

  <p class="msoplaintext"><span class="calibre19">   "Çektiğiniz acıya üzüldüm" dedi Jay. "Bu olayın sizin ve karınızın üzerinde nasıl bir etki yaptığını tahmin edebiliyorum. Ve sonra da bunu yapanın tanıdığınız ve güvendiğiniz biri çıkması... Sizin için büyük bir şok olmuş olmalı."</span></p>

  <p class="msoplaintext"><span class="calibre19">   "Akıl almayacak kadar" diye mırıldandı Paul.</span></p>

  <p class="msoplaintext"><span class="calibre19">   "İzin verirseniz neden geldiğimi anlatayım, Bay Kirkwood."</span></p>

  <p class="msoplaintext"><span class="calibre19">   Jay masanın arkasına geçti, dar pencereden kışın pisliğiyle kabuk tutmuş arabalarla dolu otoparka baktı.</span></p>

  <p class="msoplaintext"><span class="calibre19">   "Burada olanlar ülkenin ilgisini çekti. Küçük bir yerde böyle bir olayın gerçekleşmesi pek çok insanı etkiler. Minnesota'nın Deer Lake'i gibi bir yerde böyle şeyler oluyorsa her yerde olabilir demektir. İnsanlar bunun neden olduğunu anlamak ve böyle bir şeyin olmasını önlemek için neler yapabileceklerini öğrenmek isterler."</span></p>

  <p class="msoplaintext"><span class="calibre19">   "Josh'un kaçırılması hakkında bir kitap yazmak istiyorsunuz."</span></p>

  <p class="msoplaintext"><span class="calibre19">   "Belki. Herhalde. İlgi çeken bir hikâye. Karmaşık. Zorlayıcı. Dava görüldükçe bunun daha da artacağına eminim."</span></p>

  <p class="msoplaintext"><span class="calibre19">   "Ve bir anlaşma yapmak istiyorsunuz, öyle mi?"</span></p>

  <p class="msoplaintext"><span class="calibre19">   Jay masanın üzerinde özenle yerleştirilmiş şeyleri incelemekten vazgeçip başını kaldırdı. Paul Kirkwood'un kestane rengi gözlerinde dolar işaretleri vardı.</span></p>

  <p class="msoplaintext"><span class="calibre19">   Anlamazlıktan gelerek, "Anlaşma mı?" dedi.</span></p>

  <p class="msoplaintext"><span class="calibre19">   Kirkwood omuzlarını silkti. "Inside Edition bana yüz bin dolar önerdi."</span></p>

  <p class="msoplaintext"><span class="calibre19">   Ve sen de benim bunu yükseltmemi bekliyorsun, diye düşündü Jay. Bu durumu daha önce de yaşamıştı. Mağdurlar kimi zaman kendisini kapıdışarı ederler, çektiklerinin bir kitaba konu olması fikri karşısında dehşete düşerlerdi; kimi zaman da sanki kitabı yazmak için suçu kendisi işlemiş gibi çektiklerinin bedelini ondan isterlerdi. Sonra da dünyanın Paul Kirkwood'ları vardı. Paul Kirkwood'un tüm gözeneklerinden ter yerine açgözlülük fışkırıyordu. Ve Ellen beni vurguncu olarak görüyor...</span></p>

  <p class="msoplaintext"><span class="calibre19">   "Ben anlaşma yapmam, Bay Kirkwood. Benim yazdığım biyografi değildir. Bu hikâyede pek çok kişi yer alacak. Eğer herbirine kitabın bir kısmını verecek olursam o zaman hikâyenin onların görüş açılarına göre çarpıtılma tehlikesiyle karşı karşıya kalırım. Bazı insanların düşündüklerinin aksine benim ahlak kurallarım vardır ve bunları da uygularım."</span></p>

  <p class="msoplaintext"><span class="calibre19">   "Ve sizin 'ahlak kurallarınız' bir kitaptan kazanacağı milyonları paylaşmayı içermiyor, öyle mi? Bir insanın yaşamındaki olayları yazıp da onları bu işten yararlandırmamanızı aklım almıyor doğrusu."</span></p>

  <p class="msoplaintext"><span class="calibre19">   "Şöyle açıklayayım, Bay Kirkwood: İşlenen suç, yargılanma ve bütün bunlar aleni kayıtlardır. Eğer benimle konuşmak isterseniz kitabıma sizin görüşünüzü yansıtabilirim. Eğer konuşmak istemezseniz başkalarının ifadesine ve olayların kayıtlarına dayanarak fikir geliştirmek zorunda kalacağım. Seçim size ait."</span></p>

  <p class="msoplaintext"><span class="calibre19">   "Bu benim yaşamım" dedi Paul. "Benim hakkım..." Jay gözlerini kıstı.</span></p>

  <p class="msoplaintext"><span class="calibre19">   Paul yanlışını hemen düzelterek, "Josh benim oğlum" dedi. "Bundan bir pay almak hakkı onun."</span></p>

  <p class="msoplaintext"><span class="calibre19">   Jay o konuda Minnesota uçağına binmeden bir karara varmıştı. Daha önce hikâyelerini anlattığı mağdurlara olduğu gibi Josh'a da bir fon ayıracaktı. Telif ücretinin ve kitap satışlarının esaslı bir kısmı oraya gidecekti. Bu her zaman izlediği yoldu ve bilinen nedenlerle basından kesinlikle gizlediği bir uygulamaydı.</span></p>

  <p class="msoplaintext"><span class="calibre19">   Bu bilgiyi Paul Kirkwood'dan da saklamaya karar verdi. Paul sınavdan başarıyla çıkmamıştı. Benim yaşamım... hakkım.. Inside Edition bana...</span></p>

  <p class="msoplaintext"><span class="calibre19">   "Bakın size ne diyeceğim, Bay Kirkwood" dedi. "Josh'un içinde bulunduğu durumdan çok daha iyisini hakettiğinden eminim.</span></p>

  <p class="msoplaintext"><span class="calibre19">   Sözü öylece havada bırakıp yürüdü, kapıyı açacakken durdu.</span></p>

  <p class="msoplaintext"><span class="calibre19">   "Telefon numaramı sekreterinize bırakacağım. Biraz düşündükten sonra isterseniz beni arayabilirsiniz... eğer Hard Copy ve Oprah programları arasında bir zaman bulabilirseniz tabii."</span></p>

  <p class="msoplaintext"><span class="calibre19">   Paul öfkesinden kendi kendini yiyerek çıkan adamın arkasından baktı. Namussuz. Ahlaka ve hikâyesinin doğruluğuna düşkündü ama para ödemeye yanaşmıyordu. Arada beş milyon doları kıvıracak ve kendisine o. serveti sağlayan insanın ıstırabına gülecek cesareti bulacaktı.</span></p>

  <p class="msoplaintext"><span class="calibre19">   Hakkım... Paul öyle düşündüğü için suçluluk hissediyor değildi. Bir şey onun da hakkıydı. O da mağdurlardan biriydi.</span></p>

  <p class="msoplaintext"><span class="calibre19">   Ancak bir yanıyla hakkı olanda ısrar ederken bir yandan da hastanedeki Josh'u düşünüyor ve iki hafta önceki o gecenin görüntüleri kafasını dolduruyordu. Panik ve vicdan, azabı anaforuna kapılmış gibi hepsi içinde dönüp durmaktaydı.</span></p>

  <p class="msoplaintext"><span class="calibre19">   Josh'un o çılgın "Hayır!" çığlıkları kulaklarında çınlıyordu. Ellerini kulaklarına bastırdı. Hayalleri görmemek için gözlerini sımsıkı kapatıyorsa da, oğlunun hastane yatağında çırpınışını görüyordu ve oğlanın attığı her tekme midesine iniyor gibiydi.</span></p>

  <p class="msoplaintext"><span class="calibre19">   Dudakları arasından ince bir çığlık koptu, masasının ardındaki koltuğa çöktü. Vücudu titremelerle kasılıyordu. Ağ çarpıldı. Beynindeki kaos bir tek düşünceye dönüştü: oğlum, oğlum, oğlum...</span></p>

  <p class="msoplaintext"><span class="calibre19">   Sonra da suçluluk geldi. Bir duvar gibi. Alt çekmeceyi açmaya iten şey suçluluktu. O kader gecesinden kalan telesekreter bandını saklamaya iten şey suçluluktu. Bandı mektup dikte etmek için aldığı ama hiç kullanmadığı küçük ses alma cihazının içinde tutuyordu.</span></p>

  <p class="msoplaintext"><span class="calibre19">   Küçük siyah dörtgeni masanın üzerine koydu, düğmeye bastı. Ve Josh'un sesi hepsinin yaşamlarını karanlık bir patikaya sokan yol kavşağından kendisine uzandı.</span></p>

  <p class="msoplaintext"><span class="calibre19">  </span></p>
</body>
</html>
