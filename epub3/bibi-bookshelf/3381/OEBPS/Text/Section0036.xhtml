<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ SEKİZİNCİ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Pazartesi sabahı Pioneer Press'te Bilimkurgu Kovboyları'nın taciz edildiği hakkında bir yazı çıkmıştı. Hemen ardından belediye başkanından, iki eyalet senatöründen ve üç kongre üyesinden telefonlarla bir dava tehdidi geldi. Daha ilk fincan kahvesi soğumadan Rudy, Ellen'in odası kapısında belirmişti</span></p>

  <p class="msoplaintext"><span class="calibre19">   Ellen masanın üstündeki okuma lambasının boynundaki parmak izi tozlarını silerken, "Bir dava açacak dayanakları yok" dedi. "Priest çocuklarının gerçekten kötü çıkabilecekleri korkusuyla ne diyeceğini şaşırmış durumda. Mitch'in o çocukları toplayıp sorguya çekme hakkı vardı."</span></p>

  <p class="msoplaintext"><span class="calibre19">   Rudy her nasılsa kravatını gömlek yakalarından birinin üstünden bağlamayı başarmıştı. Sarı ve yeşil kravat adamı boğmaya hazırlanan bir yılan havası veriyordu.</span></p>

  <p class="msoplaintext"><span class="calibre19">   "Ellen, o program ulusal dikkati üstünde toplamıştır. Onu destekleyenlerin kimler olduğu hakkında bir fikrin var mı?"</span></p>

  <p class="msoplaintext"><span class="calibre19">   Paralı insanlar. Yerel ve eyalet düzeylerinde sözü geçen insanlar. Rudy'nin yalakalık ettiği ya da mesleğinin bir noktasında yalakalık edeceği insanlar.</span></p>

  <p class="msoplaintext"><span class="calibre19">   "O programı ben de imzaladım." Steiger pencerenin yanında durup sanki merdivenlerde öfkeli bir kalabalık beklermiş gibi dışarı baktı. Pantolonunun cebinden Tumms mide tableti kutusunu çıkartıp iki tanesini ağzına attı.</span></p>

  <p class="msoplaintext"><span class="calibre19">   "Program gerçekten güzel" dedi Ellen. "İçinde birkaç çürük olması senin suçun değildir."</span></p>

  <p class="msoplaintext"><span class="calibre19">   "Savcılığa dava açmalarına izin veremeyiz."</span></p>

  <p class="msoplaintext"><span class="calibre19">   "Yalnızca kuru gürültü yapıyorlar, başka bir şey değil."</span></p>

  <p class="msoplaintext"><span class="calibre19">   Bir bildiri yayınlayıp onları rahatlatamaz mısın?"</span></p>

  <p class="msoplaintext"><span class="calibre19">   Ellen adamın korkaklığını kınayacakken kendini tuttu. "Rudy, o çocukların Cadillac'ı yaktıklarına inanmam için pek çok nedenim var. Onları yatıştıracak değilim. Ya sonunda Priest'in kaçırılmalarda Wright'a yardım ettiği ortaya çıkarsak?"</span></p>

  <p class="msoplaintext"><span class="calibre19">   "Yalan makinesi testinden geçti. O'Malley saldırıya uğradığında St. Peter'deydi..."</span></p>

  <p class="msoplaintext"><span class="calibre19">   "Megan'a saldıranın Wright olduğunu biliyoruz. Bu Priest'ı suçlu olmaktan kurtarmaz. Kendine manevra yapacak saha kazanmak için şu anda bize çamur atmaya uğraşıyor olabilir."</span></p>

  <p class="msoplaintext"><span class="calibre19">   Ellen adamın elini kıvırcık saçları üzerinden geçirmesine baktı. Zihninin yağlı çarklarının bu ikilemden kendisinin yararına bir sonuç çıkarmaya çalışmak için döndüklerini duyacaktı neredeyse.</span></p>

  <p class="msoplaintext"><span class="calibre19">   "Sakin ol" dedi. "Halk, Priest'ten yana olacaktır. Sig Iverson, Priest'ten yana olacaktır. Sen tarafsız kalabilirsin. Burada kötü kişi benim. Sen bir şey kaybedecek değilsin, Rudy. Eğer Priest'ın çocukları kaçıran kişi olduğu ve Bilimkurgu Kovboyları'nın o arabayı yaktıkları ortaya çıkmazsa."</span></p>

  <p class="msoplaintext"><span class="calibre19">   Adamın yüzünde rahatlamadan paniğe kadar bir dizi ifadenin bir anda geçişini seyrederken Ellen az daha kahkahayı basacaktı. Rudy bunlardan hangisine karar vereceğine bilemez bir haldeydi.</span></p>

  <p class="msoplaintext"><span class="calibre19">   "O demeci sen verebilirsin" dedi Ellen. Adamın yanına gidip yakasını kravatından kurtardı. '"Devam eden soruşturmalar hakkında herhangi bir yorum yok.' Bana güveniyorsan, bunu kuşkuya yer bırakmayacak ciddi bir ifadeyle söylersin. O hiç bir şey söylemeyen dans ve şarkı numarası. Fred Astaire bile bunu senden iyi yapamaz, Rudy."</span></p>

  <p class="msoplaintext"><span class="calibre19">   Rudy duvarda asılı çerçeveli bir diplomanın camında bakmaya çalışırken kaşlarını çattı. "Adaylığını koyduğunda o sivri dilinin sana pek yararı dokunmayacak," dedi.</span></p>

  <p class="msoplaintext"><span class="calibre19">   "Sana bir milyon kere söyledim, Rudy, benim Savcılık makama adaylığımı koymaya niyetim yok."</span></p>

  <p class="msoplaintext"><span class="calibre19">   Adam bunu her zamanki gibi yarım kulakla dinledi yine.</span></p>

  <p class="msoplaintext"><span class="calibre19">   "Jay Butler Brooks nerede?" diye hırçın bir sesle sordu. "Ona burada daha sık rastlayacağımı umuyordum. Kendisi iyi bir roman çıkaracağı bir fikir satmak istiyorum."</span></p>

  <p class="msoplaintext"><span class="calibre19">   "Yaşam öykünü mü?"</span></p>

  <p class="msoplaintext"><span class="calibre19">   "Bir taşra avukatının meslek yaşantısı" dedi Rudy gayet ciddi bir sesle. "Zamanında çok ilginç davalarla karşılaştım Warneky kardeşlerin yanlarında çalıştırdıkları adamın üstüne bir inek devirdikleri zaman örneğin. Olay kaza gibi görünüyordu ama..."</span></p>

  <p class="msoplaintext"><span class="calibre19">   Ellen saatini gösterdi. "Bunun çok esaslı bir hikâye olduğuna eminim, Rudy, ama beş dakikaya kadar Grabko'nun odasında olmam gerek. Josh Kirkwood'un sağlık kayıtlan konusunda karar verecek. Seni daha sonra bilgilendiririm."</span></p>

  <p class="msoplaintext"><span class="calibre19">   Ellen dışarı çıktı, Phoebe'nin yanına uğrayıp Rudy çıktıktan sonra kapıyı kilitlemesini söyledi. Gazetecilerden kaçınmak için arka merdivenlerden çıktı, inşaatçıların iskelelerinin altından geçti, lacivert ceketine talk pudrası gibi sıva tozu yağarken içinden bir küfür savurdu. Üstünü silkelerken bir sütunun arkasına gizlenip büyük holün durumuna baktı.</span></p>

  <p class="msoplaintext"><span class="calibre19">   Aile mahkemesinde duruşma vardı. Eskiden Yargıç Franken'in salonu olan odanın önündeki hol hepsi birbirlerine öfkeyle bakan analar, babalar, çocuklar, kasaba sosyal hizmetlileri ve avukatlarla doluydu. Onların ötesinde Yargıç Grabko'n salonunun kapısı önünde ve balkonda Grabko'nun kar; bekleyen saygın basın üyeleri yerlerini almışlardı.</span></p>

  <p class="msoplaintext"><span class="calibre19">   Beni bekliyorlar, diye düşündü Ellen. Pioneer Press Christopher Priest'le mülakat atlatmasına kızmışlardı ve hınçlarını ondan çıkaracaklardı.</span></p>

  <p class="msoplaintext"><span class="calibre19">   "Eğer bana özel bir demeç verirseniz sizi ellerinden kurtarırım."</span></p>

  <p class="msoplaintext"><span class="calibre19">   Ellen arkasına döndü. Adam Slater arkasından yaklaşmıştı ve elini uzatsa tutacağı kadar yakınındaydı.</span></p>

  <p class="msoplaintext"><span class="calibre19">   "Hiç pes etmezsin, değil mi?"</span></p>

  <p class="msoplaintext"><span class="calibre19">   "Yeni kuşağın odaklanmayı bilmedikleri çok rastlanılan yanlış fikirdir. Demek gerçekten Bilimkurgu Kovboyları'nın peşine düşüyorsunuz? Onlar büyük başarı hikâyesi olarak kabul ediliyorlardı. Doğru yola çekilmiş kötü gençler, sosyopatinin içlerinden kurtarılmış, güçlerini insanlığın iyiliği için kullanılmak üzere eğitilenler. Herkesin inandığı bu. Bir tek istisna var: O da sizsiniz."</span></p>

  <p class="msoplaintext"><span class="calibre19">   Ellen ezberden okurmuş gibi, "Program çok esaslıdır" dedi. "Çocukların patlamayla bir ilgilerinin çıkmayacağını umut ederim."</span></p>

  <p class="msoplaintext"><span class="calibre19">   "Ya kaçırılmalar?"</span></p>

  <p class="msoplaintext"><span class="calibre19">   "Kimse onların kaçırılma olaylarının zanlıları olduğunu söylemiş değil." Ellen, Grabko'nun kapısına ve önündeki kalabalığa telaşla baktı. Giderek huzursuzlanıyor gibiydiler ve Costello da henüz görünmemişti. Ya erkenden içeri girmişti ya da girmek için zaman kolluyordu. Ellen her iki durumda da hapı yutmuştu. Yanımda bir memur getirmeliydim.</span></p>

  <p class="msoplaintext"><span class="calibre19">   "Dr. Wright'ın bütün yakın dostları ve mesai arkadaşları hakkında rutin soruşturmalar yapılıyor" dedi. "Şimdi izin verirseniz Yargıç Grabko'ya gitmem gerek, Bay Slater. Ben sözümü tuttum. Sıra sizde."</span></p>

  <p class="msoplaintext"><span class="calibre19">   Slater not defterine son bir satır yazdı, defteri ceketinin cebine sokup alnına düşen saçlarını geriye attı. "Siz hiç merak etmeyin, Bayan North."</span></p>

  <p class="msoplaintext"><span class="calibre19">   Slater aile mahkemesi kalabalığına doğru yürürken gözüne Quentin Adler'i kestirdi. Suçlayıcı parmağını adamın yüzüne doğru sallayarak, "Hey, Kıvırcık! Seninle biraz konuşmamız gerekecek. Beni aldattın" dedi.</span></p>

  <p class="msoplaintext"><span class="calibre19">   Quentin kendinden daha uygun bir hedef arayarak, şaşkınlıkla çevresine bakındı. Yüzü kıpkırmızı kesilirken, "Ben mi?" diye sordu.</span></p>

  <p class="msoplaintext"><span class="calibre19">   Slater adamın göğsüne batırdı parmağını. "O iddialar da uydurmaymış!"</span></p>

  <p class="msoplaintext"><span class="calibre19">   Sesi duvarlarda çınlarken canları sıkılmış gazetecilerin dikkatini çekmişti. Slater, Quentin'i onlara doğru geri geri iteleyerek balkonun kenarında Ellen'in geçebileceği bir yer açmıştı. Ellen başı öne eğik olarak koşar adımlarla Grabko'nun odasının yan kapısına doğru yöneldi. Kendisini gören birkaç kişiye bir iki "Yorum yok!" dedikten sonra kendini içeri attı.</span></p>

  <p class="msoplaintext"><span class="calibre19">   "Bütün ustalık bilektedir, Bay Costello" diyen Grabko ağır çekimdeymiş gibi oltayı nasıl savurduğunu gösterdi.</span></p>

  <p class="msoplaintext"><span class="calibre19">   Costello, Ellen'in bir aylık maaşından fazla olan inci grisi bir takım elbise içindeydi. Gömleği melek kanatları kadar beyazdı, kravatının düğümü kusursuzdu. Onunla Rudy'nin aynı türden olduklarını hayal bile etmek çok güçtü.</span></p>

  <p class="msoplaintext"><span class="calibre19">   Grabko, "Yaşamın pek çok alanında olduğu gibi balık avlamak da bir dikkat yoğunluğu, mantık ve zarafet ister" dedi.</span></p>

  <p class="msoplaintext"><span class="calibre19">   Grabko oltasını ceviz ağacından oymalı duvardaki rafa yerleştirdi. "Sen de balık tutar mısın, Ellen?"</span></p>

  <p class="msoplaintext"><span class="calibre19">   Ellen bir koltuğa otururken, "Yalnızca mecazi anlamda" dedi. Costello yanına otururken, "Sen bir şey avladın mı, Tony?" diye mırıldandı.</span></p>

  <p class="msoplaintext"><span class="calibre19">   "Göreceğiz bakalım."</span></p>

  <p class="msoplaintext"><span class="calibre19">   Yargıç meşin koltuğunun minder yumuşaklığına gömüldü, kırmızı çizgili papyon kravatını düzeltti, hemen sakalını bir kediymiş gibi okşamaya koyuldu. Bir baba kaygısıyla baktı Ellen'e.</span></p>

  <p class="msoplaintext"><span class="calibre19">   "Duyduğuma göre talihimiz varmış ki seni aramızda görebildik" dedi.</span></p>

  <p class="msoplaintext"><span class="calibre19">   "Olayın canıma kast olduğunu sanmıyorum, Sayın Yargıç Yalnızca bir uyarıydı."</span></p>

  <p class="msoplaintext"><span class="calibre19">   "Dr. Wright çok üzüldü" dedi Costello.</span></p>

  <p class="msoplaintext"><span class="calibre19">   "Arabamın havaya uçmasına mı, yoksa o sırada içinde</span></p>

  <p class="msoplaintext"><span class="calibre19">   "Onun kaygısını bilsen gerçekten şaşırırdın, Ellen."</span></p>

  <p class="msoplaintext"><span class="calibre19">   "Doğru, özellikle onu ömrünün sonuna kadar demir parmaklıklar ardında tutmaya niyet ediyorken."</span></p>

  <p class="msoplaintext"><span class="calibre19">   "Bilimkurgu Kovboyları'na yöneltilen suçlamalar da kendisini kaygılandırıyor. Kendisiyle ilişkisi nedeniyle programın zarar görmesini istemiyor."</span></p>

  <p class="msoplaintext"><span class="calibre19">   "Eğer program bir zarar görürse bu programdaki kişilerin davranışları yüzünden olacaktır" dedi Ellen. "Dr. Wright ile meslektaşları çocuklardan birkaçını olduklarından fazla değerli görüyorlar sanırım."</span></p>

  <p class="msoplaintext"><span class="calibre19">   "Bu gençlere karşı elinde bir kanıt var mı?" diye sordu Grabko.</span></p>

  <p class="msoplaintext"><span class="calibre19">   "Şu anda somut bir şey yok. Polis ve CTB üzerinde çalışıyorlar ama bugünlerde ikisi de fazla adam ayıramıyorlar." Costello'ya döndü. "Müvekkilin ve arkadaşları sayesinde."</span></p>

  <p class="msoplaintext"><span class="calibre19">   Costello omuzlarını silkerek sorumluluğu üzerinden attı. "Benim müvekkilim masum bir insandır. Duruşmada da görüleceği gibi."</span></p>

  <p class="msoplaintext"><span class="calibre19">   "Bu da bizi bugünkü işimize getirir" dedi Grabko. Masasının üstündeki kırmızı dosyanın kabına vurdu. "Josh Kirkwood'un sağlık kayıtları. Bunları uzun uzun inceledim."</span></p>

  <p class="msoplaintext"><span class="calibre19">   Ellen soluğunu tutup bekledi.</span></p>

  <p class="msoplaintext"><span class="calibre19">   "Anababanın çocuğunu taciz etmesi korkunç bir suçtur. Kirkwood'larınki gibi bir ailede böyle bir şeyden pek seyrek olarak kuşkulanırız. Aslında bu çok tehlikeli bir yanlışlıktır. Taciz hiçbir sosyoekonomik sınır tanımaz."</span></p>

  <p class="msoplaintext"><span class="calibre19">   Costello koltuğunda öne eğilerek, "Bu tam olarak bizim görüşümüz, Sayın Yargıç" dedi.</span></p>

  <p class="msoplaintext"><span class="calibre19">   "Ancak..." Grabko o anın zevkini çıkararak sözcüğü ağzında uzattı. "Josh Kirkwood'un kayıtlarında olağandışı ve dava için gerekli olabilecek bir şeye rastlamadım."</span></p>

  <p class="msoplaintext"><span class="calibre19">   Ellen tuttuğu soluğunu bıraktı. "Bizim baştan beri dediğimiz gibi."</span></p>

  <p class="msoplaintext"><span class="calibre19">   Costello omzunu hafifçe silkeledi. İnsan kazanırdı da, kaybederdi de. O bu davranışından istediği şeyi elde etmişti. Medyanın dikkati ve kuşku tohumlarını ekme fırsatı.</span></p>

  <p class="msoplaintext"><span class="calibre19">   "Şaşmamam gerekir sanırım" dedi Costello. "Hannah Garrison, Josh'un tedavi gördüğü hastanenin acil servisinin başı. Sevilen, sayılan bir insan, bir doktor ya da hemşireyi herhangi bir olayı kendi gözlüğünden bakmaya ikna edecek bir insan."</span></p>

  <p class="msoplaintext"><span class="calibre19">   "Ve onları kayıtlarda sahtecilik yapmaya ikna edecek biri mi?" dedi Ellen. Hannah'nın çektiği onca ıstıraptan sonra bu yaklaşımı seçtiği için Costello'yu boğabilirdi. "Adımlarına dikkat et, Tony. O ısmarlama İtalyan mokasenini büyük bir bok birikintisine sokmak üzeresin."</span></p>

  <p class="msoplaintext"><span class="calibre19">   "Ben anneyi suçlu olarak göstermeye çalışıyor değilim" diye Costello kendini savundu. "Koca duygusal bakımdan saldırgan ve kırıcı. Kadını zorlamış ya da ikna etmiş olabilir."</span></p>

  <p class="msoplaintext"><span class="calibre19">   "Ve belki Uranüs'te yaşam vardır ama o konudaki tahminlerin de mahkemece kabul edilir bulunmaz" dedi Ellen. "Önümüzdeki konu sağlık kayıtlarıdır. Bu işin ardını bırak da işimize bakalım, Tony."</span></p>

  <p class="msoplaintext"><span class="calibre19">   "Peki." Costello çantasından bir kâğıt çıkardı. "Davanın reddedilmesi için önergemiz."</span></p>

  <p class="msoplaintext"><span class="calibre19">   "Ve bizim de onun aleyhindeki önergemiz." Ellen Cameron'un raporunu uzattı.</span></p>

  <p class="msoplaintext"><span class="calibre19">   Grabko sevdiği öğrencilerin özel ödevlerini alan bir öğretmenin tatmin olmuş tavrıyla iki kâğıdı da aldı.</span></p>

  <p class="msoplaintext"><span class="calibre19">   Costello şapkasından bir tavşan daha çıkararak, "davaya devam edilmesi durumunda yapılan sanık teşhisinin reddedilmesi için başvurumuz."</span></p>

  <p class="msoplaintext"><span class="calibre19">   Ellen oturduğu yerde döndü. "Ne? Neye dayanarak? O iş kitabına uygundu." Grabko'ya döndü. "Sayın Yargıç, o işin adil olması için her önlem alınmıştı."</span></p>

  <p class="msoplaintext"><span class="calibre19">   "Sen orada mıydın, Ellen?"</span></p>

  <p class="msoplaintext"><span class="calibre19">   "Hayır, Bay Stovich bizzat hazır bulundu. Ama ben ekipteki herkesle tek tek konuştum."</span></p>

  <p class="msoplaintext"><span class="calibre19">   Costello kâğıdı Grabko'ya uzattı. "O zaman Dr. Wright'ın avukatının Bayan Cooper'in raporunu yazdığı odaya girmesinin önlendiğini bilmiyorsun."</span></p>

  <p class="msoplaintext"><span class="calibre19">   "Önlenmiş mi?" Ellen kulaklarına inanamamıştı. "Hiç sanmıyorum. Dennis Enberg teşhis sırasında oradaydı. Bayan Cooper'in kırtasiye işlemleri yaptığı odada bulunmamışsa bu onun kendi isteğiyle olmuştur."</span></p>

  <p class="msoplaintext"><span class="calibre19">   "Ben öyle duymadım."</span></p>

  <p class="msoplaintext"><span class="calibre19">   "Kimden?"</span></p>

  <p class="msoplaintext"><span class="calibre19">   "Müvekkilimden..."</span></p>

  <p class="msoplaintext"><span class="calibre19">   "Hah, tam da güvenilir bir kaynak: Psikopat bir çocuk .hırsızı."</span></p>

  <p class="msoplaintext"><span class="calibre19">   "Ve Bayan Cooper'den. Onun da yeminli beyanı ilişiktedir, Sayın Yargıç."</span></p>

  <p class="msoplaintext"><span class="calibre19">   "Sakıncası yoksa o beyanın bir kopyasını isterim" dedi Ellen.</span></p>

  <p class="msoplaintext"><span class="calibre19">   Costello hafifçe sırıttı. "Elbette, Ellen. Büronun her şeyi yazılı olarak ve resmi kanallardan istediğini söylemiştin. Ben de senin kopyalarını bir ulakla gönderdim."</span></p>

  <p class="msoplaintext"><span class="calibre19">   Ellen'in yüzü öfkeden kıpkırmızı kesildi. Ağzını Seni orospu çocuğu der gibi oynatarak Costello'ya baktı. Yüzündeki kendini beğenmiş ifade için onu boğabilirdi, özellikle nedenini çok iyi bildiği için. Adam, Ellen'i kendi oyununa getirmişti. Bir taşra mahkemesinde normal olarak karşılıklı beyanlar telefonla ya da yüzyüze yapılır, formalitelere pek dikkat edilmezdi, kendisi Costello'dan kitaba uygun standart isterken amacı onu cezalandırmak, yavaşlatmak, sinirlendirmekti. Ve şimdi de...</span></p>

  <p class="msoplaintext"><span class="calibre19">   "Nasıl bir ulak gönderdin? Winnipeg yoluyla bir kar kızağı mı? En azından Cuma günü elimde olması gerekirdi"</span></p>

  <p class="msoplaintext"><span class="calibre19">   Costello yüzüne masum ifadesi vererek Grabko'ya döndü. "Bayan Cooper'i ancak Cuma günü öğleden sonra görebildik, Sayın Yargıç. Elimizden geleni yapıyoruz. Ve duruşmaya hazırız. Bu teklifimizin kabulü konusunda hoşgörülü olacağınızı ummuştuk."</span></p>

  <p class="msoplaintext"><span class="calibre19">   Yargıç sakalının beyaz tellerini çekiştirdi. "Önemini yok alarak teklifi reddedemem. Ve genel kurallara bir istisna yapacak kadar iyi bir neden ileri sürüldüğünü kabul zorundayım. Ellen, eğer sence bu, dengeyi bozmuşsa, biraz daha zamana ihtiyacın olduğunu düşünüyorsan..."</span></p>

  <p class="msoplaintext"><span class="calibre19">   "Hayır, Sayın Yargıç. Biz hazırız. Yalnızca bu kadar temelsiz bir şeyle pusuya düşürülmekten hoşlanmadım."</span></p>

  <p class="msoplaintext"><span class="calibre19">   "Bu teklifin değerlendirilmesini yargıca bıraksak nasıl olur, Ellen?" dedi Costello üstünlük taslayan bir sesle.</span></p>

  <p class="msoplaintext"><span class="calibre19">   Grabko gözlüğünü takıp elindeki kâğıda döndü. "Bayan Cooper'in dediğine göre Bay Enberg, raporun doldurulduğu odaya girmek istemiş ama odadaki üç memurdan biri onu geri çevirmiş ve sonra o da ardından dışarı çıkmış."</span></p>

  <p class="msoplaintext"><span class="calibre19">   "İnanmıyorum" dedi Ellen. "Hangi memur? Hemen buraya çağıralım."</span></p>

  <p class="msoplaintext"><span class="calibre19">   Costello hafifçe güldü. "Anlatacaklarının ne kadar önemli olduğunu görünce bize gerçeği söyleyeceğinden hiç kuşkum yok. Kasabadaki her polis müvekkilimin asılacağını umuyor. Olayın tek tarafsız tanığı Bayan Cooper'dir."</span></p>

  <p class="msoplaintext"><span class="calibre19">   Ellen, "Dennis Enberg eğer orada bulunmak isteseydi odaya girmesine engel olunmasını asla kabul etmezdi" dedi.</span></p>

  <p class="msoplaintext"><span class="calibre19">   "Ama bize bunu artık söyleyemez, değil mi, Ellen?"</span></p>

  <p class="msoplaintext"><span class="calibre19">   "Evet öyle, Tony. Senin için çok talihli bir durum. Ellen'in ağzından zehir damlıyordu. "Denny şu anda Henneppin İlçesi Tıp Merkezi'nde paslanmaz bir çelik masa üstünde bir tıp doktoru tarafından ikiye kesilmekte."</span></p>

  <p class="msoplaintext"><span class="calibre19">   "Ellen, lütfen" diye kadını azarladı Grabko. "Memuru çağıracağım, Bay Stovich'le de konuşacağım, ancak bu konuda Enberg kendi adına konuşamayacağı için Bay Costello ile fikirde olmak zorundayım: Bu kişilerin içinde en tarafsızı Bayan Cooper'dir."</span></p>

  <p class="msoplaintext"><span class="calibre19">   "Ama Sayın Yargıç, kendisiyle konuştuğumda Bayan Cooper bana bundan söz etmemişti."</span></p>

  <p class="msoplaintext"><span class="calibre19">   "Bunu özel olarak sormuş muydun?"</span></p>

  <p class="msoplaintext"><span class="calibre19">   "Böyle bir soru sormak için bir nedenim yoktu. Teşhis süreci hakkında uzun uzun konuştuk..."</span></p>

  <p class="msoplaintext"><span class="calibre19">   "Ve kadının normaldışı bir şey olduğunu düşünmek için bir nedeni yoktu" dedi Costello. "Kadın, avukat değil. Polis memuru değil. Normal sürecin ne olduğunu bilemez. Polis memurlarının gerektiği gibi davranacaklarına güvenmişti ve polis de bu güvene ihanet etti."</span></p>

  <p class="msoplaintext"><span class="calibre19">   "Kendisine bunu inandırdığından hiç kuşkum yok" dedi Ellen.</span></p>

  <p class="msoplaintext"><span class="calibre19">   "Yeter, Ellen." Grabko kadının yeminli ifadesini bir kenara bıraktı, "ilgili herkesle konuşup bir karara varacağım. Bugün konuşmamız gereken başka bir şey var mı?"</span></p>

  <p class="msoplaintext"><span class="calibre19">   Costello ellerini kaldırdı. "Başka bir şey yok, Sayın Yargıç."</span></p>

  <p class="msoplaintext"><span class="calibre19">   "Yok efendim."</span></p>

  <p class="msoplaintext"><span class="calibre19">   "Güzel." Grabko önündeki kâğıtları düzeltir gibi yaptı. "Yarın sabah ikinizi de burada göreceğim."</span></p>

  <p class="msoplaintext"><span class="calibre19">   Grabko'nun odasından dış büroya çıkarlarken, "Sen gerçekten çok bayağı bir insansın, Tony" diye mırıldandı Ellen. Yargıcın sekreteri ortadan kaybolmuş, odayı onlara bırakmıştı.</span></p>

  <p class="msoplaintext"><span class="calibre19">   "Neden? Görevimi yaptığım için mi? Müvekkilimin suçlu olduğuna inanmadığım için mi?"</span></p>

  <p class="msoplaintext"><span class="calibre19">   "Onun suçlu olup olmaması senin umurunda bile değil. Sen bu sistemi bir futbol oyunu gibi oynuyorsun. Senin kazanmandan başka hiçbir şey önemli değil. Benim tanklarımı kandırıp kendi pis işlerinde kullanıyorsun. Josh Kirkwood babasına çocuk tacizcisi diyor, annesinin adına leke sürmeye çalışıyorsun. Hannah Garrison'u o sağlık kayıtlarında sahtecilik yapmakla suçlarsan seni dava edeceğini umarım."</span></p>

  <p class="msoplaintext"><span class="calibre19">   Costello incinmiş gibi yaptı. "Senin güvenliğin konusunda gerçekten kaygı duyan birine karşı hiç de iyi bir davranmıyorsun değil bu, Ellen. O otomobilde ölebilirdin."</span></p>

  <p class="msoplaintext"><span class="calibre19">   "Bu senin tarafsız fikrin mi, yoksa bizim bilmediğimiz bir şeyler mi biliyorsun?"</span></p>

  <p class="msoplaintext"><span class="calibre19">   "Evet Ellen, ben yalnızca suçlu bir canavarı beraat ettirmeye çalışmakla kalmayıp seni öldürme komplosuna da karışmış durumdayım. Tanrım, sana söylediğim bir şeyi altında başka anlamlar aramadan kabul edemez misin?"</span></p>

  <p class="msoplaintext"><span class="calibre19">   "Senin iki yüzün olması durumu karmakarışık ediyor." Costello başını salladı. Kendi kendine konuşur gibi, "Her zaman her şeyi üstüne almışsındır" dedi. "İş iştir, Ellen. Mahkeme salonunun karşıt taraflarında duruyor olmamız o kapıdan çıktığımızda düşmanlığımızı bir yana bırakamayız demek değildir."</span></p>

  <p class="msoplaintext"><span class="calibre19">   "Aman, bunu söyleyene bakın hele" diye alay etti Ellen. "Sen asla işinden ayrılmazsın, Tony. Sence günde faturası kesilecek yirmi dört saat vardır. Hiçbir durum, hiçbir ilişki bunun dışında olamaz. Sakın bu konuda benimle tartışmaya kalkışma ve sakın beni kendi tarafına çekeceğine kendini inandırma. Ben senin istediğini elde etmek için neler yapacağın çok iyi bilirim."</span></p>

  <p class="msoplaintext"><span class="calibre19">   Geçmiş, gerçek ya da yalan olduğu kanıtlanamam korkular, duygular ve olaylarla karışmış olarak hep aralarındaydı.</span></p>

  <p class="msoplaintext"><span class="calibre19">   Costello sonunda, "Dikkatli ol, Ellen" dedi. "Beni sokmayı beklerken dışarda gerçek bir yılan olduğunu aklından çıkarma."</span></p>

  <p class="msoplaintext"><span class="calibre19">   "Onun adı da herhalde senin adres defterindedir."</span></p>

  <p class="msoplaintext"><span class="calibre19">   "Senin hayali suçortağın mı?"</span></p>

  <p class="msoplaintext"><span class="calibre19">   "Teknik olarak senin suçortağın demek daha doğru olur</span></p>

  <p class="msoplaintext"><span class="calibre19">   "Senin intikam hayallerinde." Costello ceketini ilikleyip düzelterek kameralara hazırlandı. "CTB'yi arkama salıp Wilhelm'i telefon kayıtlarım için araştırmaya göndermek iyi bir denemeydi. Ama ne yazık ki, bu soruşturmanın nasıl berbat edildiğinin bir göstergesi oldu... ki, onu da basının dikkatine sunmak zorundayım."</span></p>

  <p class="msoplaintext"><span class="calibre19">   "Ne istersen yap, Tony." Ellen'in gülümsemesi bıçak kadar keskindi. "Basın senin bu işle ilgili olabileceğinin kokusunu aldı mı köstebek gibi kazmaya başlayacaktır. O zaman da ne bulacaklarını ancak Tanrı bilir. Hiç merak etme ininden neler çıkacağını görmek için ben de orada olacağım."</span></p>

  <p class="msoplaintext"><span class="calibre19">   Ellen kapıyı açtı ve bir kere olsun Costello'yu kameraların önünde mat etme heyecanıyla dışarı çıktı.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">"Bay Brooks, doğrusunu isterseniz size fazla yardımcı olacağımı pek sanmıyorum" dedi Christopher Priest özür dilemeye gerek duymadan. Yüzü bir mankeninki kadar boş, sesi ifadesizdi.</span></p>

  <p class="msoplaintext"><span class="calibre19">   Adamın odası Jay'in tahmin ettiği gibiydi: Kitaplar ve dosya dolaplarıyla tıka basa dolu küçük bir yer. Masanın üstündeki bilgisayar monitöründen birbiri ardından yıldızlar patlıyordu. Odada akademik kitaplar, ders kitapları ve referans kitapları vardı ama dışarda kapı üzerinde adı yazılı adamla ilgili bir şeyler söyleyebilecek özel eşyalardan eser yoktu. Masanın üstü gereğinden fazla derli topluydu, oda profesörün kendisi kadar kişilikten yoksundu.</span></p>

  <p class="msoplaintext"><span class="calibre19">   "Öğrencilerimden bazıları ve ben Josh'u arama çabasına gönüllü olarak katıldık" diyerek oturdu. "Gönüllü merkezinde bilgisayarlar kurduk, çeşitli network'lerden bilgi alışverişinde bulunduk. Benim bu işe karışmam bu kadarla kaldı."</span></p>

  <p class="msoplaintext"><span class="calibre19">   Jay kuşkularını dile getirdi. "Bu olayı biraz basite indirgemek olmuyor mu, profesör? Araştırmada yardımcı olmayı istediniz, sonra bu işle uğraşan polislerden biri hemen kapınızın önünde saldırıya uğradı, en iyi arkadaşınız tutuklandı... bu olayın bir zift çukuru gibi sizi içine çektiğini hissediyor olmalısınız."</span></p>

  <p class="msoplaintext"><span class="calibre19">   "Eh, biraz bunaltıcı oldu diyebilirim."</span></p>

  <p class="msoplaintext"><span class="calibre19">   "Ve Dr. Garrison da arkadaşınız, öyle mi?"</span></p>

  <p class="msoplaintext"><span class="calibre19">   "Hannah'yı tanırım. Kendisine hayranlık duyarım Olağanüstü bir kadındır."</span></p>

  <p class="msoplaintext"><span class="calibre19">   Jay, Hannah'dan söz ederken profesörün solgun yanaklarının renklendiğini gözden kaçırmamıştı. "Çevremde bu kadar şey olup bitseydi başım dönerdi" dedi. "Şimdi de polis o öğrenciyi -adı Todd Childs'tı galiba- arıyor ve Bilimkurgu Kovboyları'nı araştırıyor. Doğrusu siz kendiniz saldırıya uğramış gibi olmalısınız."</span></p>

  <p class="msoplaintext"><span class="calibre19">   Priest iri camlı gözlüğünün ardından baykuş gibi baktı adama. "Benim işlenen suçlarla bir ilgim yoktu. Kovboyların da."</span></p>

  <p class="msoplaintext"><span class="calibre19">   "Olaylara bakınca çocuklar konusunda akla başka şeyler geliyor."</span></p>

  <p class="msoplaintext"><span class="calibre19">   "Olaylar her zaman göründükleri gibi değildir. Bilimkurgu Kovboyları çok seçkin bir genç grubudur, Bay Brooks. Yetenekleri ve potansiyelleri bakımından titizlikle seçilmişlerdir."</span></p>

  <p class="msoplaintext"><span class="calibre19">   "Yeteneklerinin çoğu yasalara karşı değil mi?"</span></p>

  <p class="msoplaintext"><span class="calibre19">   "Akademik yetenekler" dedi Priest. "Toplumun üretici üyeleri olabileceklerini kanıtlama şansını hak eden çok zeki gençlerdir hepsi."</span></p>

  <p class="msoplaintext"><span class="calibre19">   "Ve hiç kuşkusuz bu fırsat için de minnettardırlar" dedi</span></p>

  <p class="msoplaintext"><span class="calibre19">   Jay. "Bir çocuğa böyle bir armağan sunmak sadakat sağlar. Kovboylar gibi geçmişe sahip olan çocukların d bu sadakati uygunsuz diyebileceğimiz yollardan göstermeleri beklenebilir."</span></p>

  <p class="msoplaintext"><span class="calibre19">   "Ben Kovboyların arkasındayım" dedi Priest. "Bu konuda gereken her şeyi polise ve basına söyledim. Ve de size, Bay Brooks. Eğer buraya bir suç itirafı duyacağınızı umarak gelmişseniz bu konuşmayı daha fazla sürdürmenin anlamı yok."</span></p>

  <p class="msoplaintext"><span class="calibre19">   "Hayır, öyle bir şey demedim..."</span></p>

  <p class="msoplaintext"><span class="calibre19">   "Polise Cumartesi gecesi Tyrell ve diğer iki çocukla kıtlaşmanız hakkında neler söylediğinizi biliyorum" dedi Priest çok garip bir sakinlikle.</span></p>

  <p class="msoplaintext"><span class="calibre19">   "Ben onlara yalnızca olanları anlattım, profesör. Ben taraf tutmuyorum."</span></p>

  <p class="msoplaintext"><span class="calibre19">   "Tutmuyor musunuz?" Adamın ince dudakları birbirine yapıştı. "Bayan North'la birlikte değil misiniz?"</span></p>

  <p class="msoplaintext"><span class="calibre19">   "Bunu da nereden çıkardınız?"</span></p>

  <p class="msoplaintext"><span class="calibre19">   "O yardım toplantısında kendisiyle konuştunuz. Sonra onun arkasından çıktınız." '</span></p>

  <p class="msoplaintext"><span class="calibre19">    Adam onu Garrett Wright'ın karısının yanındaki yerinden gözlemişti demek.</span></p>

  <p class="msoplaintext"><span class="calibre19">   "Bayan North benim çalışmama, kendi felsefesi açısından itirazda bulundu" dedi Jay pek prova edilmiş alaycı bir gülümsemeyle. "Gerçek cinayet hikâyelerini yazıp yayımlamayı Romalılar'ın Hıristiyanlar'ın aslanlar tarafından yenmesini izlemek için bilet satmasıyla eş tutuyor."</span></p>

  <p class="msoplaintext"><span class="calibre19">   Priest bu yanıt üzerinde düşündü. "İlginç bir ilişki. Sizin eserlerinizin okurları şiddetin dehşetinden uzaktırlar aslında, ama belki ikisi de ortak bir çekiciliği paylaşırlar."</span></p>

  <p class="msoplaintext"><span class="calibre19">   "Benim için öyle değil."</span></p>

  <p class="msoplaintext"><span class="calibre19">   "Eh, her şey kişinin algılamasına bağlı, değil mi? Ve algılama neye bağlı? Aynı durum ve gerçeği beş ayrı insana sorun, beş ayrı yorum alırsınız. Bu yüzden deneyimli avukatlar bir görgü tanığı kadar güvenilmez bir insan olamayacağını söyleyeceklerdir size. Bizim fikirlerimiz kişisel algılamamıza dayanır ki, bilim henüz bunu tümüyle anlamış değildir. İlginç şeyler, değil mi?" Priest sanki insanlar başbelalarıymış gibi başını sallayarak bilgisayar ekranına sevecenlikle baktı, "İnsan zihni sonsuz derecede mantıklı ve pragmatik ya da inatçı mantıksızdır. Umutsuz denecek kadar boş bir zihinde bir parlaklık çekirdeği bulunabilir. Bunun gibi parlak bir zekâ da ıslah olmayacak kadar kusurlu olabilir."</span></p>

  <p class="msoplaintext"><span class="calibre19">   "Sizce bizim çocuk kaçıran kişimize bunlardan hangi uyuyor?"</span></p>

  <p class="msoplaintext"><span class="calibre19">   Priest'ın dudaklarının kenarında hafif bir gülümseme belirdi. "Bilemem. İnsan davranışı Dr. Wright'ın alamda benim değil."</span></p>

  <p class="msoplaintext"><span class="calibre19">   "Ama bir proje üzerinde birlikte çalışıyordunuz, değil mi?"</span></p>

  <p class="msoplaintext"><span class="calibre19">   "Öğrenme ve algılama ile ilgili ortak bir projede halen birlikte çalışıyoruz."</span></p>

  <p class="msoplaintext"><span class="calibre19">   "Birbirinizi çok eskiden tanıyorsunuz, değil mi?"</span></p>

  <p class="msoplaintext"><span class="calibre19">   "İkimiz de Penn State'te öğretim üyesiydik."</span></p>

  <p class="msoplaintext"><span class="calibre19">   "Evet ama daha önce de tanışırdınız, öyle değil mi?"</span></p>

  <p class="msoplaintext"><span class="calibre19">   "Neden söz ettiğinizi bilmiyorum." Priest ihtiyatlı konuşuyordu.</span></p>

  <p class="msoplaintext"><span class="calibre19">   Jay masum bir tavır takındı. "Biraz araştırma yapıyordum, bu şeyleri bilirsiniz. Penn State'ten eski bir meslektaşınız hepinizin aynı kentin çocukları olduğunuzu söylemişti."</span></p>

  <p class="msoplaintext"><span class="calibre19">   "Ben Chicago'da yaşadım."</span></p>

  <p class="msoplaintext"><span class="calibre19">   "Onu okumuştum," Jay başını kaşıdı. "Bir arkadaşın yanılması biraz garip, değil mi?"</span></p>

  <p class="msoplaintext"><span class="calibre19">   Priest sabırsızlıkla, "Çocukken Indiana'yı ziyaret etmiş olabilirim ama yaşamımı orada geçirmiş değilim" dedi.</span></p>

  <p class="msoplaintext"><span class="calibre19">   "Şu halde Dr. Wright'ı tanımıyordunuz "</span></p>

  <p class="msoplaintext"><span class="calibre19">   "Penn State'teyken arkadaş olduk."</span></p>

  <p class="msoplaintext"><span class="calibre19">   "İyi arkadaş hem de. Bir şeyleri paylaşan, birbirini kollayan, birbirine yardım eden arkadaşlar."</span></p>

  <p class="msoplaintext"><span class="calibre19">   "Bu sorgulamanın bir amacı mı var, Bay Brooks?"</span></p>

  <p class="msoplaintext"><span class="calibre19">   Jay omuzlarını silkerek gülümsedi. "Yalnızca romanıma bir plan araştırması,, profesör. Ne bulacağımı ya da bulduğum şeyin beni nereye götüreceğini bilemem. Örneğin birden çıkıp Garrett Wright için elinizden gelen her şeyi yapacağınızı söyleyebilirsiniz. Böyle bir yanıtın beni nereye götüreceğini bilemem ki."</span></p>

  <p class="msoplaintext"><span class="calibre19">   "Çıkmaz sokağa." Priest ayağa kalktı. "Bu konuşmayı kısa kestiğim için özür dilerim ama bir derse hazırlanmam gerek, Bay Brooks."</span></p>

  <p class="msoplaintext"><span class="calibre19">   Jay saatine baktı. Fakülte kalemindeki yardımsever genç kadının söylediğine göre Christopher Priest'ın akşama kadar gireceği herhangi bir ders yoktu.</span></p>

  <p class="msoplaintext"><span class="calibre19">   Ayağa kalkarak, "Eh, romanın geri planını güç yoldan denetlemek zorunda kalacağım demek. Bana vakit ayırdığınız için teşekkür ederim, profesör."</span></p>

  <p class="msoplaintext"><span class="calibre19">   Kapıda dönünce Priest'ın ifadesiz bir yüzle kendisine bakmakta olduğunu gördü. "Josh'un kaçırıldığı gece kaza geçiren o öğrenci de Dr. Wright ve sizinle o projede mi çalışıyordu?"</span></p>

  <p class="msoplaintext"><span class="calibre19">   "Evet."</span></p>

  <p class="msoplaintext"><span class="calibre19">   "Hımm. Doğrusu onun bu rastlantıyı nasıl algıladığını merak ederim."</span></p>

  <p class="msoplaintext"><span class="calibre19">   "Korkarım bunu asla öğrenemeyeceğiz. Bu sabah öldüğünü haber aldım."</span></p>

  <p class="msoplaintext"><span class="calibre19">   Jay bu haberin kendisini profesörden daha çok etkilediğini hissetti. Ölüm. Sıradan bir olay gibi, sonradan akla gelmiş gibi, sosyal olarak gerekenden fazla bir vicdan azabı duyulmadan söylenmiş.</span></p>

  <p class="msoplaintext"><span class="calibre19">   Koridora çıktığında kafası karmakarışıktı. Her şeyi harekete geçiren araba kazası olmuştu ve şimdi de Priest için bir iş yapmaya gönderilen öğrenci ölmüştü. Todd Childs, Wright ve Priest'ın öğrencisiydi. Cezaevinde intihar edene kadar tek zanlı olan Olie Swain her iki adamın derslerine dinleyici olarak katılmıştı. Megan O'Malley, Priest'ten kuşkulanmıştı. Ve Priest'ın sayfiye evinin bahçesinde saldırıya uğramıştı.</span></p>

  <p class="msoplaintext"><span class="calibre19">   Christopher Priest de Garrett Wright kadar hikâyenin bir parçası görünüyordu ama kimse aleyhinde bir şey bulamamıştı. Teflon kadar temizdi ve önce Josh'un bulunması ve şimdi de meslektaşına destek vermek için açıkça çalışıyordu.</span></p>

  <p class="msoplaintext"><span class="calibre19">   "Ortak bir proje üstünde çalışıyoruz.."</span></p>

  <p class="msoplaintext"><span class="calibre19">   Yalan makinesi testinden geçmişti.</span></p>

  <p class="msoplaintext"><span class="calibre19">   ".. .hepsi algılamamızda, değil mil"</span></p>

  <p class="msoplaintext"><span class="calibre19">   Priest ve Wright'ın dostlukları çok eskilere uzanıyordu Onları bir okul projesinde ortak olmanın ötesinde düşünmek için fazla bir hayalgücü gerekmezdi. Bir çift keskin ve çıkarcı zihin. Wright, yakışıklı ve etkileyici; Priest, toplum içinde huzursuz ve Hannah Garrison'a âşık. Bu olayda neden daha ilk baştan beri elle tutulamayan bir nesne olmuştu. Fidye istenmemişti. Hannah ve Paul'e kimse düşman değildi. Oraya buraya serpiştirilen deliller bunun bir zekâ oyunu, bir üstünlük taslama konusu olduğunu gösteriyordu. Ancak Josh Kirkwood'u kaçırmak Christopher Priest'e Hannah'ya yakın olma fırsatı, yardımını sunma, dikkati kendisine çekme fırsatı vermişti.</span></p>

  <p class="msoplaintext"><span class="calibre19">   Bu kitap çok satar, diye düşündü. Psikopat profesörlerin içice geçmiş hikâyeleri, ölümcül hasar almış parlak zekâlar.</span></p>

  <p class="msoplaintext"><span class="calibre19">   Ancak Priest'ın Dustin Holloman'ı kaçırma ve o ipuçlarını bırakma fırsatı var mıydı? Polisin gözünün üstünde olduğunu bilerek öylesine bir risk alması akla yatkın görünmüyordu. Sonra Todd Childs vardı...</span></p>

  <p class="msoplaintext"><span class="calibre19">   Jay başka bir koridora girdi. Hazır buraya gelmişken Wright'ın odasına da bakacaktı. Polisler odayı didik aramışlardı kuşkusuz, ancak hakkında yazdığı kişilerin yazdıkları yerlerle ilgili bir hissi olması yine de önemliydi. Bu Wright'ın tümüyle normal çalışma odasını anlatabilmek için normal görünümü altında sapıtmış olabileceği duygusunu daha da vurgulardı. Bu tür bir ürperti okurları kitaplara çekerdi, tıpkı Colosseum'da Romalılar gibi.</span></p>

  <p class="msoplaintext"><span class="calibre19">   Wright'ın bürosunun kapısı aralıktı. Jay bunu görünce birden durakladı. Pack Rat'taki olay hâlâ o günden beri kesilmeyen başağrısı olarak aklından hiç çıkmıyordu. Bu defa bir sürprize uğramamak için duvara sürünerek ilerledi.</span></p>

  <p class="msoplaintext"><span class="calibre19">   Kapıyı bir parmak daha iterken içerde Todd Childs'ı görmeyi ummuyor değildi.</span></p>

  <p class="msoplaintext"><span class="calibre19">   Oda kâğıttan görülmüyordu. Kitaplar raflardan alınıp yere bırakılmışlardı. Ortalık sanki polis baskınına uğramış gibiydi ve bütün bu karışıklığın ortasında da Karen Wright duruyordu. Kadın odanın durumu karşısında şaşkın ve çaresiz bir haldeydi. Ve kendisi de gayet namussuz biri olduğundan bundan yararlanacaktı.</span></p>

  <p class="msoplaintext"><span class="calibre19">   Jay kendisine soylu olabilme fırsatı bırakmadan kapıyı vurarak içeri girdi.</span></p>

  <p class="msoplaintext"><span class="calibre19">   "Bayan Wright?"</span></p>

  <p class="msoplaintext"><span class="calibre19">   Kadın aniden dönüp adama baktı. Çaresizlik içinde, "Hiç...hiçbir şey bulamıyorum" dedi.</span></p>

  <p class="msoplaintext"><span class="calibre19">   "Ortalık gerçekten çok karışık, hanımefendi. Ne aramıştınız?"</span></p>

  <p class="msoplaintext"><span class="calibre19">   "Kitap. Garrett bir iki kitap almamı istemişti. Çok kızacak. Odası her zaman gayet derli topludur."</span></p>

  <p class="msoplaintext"><span class="calibre19">   "Bunu kimin yaptığını biliyor musunuz?"</span></p>

  <p class="msoplaintext"><span class="calibre19">   "Polis. Delil aradıklarını söylediler."</span></p>

  <p class="msoplaintext"><span class="calibre19">   Delil aramak ve biraz da intikam almak, diye düşündü Jay. Barrett Wright bir polise saldırmak ve dövmekle suçlanıyordu. Polisler böyle şeyleri hafife almazlardı.</span></p>

  <p class="msoplaintext"><span class="calibre19">   Kadın kocasının masasının üstünü düzeltirken, "Bir de işleri bittiğinde evimizin halini görecektiniz" dedi. "Yerden döşeme tahtalarını bile kaldırdılar. Boşuna. Onlara bir şey bulamayacaklarını söyledim ama bana inanmadılar ki."</span></p>

  <p class="msoplaintext"><span class="calibre19">   "Polislerin öyle bir inatçılıkları vardır."</span></p>

  <p class="msoplaintext"><span class="calibre19">   Kadın yere atılmış bir kahve kupasını kaldırıp değerli bir bebekmiş gibi göğsüne bastırdı. "Siz o yazarsınız, değil mi? Garrett bu olay hakkında bir kitap yazacağınızı söylemişti Yargılanmaması gerekir. Çok büyük bir yanlışlık yapılıyor."</span></p>

  <p class="msoplaintext"><span class="calibre19">   "Öyle mi?" diye soran Jay dikkatle kadına baktı.</span></p>

  <p class="msoplaintext"><span class="calibre19">   "Garrett, Josh'u asla kaçırmazdı."</span></p>

  <p class="msoplaintext"><span class="calibre19">   Kadının bakışları kelebek gibi odada oradan oraya konuyordu. Yalan söylüyor da olabilirdi, korkuyor da. Ya da mağdur-tanık koordinatörü Terese McGuire'ın Scandia House'ta kahve içerlerken dediği gibi büyükannesinin porselenleri kadar çatlak olabilirdi.</span></p>

  <p class="msoplaintext"><span class="calibre19">   "Garrett böyle bir şey yapmazdı." Karen başını salladı. "Hayır. Yapamazdı... Bana bunu asla yapmazdı."</span></p>

  <p class="msoplaintext"><span class="calibre19">   "Ne yapmazdı?"</span></p>

  <p class="msoplaintext"><span class="calibre19">   "Garrett çocuk sevmez. Kendi çocukluğunu da sevmezdi."</span></p>

  <p class="msoplaintext"><span class="calibre19">   "Onun çocukken tanır mıydınız?"</span></p>

  <p class="msoplaintext"><span class="calibre19">   Kadının dudaklarında incecik bir gülümseme belirdi, boşaltılmış kitap dolaplarından birine yürüdü.</span></p>

  <p class="msoplaintext"><span class="calibre19">   Yüzünü kaybetmemek için Jay de onunla yürüdü. "Josh kayıpken Kirkwood'lara yardımcı olduğunuzu duydum" dedi. "Bebeğe bakmışsınız."</span></p>

  <p class="msoplaintext"><span class="calibre19">   Karen, Wright'ın -bilinçli ya da bilinçsiz- casusu olabilir, Hannah ile Paul'ün yaşamlarında yarattığı tahribat hakkında ilk elden bilgi sağlıyor olabilirdi.</span></p>

  <p class="msoplaintext"><span class="calibre19">   "Lily" dedi Karen. Bu kere daha dolgundu gülümsemesi. "Çok güzel bir çocuk. Öyle bir çocuğum olması için vermeyeceğim şey yoktur."</span></p>

  <p class="msoplaintext"><span class="calibre19">   "Sizin çocuğunuz yok mu?"</span></p>

  <p class="msoplaintext"><span class="calibre19">   Kadının gülümsemesi kayboldu. "Garrett ile çocuğumuz olmuyor."</span></p>

  <p class="msoplaintext"><span class="calibre19">   "Çok üzüldüm. Kirkwood'lara yardım etmeniz çok iyi bir davranıştı. Bu sizin fikriniz miydi?"</span></p>

  <p class="msoplaintext"><span class="calibre19">   "Hiç önemi yoktu. Hannah ve Paul ile arkadaşız."</span></p>

  <p class="msoplaintext"><span class="calibre19">   Kocasına yöneltilen suçlamaların büyüklüğünün farkında değilmiş ve bu arkadaşlık hâlâ devam ediyormuş gibi konuşuluyordu. Sanki bir yanlışlık olduğunu söylemesiyle herkes dediğini kabul edecek ve yaşamlarına hiçbir şey olmamış gibi devam edeceklerdi.</span></p>

  <p class="msoplaintext"><span class="calibre19">   Karen kahve kupasını bir kenara dayadı, yerden birkaç kitap alıp rafa yerleştirdi.</span></p>

  <p class="msoplaintext"><span class="calibre19">   Gözlerinde garip bir ışık parıltısıyla, "Garrett karışıklıktan hoşlanmaz" dedi.</span></p>

  <p class="msoplaintext"><span class="calibre19">   "Eh, epey büyük bir olayın ortasına düşmüş görünüyor ama.</span></p>

  <p class="msoplaintext"><span class="calibre19">   Karen Wright başını salladı. "Hayır. O yalnızca büyük bir yanlışlık" dedi.</span></p>

  <p class="msoplaintext"><span class="calibre19">  </span></p>
</body>
</html>
