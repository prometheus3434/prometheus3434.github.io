<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ DÖRDÜNCÜ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">"Bana ne hatırladığını anlat."</span></p>

  <p class="msoplaintext"><span class="calibre19">   Jay gözlerini kapayıp yüzünü buruşturdu. Sağ tarafında bir sancı kaburgalarına çekiç gibi iniyordu. Koca burunlu, hafif aksanlı ve ufak tefek bir adam olan Dr. Baskir, Deer Lake Hastanesi'ne getirildiğinde onu inceden inceye muayene etmiş, çeşitli yaralanmış ve ezilmiş organlarıyla sanki her birinin bilinci varmış gibi konuşmuştu. Kaburgalara kırılmadıklarını fısıldamış, adalelerini.sözle sakinleştirmeye çalışmış, bir yandan da Jay'e uzun bir süre çok "öfkeli" olacaklarını söylemişti. Jay'in başının yan tarafına iki dikiş atmış, cımbızıyla saçları arasından cam parçalarını çıkarırken kafatasının kemikleriyle konuşmuştu.</span></p>

  <p class="msoplaintext"><span class="calibre19">   Sonuç olarak başından geçenleri anlatmak üzere yaşayacaktı. İşin kötü yanı da polisin bunu kendisine tekrar tekrar anlattıracağıydı. Daha şimdiden olayı Mili Road'daki kovalamacaya karışmış ve kendisi kaza geçirdikten hemen sonra olay yerine gelen şerif yardımcısına anlatmıştı. Ondan sonra Pack Rat'teki soygun için telefon ettiği devriyeye ve yolda çarptığı arabalardan birinin sahibinin çağırdığı polise ifade vermişti.</span></p>

  <p class="msoplaintext"><span class="calibre19">   Şimdi de acil servisin muayene masası başında Steiger, Wilhelm ve Holt durmaktaydılar. Hepsi de asık yüzlüydüler ve bu sıfat kendisi için de söyleyebilirdi. Kanlı ve buruşuk pantolonuyla oturuyordu masa üzerinde, gömleği heyecanlı ambulans ekibi tarafından makasla kesilmişti. Dr. Baskin kaburgalarını öyle sıkı sarmıştı ki, bir kerede ancak bir çay kaşığı dolusu havayı içine çekebiliyordu. Çenesi yarılmış ve sanki on kiloluk bir çekiçle dövülmüş gibiydi ve soğuktan donuyordu.</span></p>

  <p class="msoplaintext"><span class="calibre19">   "İki kere anlattım ya" dedi dişlerinin arasından. "Dükkândan çıkan adamı görmedin mi?" diye sordu Holt.</span></p>

  <p class="msoplaintext"><span class="calibre19">   "Başında bir kayak maskesi vardı. Bana vurdu ve koşmaya devam etti. Boyunun ne kadar olduğunu bilmiyorum. Yüzünü hiç görmedim."</span></p>

  <p class="msoplaintext"><span class="calibre19">   "Bir bok bilmiyorsun, değil mi?" diye homurdandı Steiger. Akşamüzeri Blue Goose meyhanesinde başlattıkları dostlukları uykudan ve şereften yoksun bırakılması sonucunda unutulup gitmişti.</span></p>

  <p class="msoplaintext"><span class="calibre19">   "Neyle vurdu?" diye Wilhelm sordu.</span></p>

  <p class="msoplaintext"><span class="calibre19">   "Sopa gibi bir şeydi. Kısa. Siyah. Çok acıttı."</span></p>

  <p class="msoplaintext"><span class="calibre19">   Holt, Wilhelm'e baktı. "Wright'ın Megan'ı dövdüğü şeye benziyor."</span></p>

  <p class="msoplaintext"><span class="calibre19">   "Öyle gibi. Ama bir el feneri de olabilir."</span></p>

  <p class="msoplaintext"><span class="calibre19">   "Ya da o fare yuvasından hurda bir demir" dedi Steiger. "Öyle boktan yeri kim soyar? Bunun ne anlamı olur ki?"</span></p>

  <p class="msoplaintext"><span class="calibre19">   "İyi soru" dedi Mitch. "Sahibi dükkânda elli dolardan fazla para tutmadığını ve onu da Cuma akşamları eve giderken aldığını söylüyor. Yanında çalışan herkes bilirmiş bunu."</span></p>

  <p class="msoplaintext"><span class="calibre19">   "Belki de aradıkları para değildi" dedi Ellen.</span></p>

  <p class="msoplaintext"><span class="calibre19">   Kapının eşiğinde durmuş, ayakta bir ölü gibi değil de rahat, normal bir insan gibi göründüğünü umuyordu. Erkekler kadının yüzüne belirli bir hoşnutsuzlukla bakıp yer açtılar. Kibarlık edecek durumda olmayan Ellen de kendilerine aynen karşılık vardı. Bakışları Brooks'a takılınca içinde keskin bir korku hissetti. Mitch'e döndü.</span></p>

  <p class="msoplaintext"><span class="calibre19">   "Eğer Childs ise belki orada sakladığı bir şey vardı" dedi. Wright'la gerçekten bağlantılıysa bu bir delil olabilir."</span></p>

  <p class="msoplaintext"><span class="calibre19">   Wilhelm ağzını ardına kadar açıp esnedi. "Şu anda dükkanları didik didik ediyoruz. Bir şey çıksa bari, bizi o kadar uğraştırdığına değsin."</span></p>

  <p class="msoplaintext"><span class="calibre19">   "Aradığı her neyse yanında götürmediği garanti değil, "dedi Mitch. "Ve o şey her neyse bizim olayımızla bağlantılı olmaması olasılığı da az değildir."</span></p>

  <p class="msoplaintext"><span class="calibre19">   "Araçtan bir haber var mı?" diye sordu Ellen.</span></p>

  <p class="msoplaintext"><span class="calibre19">   "Childs eski bir Peugeot sürüyor" dedi Mitch. "Crown Vic hakkında hiçbir şey bulamadık..."</span></p>

  <p class="msoplaintext"><span class="calibre19">   "Plaka numarasını bile" dedi Steiger.</span></p>

  <p class="msoplaintext"><span class="calibre19">   "Hava karanlıktı, plaka da çamurluydu" dedi Jay.</span></p>

  <p class="msoplaintext"><span class="calibre19">   "Tamam tamam... Otomobilde Childs'ın olduğunu ya da bu soygunun kaçırılmalarla ilişkili olduğunu neye dayanarak ileri sürüyoruz? Bana sorarsanız boşuna vakit kaybı bu. Bu Truman Capote kılıklı herif Kirli Harry'cilik oynamaya kalkıştı diye dikkatimizi işimizden başka yöne çevirmemeliyiz."</span></p>

  <p class="msoplaintext"><span class="calibre19">   Jay kaşını kaldırdı. "Güzel bir benzetme oldu."</span></p>

  <p class="msoplaintext"><span class="calibre19">   Şerif ters ters baktı adama. "Adamlarım aracın tanımını aldılar. Görürlerse durduracaklar. Benden bu kadar, ben eve gidiyorum."</span></p>

  <p class="msoplaintext"><span class="calibre19">   Jay biraz daha dik oturmaya çalıştı ama hemen pişman oldu. "Peki ama ev ev, yani garaj garaj mı ne dersiniz artık, öyle bir araştırma yapmayacak mısınız? Ya bu aradığınız kişiyse? Ya Holloman'ı kaçıran oysa?"</span></p>

  <p class="msoplaintext"><span class="calibre19">   "Böyle düşünmek için bir nedenimiz var mı? Karşımızdaki kişinin bir iki dolar peşinde olan uyuşturucu çekmiş bir genç olmadığını düşünmek için bir nedenimiz var mı?"</span></p>

  <p class="msoplaintext"><span class="calibre19">   "Ama eğer Childs ise..."</span></p>

  <p class="msoplaintext"><span class="calibre19">   Steiger dönüp kapıya yürüdü. "Ben yatmaya gidiyorum. Büyük bir suç işlenmedikçe kimse beni çağırmasın."</span></p>

  <p class="msoplaintext"><span class="calibre19">   Wilhelm kendi kendine konuşur gibi, "Bizim hesap uzmanları bu işin fazla mesai masraflarını görünce beni çiğ çiğ yiyecekler" dedi.</span></p>

  <p class="msoplaintext"><span class="calibre19">   Mitch öfkeyle baktı adama. "Onlara bilet satmalarını söylersin. Kısa zamanda kâra geçerler."</span></p>

  <p class="msoplaintext"><span class="calibre19">   "Çok komik."</span></p>

  <p class="msoplaintext"><span class="calibre19">   Ajan koridorda kaybolurken Mitch, Ellen'e baktı. "Şaka mı sandı?"</span></p>

  <p class="msoplaintext"><span class="calibre19">   Sonra başını sallayarak Jay'e döndü. "Tek kelime söyleyeceğim, Bay Brooks. İşi bize bırakacaktınız. Biz polisiz, siz yazarsınız. Bundan sonra bunu unutmayın. Zaten bizim işimizi yapmaya çalışan yeteri kadar sivil ölüyor. O memur sizi görmeseydi, şimdi artık yoktunuz. Çarptığınız o arabalarda biri için şimdi sizi tutuklardım ve kim olduğunuz umurumda bile olmazdı. Zaten şimdi bile yüklü bir para cezası alacaksınız."</span></p>

  <p class="msoplaintext"><span class="calibre19">   "Verdiğim zararı öderim" diye mırıldandı Jay. Biraz neşe verme çabasıyla umutla Ellen'e baktı. "Belki de trafik cezasından sıyırırım, ha?"</span></p>

  <p class="msoplaintext"><span class="calibre19">   Mitch güldü. "Domuzlar uçtuğu zaman. Hiç olmazsa bunu burada, parçalarını yapıştıracak bir ekip varken denemeye kalkış." Ellen'e döndü. "Ben gidiyorum. Bu gece yapabileceğimiz başka bir şey yok. Bakalım Wilhelm'in adamları ne bulacak? Ancak Steiger de o beyin özürlü yaşamında bir kere haklı olabilir. Olay hiç de sandığımız şey çıkmayabilir. Ben biraz uyuyacağım. Yarın öğlen Megan'ı hastaneden çıkarıyorum."</span></p>

  <p class="msoplaintext"><span class="calibre19">   Ellen başını salladı. Mitch odadan çıkar çıkmaz birden oraya gelişinin saçmalığını farketti. Neden gelmişti ki? Cameron'u yollayabilirdi; zaten bu gece, daha önce bir kere çıkmıştı. Ya da sabaha kadar bekleyebilirdi. Brooks onlara bir kanıt, bir açıklama sunmamıştı, yalnızca aradıkları adamı kovaladığı gibi bir yazar sezgisi vardı içinde.</span></p>

  <p class="msoplaintext"><span class="calibre19">   "Kendin için ne diyeceksin bakalım?" diye sordu. "O kiralık cipe sigorta yaptırmalıydım?" Ellen adamın yüzüne baktı.</span></p>

  <p class="msoplaintext"><span class="calibre19">   "Yani şimdi bu işi kitabıma merakı arttırmak için mi yaptığımı söyleyeceksin?"</span></p>

  <p class="msoplaintext"><span class="calibre19">   "Kendini ölüm tehlikesine atacak kadar ileri gideceğini sanmam. O amacının gerçekleşmesini önlerdi. Ama belki odası gazetecilerle dolu ki, onlar da seni kahraman olarak karşılamaya hazır bekliyorlar."</span></p>

  <p class="msoplaintext"><span class="calibre19">   "İnan bana, Savcı Hanım, ben kahraman falan değilim. Herif beni öldürmeye kalkışana kadar yakalamaya niyetim yoktu. Beni kızdıran o hareketi oldu."</span></p>

  <p class="msoplaintext"><span class="calibre19">   "Orada ne işin vardı?"</span></p>

  <p class="msoplaintext"><span class="calibre19">   "Cipe atlamış hayatın anlamını düşünerek dolaşıyordum Tam o sırada az daha ölüyor olmam epey komik olurdu, değil mi?"</span></p>

  <p class="msoplaintext"><span class="calibre19">   "Ukalalığa gerek yok."</span></p>

  <p class="msoplaintext"><span class="calibre19">   "Can huyun altındadır bilmez misin?"</span></p>

  <p class="msoplaintext"><span class="calibre19">   Ellen neşelenmeyi reddediyordu. Bu durumunda nasıl şaka yapardı? Şu anda rahatça bir ceset torbasında olabilirdi. Anlattığı şeylere göre birkaç kere ölüm tehlikesi atlatmıştı ve deliller de kendisini doğruluyordu.</span></p>

  <p class="msoplaintext"><span class="calibre19">   "Böyle bir gecede insanın kaç dakikada donduğu hakkında bir fikrin var mı?" diye sordu.</span></p>

  <p class="msoplaintext"><span class="calibre19">   "Yok ama o noktaya çok yakın olduğuma eminim." Jay masanın çekmecelerinde üzerine geçirecek bir şey arandı. "Burada ısıtma diye bir şeyden haberleri yok mu? Ne yapıyorsunuz yani? Mikropları dondurarak mı öldürüyorsunuz?"</span></p>

  <p class="msoplaintext"><span class="calibre19">   "İstediğin kadar espri yapabilirsin ama ben bu lanet oyunda yeteri kadar insanın öldüğü ya da yaralandığı fikrindeyim. Bu hiç de komik değil!"</span></p>

  <p class="msoplaintext"><span class="calibre19">   Ellen denetimi bir anlığına elinden kaçırdığı için kendi kendine söverek arkasını döndü. Bunun ne zamanı ne de yeriydi. Denetimini kaybetmeye değecek erkek değildi o.</span></p>

  <p class="msoplaintext"><span class="calibre19">   Dayanması gerekiyordu. Duruşma Salı günüydü. Baskının kendisini etkilemesine izin veremezdi.</span></p>

  <p class="msoplaintext"><span class="calibre19">   "Gitmem gerek" diye mırıldandı.</span></p>

  <p class="msoplaintext"><span class="calibre19">   Jay kadının kapıya gidişini izliyor, kendi kendine onu kızdırmaması gerektiğini söylüyordu. Sonra uzanıp omzunu tuttu.</span></p>

  <p class="msoplaintext"><span class="calibre19">   "Ellen, dur bekle."</span></p>

  <p class="msoplaintext"><span class="calibre19">   Ellen durdu ama dönmedi. Omzu üzerinden bakınca Jay'in gözlerini kapamış olduğunu gördü.</span></p>

  <p class="msoplaintext"><span class="calibre19">   "Buraya gelmek zorunda değildin" dedi. Geldiğine sevinmişti; bu kadının zırhındaki bir çatlağın izi olabilirdi. "Benim için kaygılandın."</span></p>

  <p class="msoplaintext"><span class="calibre19">   "Uykusuzluktan olacak."</span></p>

  <p class="msoplaintext"><span class="calibre19">   "Herhalde."</span></p>

  <p class="msoplaintext"><span class="calibre19">   Jay kadının önüne geçti, yumruğunu çenesinin altına sokup yüzünü yukarı kaldırdı. Kadının teninin solgunluğu yorgunluğun gölgeleriyle daha da ortaya çıkmıştı.</span></p>

  <p class="msoplaintext"><span class="calibre19">   "Yine de teşekkür ederim" diye fısıldadı.</span></p>

  <p class="msoplaintext"><span class="calibre19">   Ellen erkeğin ağzını ağzına dayamasına ses etmedi. Yalnızca bir öpücüktü bu. İkisinin de önemsemeyecekleri bir şey.</span></p>

  <p class="msoplaintext"><span class="calibre19">   "Biraz uyu" diye mırıldandı Jay. Korsan gülümsemesi belirdi yine. "Rüyanda beni görecek misin?"</span></p>

  <p class="msoplaintext"><span class="calibre19">   "Bir parça aklım kaldıysa hayır." Ellen ağır ağır çıktı odadan.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Paul, Lakeshore Caddesi'nin ucunda ödünç aldığı otomobilin içinde oturuyordu. Bir devriye arabasının gelip kendisini rahatsız edeceği korkusuyla aynı yerde fazla kalamıyordu. Sonra da basın üzerine çullanacaktı. İki hafta önce medyayı kendi aramıştı. Şimdi ise tanınmamak için başkasının otomobilinde gizli gizli dolaşıyordu. Ona kendisini suçlu hissettiriyorlardı.</span></p>

  <p class="msoplaintext"><span class="calibre19">   Yardım için başvurabileceği kimse yoktu. St. Paul'daki söyleşi ona yalnızca bir yük ve bir utanç nedeni olmuştu. O, işçi sınıfının bira düşkünü budalalarından değildi. Kolektif olarak bir çamur birikintisinin entelektüel derinliğine sahiptiler, Paul gerçek dostu olmadığını da öğreniyordu. Bu felaketin başında sempatilerini sunmak için kendisini arayanlar şimdi ona çekinerek bakıyorlardı. Paul bunları görüyor, kurdukları duygusal engelleri hissediyordu.</span></p>

  <p class="msoplaintext"><span class="calibre19">   Hiçbiri aracını vermeyi önermemişti. Hiçbiri kendisinin bu tanınmamaya olan ani ihtiyacını anlamıyordu. Bir muhabir yalnız kendisine konuşması karşılığında bu pis ve dikkat çekecek hiçbir şeyi olmayan aracı kullanması için vermişti.</span></p>

  <p class="msoplaintext"><span class="calibre19">   Gitmek istediği kişi Karen'di. Sesini duymak için bu gece telefon etmişti ama numara değişmişti ve yeni numara kayıtlı değildi. Garrett orada olduğu için eve gidemezdi. Karen de korktuğu için kendisine gelmezdi.</span></p>

  <p class="msoplaintext"><span class="calibre19">   Karen kendisini sevmiyor değildi. Sevdiğini biliyordu. Josh kaybolduktan bir hafta sonraki son sevişmelerini düşündü. Josh'un ceketinin Ryan's Bay'de bulunduğu gün. O gece Hannah ile kavga etmişti. Mitch Holt ile kavga etmişti. Holt onun Hannah'yı daha çok desteklemesini, Hannah'yı suçlamamasını istiyordu. Hannah, Hannah, Hannah. O da intikamını Karen'a giderek almıştı. Karen kendisini anlıyordu. Karen onu seviyordu. Karen onu herhangi bir şey için suçlamıyordu.</span></p>

  <p class="msoplaintext"><span class="calibre19">   Risk çok büyük olduğu için genelde kadının evinde buluşmazlardı. Ama o gece oraya gitmişti. Karen onu konuk yatak odasına almış, tertemiz şeftali rengi çarşaflar üzerinde sevişmişlerdi. Karen onu okşamış, üstüne çıkmış, uyandırmak için her şeyi yapmıştı. Sonunda kadını sıkıca tutmuş, altına almış ve gözlerine perde inene kadar sevişmişti. Karen, Paul'ün verdiği her şeyi almış, sonra da sımsıkı sarılmıştı ona.</span></p>

  <p class="msoplaintext"><span class="calibre19">   "Kalmanı isterdim."</span></p>

  <p class="msoplaintext"><span class="calibre19">    "Kalamam."</span></p>

  <p class="msoplaintext"><span class="calibre19">   "Biliyorum. Ama yine de isterdim." Karen başını kaldırıp erkeğe baktı, "ihtiyacın olan bütün sevgiyi ve desteği sana verebilmek isterdim. Sana bir oğul verebilmek isterdim... Senin bebeğini istiyorum, Paul. Hep bunu düşünüyorum. Senin evindeyken Lily'yi kucağıma aldığımda bunu düşünüyorum. O benimmiş gibi... bizimmiş gibi davranıyorum. Birlikte her oluşumuzda, içimde doyuma ulaştığında bunu düşünüyorum. Senin bebeğini doğururdum. Senin için her şeyi yapardım."</span></p>

  <p class="msoplaintext"><span class="calibre19">   Ama şu anda en çok ihtiyacı olan şeyi yapamazdı. Yanımda olamazdı, onu destekleyemezdi, onu sıkıntılarından uzaklaştıramazdı. Hep Garrett'in yüzünden. Garrett Wright'ın kefaletle serbest bırakılmasının suçlusu o North orospusuydu. Davaya kadar hapiste kalmalıydı. Davadan sonra nasıl olsa bir daha yoluna çıkmayacaktı.</span></p>

  <p class="msoplaintext"><span class="calibre19">   O kısmı değişmeyecekti. Değişemezdi. Her şey kendisi için iyi olacak şekilde sonuçlanacaktı. Bunu hak etmişti.</span></p>

  <p class="msoplaintext"><span class="calibre19">  </span></p>
</body>
</html>
