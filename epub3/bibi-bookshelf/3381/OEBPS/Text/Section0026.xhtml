<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">ON DOKUZUNCU BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Cuma sabahı geldiğinde Tabiat Ana Güney Minnesota'ya beş santim kar bırakmış ve Saskatchewan'dan inen rüzgar kan görüş mesafesinin iki yüz metre olduğu bir buluta çevirmişti. Dayanılır gibi olan ısı şiddetli bir düşüş göstermiş, onun, birlikte bütün keyifler de sıfıra inmişti. Okullar tatil edildi Deer Lake dışındaki yollar kapandı. Gönüllülerin tehlikeye düşmeleri üzerine Campion'da Dustin Holloman'ın aranmasına ara verildi. Dustin'in içinde olduğu tehlikeden kimse söz etmiyordu.</span></p>

  <p class="msoplaintext"><span class="calibre19">   Kaçıran kişinin oğlanı güvenli ve sıcak bir yerde tuttuğu, onun da sonunda bulunacağı ya da Josh gibi bir zarar görmeden geri verileceği umuluyordu. Bir psikopatın iyi yürekliliğim güveniyor olmaları fikri Mitch'in göğsüne bir yumruk gibi oturmuştu. Oyundaki bir sonraki hamlenin ne olacağını bilmenin yolu yoktu. Talihlerinin ne zaman tükeneceğinin de.</span></p>

  <p class="msoplaintext"><span class="calibre19">   Baskıdan sinirleri öyle gerilmişti ki, sabahın dokuzu olma sına rağmen günlük sabır kotasını tümüyle tüketmiş bulunuyordu.</span></p>

  <p class="msoplaintext"><span class="calibre19">   Ona uzatılan sandalyeyi görmezden gelerek Christopher Priest'ın dosya dolapları ve kitaplıklarla dolu küçük odası boyunca yürümeye başladı. Eski ve yıpranmış masanın üstünde dizi dizi ders ve başvuru kitapları vardı. Bir kişisel bilgisayar kendi başına mırıldanıyor, ekranda yeşil imleç sabırsızlıkla yanıp sönüyordu.</span></p>

  <p class="msoplaintext"><span class="calibre19">   "Demek Bilimkurgu Kovboyları geceyi Deer Lake de geçirdiler" dedi.</span></p>

  <p class="msoplaintext"><span class="calibre19">   Priest baykuş gözler ve ruhsuz bir ifadeyle kendisine bakıyordu. "Evet. Minneapolis okulları dün kapalıydı, bugünde öyle. Biz de oğlanların haftasonunu Deer Lake'de Garrett'in aranması için bağış toplama faaliyetleriyle geçirmelerini uygun gördük."</span></p>

  <p class="msoplaintext"><span class="calibre19">   "Nerede kaldılar?"</span></p>

  <p class="msoplaintext"><span class="calibre19">   "Burada, kampüsteki öğrenci yurdunda."</span></p>

  <p class="msoplaintext"><span class="calibre19">   "Başlarında biri var mıydı?"</span></p>

  <p class="msoplaintext"><span class="calibre19">   "Gecenin büyük bir kısmında ben yanlarındaydım. Garrett ve avukatı ile bir kutlama yemeği yedik." Adam bunu kendinden memnun bir ifadeyle söylerken Ellen'den yana bakmıştı.</span></p>

  <p class="msoplaintext"><span class="calibre19">   "Yemek kaçta bitti?" diye sordu Ellen.</span></p>

  <p class="msoplaintext"><span class="calibre19">   "Saat sekiz sularında."</span></p>

  <p class="msoplaintext"><span class="calibre19">   "Peki, ondan sonra? Çocukların hepsinin nerede olduklarını izleyebildiniz mi?"</span></p>

  <p class="msoplaintext"><span class="calibre19">   Adamın yüzünde bir öfke kızıllığı belirdi. Siyah balıkçı yaka kazağının kısa kollarını çekiştirdi. "Onlar mahpus değil, Bayan North. Programımızın başarısı için aramızda güven bağı olması gerekir."</span></p>

  <p class="msoplaintext"><span class="calibre19">   "Olabilir ama belki de o güven her zaman hak edilmez" diye homurdandı Mitch.</span></p>

  <p class="msoplaintext"><span class="calibre19">   Priest âdeta hakarete uğramış gibi burnunu kıvırdı. "Bütün bunlar ne demek oluyor, Şef?"</span></p>

  <p class="msoplaintext"><span class="calibre19">   "Dün gece biri Bayan North'un arabasını bir çakıyla kazımış."</span></p>

  <p class="msoplaintext"><span class="calibre19">   "Ve siz de normal olarak o birinin Kovboylar'dan biri olduğunu düşünüyorsunuz. Bu hem haksızlık hem de ayrımcılık olmuyor mu?"</span></p>

  <p class="msoplaintext"><span class="calibre19">   "Hayır, profesör." Mitch ellerini az önce reddettiği sandalyenin arkasına yerleştirdi, "Programınıza saygım var. Geçmişte bunu kanıtladım da sanırım, ama çocuklarınız bu tür pisliklerde bir numaradır. Sabıkaları var. Böyle bir şey için nedenleri var. Bu yüzden de mantıklı zanlılardır, herkesten önce sizin kabul etmeniz gerekir."</span></p>

  <p class="msoplaintext"><span class="calibre19">   "Kasabada Bayan North'tan memnun olmayan yalnız Kovboylar değil ama."</span></p>

  <p class="msoplaintext"><span class="calibre19">   "Doğru. Ve benim bürom bütün yolları araştıracak. Simdi yeni bir soruya geçelim: Dün gece saat dokuz sularında neredeydiniz?"</span></p>

  <p class="msoplaintext"><span class="calibre19">   Priest'ın ağzı açık kalmıştı ki, bu gerçek bir şaşkınlık belirtisi de olabilirdi. "Yani benim böylesine... böylesine bir şeyle ilgim..."</span></p>

  <p class="msoplaintext"><span class="calibre19">   "Çocuksu mu diyecektiniz?"</span></p>

  <p class="msoplaintext"><span class="calibre19">   Yüzü kıpkırmızı kesilen adam ayağa fırladı. "Öğrencilerimle gönüllü merkezinde o kadar saat çalıştıktan sonra... soruşturmaya yardımcı olmak için o kadar zahmete katlandıktan sonra... insaf edin, yalan makinesi testinden bile geçtim! Bunun beni ne kadar sinirlendirdiğini tahmin edemezsiniz."</span></p>

  <p class="msoplaintext"><span class="calibre19">   Mitch doğruldu, sandalyeyi büyük bir gürültüyle Priest'ın masasına doğru itti. "Aramıza hoş geldiniz, profesör. Birinci günden beri bu olay üzerinde günde yirmi dört saat çalışıyorum ve durum her an biraz daha kötüye gidiyor. Artık kimseye kibarlık edecek halim yok. Sorguya çekilmenin insanlara hakaret ediliyor olduğu duygusunu uyandırmasına da aldırmıyorum. Kimsenin egosuna saygı gösterecek zamanım da kalmadı. Açık konuşuyorum: Garrett Wright bir suçla itham edilmektedir. Siz Garrett Wright'ın arkadaşı ve meslektaşısınız. O kadarı da bana yeter."</span></p>

  <p class="msoplaintext"><span class="calibre19">   Ellen, "Şef Holt yalnızca görevini yapıyor, profesör" dedi. Kendi sinirleri de bozulmak üzereydi. Güne otomobilimi adliyeden onarım ve boya için Marley Vanloon'un garajına çektirmekle başlamıştı.</span></p>

  <p class="msoplaintext"><span class="calibre19">   "Bilimkurgu Kovboyları'na karşı koruyucu tavrınız olduğunu biliyorum" dedi. "Ama onların varlıklarının bile bu vandallıkla kendilerini mantıklı zanlılar yaptığı bir gerçektir."</span></p>

  <p class="msoplaintext"><span class="calibre19">   Priest geniş ve dudaksız ağzını hafifçe kıvırarak kadına baktı. "Mağdurların, polisin zanlıları sorgulamasına katılması alışılmış bir yöntem midir?"</span></p>

  <p class="msoplaintext"><span class="calibre19">   "Bu bir sorgulama değil, profesör. Mitch ya da adamlarından biri bütün çocuklarla konuşacaklar sanırım, bütün diğer olası zanlılarla konuşacakları gibi. Ben sizden gelmiş geçmiş bütün Bilimkurgu Kovboylarının adlarını ve adreslerini içeren bir listeyi savcılığa vermenizi istemek için geldim."</span></p>

  <p class="msoplaintext"><span class="calibre19">   "Ne amaçla? Polis, Garrett'i tanıyan herkesi rahatsız etsin diye mi? Kepazelik bu!"</span></p>

  <p class="msoplaintext"><span class="calibre19">   "Devam eden bir araştırmanın parçası olarak" diye Ellen ayağa kalktı. "Dr. Wright'la çalışmış herkesle konuşmamız gerek. Bu olağanüstü bir şey değil, profesör. Ajan Wilhelm'in daha önceden bu istekte bulunmamasına şaştım doğrusu."</span></p>

  <p class="msoplaintext"><span class="calibre19">   "Bu insanın mahremiyetini ihlaldir."</span></p>

  <p class="msoplaintext"><span class="calibre19">   "Hayır değildir."</span></p>

  <p class="msoplaintext"><span class="calibre19">   Ellen, çekmiş kazaklı, iri gözlü ve genelde ifadesiz olan yüzü ahlaki bir öfkeyle kasılmış adama baktı. İki hafta önce onu ileri görüşlü, merhametli ye iyi yürekli bir insan olarak görmüştü; Josh Kirkwood gönüllü merkezindeki çalışmalara katılan ve bilgisayar becerileriyle polise yardımcı olmak isteyen iyiliksever bir yurttaş. Oysa bugün onun bir suçluya yataklık ettiğinden hatta daha da beteri Garrett Wright'ın çarpık oyununda bir oyuncu olduğundan kuşkulanıyordu.</span></p>

  <p class="msoplaintext"><span class="calibre19">   Megan, Priest'ten kuşkulanmıştı. Cezaevinde gözaltındayken intihar eden sabıkalı sübyancı Olie Swain, Priest'ın bilgisayar kurslarına devam etmişti. İlişkileri daha derinlere uzanmış olabilirdi. Megan saldırıya uğradığında bu olasılığı araştırıyordu ve saldırıya da Priest'ın her yerden uzak evinin ön bahçesinde uğramıştı. Bunda basit bir rastlantıdan fazla bir şey olabilirdi. Ellen ne yana dönse gerçeğin bir çirkinliğe düştüğünü görüyordu.</span></p>

  <p class="msoplaintext"><span class="calibre19">   "Buna işini dört dörtlük yapmak denilir" dedi. "Ve de olayın ucu size dokunuyor olmasaydı bundan memnun olurdunuz sanırım."</span></p>

  <p class="msoplaintext"><span class="calibre19">   Ellen çantasını alıp adamı başıyla selamladı. "Bana zaman ayırdığınız için teşekkür ederim, profesör. Eğer listeyi biran önce hazırlayıp büroma fakslarsanız minnettar olurum. Eğer inatçılık edecek olursanız celp çıkartabilirim ama o oyunu oynamak isteyeceğinizi sanmıyorum. Bu işin reklam edilmesi Kovboylara zarar verir ki, bunu istemediğinizi biliyorum."</span></p>

  <p class="msoplaintext"><span class="calibre19">   "Evet istemiyorum." Adamın kollan iki yana düştü kemikli omuzları yenilgiyi kabul etti. "Bunu hiç istemem. Aşırı tepki gösterdiysem özür dilerim, ama bu program benim için çok önemli. Josh'un kaybolmasının ardından sonra soruşturmaya yardım ettikten sonra benim ve Kovboyların bu şekilde sorgulanmaları..." Başını salladı. "Bilemiyorum, kendimi ihanete uğramış gibi hissediyorum."</span></p>

  <p class="msoplaintext"><span class="calibre19">   "Anlıyorum, profesör" dedi Ellen. "Bunu ikimiz de anlıyoruz."</span></p>

  <p class="msoplaintext"><span class="calibre19">   Mitch'in anladığını göstermesi ya da özür dilemesi ağzını hafifçe kıvırmakla sınırlı kaldı. Kapıya doğru dönerken içeri iki genç girdi.</span></p>

  <p class="msoplaintext"><span class="calibre19">   Tyrell Mann sırıtarak, "Hey, Adalet Hanım bu!" dedi "Costello dün o güzel kıçına tekmeyi indirdi galiba, Adalet Hanım."</span></p>

  <p class="msoplaintext"><span class="calibre19">   Ellen, Brooks'un sözünü tekrarladı. "Yalnızca kefaletti."</span></p>

  <p class="msoplaintext"><span class="calibre19">   "Yerinde olsam bu işin ucunu bırakırdım, güzelim" diye" Tyrell kadına doğru eğildi. "Kazanman mümkün değil."</span></p>

  <p class="msoplaintext"><span class="calibre19">   Ellen olduğu yerde durup gözlerinde alev alev yanı düşmanlık karşısında yılmadan gencin yüzüne baktı, "Göreceğiz. Ne derler bilirsin. İş sona ermeden sona ermiş sayılmaz."</span></p>

  <p class="msoplaintext"><span class="calibre19">   Gencin dudakları alay edercesine kıvrıldı. "Doktora bir bok yapamazsın sen."</span></p>

  <p class="msoplaintext"><span class="calibre19">   Mitch araya girdi, elini Tyrell'ın göğsüne dayayıp itti. "Hanıma biraz saygı göster bakalım."</span></p>

  <p class="msoplaintext"><span class="calibre19">   Tyrell öfkeyle baktı Mitch'in yüzüne. "Sen de kim oluyorsun?"</span></p>

  <p class="msoplaintext"><span class="calibre19">   Bu kere Priest ikisinin arasına girdi. "Tyrell, bu bey Polis şefi Holt'tur."</span></p>

  <p class="msoplaintext"><span class="calibre19">   "Polis."</span></p>

  <p class="msoplaintext"><span class="calibre19">   Tyrell'in yüzü horgörüyle buruştu. "Tahmin etmeliydim."</span></p>

  <p class="msoplaintext"><span class="calibre19">   Öteki genç yüzünde bir tezgahtarın plastik gülümsemesiyle yanlarına yaklaşıp elini uzattı. "Şef, adım J. R. Andersen. Tyrell kaçığın biridir. Kusuruna bakmayın."</span></p>

  <p class="msoplaintext"><span class="calibre19">   "Bakmam" dedi Mitch. "Ama şimdi bunlara pek vaktim yok. Seninle bugün daha sonra konuşacağız, Tyrell."</span></p>

  <p class="msoplaintext"><span class="calibre19">   "Ne bok..."</span></p>

  <p class="msoplaintext"><span class="calibre19">   "Konuşacağız" Mitch, Priest'e döndü. "Bu öğleden sonra bir saat ayırırım. Biri sizi arar."</span></p>

  <p class="msoplaintext"><span class="calibre19">   Priest mutsuz ve pes etmiş görünüyordu. "Hiç olmazsa burada toplanamaz mıyız?"</span></p>

  <p class="msoplaintext"><span class="calibre19">   "Neden?" diye sordu Andersen.</span></p>

  <p class="msoplaintext"><span class="calibre19">   Mitch başını sallayarak Ellen'i odadan çıkardı, kapıyı arkalarından kapattı.</span></p>

  <p class="msoplaintext"><span class="calibre19">   Merdivenlere doğru yürürken, "Onları böyle zorlamaktan hiç hoşlanmıyorum" dedi. "İyi bir program ama bela olasılığı her zaman var işte. Hangisi daha kötü? Vicdansız ortalamanın altındaki çocuklar mı, yoksa vicdansız zeki çocuklar mı? Ve sakın bana Tyrell'ın o düşmanlığının altında bir vicdanı olduğunu söylemeye kalkışma. Kısa fünyeli bir dinamit lokumudur o."</span></p>

  <p class="msoplaintext"><span class="calibre19">   Bütün sorun kendisine karşı yönelen şiddet harekâtının fitilini Garrett Wright'ın tutuşturmuş olup olmadığıydı. Ellen yürürken bir yandan da olasılıkları aklından geçiriyordu. Priest'ın odası dar koridorlardan ve kutu gibi odalardan oluşan eski binanın dördüncü katındaydı. Hardal renkli duvarları bile binanın neşesizliğini örtemiyordu.</span></p>

  <p class="msoplaintext"><span class="calibre19">   "Tyrell'ın Garrett Wright'ın bulunduğu durumdan beni suçladığı inkâr edilemez" dedi Ellen. "Ama profesör bir konuda haklıydı: Wright'ın köşesinde yalnızca Kovboylar yok."</span></p>

  <p class="msoplaintext"><span class="calibre19">   "Wright'ın dün gece nerede olduğunu biliyoruz. Yemekten sonra saat on buçuğa kadar Costello'nun daydı. Costello sonra onu arabasıyla evine götürdü."</span></p>

  <p class="msoplaintext"><span class="calibre19">   "Evine mi? Lakeside'a mı yani?"</span></p>

  <p class="msoplaintext"><span class="calibre19">   Mitch kadının dehşet dolu bakışlarına anlayışlı bir karşılık verdi. "Gösterinin bir parçası sanırım. Eğer masumsa neden kendi evine dönmesin ki?"</span></p>

  <p class="msoplaintext"><span class="calibre19">   "Çünkü Kirkwood'ların duygularını gayet çirkin bir biçimde gözardı etmek olacağı için. Ama onlar kimin umurunda ki? Herhalde Costello'nun değil."</span></p>

  <p class="msoplaintext"><span class="calibre19">   Wright'ın evine dönmesi Kirkwood'lara bir hakaret olmasının yanı sıra Karen Wright'ı kendi yanlarına çekme umutlarının da kaybolması demekti.</span></p>

  <p class="msoplaintext"><span class="calibre19">   "Wright ona beş sıfırlı rakamı, duyarlı olması için ödemiyor" dedi Mitch.</span></p>

  <p class="msoplaintext"><span class="calibre19">   "Wright ona öyle paralar ödüyorsa bunun nereden geldiğini bilmek isterdim. Ne yazık ki, banka hesaplarına el koymak için bir nedenimiz yok." Ellen sahanlıkta durdu, başı üstündeki lamba yanınca gözleri parladı. "Ama telefon idaresinden bu ayın kayıtlarını alabiliriz. O zaman Josh'un kaçırılmış olduğu süre içinde o garip telefonların Wright'ın evinden edilip edilmediğini öğreniriz. Ama o kadar dikkatsiz olmayacaklarına göre ondan da bir iş çıkacağını sanmam ya. Costello'yu çağıranın Karen Wright olup olmadığını öğreniriz Eğer o aramamışsa, o zaman Costello'yu çağıranın suçortağı olduğu hakkındaki kuşkularım güçlenmiş olacaktır. Eğer Costello'nun avukat-müvekkil mahremiyeti iddiasını çürütmenin bir yolunu bulup onu suçortaklığıyla itham edebilirsem.... ne kadar hoş olurdu ama."</span></p>

  <p class="msoplaintext"><span class="calibre19">   Son basamakları da inerken Mitch kaşını kaldırdı. "Bana anlat da, senin damarına basmayayım" dedi.</span></p>

  <p class="msoplaintext"><span class="calibre19">   Sonra, "Todd Childs'ı bulamadık" diye devam etti. Telefonu açılmıyor, evde yok ve Pack Rat'ta Pazartesi işe başlayacak. Böyle berbat bir havada nereye gitmiş olacağı hakkında kimsenin bir fikri yok ama dün öğleden sonradan bu yana da gören olmamış."</span></p>

  <p class="msoplaintext"><span class="calibre19">   Ve dün öğleden sonra Dustin Holloman'ın ayakkabısı bulunmuş ve biri arabasını kazımıştı.</span></p>

  <p class="msoplaintext"><span class="calibre19">   Dışarı çıkınca Mitch, "Lanet olsun böyle havaya" dedi. "Kışa aldırış etmiyorum ama bu kadarı da komik oluyor artık."</span></p>

  <p class="msoplaintext"><span class="calibre19">   "O da bizden yana çalışmıyor."</span></p>

  <p class="msoplaintext"><span class="calibre19">   Ellen, evrak çantasını ayakları dibine bırakıp kalın yün atkısını başına ye boynuna sardı. "Childs'la konuşur konuşmaz bana haber ver. Duruşmada ifade verecekler listesine almıştım. Eğer bu işe karıştığı ortaya çıkarsa tam budala mevkiine düşeriz doğrusu."</span></p>

  <p class="msoplaintext"><span class="calibre19">   "O işe birini memur ettim."</span></p>

  <p class="msoplaintext"><span class="calibre19">   "Donut Hut çalışanlarından ne haber? Denny'nin öldüğü gece herhangi bir şey görmüşler mi?"</span></p>

  <p class="msoplaintext"><span class="calibre19">   "Hâlâ Mankato'da kapalıymışlar ama nerede kaldıklarını bilmiyoruz." Mitch başına kulaklıklarını takarak parkasının başlığını kaldırıp bağladı. "Vicki Enberg'le konuştum. Dennis'in, ona, bu davaya hiç bulaşmasaydı daha iyi olacağını söylediğini anlattı. Ama Wright'ın herhangi bir itirafta bulunup bulunmadığından sözetmemiş. Kocasının intihar ettiğine inanmıyor."</span></p>

  <p class="msoplaintext"><span class="calibre19">   "Sen inanıyor musun?" diye sordu Ellen.</span></p>

  <p class="msoplaintext"><span class="calibre19">   Mitch karlarla kaplı çevresine baktı. "Doğrusunu istersen neye inanacağımı artık ben de bilmiyorum."</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Rudy masasının başında huzursuzca kıpırdanarak, "Bunun gerekli olduğunu sanmıyorum, Ellen" dedi. Üzerinde çalışa kâğıtları kenara itti, bir dizi gazete kupürünü karıştırdı. Bunların hepsi de aynıydı ve Ellen'in üstüne yıktığı işte, adaleti yerine getirme kararlılığını belirtirken çekilmiş bir fotoğraf vardı. "Şeriflik bürosu hemen yanı başımızda."</span></p>

  <p class="msoplaintext"><span class="calibre19">   "Eğer mahkeme salonunda bir şey olursa bunun bana bir yararı olmaz" diye ısrar etti Ellen. "Patlamaya hazır bir durum var ortada, Rudy. Ve olay giderek kişiselleşiyor. Duruşmadan önceki bu birkaç gün içinde çok çalışacağız. Bu işi yaparken hayatımdan endişe etmek istemiyorum. Yani demek istediğim otomobilim yeniden boyanabilir ama bundan sonraki bu beni bıçaklamaya karar vermiş olabilir."</span></p>

  <p class="msoplaintext"><span class="calibre19">   Rudy kaşlarını çatarak bir not defteri altından bir sayfa çıkardı ve çoktan unutmuş olduğu bir bakkal listesiyle karşılaştı. "Geceleri anahtarı olmadan kimse binaya giremez."</span></p>

  <p class="msoplaintext"><span class="calibre19">   "Bu hiç önemli değil. Gündüz girer ve geceye kadar süpürge dolabında saklanabilir. Ya da kilidi maymuncukla açar ya da pencereden girer. Sonra ne olacak, ha?"</span></p>

  <p class="msoplaintext"><span class="calibre19">   Rudy bakkal listesini avcunda buruşturdu, çöp sepetine fırlattı, isabet ettiremedi. Homurdanarak almak üzere eğildiğinde gözleri daha önce atmış olduğu bir şeye takıldı. "Hah!" diyerek kâğıdı alıp açtı.</span></p>

  <p class="msoplaintext"><span class="calibre19">   Ellen gözlerine inanamayarak, tiksinerek izliyordu adamı. "Seni böyle şeylerle rahatsız ettiğim için özür dilerim, Rudy ama sonumun Dennis Enberg gibi olmasını da istemem."</span></p>

  <p class="msoplaintext"><span class="calibre19">   "Enberg intihar etti."</span></p>

  <p class="msoplaintext"><span class="calibre19">   "Sanmıyorum ve sen Yargıç Franken'in koltuğuna oturmaktan başka şey düşünecek durumda olsaydın sen de inanmazdın."</span></p>

  <p class="msoplaintext"><span class="calibre19">   "Ellen! Neden sözettiğini anlamadım. Böyle bir şeyi nasıl söylersin? Yargıç Franken daha toprağa verilmedi bile. Cenazesi bugün kalkacak. Bu elimdeki de onun için yapacağım konuşma işte."</span></p>

  <p class="msoplaintext"><span class="calibre19">   "Tamam. Anlaşıldı, Rudy. Şimdi güvenlik görevlisini görebilir miyim?"</span></p>

  <p class="msoplaintext"><span class="calibre19">   "O iş bu kadar basit değil. Aklıma estiği zaman işe adam alamam. İlçe yöneticileriyle konuşmam gerekecek."</span></p>

  <p class="msoplaintext"><span class="calibre19">   Aman ne iyi. Belki de tufan yılından önce buna bütçe çıkarırlar. Steiger'le bir şeyler yapamaz mısın?"</span></p>

  <p class="msoplaintext"><span class="calibre19">   "Belki ama onların da elinde çok iş var biliyorsun. Russ'un boşta tek adamı yoktur sanırım."</span></p>

  <p class="msoplaintext"><span class="calibre19">   "Pekâlâ. Bakalım basın bu konuda ne diyecek. Park İlçesi çocuklarını koruyamıyor, hatta savcılarını bile koruyamıyor... Bir beyanat vermemi isteyeceksin herhalde. Basına bu işin seni ilgilendirmediğini söylerim. Her zamanki 'bana kalsaydı' gürültülerini çıkarırım."</span></p>

  <p class="msoplaintext"><span class="calibre19">   Rudy'nin gözleri kısıldı. "Otomobil olayını biliyorlar mı?"</span></p>

  <p class="msoplaintext"><span class="calibre19">   "Telefonlar susmak bilmedi." Ellen daha mesajlarını kontrol etmemişti, basından arayan olup olmadığını bilemezdi. Ama Rudy sorusunu yanıtlamadığını farketmiş görünmüyordu. Kötü reklam olasılığı dikkatini başka tarafa yöneltmişti.</span></p>

  <p class="msoplaintext"><span class="calibre19">   "Gelen o garip telefonlar? Onlardan haberleri var mı?"</span></p>

  <p class="msoplaintext"><span class="calibre19">   "Şimdiye kadar duyurmamayı başardık ama bu işleri bilirsin. Burası küçük bir yer."</span></p>

  <p class="msoplaintext"><span class="calibre19">   Rudy dudaklarını ısırdı, geniş elini briyantinli saçlarının üzerinden geçirdi. İndirdiğinde parmakları kızarmış tavuk kanadı tutmuş gibi yağlanmıştı. Farkına varmadan peçete diye pantolonunun paçasını kullandı. Pencerenin önünde yürümeye başladı. Hava ve Garrett Wright'ın kefaletle bırakılmış olması protestocuları sokaklardan uzaklaştırmıştı.</span></p>

  <p class="msoplaintext"><span class="calibre19">   "Sence bunu yapan o bilim kurgu çocuklarından biri mi?"</span></p>

  <p class="msoplaintext"><span class="calibre19">   "Hiçbir fikrim yok. Olabilir."</span></p>

  <p class="msoplaintext"><span class="calibre19">   "Olabilir. Ama sen öyle olduğunu düşünüyorsun, değil mi?'</span></p>

  <p class="msoplaintext"><span class="calibre19">   "Bilmiyorum."</span></p>

  <p class="msoplaintext"><span class="calibre19">   Rudy kadına bunu kabul ettirmesinin, kendisine ne yarar sağlayacağını bilemeyerek kaşlarını çattı. Program popüleritisi politik açıdan doğruydu ve Deer Lake için iyi bir reklam olmuştu. İlçe savcısı olarak yerine seçtiği Sig Iverson geçen sonbaharda Christopher Priest ile çalışmış, Bilimkurgu Kovboyları'nın katıldıkları bir iki bilim fuarı ve yarışmasına da onlarla gitmişti. Ellen gruba karşı tavır alırsa ve onların yasalara karşı geldikleri ortaya çıkarsa Ellen, Sig'den daha üstün duruma gelecekti. Ve bu arada Rudy bir önlem almasa ve kadın saldırıya uğrarsa bu kere kendisi kötü düşecekti.</span></p>

  <p class="msoplaintext"><span class="calibre19">   Sonunda, "Elimden geleni yaparım" dedi. "Senin bir zarar görmeni istemeyiz, Ellen. Bu büroda herkesi ailem olarak gördüğümü bilirsin. Kızlarımdan birine bir zarar gelmesini asla istemem."</span></p>

  <p class="msoplaintext"><span class="calibre19">   Ellen, adamın kötü reklam olmasaydı 'kızını' şimdiye kadar çingenelere satacağını düşünerek gülümsedi. "Teşekkür ederim, Rudy."</span></p>

  <p class="msoplaintext"><span class="calibre19">   "Cenazeye gidecek misin?" Rudy'nin dikkati daha şimdiden yapacağı konuşmanın notlarına dönmüştü.</span></p>

  <p class="msoplaintext"><span class="calibre19">   "Tabii." Aslında ayıracak zamanı yoktu ama yargıçla çalışmış ve son anında yanında bulunmuş biri olarak bir tür görev duygusu vardı. Brooks'un da böyle bir duygu ile ya da kitabını renklendirecek detaylar için cenazeye gelip gelmeyeceğini merak etti.</span></p>

  <p class="msoplaintext"><span class="calibre19">   "Davada ne aşamadayız?" diye sordu.</span></p>

  <p class="msoplaintext"><span class="calibre19">   "Yeni bir şey yok. Kriminal laboratuarının insafına kaldık. Kanlı çarşafın DNA test sonuçlarını daha bir ay alamayacağız."</span></p>

  <p class="msoplaintext"><span class="calibre19">   "Ama kan grubu Josh Kirkwood'a uyuyordu."</span></p>

  <p class="msoplaintext"><span class="calibre19">   "Evet. Ve bu duruşmada yalnızca sebep göstereceğini için sağlamız. Aslında jüri önünde olsa Costello bunu param parça ederdi, ancak o aşamaya geldiğimizde bu kere DNA raporlarıyla uğraşmak zorunda kalacak."</span></p>

  <p class="msoplaintext"><span class="calibre19">   Eğer o aşamaya varabilirsek.</span></p>

  <p class="msoplaintext"><span class="calibre19">   Ellen aslında Hennepin County'deki eski patronuyla olduğu gibi Rudy ile de sorunlarını konuşmak, birlikte strateji geliştirmek, kuramlar kurmak, şeytanın avukatlığı rolünü üstlenmek isterdi. Ama Rudy asla sırların paylaşılacağı bir kişi olmamıştı. O ancak fikirlerini Cameron üzerinde deneyebilir ve kendi sezgilerine güvenirdi.</span></p>

  <p class="msoplaintext"><span class="calibre19">   Kazağının kolunu parmağıyla yukarı iterek saatine baktı. "Benim yukarı çıkmam gerek. Konuşmanda sana başarılar dilerim."</span></p>

  <p class="msoplaintext"><span class="calibre19">   Ellen telefonların neredeyse hiç susmadığı odasına çıktı. Arabasına yapılanlar artık kulaktan kulağa yayılmış olmalıydı. Şimdi resmen bir hedef olmuştu.</span></p>

  <p class="msoplaintext"><span class="calibre19">   Masasının ardında ayağa kalkan Phoebe'nin yüzü panikle parlıyordu.</span></p>

  <p class="msoplaintext"><span class="calibre19">   "Çok özür dilerim, Ellen." Ellerini cezaevi grisi kazağının göğsüne bastırdı.</span></p>

  <p class="msoplaintext"><span class="calibre19">   "Neden?"</span></p>

  <p class="msoplaintext"><span class="calibre19">   Quentin Adler konuşmaya yandan katıldı. "Ellen, seninle bu hırsızlık davasını konuşmamız gerek."</span></p>

  <p class="msoplaintext"><span class="calibre19">   "Bir dakika, Quentin."</span></p>

  <p class="msoplaintext"><span class="calibre19">   "Onu durdurmaya çalıştım ama ödümü patlattı" dedi Phoebe. "O Aslan burcundan, benim de Aslanlarla aram iyi değildir bilirsin."</span></p>

  <p class="msoplaintext"><span class="calibre19">   "Ne?"</span></p>

  <p class="msoplaintext"><span class="calibre19">   "Kucağıma atıverdiğin o hırsızlık davası" dedi Quentin. Herman Horstman. Sevgilisinden aldığın ifadeyi bulamıyorum ve kadın aniden Meksika'ya gitmiş ve..."</span></p>

  <p class="msoplaintext"><span class="calibre19">   Phoebe bir tokat beklermiş gibi gözlerini yumdu. "Bay Castello" dedi. "İçeride, odanda. Gerçekten çok özür dilerim!"</span></p>

  <p class="msoplaintext"><span class="calibre19">   "... ve ben de onun gibi beş parasız birinin Cancun'a parasını nereden bulduğunu merak ediyorum. Neyse o önemli değil ama o ifadeye ihtiyacım var, Ellen."</span></p>

  <p class="msoplaintext"><span class="calibre19">   "Quentin, bir numara al ve sıranı bekle."</span></p>

  <p class="msoplaintext"><span class="calibre19">   Ellen adamın yanından uzanıp Phoebe'yi kolundan çekiştirdi.</span></p>

  <p class="msoplaintext"><span class="calibre19">   "Tony Costello odamda mı? Yalnız mı?"</span></p>

  <p class="msoplaintext"><span class="calibre19">   "Çok ama çok üzgünüm. Elimden geleni yaptım, ama telefon durmadan çalıyordu ve... senin saldırıya uğradığa, duymuştum... adam da ödümü patlatıyor..."</span></p>

  <p class="msoplaintext"><span class="calibre19">   "Tanrı aşkına ağlama, Phoebe!" dedi Ellen.</span></p>

  <p class="msoplaintext"><span class="calibre19">   Phoebe masasının kenarına dayandı, yüzünü elleriyle örttü. "Ağlamamaya çalışıyorum."</span></p>

  <p class="msoplaintext"><span class="calibre19">   "Ellen, bu tavrından hiç hoşnut olmadığımı söylemek zorundayım" dedi Quentin. "Bu davayı üstüme yıktın ve..."</span></p>

  <p class="msoplaintext"><span class="calibre19">   Ellen adamın yakalarına yapışmamak için kendini güç tutarak döndü. "Quentin, ben senin annen değilim, sekreterin de değilim. Sana davanın dosyasını verdim. İçinde bir şey bulamıyorsan ne yapman gerekirse yaparsın. Şimdi izin ver de Bay Costello'nun bağırsaklarını boşaltmaya gideyim."</span></p>

  <p class="msoplaintext"><span class="calibre19">   Odaya gülle gibi girip kapıyı çarparak kapattı.</span></p>

  <p class="msoplaintext"><span class="calibre19">   "Buna nasıl cesaret edersin! Ne cesaretle buraya gelip sekreterimi korkutur ve özel odama davet edilmeden girersin! Güvenliği çağırtıp seni binadan dışarı attırmanı gerekir."</span></p>

  <p class="msoplaintext"><span class="calibre19">   "Öyle yap, Ellen" dedi Costello. "Basına senin benim önümü kesmek için yaptıklarını anlattığımda daha inanılır olmamı sağlarsın. Telefonlarıma çıkmadığını, randevu taleplerimi geri çevirdiğini anlatayım hele. Daha bu sabah en az yüz mesaj bıraktım."</span></p>

  <p class="msoplaintext"><span class="calibre19">   "Özür dilerim ama hayatım senin çevrende dönmüyor, Tony. Bir zamanlar seninle ilişkiye girme aptallığını gösterdim diye her şeyi bırakıp sana yanıt vermemi mi istiyorsun?"</span></p>

  <p class="msoplaintext"><span class="calibre19">   Costello kadına doğru ilerledi ama Ellen gerilemedi. "Hayır" dedi sakin bir sesle. "Beni cezalandırmak için görüşmeyi reddettiğine inanıyorum ve eğer bu doğru ise o an bu davadan çekilip duygusal yükler taşımayan birine devretsen iyi edersin."</span></p>

  <p class="msoplaintext"><span class="calibre19">   "Bunu isterdin, değil mi?" dedi Ellen kuru bir gülümsemeyle. "Ben bu büronun en iyi savaşıyım ve sen de bunu biliyorsun. O yüzden mahkemede kolaylıkla ezeceğin birine devredeceğimi sanıyorsan çok yanılıyorsun. Gerçekçi ol."</span></p>

  <p class="msoplaintext"><span class="calibre19">   Sonra yürüyüp masasının başına geçti. Herhangi bir şey yerinden oynamış mı diye şöyle bir çevresine bakındıktan sonra yerine oturdu.</span></p>

  <p class="msoplaintext"><span class="calibre19">   "Sen temyiz için yol açtığının farkında mısın?" Costello artık denetimi ele almış olarak oturdu. Çok sakin görünüyorsa da, Ellen onun bu anlarda çılgınca bir öfkeye kapıldığı zamanlardan daha tehlikeli olduğunu bilirdi.</span></p>

  <p class="msoplaintext"><span class="calibre19">   Ellen kaşını kaldırdı. "Şimdiden temyizi düşünmeye mi başladın? Bu müvekkilin için kötü haber. Ayrıca, beni hiç ilgilendirmez. Ben ahlakdışı bir şey yapmış değilim. Eğer geçmişi ortaya atarsan projektörler senin üstüne çevrilecektir, Tony. O gösterinin yıldızı olmak isteyeceğini de hiç sanmam."</span></p>

  <p class="msoplaintext"><span class="calibre19">   Costello yakışıklı ağzında yayılan bir gülümsemeyle arkasına yaslandı. "Hâlâ eski Ellen'sin. Çivi kadar sert ve gerektiğinde iki katı keskin. Seninle tartışmalarımıza bayılırdım. Bir düğmeye bas ve ihtirası gör."</span></p>

  <p class="msoplaintext"><span class="calibre19">   Tartışmalardan çoğunun yatakta olduğu ya da yatakta son bulduğunu söylemek istiyordu herhalde. Ama Ellen ona o tatmini vermeyecekti.</span></p>

  <p class="msoplaintext"><span class="calibre19">   "Konudan ayrılmayalım" diyerek kollarını sümenine bastırdı. "Bir kere senin iznim olmadan odama girmeye asla hakkın yok."</span></p>

  <p class="msoplaintext"><span class="calibre19">   'Buraya bir şeyler çalmaya geldiğimi düşünmüyorsun herhalde?"</span></p>

  <p class="msoplaintext"><span class="calibre19">   Bu pek hoşuna gitmiş gibi bir tavır takınmıştı. Zavallı, paranoyak Ellen.</span></p>

  <p class="msoplaintext"><span class="calibre19">   "Bir kere senin gerçek değeri olan her şeyi açıkta bırakmayacağını bilirim. Senin nasıl çalıştığını bilirim: Gerekli bütün bilgiler gözünden bir an bile ayırmamak için evrak çantanın içindeki üç halkalı küçük not defterindedir. İkincisi, ben davamı yürütmek için senden bir şey çalmak ihtiyacında değilim. Benim müvekkilim masumdur."</span></p>

  <p class="msoplaintext"><span class="calibre19">   "Bu konuşmayı yargıca sakla."</span></p>

  <p class="msoplaintext"><span class="calibre19">   Costello platin Rolex saatine baktı, "...ki onunla beş dakika sonra randevumuz var."</span></p>

  <p class="msoplaintext"><span class="calibre19">   "Ne?"</span></p>

  <p class="msoplaintext"><span class="calibre19">   Costello başını arkaya attı. "Sana telefon etmeye çalıştım Ellen. Grabko'yu görmem gerek ve onunla başbaşa görüşme yapma suçlaması altında kalmak istemiyorum."</span></p>

  <p class="msoplaintext"><span class="calibre19">   "Benim beş dakika sonra başkasıyla randevum var."</span></p>

  <p class="msoplaintext"><span class="calibre19">   "Artık yok. Adliyede ayakta kalmanın birinci kuralı: Yargıcı kızdırmayacaksın."</span></p>

  <p class="msoplaintext"><span class="calibre19">   "Bu kadar acele olan ne varmış?"</span></p>

  <p class="msoplaintext"><span class="calibre19">   "Josh Kirkwood'un hastane raporlarının açıklanması için mahkemeye başvuruda bulunacağım."</span></p>

  <p class="msoplaintext"><span class="calibre19">   "Ne? Neden?"</span></p>

  <p class="msoplaintext"><span class="calibre19">   "Çünkü çocuğun fiziksel tacize uğradığına inanmak için nedenlerim var ...babası tarafından."</span></p>

  <p class="msoplaintext"><span class="calibre19">  </span></p>
</body>
</html>
