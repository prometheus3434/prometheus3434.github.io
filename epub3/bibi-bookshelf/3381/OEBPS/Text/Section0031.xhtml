<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
  <h3 class="msoplaintext4"><span class="calibre21">YİRMİ ÜÇÜNCÜ BÖLÜM</span></h3>

  <p class="msoplaintext"><span class="calibre19"> </span></p>

  <p class="msoplaintext"><span class="calibre19"> </span><span class="calibre20">Josh tortop olmuş, sırtını yatağının köşe direğine yaslanmış dizlerini kollarıyla sarmış oturuyor, başını arasıra kaldırıp çevresine bakınıyordu. Odasında çok fazla insan vardı. Onların orada olmalarını istemiyordu. Odası onun mekânıydı, onların değil. Eşyaları onun kendi eşyalarıydı. Yabancıların onlara el sürmelerini istemiyordu.</span></p>

  <p class="msoplaintext"><span class="calibre19">   Annesi kapının yanında durmuş ağlıyordu, Josh bundan nefret ediyordu. Annesinin ağlamasından da, bunun kendi yüzünden olduğunu bilmekten de nefret ediyordu. Son zamanlara kadar annesinin öteki anneler gibi ağladığını ya da sinirlendiğini hiç görmemişti. Babası giderek daha çok kızmaya ve sürekli kavga etmeye başlamalarından bu yana. Ama o zaman annesi tek başına olduğunda ağlardı. Bu farklıydı. Bu kendi yüzündendi.</span></p>

  <p class="msoplaintext"><span class="calibre19">   Annesi sırt çantasını asla açmamalıydı. Bunu yapacağına inanmamıştı. Annesi başkasının mahremiyetine saygı gösteren bir insandı. Çantasını karıştırmış olmasına çok kırılmışı Onun sorularına yanıt veremediğine de üzülüyordu. Ama ona Alıcı'dan söz edemezdi, o zaman kötü şeyler olurdu. Şimdi olmakta olanlardan çok daha kötü şeyler. Bu fikir onu öyle korkuttu ki, orada ağlamak istedi ama ağlamaya da cesaret edemiyordu.</span></p>

  <p class="msoplaintext"><span class="calibre19">   "Josh? O yün başlığın çantana nasıl girdiğini bize söylebilir misin?"</span></p>

  <p class="msoplaintext"><span class="calibre19">   Şef Holt yatağın kenarına oturmuş, ona gergin bir yüzle bakıyordu. Josh başını kaldırıp adama baktı, bakışları dolabın yanında duran iriyarı memura takıldı, kalın, kara kemerine asılı kelepçeler parıldıyordu. Belki polisler onu tutuklayıp hapse atarlardı. Belki de onun yüzünden öteki çocuğun Gidici olduğunu sanıyorlardı. Josh yutkunup korku yumruğunu yutmaya çalıştı.</span></p>

  <p class="msoplaintext"><span class="calibre19">   "Bu çocuğu hiç gördün mü, Josh?" Sivil giyimli öteki polis bir resminin bulunduğu bir broşürü uzattı. Josh yüzünü elleriyle örtüp parmaklarının arasından baktı. Bu polis Tom Hanks'a benziyordu ama onun kadar komik olamazdı herhalde. Sabırsız görünüyordu.</span></p>

  <p class="msoplaintext"><span class="calibre19">   "O başlığı sana biri mi verdi, Josh?"</span></p>

  <p class="msoplaintext"><span class="calibre19">   "Bir yerde mi buldun?"</span></p>

  <p class="msoplaintext"><span class="calibre19">   "Bunu bize söylemen çok önemli."</span></p>

  <p class="msoplaintext"><span class="calibre19">   "O küçük çocuğun hayatını kurtarabilirsin."</span></p>

  <p class="msoplaintext"><span class="calibre19">   Anlamıyorlardı. Ne Alıcı'yı biliyorlardı ne de Gidici olmanın nasıl bir şey olduğunu. Bilmedikleri o kadar çok şey vardı ki. Josh gözlerini yumdu. Kafasının içinde o gizli yerin kapısını açtı. Kimsenin kendisine el süremeyeceği, korkutamayacağı, yanıtlamaması söylenmiş olan soruları sormayacağı yerin kapısını.</span></p>

  <p class="msoplaintext"><span class="calibre19">   Wilhelm kollarını çaresizlikle iki yana vurarak yatağın yanından ayrıldı. Mitch çok ama çok yaşlı bir insan gibi bitkin bir halde ayağa kalktı.</span></p>

  <p class="msoplaintext"><span class="calibre19">   "Yapabileceğimiz hiçbir şey yok mu?" diye fısıldadı Wilhelm. "Hipnotizma? Sodyum pentotal?</span></p>

  <p class="msoplaintext"><span class="calibre19">   "Elbette" diye mırıldandı Mitch. "Küçük çocukların ağızlarından zorla yanıt almak için onlara uyuşturucu vermenin çok normal olduğuna eminim."</span></p>

  <p class="msoplaintext"><span class="calibre19">   Mitch, Hannah'ya döndü. Kadın titriyordu, gözlerinin çevresi kıpkırmızıydı. Onun orada yıkılmasına hiç şaşmayacaktı ama Hannah kendini tutuyor, gücü kalmadığı belli olduğu halde direniyordu. Hannah, Mitch'in yanından geçip koltuğa gitti, oğlunu kollarının arasına alıp herhalde onun kadar kendisini de avutmak isteyerek sallamaya başladı.</span></p>

  <p class="msoplaintext"><span class="calibre19">   Neyse ki basını uzak tutmayı başardık, diye düşündü. Mitch. Şimdilik. Hannah onu evde bulduğu için telsiz yanına koyabilmiş ve adamlarını sessizce toplamıştı. Ama bu hep böyle devam edemezdi. Evden çıktıklarında herhalde bahçeye kamp kurmuş gazetecileri göreceklerdi. Ama şimdilik bu y sırtlarından kalkmıştı.</span></p>

  <p class="msoplaintext"><span class="calibre19">   Bir yük de orada olmayan Paul'dü. Onu kimse aramamıştı. Herhalde orada olması gerektiğini iddia edip duracak ama şimdilik kimse bir de onunla uğraşmak istemiyordu Özellikle de o akşam yaptıklarından sonra Hannah. Kadının kendisini sakinleştirecek birine ihtiyacı vardı ve onun için de Peder Tom'u çağırmışlardı. Uzamış sakalı, havaya dikilmiş kumral saçlarıyla Peder bir dilenci gibi duruyordu odanın kapısında.</span></p>

  <p class="msoplaintext"><span class="calibre19">   Mitch, "Yukardaki Adam'ın yanında bir forsun varsa kullanmanın tam zamanıdır, Peder" dedi.</span></p>

  <p class="msoplaintext"><span class="calibre19">   "Forsum olsaydı şimdi burada olmazdık." Peder Tom bakışlarını Hannah ile Josh'tan ayırmadan içeri yürüyüp Hannah'nın omzunu okşadı, kulağına bir şey fısıldadı.</span></p>

  <p class="msoplaintext"><span class="calibre19">   Koridora çıkan Ellen North, "Ne düşünüyorsun?" diye sordu.</span></p>

  <p class="msoplaintext"><span class="calibre19">   Mitch kadının ardından yürüdü. Wilhelm'in yanı başında olduğunu hissediyordu, onun yerine Megan'ın olmasını isterdi.</span></p>

  <p class="msoplaintext"><span class="calibre19">   "Hannah, Josh'un geldiğinden beri gözünden bir an bile uzak kalmadığını söylüyor. O görmeden kimse oğlana bir şey veremezmiş ve Josh da çantasını gözünden ayırmadığına göre..."</span></p>

  <p class="msoplaintext"><span class="calibre19">   "Şu halde biri gece yarısı eve girip başlığı Josh'un çantasına mı koydu? Hannah duymadan? Biraz hayal gibi geliyor bana."</span></p>

  <p class="msoplaintext"><span class="calibre19">   "Başka bir açıklaman varsa duyalım."</span></p>

  <p class="msoplaintext"><span class="calibre19">   "Wright az ilerdeki evinde" dedi Wilhelm.</span></p>

  <p class="msoplaintext"><span class="calibre19">   "Bu eve gelme riskini asla göze alamaz" dedi Mitch. "Ama yine de son birkaç gün içinde eve gelenlerin bir listesini çıkaralım."</span></p>

  <p class="msoplaintext"><span class="calibre19">   "Burada anahtar çocuk" dedi Wilhelm. "Bütün sorulanın yanıtı kafasının içinde kilitli. Bence hipnotizmayı deneyelim."</span></p>

  <p class="msoplaintext"><span class="calibre19">   Mitch, Ellen'e baktı. "Hipnoz altındayken söyledikleri mahkemece kabul edilir mi?"</span></p>

  <p class="msoplaintext"><span class="calibre19">   "Mücadele gerektirir. Mahkemeye kabul ettirsek bile savunma olayı büyüterek paramparça eder. Genelde küçük çocukların tanıklıkları pek güvenilir kabul edilmez. Çocuklar kolay etki altında kalırlar, kafalarına, bilinçli ya da bilinçsiz, kolaylıkla fikir yerleştirilebilir. Ama Josh, Dustin Holloman'ı bulmana yardım edecek yolu gösterirse ya da suç ortağının kimliğini söylerse ya da bizi daha somut delillere götürebilirse o zaman mahkemece kabul edilir olup olmamasına bakılmadan mutlaka bir değeri olacaktır."</span></p>

  <p class="msoplaintext"><span class="calibre19">   Mitch olayın lehte ve aleyhte puanlarını kafasında tartarak, "Hannah ile konuşurum" dedi.</span></p>

  <p class="msoplaintext"><span class="calibre19">   "Sırt çantasında başka bir şey buldun mu?" diye sordu</span></p>

  <p class="msoplaintext"><span class="calibre19">   Ellen.</span></p>

  <p class="msoplaintext"><span class="calibre19">   "Yemek odasında."</span></p>

  <p class="msoplaintext"><span class="calibre19">   Çanta açıktı, içindekiler karnı yarılmış bir hayvanın bağırsakları gibi masaya saçılmıştı. Sanki bir daha kaçırılırsa bu kere yaşamının parçalarının yanında olmasını istermiş gibi topladığı eşyalara bakarken Ellen'in yüreğine bir hüzün çökmüştü. Birkaç küçük ve herhalde çok sevilen oyuncak, bir Yavru Kurt çakısı. Karanlığı silmek için bir el feneri. Evle konuşmak için bir telsiz. Sapında Ninja Turtle olan bir diş fırçası. Annesi ve bebek kızkardeşiyle bebeğin vaftizinde çekilmiş bir resim. Bebeği tutan Josh'un yüzünde gururlu bir gülümseme.</span></p>

  <p class="msoplaintext"><span class="calibre19">   Wilhelm çimen rengini almış eski bir beyzbol topunun dikişlerinden parmağını geçirirken, "Zavallı çocuk" dedi mırıldandı.</span></p>

  <p class="msoplaintext"><span class="calibre19">   Mitch, "Sanki yaşamı yeteri kadar berbat değilmiş gibi biz de evine girip kalan mahremiyetini de çiğniyoruz" diye homurdandı.</span></p>

  <p class="msoplaintext"><span class="calibre19">   Ellen spiral kenarlı not defterine baktı. Josh'un Yeni Pad'i. Annesinden Josh'a. Duyguyu titizlikle çizilmiş bir el tamamlıyordu. Mitch haklıydı. Kirli ellerle Josh'un çocukluğuna uzanıyorlar ve onu sonsuza kadar kirletiyorlardı sanki. Bunlar onun özel eşyası, çocukluğunun parçalarıydı. Ve şimdi onlar bunların üstünden masumluk parıltısını silip bunlara delil diyeceklerdi.</span></p>

  <p class="msoplaintext"><span class="calibre19">   Ellen çantasından ince bir Cross kalemi çıkardı ve defterin kapağını açmak için onu kullandı. Bunu alışkanlıktan, olası bir delilde kendi parmak izlerini bırakmak istemediğinden yapmışsa da, kafasının gerisinde defterin mahremiyetini daha fazla lekelememek de olabilirdi. Bu bir anneden oğluna özel bir armağandı. Kimse buna asla dokunmamalıydı.</span></p>

  <p class="msoplaintext"><span class="calibre19">   Ellen defterde ne bulmayı umut ettiğini biliyordu: Josh'u kaçıranların adları, onu tuttukları yerin resmi. Oysa garip kara dörtgenler, üzgün yüzler ve ince, dalgalı çizgiler buldu. Bir sayfaya Ben Gidici iken yazmıştı ve kelimelerin altına küçük noktalarla bir ağız ve iki göz çizmişti. Ne bir itiraf, ne bir açıklama vardı, yalnızca beyni hasar görmüş bir çocuğun parçalanmış düşünceleri.</span></p>

  <p class="msoplaintext"><span class="calibre19">   "Bunu almak için hiçbir neden görmüyorum" dedi. "Pek bir yarar sağlamayacak ama siz yine de parmak izi arayın."</span></p>

  <p class="msoplaintext"><span class="calibre19">   Kapı açılıp kapandı ve içeri bir soğuk hava ve düşmanlık dalgası doldu. Şerif Steiger'in sesi asfalta sürülen zımpara gibiydi.</span></p>

  <p class="msoplaintext"><span class="calibre19">   "Holt hangi cehennemde?"</span></p>

  <p class="msoplaintext"><span class="calibre19">   "Şef yemek odasında, Şerif."</span></p>

  <p class="msoplaintext"><span class="calibre19">   Mitch dişlerini gacırdattı.</span></p>

  <p class="msoplaintext"><span class="calibre19">   Ellen mantosuna sarındı. "Ben gidiyorum. İhtiyacın olursa telefon edersin."</span></p>

  <p class="msoplaintext"><span class="calibre19">   Steiger odaya girerken az daha kadını deviriyordu. Ellen başlayacak olan yetki tartışmasına karışmak istemediğinden adamın yanından hızla geçti. Holloman olayı Deer Lake'e değil Park İlçesi'ne aitti. Mitch CTB'nin bütün soruşturmaların başında olduğu iddiasıyla Steiger'ı pas geçip Wilhelm'e telefon etmişti. Russ Steiger'in aynı görüşte olmayacağı kuşkusuzdu.</span></p>

  <p class="msoplaintext"><span class="calibre19">   Noga kapıyı açmak için uzanırken, "Gidiyor musunuz, Bayan North?" diye sordu. Yemek odasından makineli tüfek takırtısı gibi sesler gelince iriyarı adam irkildi.</span></p>

  <p class="msoplaintext"><span class="calibre19">   Ellen başını salladı. "Evet, içerdeki testosteron düzeyi benim için biraz fazla yüksek. İyi geceler, Noogie."</span></p>

  <p class="msoplaintext"><span class="calibre19">   Ellen buz gibi havaya çıkarken mantosunun cebinde, kiraladığı arabanın anahtarlarını arandı. Reklam için hiçbir fırsatı kaçırmayan Manley ona dev bir beyaz Cadillac vermişti, tekerleklerden otomobilin gerisine doğru alevler resmedilmişti. Ön kapılarda bir slogan yemliyordu: "Vanloon Arabaları: 'Çılgın' Vanloon'dan Kapıp Götürün." Ellen utancından neredeyse yaya olmaya rıza gösterecekti.</span></p>

  <p class="msoplaintext"><span class="calibre19">   Gözucuyla birinin Cadillac arabanın yolunu kesmiş olduğunu gördü. Kim olduğunu farkedince de oldu yerde kalakaldı.</span></p>

  <p class="msoplaintext"><span class="calibre19">   Brooks, Cherokee'sinden inerken, "Yine uzun, soğuk bir gece, Savcı Hanım" dedi. "Havanız insanı yatağını biriyle ısıtmaya teşvik ediyor doğrusu. Seksi hayatta kalmanın bir yolu olarak göreceğim aklıma gelmezdi doğrusu. Öyle olduğu takdirde zevki azalır mı?"</span></p>

  <p class="msoplaintext"><span class="calibre19">   "Bilemem." Ellen arabasına yürüdü.</span></p>

  <p class="msoplaintext"><span class="calibre19">   "Birlikte öğrenebilirdik." Jay'in parkasının başlığını yüzüne doğru çekmiş olması Ellen'de ininden dışarı bakan bir kurt izlenimi uyandırıyordu. Adam kendisiyle kendi amacını tatmin için ilgileniyordu ki, Ellen'in mesleği gözönüne alındığında bu küçültücü bir şeydi. Onu aynı zamanda romanı için olarak da kullanmak isteği ise bütün sinirlerini ayağa kaldırmaya yetiyordu.</span></p>

  <p class="msoplaintext"><span class="calibre19">   "Soğuktan ölmeyi tercih ederim ama bunu burada kalmak istemem, onun için önümden çekil hemen."</span></p>

  <p class="msoplaintext"><span class="calibre19">   Jay sanki ağzına bir yumruk yemiş gibi şaşırarak arkasına yaslandı.</span></p>

  <p class="msoplaintext"><span class="calibre19">   "Hem senin burada ne işin var?" diye sordu Ellen. Bu haberi telsizde almış olamazsın."</span></p>

  <p class="msoplaintext"><span class="calibre19">   "Steiger'i izledim. Blue Goose'da birer içki içiyorduk."</span></p>

  <p class="msoplaintext"><span class="calibre19">   "Ne kadar da hoş. Eğer biriyle ille de yatmak istiyorsan Steiger'in bilgi verme karşılığında düzüşmeye hayır demeyeceği söylenir."</span></p>

  <p class="msoplaintext"><span class="calibre19">   "Teşekkür ederim ama benim tipim değil."</span></p>

  <p class="msoplaintext"><span class="calibre19">   "Eh, sana bir haberim var, Brooks. Ben de senin tipin değilim. Yoksa arkadaşın Costello sana bunun aksini mi söylemişti?"</span></p>

  <p class="msoplaintext"><span class="calibre19">   "Costello mu? Onun bizimle ne ilgisi var?"</span></p>

  <p class="msoplaintext"><span class="calibre19">   "Onu da sen bana söyle. Ama hayır." Ellen yanıtı önlemek için elini kaldırdı. "Son zamanlarda yeteri kadar yalan söyledin."</span></p>

  <p class="msoplaintext"><span class="calibre19">   "Ben sana yalan söylemedim."</span></p>

  <p class="msoplaintext"><span class="calibre19">   "Bir sözcük oyunu. Doğruyu da söylemedin. Hoş, söyleyip söylememen umurumda değil ya. Çek arabanı. Ben eve gidiyorum."</span></p>

  <p class="msoplaintext"><span class="calibre19">   Ellen, Cadillac'ın direksiyonuna geçip adamın parmaklarının sıkışacağını umarak kapıyı hızla çekti, ancak Jay sakatlanmadan cipine dönüp geri geri sokağa çıktı. Uzaktan görünen farlar medya ordusunun gelmekte olduğunu gösteriyordu. Sokak bir iki dakikaya kadar onlarla dolacak, gürültü komşuları uyandıracak, onlar da ne olduğunu anlamak ve sabah haberlerinde ekranda kendilerini görmek için kapılarının önüne çıkacaklardı.</span></p>

  <p class="msoplaintext"><span class="calibre19">   Wright'ların evinin pencereleri karanlıktı. Son karışıklıklardan habersiz uyuyor muydu, yoksa karanlıkta kendi kendine sırıtarak oturuyor muydu?</span></p>

  <p class="msoplaintext"><span class="calibre19">   "Nasıl olsa yanlış bir şey yapacaksın" diye mırıldandı Ellen. "Seni mutlaka yargı önüne çıkaracağım."</span></p>

  <p class="msoplaintext"><span class="calibre19">   Kendi sokağına dönerken arkasındaki farlar da onu izliyordu. Brooks. Bir trafik cinayeti hayali dolandı kafasında. Brooks'a çarpabilir ve o lanet aracını hurdaya çevirirdi. Yorgundu, düşkırıklığı yaşamıştı, sıkıntılar içindeydi. Bir çatışma için tam zamanı.</span></p>

  <p class="msoplaintext"><span class="calibre19">   Konuş bitsin haydi. Bir yanlışlık daha yapmadan çıkar onu yaşamından.</span></p>

  <p class="msoplaintext"><span class="calibre19">   Adamı içeri alırken bir şey söylemedi. Harry onları karşılamak için mutfağa geldi, Ellen'in yüzünü görünce fazla oyalanmadan yatak odasına döndü.</span></p>

  <p class="msoplaintext"><span class="calibre19">   "Ceketini çıkarma, fazla kalacak değilsin" diyen Ellen kendi mantosunu çıkardı.</span></p>

  <p class="msoplaintext"><span class="calibre19">   "Aleyhimdeki suçlamaları duyacak mıyım, yoksa hemen cezaya mı geçeceğiz?"</span></p>

  <p class="msoplaintext"><span class="calibre19">   Sanki Ellen'in onu neyle suçlayacağı önemli değilmiş gibi rahat bir tavırla duvara yaslandı. Herhalde umurunda bile değil, diye düşündü Ellen. Amacını başta açıkça belirtmişti. Kendisini uyarmamış değildi. Kendi kendini kandıran, aynı yanlışı ikinci kere yapmayacağına kendisini inandıran yine ölen olmuştu. Kendini çok akıllı, çok kurnaz sanmıştı. Tıpkı Costello'da olduğu gibi.</span></p>

  <p class="msoplaintext"><span class="calibre19">   Newsweek'teki makalede doğruladığı bilgileri tekrar ederek, "Bir beyzbol bursuyla Purdue'ya gittin" diye söze başladı.</span></p>

  <p class="msoplaintext"><span class="calibre19">   "Hızla gelen topa bir tepe vuruşu yapamasam da bu bir çok eyalette suç sayılmaz."</span></p>

  <p class="msoplaintext"><span class="calibre19">   Ellen onun şaka denemesini duymazdan geldi. "Purdue Hukuk'a devam ettin."</span></p>

  <p class="msoplaintext"><span class="calibre19">   "Ailemi üzüntülere boğarak. Auburn'un eski mezun günlerinde yüzlerini göstermeye utanırlardı."</span></p>

  <p class="msoplaintext"><span class="calibre19">   "Tony Costello da Purdue'ya gitti."</span></p>

  <p class="msoplaintext"><span class="calibre19">   Adam gözünü bile kırpmadı. "Dünya küçük, değil mi?"</span></p>

  <p class="msoplaintext"><span class="calibre19">   "Bu davaya ilgi duyarak buraya geldin. Sonra Wright birden avukatını azletti ve bir profesör maaşıyla asla tutamayacağı Costello'yu avukatı olarak buraya getirdi."</span></p>

  <p class="msoplaintext"><span class="calibre19">   Jay'in gözleri irileşti, içlerindeki neşe Ellen'in öfke ateşlerini körüklüyordu.</span></p>

  <p class="msoplaintext"><span class="calibre19">   "Yani Costello'yu benim getirdiğimi mi ima etmeye çalışıyorsun. Bunu neden yapayım ki?"</span></p>

  <p class="msoplaintext"><span class="calibre19">   "Sen buraya bir roman çıkarmaya geldin. Belki aklında belirli bir son vardı. Belki insanları kukla gibi oynatmaktan zevk alırsın. Belki Wright'tan daha iyi değilsin ve bütün bunlar senin için bir oyun."</span></p>

  <p class="msoplaintext"><span class="calibre19">   "Ne kafa varmış bende!"</span></p>

  <p class="msoplaintext"><span class="calibre19">   Ellen vücudu öfkeden kaskatı kesilmiş bir halde adamın üzerine yürüdü. "Sakın benimle alay etmeye kalkışma. Oyununun ne olduğu umurumda değil. Bütün bilmen gereken artık benim oyun falan oynamadığım. Savcılık bürosuna girmek yok artık. İstersen git Bill Glendenning'e şikâyet et ama senin bu işe katılmanın sonuçlarını düşününce hayranlığı devam etmeyecektir sanırım. O vali adayı olmak istiyor. Minnesota halkı, ünü kuşkulu birinin parıltısında kalmak için orospu çocuğun hakkı olan adaleti peşkeş çekmiş olduğu fikrinden pek hoşlanmayacaktır."</span></p>

  <p class="msoplaintext"><span class="calibre19">   Brooks gözlerini yumdu. "Sende de amma dil varmış şekerim. Buna tehlikeli silah olarak ruhsat almalıydın."</span></p>

  <p class="msoplaintext"><span class="calibre19">   Erkeğin bakışları ağzına kayınca Ellen bu kere çok yakına gelmiş olanın kendi olduğunu farketti. Jay duvara yaslandığı yerden doğrulacak olursa birbirlerine değeceklerdi. Ama Ellen gerilemeyi reddetti.</span></p>

  <p class="msoplaintext"><span class="calibre19">   "Costello'yu tanımadığımı söylersem ne dersin?"</span></p>

  <p class="msoplaintext"><span class="calibre19">   "Bana söylediğin herhangi bir şeye inanmam için hiçbir neden yok."</span></p>

  <p class="msoplaintext"><span class="calibre19">   "Bir güven sorunu yaşıyoruz galiba."</span></p>

  <p class="msoplaintext"><span class="calibre19">   "Olmayan bir şeyin sorunu olmaz. Sana güvenmiyorum ve Costello'ya da hiç güvenmiyorum."</span></p>

  <p class="msoplaintext"><span class="calibre19">   Jay'in gözleri merakla doldu. "Neden? Senin düşmanlığını kazanacak ne yaptı ki?"</span></p>

  <p class="msoplaintext"><span class="calibre19">   "O bir köpekbalığıdır. Bir davayı ya da istediği herhangi bir şeyi kazanmak için yapamayacağı yoktur."</span></p>

  <p class="msoplaintext"><span class="calibre19">   "Seni mi istedi peki? Aslında konu bu mu Ellen? Costello seni..."</span></p>

  <p class="msoplaintext"><span class="calibre19">   "Evimden defol" dedi Ellen. "Söyleyeceğimi söyledim. Kapıyı biliyorsun. Bul ve kullan."</span></p>

  <p class="msoplaintext"><span class="calibre19">   Ellen dönecekken erkek kolunu tuttu. Ellen başdöndüren bir tek hareketle kendini duvara yapışmış buluverdi, bu kere Brooks üzerine eğiliyordu ve yüzü yüzüne yapışacak kadar yakındı.</span></p>

  <p class="msoplaintext"><span class="calibre19">   "Hayır, Savcı Hanım, kendimi savunma fırsatı bulana kadar bir yere gitmem."</span></p>

  <p class="msoplaintext"><span class="calibre19">   "Bu bir dava değil. Burada herhangi bir hakkın yok. Seni dinlemek zorunda değilim."</span></p>

  <p class="msoplaintext"><span class="calibre19">   "Beni dinleyeceksin" diye homurdandı Jay. "Yaşamım boyunca çok şeyle suçlandım. Çoğundan da gerçekten suçluydum. Ama Costello'yla bir merhabadan başka bir yakınlığım yoktur. Onunla bir kere bir mezunlar yemeğinde karşılaştım. Benden bir davasını romanlaştırmamı istedi. Reddettim. Anthony Costello'nun mesleğinde ilerlemesi beni hiç ilgilendirmez. Ben buraya onunla tanışıklığımı ilerletmek için gelmediğim gibi onu da buraya getirmiş değilim."</span></p>

  <p class="msoplaintext"><span class="calibre19">   "Her ikinizin de burada olmanızın bir rastlantı olduğuna mı inanmamı istiyorsun?"</span></p>

  <p class="msoplaintext"><span class="calibre19">   "İstediğin şeye inanabilirsin. Ben söyleyeceğimi söyledi Buraya bu olayın çözümünü görmeye geldim, bir roman için malzeme toplamaya geldim, kendim malzeme olmaya değil"</span></p>

  <p class="msoplaintext"><span class="calibre19">   "Eh, paranın karşılığını alıyorsun, değil mi?" diye acı acı söylendi Ellen.</span></p>

  <p class="msoplaintext"><span class="calibre19">   "Hem de nasıl."</span></p>

  <p class="msoplaintext"><span class="calibre19">   Brooks kadının gözlerinin içine bakarken yüzünde gergin yoğun bir ifade vardı. Tehlikeli. Onu düşündükçe Ellen'in aklına hep aynı sözcük geliyordu. Bir tehditti. Mesleki olarak. Cinsel olarak.</span></p>

  <p class="msoplaintext"><span class="calibre19">   "Sen kendi başına bir romansın, Ellen." Brooks kadının başının yanında duvara dayadığı elini kaldırıp başparmağını çenesinden ve boynundan aşağı gezdirdi. "Senin hakkında daha çok şey bilmek istiyorum. Her şeyi bilmek istiyorum. Seni istiyorum."</span></p>

  <p class="msoplaintext"><span class="calibre19">   Bu itiraf Ellen'in vücudunda kendisini hem utandıran hem de şaşırtan bir heyecan uyandırmıştı. Değişen bir şey yoktu. Ona hâlâ güvenmiyordu. Brooks'un Costello'yu tanıdığını kabul ederek kazanacağı bir şey yoktu ama kaybedeceği çok şey vardı. Ellen'i baştan çıkararak da kazanacağı çok şeyi vardı.</span></p>

  <p class="msoplaintext"><span class="calibre19">   Adam parmağını köprücük kemiğinin V'sine dayayıp parmaklarıyla göğsünün hemen üzerindeki hassas bölgeyi okşayarak, "Sana şu anda sahip olabilirim" dedi. "Eğer bana izin verirsen."</span></p>

  <p class="msoplaintext"><span class="calibre19">   Ellen'in sesi güçlükle çıktı. "Hayır."</span></p>

  <p class="msoplaintext"><span class="calibre19">   "Hayır elbette." Erkeğin gözlerinde yorgun bir bakış belirdi. "Hayır. Çok akıllı, çok dikkatli, çok düzenlisin, gündeminde benim gibi çılgına yer yok. Ben bir düğmeyle açıp kapayacağın bir ateş değilim. Bana çok yaklaşırsan sen de delirirsin. Böyle bir riske girip de bir yanlışlık yaparsan Tanrı yardımcın olsun."</span></p>

  <p class="msoplaintext"><span class="calibre19">   "Konu ben değilim."</span></p>

  <p class="msoplaintext"><span class="calibre19">   "Öyle mi? Eğer bu dava olmasaydı şu anda yatağında olacaktık, değil mi?" Erkeğin dudakları dudaklarına çok yakın, özleri çok maviydi. "Şu anda içinde olur muydum, Ellen?"</span></p>

  <p class="msoplaintext"><span class="calibre19">   Ellen'in ağzı kurumuştu. "Eğer bu dava olmasaydı sen burada olmazdın."</span></p>

  <p class="msoplaintext"><span class="calibre19">   Bu son sözdü. Kesin olarak söylemişti. Erkek daha fazla itiraz edemezdi. Ama bunun gerçek oluşu içindeki arzu sancısını azaltmıyordu. Özellikle bu kadını istemenin saçmalığı, istiyor olması gerçeğini değiştirmiyordu. Bu yalnızca seks değildi: Seks kolayca elde edilebilirdi. Kadınlar her zaman kendi istekleriyle gelmişlerdi yatağına. Ama o bu kadına ihtiyaç duyuyordu, kendisinin olmadığı her şey olan bu kadına. Görevine bağlı, iyi, başkalarına olan görevi için kendisini feda ederek adalet arayan. Bütün yaşamını yükümlülüklerinden kaçarak, bütün araçları amacına varmak için kullanmakta bir beis görmeyerek geçirmişti. Canının çektiği maskeyi yüzüne geçiriverirdi.</span></p>

  <p class="msoplaintext"><span class="calibre19">   "Hayır" dedi sonunda. "Ama şimdi buradayım. Beni kurtarmaya çalışacak mısın, Ellen?"</span></p>

  <p class="msoplaintext"><span class="calibre19">   Bunu denemenin bir anlamı olabilir miydi? Alacağı yanıttan korkarak bunu sormadı. Erkeğin yüzüne biraz çıplak, biraz ürkek bir ifade gelmişti, sanki kendi de yanıttan korkuyormuş gibi. Bu bakışı Ellen'i o anda izin veremeyeceği derecede etkilemişti. Şimdi olmazdı. Omuzlarının üzerinde bu kadar yük varken olmazdı. Ve dava sona erince adam görevi sona ermiş olarak bir başkasının trajedisine gidecekti.</span></p>

  <p class="msoplaintext"><span class="calibre19">   "Eğer kurtulmak istiyorsan bir papazla konuş" dedi sakin bir sesle. "Sen benim sorumluluğum değilsin ve ben seni kendi adamım sanacak kadar aptal değilim."</span></p>

  <p class="msoplaintext"><span class="calibre19">   "Hayır, sen hiç de aptal değilsin." Jay gerileyerek kadının içki şişelerini sakladığı dolaba yöneldi. Bir kadehe iki parmak viski doldurup bir yudumda içti. "Ben de kimsenin adamı değilim. Buraya kendi nedenlerimle geldim. Yanıt arama geldim."</span></p>

  <p class="msoplaintext"><span class="calibre19">   Ellen bu soruların Josh Kirkwood ya da Garrett Wright'la pek ilgisi olmadığını hissediyordu. Hatta belki de meslek olmaktan çok kişiseldiler. "Buluyor musun bari?" diye sordu</span></p>

  <p class="msoplaintext"><span class="calibre19">   Jay, Glenlivet şişesinin kapağını çevirirken acı acı gülümsedi. "Hayır. Sorular giderek güçleşiyorlar yalnızca."</span></p>

  <p class="msoplaintext"><span class="calibre19">   Ellen erkeğin ardından kapıya giderken gerçeği sormak ya da üstünde durmamak şıkları arasında kararsızdı. Sonuçta bir şey söylemedi ve erkeğin bunun nedenini kendisinden daha iyi anladığını düşündü.</span></p>

  <p class="msoplaintext"><span class="calibre19">   "Haklısın. Sen doğrudan ayrılma, Savcı Hanım" dedi. "Senin için bu daha iyi. Benim kimseye bir yararım olamaz. Bu da bir gerçek."</span></p>

  <p class="msoplaintext"><span class="calibre19">   Uzanıp kadını öptü. Viski ve özlem kokan bir öpücüktü bu. Ve sonra çıkıp gitti.</span></p>

  <p class="msoplaintext"><span class="calibre19">  </span></p>

  <p class="msoplaintext"><span class="calibre19">Deer Lake sokaklarında hayat yoktu. Başıboş köpekler bile derecenin sıfırın çok altına düştüğü ve rüzgâr faktörünün soğuğu katladığı bu havada geceyarısı sokaklarda dolaşmayacak kadar akıllıydılar. Budalalar ve polisler için bir geceydi. Devriyeler yoldan çıkacak otomobillerdeki budalaları kurtarmak için dolaşıyorlardı. Detektifler ise her an biraz daha karmaşıklaşan olayda en son ipucunun peşindeydiler.</span></p>

  <p class="msoplaintext"><span class="calibre19">   Jay, Lakeshore Caddesi'nin ucunda motoru kapatmadan durmuş, Kirkwood'lara dönmenin yararlı olup olmayacağını düşünüyordu. Ancak basın bir bulut gibi çökmüştü ve taze görüş elde edebilme fırsatı kalmamıştı. Ayrıca şu anda bunu istemiyordu da. Blue Goose'da, Steiger'e gelen telefonla başlayan adrenalin dalgası tükenmişti artık. Şimdi içinde kendisini Ryan's Bay'deki evine gitmekten bile alıkoyacak bir huzursuzluk ve boşluk vardı.</span></p>

  <p class="msoplaintext"><span class="calibre19">   Lakeside Caddesi'nden Oslo'ya saptı, işyerlerinin terk edilmiş, binaların çürümüş göründüğü Dinkytown'a doğru sürdü arabayı. Hiç kimseyi kendisine çağırmayan bir vaha gibi ekran parlak ışıklı bir elektrik aletleri dükkânının vitrininden bir gece tezgâhtarı baktı.</span></p>

  <p class="msoplaintext"><span class="calibre19">   Harris Kampüsü'nün yatakhane pencerelerinden birkaçında hâlâ ışık vardı ama dersliklerin bulunduğu binalar karanlıktı. Harris Koleji gece karanlığında bile gelenek ve zenginlik izlenimi bırakıyordu insanda. Binalar kolejin daha çok kazanç getirecek bir öğrenim demek olduğu çağda inşa edilmiş sağlam, gösterişli yapılardı. Yüksek çam ağaçlarıyla dolu bahçeler park gibi bakımlıydı.</span></p>

  <p class="msoplaintext"><span class="calibre19">   Josh'un kaçırıldığı gece Garrett Wright da, Christopher Priest de Cray Hail da çalıştıklarını iddia etmişlerdi. Eğer bu ikisi bu çılgınlıkta suç ortaklarıysa, neden birlikte olduklarını söylememişlerdi. Bu oyunun bir parçası olabilir diye düşündü Jay. Priest'ın yalan makinesi testini atlatabilmesi için gerçeğin küçük bir parçası olabilirdi.</span></p>

  <p class="msoplaintext"><span class="calibre19">   Kampusun arka tarafından çıkıp Old Cedar Yolu'nda ilerlerken bu olay giderek daha çapraşık bir hal alıyor diye düşündü. Görünüşte sıradan olan yaşamların yüzeylerinin hemen altındaki sırlar ve günahlar kendisini oldum olası büyülerdi. Deer Lake gibi resimli bir kitabı andıran görüntüler ardında kimsenin aklına gelmeyecek şeyler olurdu.</span></p>

  <p class="msoplaintext"><span class="calibre19">   Jay, Cherokee'yi boş yolun ortasında durdurdu, son sigarasını yaktı, camdan dışarı baktı. Yarım ay kış manzarasına gümüşi bir renk veriyor, yıldızlı geceyarısı mavisi gökyüzü çıplak ağaçlan siluetlere döndürüyordu. Kolejin batısındaki arazi ormanlar ve tarlalarla kaplıydı.</span></p>

  <p class="msoplaintext"><span class="calibre19">   Yol güneye doğru ilerlerken Ryan's Bay'in doğu kıyısından içiyordu ki, dokuz gün önce orada Josh'un ceketi bulunmuştu.</span></p>

  <p class="msoplaintext"><span class="calibre19">   Ajan O'Malley'in kuramına göre oyun bu ıssız köy yolu boyunca tezgâhlanmıştı. Araba kazası burada olmuş, Hannah o yüzden hastanede geç saatlere kadar kalmıştı. Christopher Priest bir öğrencisine bir iş verip göndermişti. Öğrenci, öğrencilerin hep yaptıkları gibi kampüsten arka kapıya çıkmıştı. Otomobili beklenmedik -Ajan O'Malley'e göre özellikle yapılmış- bir buz tabakasında kayarak karşıdan gelen aracın önüne savrulmuştu. Öteki otomobilin yaşlı kadın sürücüsü anında ölmüş, yolculardan biri Deer Lake Hastanesi'ne getirildiği sırada kalp krizi geçirerek ölmüştü. Diğer iki yolcu helikopterle Minneapolis'te Hennepin İlçesi Tıp Merkezi'ne kaldırılmıştı; öğrenci de yaşamını tehlikeye atan bir enfeksiyon kapmış olarak şimdi orada yatmaktaydı.</span></p>

  <p class="msoplaintext"><span class="calibre19">   Bu oyun o kadar can almış, o kadar insana dokunmuştu ki. Eğer O'Malley haklıysa, her şey kasabanın eteklerindeki bu sakin ve güzel manzaralı noktada başlamıştı. Göle atılmış bir taş gibi dalgalar giderek genişleyerek dışarı yayılmıştı sonra da.</span></p>

  <p class="msoplaintext"><span class="calibre19">   Neden ve sonuç. Olayların zincir reaksiyonu. Oyunu kuranın bunların ne kadarını öngördüğünü, işe başlarken ne kadarını tahmin ettiğini, ne kadarının rastlantıların eseri olduğunu merak ediyordu. Davanın Ellen North'a verileceğini, olayın bir kaçış ve bir kendi kendini inceleme eylemi olarak Alabama'da Eudora'lı bir yazar tarafından benimseneceğini bilemezdi. Ama ne kadar dolambaçlı da olsa ikisine de bağları olan bir avukatı Anthony Costello'yu seçmişti.</span></p>

  <p class="msoplaintext"><span class="calibre19">   Daha karanlık bir boyuttan kendisini gözetleyen parlak kara gözler olduğu duygusu tüylerini ürpertti.</span></p>

  <p class="msoplaintext"><span class="calibre19">   Artık bir gözlemci değil, bir oyuncuydu. Bu olayın ağın; yakalanmış biri daha.</span></p>

  <p class="msoplaintext"><span class="calibre19">   "Bir dizi kurbandan diğer bir diziye gitmek. Bu sizin işiniz. Etkileniyor musunuz, yoksa bağışıklık mı kazandınız?"</span></p>

  <p class="msoplaintext"><span class="calibre19">   "Bağışıklık falan söz konusu değil Dikkatliyim. Uzak durmaya çalışırım. Olanların kişiselleşmesine izin vermem."</span></p>

  <p class="msoplaintext"><span class="calibre19">   Yalancı.</span></p>

  <p class="msoplaintext"><span class="calibre19">   Jay ürperince omuzları kasılmıştı, ısıtıcıyı yükseltmek için açınca zaten sonuna kadar açık olduğunu gördü. Lanet soğuk memleket. Ve kendi de bu ıssızlığın ortasında, arabanın içinde duruyordu. Yatakta olmayı tercih ederdi. Onu, bu oyunun içinde ve gayet kötü bir rol üstlenmiş olarak gören Ellen'le. Kendisine güvenmeyen ve saygı duymayan Ellen'le. Bir çocuğa, bir aileye, bir polise, bir kasabaya adalet sağlama yükü olan Ellen.</span></p>

  <p class="msoplaintext"><span class="calibre19">   Jay bir sigara daha almak için uzandı, paketin boş olduğunu gördü. Uykusuz bir gecenin kaçınılmaz gerçeğini biraz daha geciktirmek için arabayı çevirdi, Harris Kampüsü'ne girdi ve en kısa yoldan Tom Thumb'a gitti. Kırmızı suratında ergenlik çıbanları patlamış iri yapılı bir öğrenci kendisine bir karton Marlboro sattı ve soğuk hakkında beklenen yorumlarda bulundu. Sohbet edecek havada olmayan Jay bir iki yanıt mırıldandıktan sonra kapıyı açıp dışarı çıktı.</span></p>

  <p class="msoplaintext"><span class="calibre19">   Tom Thumb'ın park yerinden çıkarken güneye doğru giden bir araca yol verip bekledi. Sokağın hemen karşısında Todd Childs'ın çalıştığı eskici dükkânı Pack Rat vardı. Ellen'in otomobilinin lastiği patlatıldıktan sonra genci gören olmamıştı. Söylentilere göre Costello onu Twin Cities'de bir otele yerleştirmişti. Ancak Childs'ın bir çiftlikte Dustin Hollowan'ın başında bekliyor olması ve Wright evinde masum masum otururken onun çılgın planlarının ayak işlerini yapıyor olması da mümkündü.</span></p>

  <p class="msoplaintext"><span class="calibre19">   Jay aracı sürüp kuzeye giden yola gireceği anda Pack Rat'ta bir şey dikkatini çekti. Camda bir yansıma. İçerden gelen garip bir parıltı. Işık. Bir elfenerinin ışığı gibi.</span></p>

  <p class="msoplaintext"><span class="calibre19">   Bir eskici dükkânında ucuz mal aramak için garip bir saat.</span></p>

  <p class="msoplaintext"><span class="calibre19">   Jay köşeyi döndü, sokağa yeniden girdi, dükkâna yaklaşırken ışıkları ve motoru kapattı. Eğer bir güvenlik ışığı varsa da yanmıyordu ama köşedeki sokak lambasından sahneyi görebileceği kadar bir aydınlık gelmekteydi. Dükkânın tek açık kapısına, bir borudan yapılmış çarpık tırabzanı olan biri beton basamakla çıkılmaktaydı. Merdivenin bir kenarında büyük bir çöp kutusu duruyordu. Merdivenin başındaysa seksenli yılların sonlarından kalma kirli bir gri Crown Victor bekliyordu. Arabanın motoru çalışıyor, egzozundan dumanlar çıkıyordu. Kaçış için hazırsa da, şimdi kaçış yolu Cherol tarafından tıkanmıştı.</span></p>

  <p class="msoplaintext"><span class="calibre19">   Eskici dükkânını kim soyardı ki? Çalacak ne vardı sanki? Dükkânda herhalde değeri on dolardan fazla bir tek kalem eşya bile yoktu ve yazarkasada para olması ise mümkün değildi Ama belki de bir demir kasa vardı. Burada çalışanların bilecekleri bir şeydi bu. Todd Childs gibi. Ya da Childs binada çok önemli, gündüz aydınlığında gelip almaya cesaret edemediği bir şey bırakmıştı.</span></p>

  <p class="msoplaintext"><span class="calibre19">   Jay cep telefonundan 911'i arayıp bir soygun ihbarında bulunduktan sonra aracından indi, anahtarları cebine attı, kapıyı sessizce kapadı. Bir devriye arabası gelene kadar çok değerli dakikalar geçecekti. Soyguncu otomobiliyle kaçamazdı, ama binadan çıkabilirse yayan kaçabilirdi. Eğer içerdeki Childs ise ve Childs, Wright'ın suçortağıysa o zaman herifi yakalamak ve olayı da sona erdirmek fırsatı doğmuştu.</span></p>

  <p class="msoplaintext"><span class="calibre19">   Ve bir de zanlıyı sen yakalarsan bunun reklamını düşün hele, diye düşündü. Ellen'in ilk tepkisi bu olacaktı. İçinde bir soyluluk kırıntısı bulup da kötü adamı yakalamalarına yardım ettiği için değil de, kendi çıkarı için bunu yaptığı. Aslında kadının ne düşüneceği kendisi için bu kadar önemli olmamalıydı.</span></p>

  <p class="msoplaintext"><span class="calibre19">   Jay ayağının altındaki karları gacırdatarak binaya doğru yürüdü. Çalışan motorun gürültüsünün sesi bastıracağını ya da geceyarısı ziyaretçisinin dışarıya kulak veremeyecek kadar işi dalmış olacağını umuyordu. Soluk almaktan çekinerek birbiri ardından adımlarını attı.</span></p>

  <p class="msoplaintext"><span class="calibre19">   Jay tam önüne vardığı anda açılan kapı yüzüne çarptı, dengesini kaybettirerek geriye savrulmasına neden oldu. İçerden dışarı fırlayan siyahlar içinde biri üzerine saldırdı, kısa kara bir şey salladı. Nesne Jay'in kafasının yan tarafına doğru devrildiğini, basamaklardan aşağı uçtuğunu hissetti. Kafasının içinde renkler patlayıp dönüyordu. Park yerinin birikmiş buzlarına çarptı.</span></p>

  <p class="msoplaintext"><span class="calibre19">   Bir an kendine gelmeye çalışırken yattığı yerden olanları anlamaya çalıştı. Bir araç kapısı çarpıldı, motor gürledi. Crown Vic'in farları gözlerini köreltirken dizlerinin üstünde doğrulabilmişti. Otomobil homurdandı, lastikler buz üstünde geri geri dönerken bir cayırtı koptu. Madenin madene çarpmasından çıkan ses Jay'e Cherokee'ye de kendisinden fazla açınmadığını gösteriyordu. Ancak araba bu kere üstüne doğru gelmeye başladığında artık başka bir şey düşünecek zaman kalmamıştı.</span></p>

  <p class="msoplaintext"><span class="calibre19">   Jay kendini yana atarken ayaklan kaydı, sol bileği beton basamaklara çarptı. Demir borudan tırabzana doğrulup kendini yukarı çekti. Crown Victoria'nın ön tamponu kendisini izledi ve ikinci basamağa bindirdi.</span></p>

  <p class="msoplaintext"><span class="calibre19">   Araba bir kere daha geri gidip Cherokee'ye bindirdi, burnunu yana doğru iterek kendine bir yol açmaya çalıştı.</span></p>

  <p class="msoplaintext"><span class="calibre19">   Namussuz herif kaçacaktı. Polisler on saniyeye kadar gelmezlerse gitmiş olacaktı.</span></p>

  <p class="msoplaintext"><span class="calibre19">   Jay öfkesinin verdiği güçle yerinden fırladı. Sarhoş gibi sendeleyerek çarpılmış Cherokee'ye giderken hem koşmaya hem de dik durmaya çalışıyordu. Yolcu kapısı ikinci sınıf bir boksör yüzü gibi çarpılıp sıkışmıştı. Sürücü tarafına koşarken saniyeler kaybetti. Crown Vic açtığı gedikten sıyrılarak sokağa ve özgürlüğe kavuşmak üzereydi.</span></p>

  <p class="msoplaintext"><span class="calibre19">   Jay küfürler savurarak kontak anahtarını deliğine sokuya çalışıyor ama başı dönüp gözleri karardığı için bir türlü beceremiyordu. Sonunda başardı ve anahtarı çevirdi. Motor hemen gürleyerek canlandı. Vitesi geçirip gaza bastı. Dört binek çekişli araba birden öne fırlayıp öndeki arabanın arkasına bindirdi, ancak bu hareketiyle onun kardan temizlenmiş caddeye çıkışını da sağlamıştı. Araba batıya, evlerin sıralandığı bir yan sokağa saptı. Jay de Cherokee'yi girdi. Tekerlekte bir gariplik vardı, âdeta çok hızlı dönüyordu bir yana savruldu, sonra düzeldi, Jay de gaza bastı. Crown Vic bir blok ötede güneye dönerken fren ışıkları yandı. Cheroke aynı dönüşü yaparken bir steyşin vagona bindirdi, karşı tarafa savruldu, bir Honda'nın burnuna çarptı. Çeliğin çeliğe çarpmasından çıkan cayırtı arasında bir de kırılan cam sesi duyuldu.</span></p>

  <p class="msoplaintext"><span class="calibre19">   Bir daha sağa dönüp Mill Road'a girdiler. Jay Cherokee'nin direksiyonunu sertçe kırınca arabanın burnu çevrildi ama tekerlekler kaldırıma çıkmıştı. Cip kaldırım üzerindeki karlara daldı, bir ağaca çarpmaktan kıl payıyla kurtuldu yeniden yola indi.</span></p>

  <p class="msoplaintext"><span class="calibre19">   Asfalt yol yerini mıcıra bırakmıştı. Sokak ışıkları da sona ermiş, çevreleri kadife siyahlığındaki geceyle sarılmıştı. Yalnızca yarım ay ve farlar önlerini aydınlatıyordu. Yol tarlalar arasından geçiyor, tepelerle yükselip alçalıyor, sonra sık ve çıplak ağaçların oluşturduğu ormanlarla karanlık bir vadiye iniyordu.</span></p>

  <p class="msoplaintext"><span class="calibre19">   Cherokee'nin direksiyonu her dönüşte biraz daha gevşiyor gibiydi. Her çukura giriş çıkışta Jay'in zaten hasar görmüş olan beyni biraz daha dönüyordu. Tekerleklerin altında mıcırların çıkardığı ses silah patlamalarını andırıyordu. Yol yer yer de buz tutmuştu. Jay bu koşullarda araç sürmeyi hiç bilmezdi. Crown Victoria, yoldaki her engebeyle aralarındaki mesafeyi bira: daha arttırmaktaydı.</span></p>

  <p class="msoplaintext"><span class="calibre19">   Araba bir tepenin ardında kayboldu. Jay gaza iyice yüklenerek izledi. Yol aniden yokuş aşağı inerken Cherofa havalanmış gibi oldu. Cipi yavaşlatmanın, durdurmanın, bir sağ dönüş yapmanın olanağı yoktu.</span></p>

  <p class="msoplaintext"><span class="calibre19">   Jay direksiyonu sımsıkı kavrayıp vücudunu gererken, hapı yuttum, diye düşündü.</span></p>

  <p class="msoplaintext"><span class="calibre19">   Araba burundan bir çalılığa dalarken Jay içerde bez bir bebek gibi oradan oraya savruluyordu. Cherokee yokuş aşağı savrularak indi ve yan tarafıyla bir ağaca çarpıp durdu. Jay yolcu kapısına savrulurken başı da çatlak cama çarptı, bedeninden uzaklaşıyor, ikisi arasındaki bağ giderek uzaklaşıyordu. Radyatörden tıslama sesleri geliyordu. Polis geliyordu.</span></p>

  <p class="msoplaintext"><span class="calibre19">   Telsizinin ışığı Cherokee'nin karanlığını kızıla boyamaktaydı, telsizden gelen çatırtılar arasında devriye aracının sonunda Park yerine vardığı anlaşıldı.</span></p>

  <p class="msoplaintext"><span class="calibre19">   Jay'in son bilinçli düşüncesi, yüzüne gözüne bulaştırdın işte,</span></p>

  <p class="msoplaintext"><span class="calibre19">  </span></p>
</body>
</html>
