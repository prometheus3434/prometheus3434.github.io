<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml" xmlns:epub="http://www.idpf.org/2007/ops">
	<head>
		<title>Gölgeler ve Hayaller Şehrinde</title>
		<link href="main.css" rel="stylesheet" type="text/css"/>
	</head>
	<body class="chapter epub-type_chapter">
		<div class="container html5_section">
		<p class="date">26 Ekim</p>

		<p class="margin-high">Kâbuslar durmuyor, durmuyor... Her seferinde aynı boğucu karanlık odalar. Bazen Victor’un evindeyim ama çokça Kuzguncuk’ta. Önce uyandığım rüya diğerlerinden çok daha farklıydı. Evin bahçesinde bir havuz vardı. Suyun üzerinde ölü balıklar, yan yatmış duruyorlardı. Elimi daldırıp suyun içinde gezdiriyorum, elimin çarptığı balıklar canlanıp havuzun dibine doğru kaçıyorlar. Bunun nasıl olabileceğini anlamaya çalışırken havuzun dibinde bir ölünün yattığını fark ediyorum. Yanlışlıkla elim o adama değecek korkusuyla çekmeye çalışırken adama çoktan dokunmuş olduğumu anlıyorum. Adam gözlerini açıyor. Dehşet içinde elimi çekmeye çalışırken uyandım.</p>
		<p>Kimdi o adam? Geride bıraktığımız... havuzun dibinde. Nedense annemin İstanbul’dan ayrılırken limanda belirsiz bir noktaya bakışı geliyor aklıma. O adam Bedros mu? Bilmiyorum.</p>
		<p>Çok korkunç.</p>
		<p>Bunları Alex’e yazamam.</p>
		<p>Gereksiz.</p>
		<p>Unut ve uyu.</p>

	</div>
	</body>
</html>