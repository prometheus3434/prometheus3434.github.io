<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>guvercin_adimlari_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="guvercin_adimlari_ebook-4" xml:lang="tr-TR">
		<div>
			<p><br /><br /><br /></p>
			<p id="_idParaDest-3"><st c="0">Akla Gelmeyen Başa Geliyor </st></p>
			<p><br /><br /><br /></p>
			<p><st c="27">“Teşekkürler annecim. </st><st c="49">Babamı yumuşatmak için epey ter dökmüşsündür herhalde. </st><st c="104">Okula gelmesini ben de istemezdim yani. </st><st c="144">Çok ayıp olurdu Kemal Bey’e. </st><st c="173">Çok ayıp olurdu.”</st></p>
			<p><st c="190">“Boş ver. </st><st c="201">Babanı bilmiyor musun sen? </st><st c="228">Her zamanki hali işte. </st><st c="251">Eser gürler, sonra yavaş yavaş durulur. </st><st c="291">Naci amcanın da epey yardımı oldu doğrusu. </st><st c="334">Telefon düşmedi adamın elinden. </st><st c="366">Neyse ki sonunda beyefendinin inadını az da olsa kırmayı başardık.”</st></p>
			<p><st c="433">“Kemal Bey’in kötü bir niyeti yoktu ama... </st><st c="477">Ben biliyorum. </st><st c="492">Yoktu kötü bir niyeti. </st><st c="515">Aklına bile gelmedi böyle bir şey.”</st></p>
			<p><st c="550">“Gelmedi tabii ki. </st><st c="570">Ama gel de babana anlat. </st><st c="595">Gerçi bu konuda tek başına falan da değil. </st><st c="638">Onun gibi düşünen milyonlarca insan var bu dünyada. </st><st c="690">Herkes kafasında soru işaretleri gezdiriyor. </st><st c="735">O onu sevmez, bu bunu sevmez. </st><st c="765">İnsanların adlarından, soyadlarından huylananlar bile çıkıyor. </st><st c="828">Ne kötü bir şey. </st><st c="845">Oturup iki dakika konuşsalar, sevecekler belki birbirlerini. </st><st c="906">Ama buna bile zaman ayırmak istemiyorlar.”</st></p>
			<p><st c="948">“Belki de robotlar başarır, günün birinde onları barıştırmayı. </st><st c="1012">Olur mu acaba böyle bir şey? </st><st c="1041">Olur mu sence?” </st></p>
			<p><st c="1057">Gözde Hanım kafasını kaldırıp dikkatle oğlunun yüzüne bakıyor. </st></p>
			<p><st c="1120">“Bu da bir seçenek güzelim. </st><st c="1148">Birisi mi söyledi sana bunu?”</st></p>
			<p><st c="1177">“Yoo, kim söyleyecek?”</st></p>
			<p><st c="1200">“Harikasın. </st><st c="1213">Bak, şimdiden aklın başka türlü çalışmaya başladı. </st><st c="1264">Ne olursun yavrucum, bu fırsatı iyi kullan. </st><st c="1308">Arkadaşlarından bir şeyler kapmaya çalış. </st><st c="1350">Bir sözcük bile öğrensen bizim için kâr.”</st></p>
			<p><st c="1391">“O kadar da değil anne. </st><st c="1416">Ben de yapıyorum bazı şeyler. </st><st c="1446">Yardım ediyorum onlara. </st><st c="1470">Beyinsiz değilim yani. </st><st c="1493">Beyinsiz değilim.”</st></p>
			<p><st c="1511">Gözde Hanım’ın yüreği cız ediyor birden. </st><st c="1553">Dilin kemiği yok işte. </st><st c="1576">Oğlunun bu tür yarışmalarla verimli bir ilişki kuramayacağından emin olsa da umut kırıcı sözlerden kaçınması gerektiğini biliyor oysa. </st><st c="1711">Bir anlık dalgınlık...</st></p>
			<p><br /></p>
			<p><st c="1733">Sen ise Yavuz Bey’in tepkisini yorumlamaya çalışıyorsun hâlâ. </st><st c="1796">Önceki yıllarda yaşanmış kavgaların, kıyımların, acıların tarihsel bir anlamı var elbette, ama bunları aynı katılıkla geleceğe taşımanın, yeni acılar yaşanmasına yol açmasından korkuyorsun. </st><st c="1986">Sevinci, mutluluğu taşımak kolay da kini ve nefreti taşımak çok yıpratıcı. </st><st c="2061">Yavuz Bey’in tavırları gözünün önünden gitmiyor bir türlü. </st><st c="2120">Dışarıdan bakıldığında her yöne açık gibi duran bir adamın iç dünyasının böylesine sisli olduğunu öğrenmek gerçekten şaşırtıcı.</st></p>
			<p><br /></p>
			<p><st c="2247">Kemal Bey’in derdi ise bambaşka. </st><st c="2281">Onun aklında çocukların dilleri, dinleri, ırkları yok. </st><st c="2336">Babaları hangi kiliseye gidiyor, dedeleri hangi dili konuşuyor, anneleri hangi şarkıyı söylüyor, umurunda değil. </st><st c="2449">Robotların bir an önce hazırlanmasını, deney labirentinin kurulmasını, algoritma çalışmalarının hızlanmasını takip etmekle geçiyor günleri. </st><st c="2589">İkide bir soruyor, ne durumdasınız, diye. </st><st c="2631">Yarışmacı ekiplerin yalnızca okullarda, öğle aralarında çalışmasının yeterli olmayacağını, tek başlarına yazacakları kodlarla yol alınamayacağını, hafta sonlarında buluşup ortaklaşa çalışmalarını istiyor. </st></p>
			<p><st c="2836">İstiyor ama bu da pek kolay olmayacak sanki. </st><st c="2881">Öteki ekipler hafta sonu buluşmaları için çabucak bir program yapıyorlar. </st><st c="2955">Fakat GÜVERCİN ekibi ilk toplantının kimin evinde yapılacağını konuşmak için minik bir adım bile atamıyor. </st><st c="3062">İlkay, babasından çekindiği için çok da üstüne gitmiyor bu konunun. </st><st c="3130">Ama Berfin ve Arman’da da ses yok.</st></p>
			<p><st c="3164">‘Şunu anlamıyorum,’ diye düşünüyor İlkay, ‘diyelim ki babam öfkeli. </st><st c="3233">Acısı da taze henüz. </st><st c="3254">Peki, onlar... </st><st c="3269">Onlar niye suskun? </st><st c="3288">Akıl alır gibi değil. </st><st c="3310">Yarışmaya girmiyoruz da suç işliyoruz sanki.’ </st></p>
			<p><br /></p>
			<p><st c="3356">İlkay’a sen de hak veriyorsun. </st><st c="3387">‘Kin ve öfke karşılıklı oluyor demek ki,’ diye geçiriyorsun içinden. </st><st c="3456">Ne olursa olsun, ilk adımı atacak biri bulunmalı yine de. </st><st c="3514">Naci Bey’in gücü bir yere kadar. </st><st c="3547">GÜVERCİN ekibinin hız kazanması için başka bir enerji daha gerekli. </st><st c="3615">Bulabildiğin en güçlü aday Gözde Hanım. </st><st c="3655">Diğerlerini tanımıyorsun zaten. </st><st c="3687">Romanların böyle bir yanı olması ilginç aslında. </st><st c="3736">Yaşamında hiç görmediğin ve göremeyeceğin karakterlerle bir araya gelmek, başlı başına bir deneyim. </st><st c="3836">Gerçek yaşamındaki insanlarla kurduğun her ilişki karmakarışık iken, roman kahramanlarıyla kurduğun ilişki saf ve arınmış. </st><st c="3959">Bu da insana iyi gelen bir şey. </st><st c="3991">Kendini tam olarak değerlendirebilmenin yolu, başkalarını anlayıp anlayamamaktan geçiyor çünkü. </st><st c="4087">Başkası dediğimiz insanlar ise bazen romanların içinden çıkıp geliyor ve elimizi tutmayı başarıyor. </st><st c="4187">Bunun birazı umut, birazı hayal...</st></p>
			<p><br /></p>
			<p><st c="4221">Hayal ettiğin gibi de oluyor nitekim. </st><st c="4260">Gözde Hanım bir hafta sonra veriyor müjdeyi: </st></p>
			<p><st c="4305">“İlk toplantı bizde. </st><st c="4326">Haber ver arkadaşlarına. </st><st c="4351">Gecikiyorsunuz yoksa...”</st></p>
			<p><st c="4375">“Müthişsin anne!” diyor İlkay. </st><st c="4407">“Nasıl başardın bunu, aklım almıyor.”</st></p>
			<p><st c="4444">“Oğlum, sen de biliyorsun, baban kötü biri değil aslında. </st><st c="4503">Ama bazı olaylar insanı daha keskin yapabiliyor. </st><st c="4552">Bizde de öyle oldu biraz. </st><st c="4578">Önyargıları zaten vardı, halanın başına gelenler de eklenince...”</st></p>
			<p><st c="4643">“Önyargı ne demek anne?”</st></p>
			<p><st c="4668">“Sözlük değilim ben. </st><st c="4690">Öyle pat diye söyleyemem. </st><st c="4716">İleride senin de başına gelecek, merak etme. </st><st c="4761">O zaman kendiliğinden öğrenirsin.”</st></p>
			<p><st c="4795">“Yok yok, gelmesin, istemem.”</st></p>
			<p><st c="4825">“O gelmezse, başka şey gelir. </st><st c="4856">Hepsinden birden kaçmak mümkün değil. </st><st c="4894">Şey, söylemeyi unuttum. </st><st c="4918">Babanın bir koşulu var; arkadaşlarınla onun evde olduğu saatte buluşacakmışsınız. </st><st c="5000">Çocukları yakından tanımak istiyormuş, öyle dedi.”</st></p>
			<p><st c="5050">“Tamam, sıkıntı yok.”</st></p>
			<p><st c="5072">“Cumartesi uygundur herhalde.”</st></p>
			<p><st c="5103">“Kaçta?”</st></p>
			<p><st c="5112">“Ona da siz karar verin.”</st></p>
			<p><br /></p>
			<p><st c="5138">İlkay kadar sen de rahatlıyorsun. </st><st c="5173">Çıkmaz sokaklarda dolanıp durmak, o kadar berbat bir şey ki birinin çıkış yolu göstermesi müthiş bir esenlik. </st><st c="5283">‘Her evde bir Gözde olmalı,’ diye geçiriyorsun içinden. </st><st c="5339">Yoksa bütün pencereler kapanacak, kapılar kolay kolay açılmayacak. </st><st c="5406">Bildiğin bir şey daha var; hafta sonları genellikle nazlı oluyor. </st><st c="5472">Öyle çabucak gelmiyorlar. </st></p>
			<p><br /></p>
			<p><st c="5498">Hele o cumartesi iyice ağırdan alıyor sanki. </st><st c="5543">Havada hoş bir esinti geziniyor. </st><st c="5576">İki gündür yağan yağmur, yerini aydınlık bir gökyüzüne bırakmış. </st></p>
			<p><st c="5641">Kapının zili çalıyor. </st></p>
			<p><st c="5663">Gelenler belli. </st></p>
			<p><st c="5679">Gözde Hanım kapıyı açıyor. </st><st c="5706">Yavuz Bey hemen arkasında, yanında da Erol. </st><st c="5750">Çocuklar asansörden gergin bir yüzle çıkıyor. </st><st c="5796">İkisi de sırt çantalarını arkalarına almış. </st><st c="5840">İlk göze çarpan, Berfin’in boyu. </st><st c="5873">O yaşlardaki bir kız için oldukça uzun, İlkay’ı ve Arman’ı epeyce geçmiş. </st><st c="5947">Saçlarını atkuyruğu şeklinde bağladığı için yüzü ve kulakları açığa çıkmış, neredeyse yetişkin biri görünümünde. </st><st c="6060">Arman ise kumral saçlarını ortadan ayırmayı iyi becermiş. </st><st c="6118">İnce çerçeveli gözlükleriyle ciddi bir bilim insanı görüntüsü veriyor. </st></p>
			<p><st c="6189">Selamlaşma çabucak olup bitiyor. </st><st c="6222">Berfin’le Arman’ın zaman yitirmek istemeyen bir aceleciliği var. </st><st c="6287">Bir an önce kendi başlarına kalmak ve yarışma hazırlıklarına geçmek istiyorlar. </st><st c="6367">Oysaki Yavuz Bey’in niyeti başka. </st><st c="6401">Gözde Hanım ise her zamanki gibi iki arada bir derede. </st><st c="6456">Hangi tarafı idare edeceğini bilemiyor. </st><st c="6496">Kocasının sorularının ahiret sorgusuna dönüşeceğinden korkuyor. </st><st c="6560">Neyse ki çalışmaya başlamadan önce çocukları birer dilim kek yemeye razı edebiliyor. </st><st c="6645">Bu arada Yavuz Bey’in de içi rahat eder diye düşünüyor.</st></p>
			<p><st c="6700">Kek, kurabiye ve limonata servisi hızlı. </st><st c="6742">Ancak çocukların iştahı yavaş. </st><st c="6773">İkisi de birer dilim kekle yetinip kurabiyelere el sürmüyorlar. </st><st c="6837">‘Anlaşarak gelmişler sanki. </st><st c="6865">Belki de evlerinden öyle tembihlendiler,’ diye düşünüyor Gözde Hanım. </st><st c="6935">Israr etse bir türlü, etmese bir türlü. </st><st c="6975">Sonunda minik bir hatırlatma yapmakla yetiniyor: </st></p>
			<p><st c="7024">“Kurabiyeleri üzmeyin çocuklar. </st><st c="7056">Sizin için yapıldı onlar. </st><st c="7082">Yemezseniz ağlarlar sonra.” </st></p>
			<p><st c="7110">Komik bir yaklaşım bu. </st><st c="7133">Saçma sapan bir fıkra gibi. </st><st c="7161">Başka bir şey söyleyememenin çaresizliği aslında. </st><st c="7211">İki çocuk da gülümsüyor yalnızca, tabağa bir türlü uzanmıyorlar. </st><st c="7276">‘Yok, bunlar sözleşerek gelmişler,’ diyor içinden Gözde Hanım. </st><st c="7339">Azıcık da kırılıyor. </st><st c="7360">‘Siz bilirsiniz. </st><st c="7377">Elimden gelen bu.’</st></p>
			<p><st c="7395">Bu arada Yavuz Bey de kendi yolunda ilerlemenin derdinde. </st><st c="7454">Sıradan bir söyleşi ortamı yaratmaya çalışarak çocukların anne babalarının eğitim durumlarını, yaptığı işleri, tarihsel olaylara bakışlarını anlamaya çabalıyor. </st><st c="7615">Ancak sesi her zamanki sesi değil. </st><st c="7650">Alışık olmadığı bir boğukluk dolanıyor boğazında. </st><st c="7700">Bunun önüne bir türlü geçemiyor. </st><st c="7733">Tam bir beceriksizlik. </st><st c="7756">Çok geçmeden de dişe dokunur bir şey öğrenemeyeceğini anlıyor. </st><st c="7819">Ya çocuklar fazla deneyimli ya da bu taraklarda bezi yok ikisinin de. </st></p>
			<p><st c="7889">Sonunda Gözde Hanım kocasının gittikçe görgüsüz hale gelen sorgusundan rahatsız oluyor ve bir fırsatını bulup kaş göz işaretiyle mutfağa çağırıyor. </st><st c="8037">“Bu kadar yeter Yavuz. </st><st c="8060">Çocukları sıkıştırma fazla. </st><st c="8088">Biraz sonra gitmeye kalkarlar. </st><st c="8119">İlkay’ı üzmekten başka bir şey geçmez elimize. </st><st c="8166">Sorularının ardı arkası kesilecek gibi değil maşallah.”</st></p>
			<p><st c="8221">“Tamam, tamam!” diyor Yavuz Bey. </st><st c="8255">Canı sıkkın. </st><st c="8268">“Havanda su dövdük zaten yarım saattir. </st><st c="8308">İyisi mi, ben Erol’u alıp dışarıya çıkayım biraz. </st><st c="8358">Seni değerli konuklarınla baş başa bırakayım. </st><st c="8404">Onlar da rahat etsin, sen de...”</st></p>
			<p><st c="8436">Gözde Hanım’ın, hayır gitme, diyecek hali yok. </st><st c="8484">Hatta tam tersine, destekliyor bu düşünceyi: </st></p>
			<p><st c="8529">“Ay, ne iyi olur! </st><st c="8547">Bugün ağzından çıkan en güzel cümle bu. </st><st c="8587">Ama sıkı giyinin lütfen. </st><st c="8612">Güneşe güvenmeyin, dışarısı epeyce soğuk.”</st></p>
			<p><st c="8654">“Biliyorum, biliyorum. </st><st c="8678">Günü sokaklarda geçirecek değiliz herhalde. </st><st c="8722">Bir saat kadar.”</st></p>
			<p><st c="8738">“Yarım saat de benim için dolaşın. </st><st c="8774">Ne olur!”</st></p>
			<p><st c="8783">“Alacağın olsun Gözde. </st><st c="8807">Bizi başından savmak için bu kadar iştahlı olduğunu bilmiyordum.”</st></p>
			<p><st c="8872">“Hadi hadi, bırak şimdi iştahı, feriştahı. </st><st c="8916">Her şeyin sırası var. </st><st c="8938">Bugün seni gönderirim, yarın İlkay’ı. </st><st c="8976">Böyle bayat numaraları da yemem ben. </st><st c="9013">Haberin olsun.”</st></p>
			<p><st c="9028">Yavuz Bey karşılık vermeden içeriye geçiyor. </st><st c="9074">Erol’u giydirme konusunda oldukça becerikli. </st><st c="9119">Bağırıp çağırmadan, o neredeydi, bu neredeydi diye sormadan hallediyor işini. </st><st c="9197">Bu arada çocuklar da İlkay’ın odasına geçmeye hazırlanıyorlar. </st><st c="9260">Alçalıp yükselen sesler Yavuz Bey’in kulağına kadar geliyor, fakat tek sözcük bile anlayamıyor. </st><st c="9356">Bir yandan Erol da cıvıl cıvıl konuşuyor zaten. </st><st c="9404">Onun sorularıyla cebelleşmek başlı başına bir iş. </st></p>
			<p><br /></p>
			<p><st c="9454">On dakika sonra her şey rayına oturuyor. </st><st c="9495">İlkay ve arkadaşları masanın başına geçerken Yavuz Bey ile Erol da kapıya yöneliyorlar. </st><st c="9583">Uğurlamak için arkalarından gelen Gözde Hanım kocasının kulağına eğiliyor. </st><st c="9658">“Biliyor musun ne öğrendim az önce?” </st></p>
			<p><st c="9695">Yavuz Bey merakla bakıyor karısının yüzüne. </st><st c="9739">“Ne öğrendin?” </st></p>
			<p><st c="9754">“Berfin’in annesi bir yaşlılar evinde gönüllü olarak çalışıyormuş. </st><st c="9821">Haftada bir gün. </st><st c="9838">Evlenmeden önce kuaförmüş meğer. </st><st c="9871">Şimdi de gidip kadın erkek demeden bütün yaşlıların saçını sakalını düzeltiyormuş. </st><st c="9954">Bugün çocukları o çağırmayı düşünmüş, fakat çok önceden planlanan bir toplantı varmış, yaşlıları kıramamış. </st><st c="10062">Annesinin özür dilediğini söylüyor Berfin. </st><st c="10105">Öyle hoşuma gitti ki.”</st></p>
			<p><st c="10127">Yavuz Bey herhangi bir tepki vermiyor. </st><st c="10167">Erol’un botlarını giydirmeye çalışıyor yalnızca. </st><st c="10216">“İnsan ayıran biri değil demek ki. </st><st c="10251">Öylelerinden zarar gelmez, bilirsin,” demeyi de unutmuyor Gözde Hanım. </st></p>
			<p><st c="10322">Yavuz Bey için de hoş bir bilgi bu. </st><st c="10358">Fakat yelkenleri suya indirmek için henüz erken. </st><st c="10407">“Eh, evet. </st><st c="10418">Fena değil. </st><st c="10430">Eğriye eğri, doğruya doğru... </st><st c="10460">Ama bu kadarcık bilgiyle bir yere varılmaz. </st><st c="10504">İnsanların ikiyüzlü olduğunu unutma.”</st></p>
			<p><st c="10541">“Bazı insanların demek istedin herhalde,” diye düzeltiyor Gözde Hanım. </st><st c="10613">Sesi biraz sinirli. </st></p>
			<p><st c="10633">Yavuz Bey de bunu fark ettiği için konuyu uzatmak istemiyor. </st><st c="10694">“Hadi, gittik biz. </st><st c="10713">Bu arada yeni şeyler öğrenmeye bak. </st><st c="10749">İnşallah korktuğumuz kadar değildir.”</st></p>
			<p><br /></p>
			<p><st c="10786">O anda senin de beyninde bir şimşek çakıyor: “korktuğumuz kadar” diyor Yavuz Bey. </st><st c="10869">Korku... </st><st c="10878">Evet, anahtar sözcük bu galiba. </st><st c="10910">Yavuz Bey’i yönlendiren asıl duygunun korku olduğunu düşünüyorsun. </st><st c="10977">Kendisinin, çocuklarının, ülkenin geleceğinden korkuyor Yavuz Bey. </st><st c="11044">Farklı ırklardan ve dinlerden olanlara güvenmiyor. </st><st c="11095">Güven olmadığı sürece de tedirginlik ve öfke iç içe geçiyor ne yazık ki.</st></p>
			<p><br /></p>
			<p><st c="11167">GÜVERCİN ekibi ise kitapları, çalışma kâğıtlarını yığmış masaya. </st><st c="11233">Bilgisayar açık. </st><st c="11250">Arman çantasından iki kutu çıkarıyor. </st><st c="11288">Birinde kullanıma hazır robot var, ötekinde ise birleştirilmesi gereken bir robot kiti. </st><st c="11376">“İnternetten aldım bunları,” diyor. </st><st c="11412">“İlk denemeleri yapmak için yeterli. </st><st c="11449">İleride daha iyilerini buluruz.”</st></p>
			<p><st c="11481">“Müthişsin!” diyor Berfin. </st><st c="11509">“Bu işi kıvıracağımıza inandım şimdi. </st><st c="11547">İyi ki bizim ekiptesin.”</st></p>
			<p><st c="11571">“Kod yazarken ben de sana aynı şeyleri söyleyeceğim sanırım.”</st></p>
			<p><st c="11633">“İlkay da labirenti yaparsa bizi kimse tutamaz.”</st></p>
			<p><st c="11682">“Yaparım tabii,” diyor İlkay. </st><st c="11713">“Yapayım şimdi, yapayım mı?”</st></p>
			<p><st c="11741">“Yok, daha oraya gelmedik. </st><st c="11769">Onun ölçüleri var. </st><st c="11788">Bu hafta kitaplarla falan idare edeceğiz.”</st></p>
			<p><st c="11830">“Kitaplarla yapayım o zaman.”</st></p>
			<p><br /></p>
			<p><st c="11860">İlkay’ın katkıda bulunma isteğine şapka çıkarmak gerekiyor gerçekten. </st><st c="11931">Ayrıca özgüveni de oldukça yüksek. </st><st c="11966">Akranlarının algı düzeyinin ne kadar altında olduğunu ayırt edemediği için gereksiz atılımlar da yapabiliyor ama iyi niyetli olduğu her halinden belli. </st><st c="12118">Zaten sen de her şeyden önce onun bu tarafına değer veriyor, bu yönünü önemsiyorsun.</st></p>
			<p><br /></p>
			<p><st c="12202">“Hadi yap bakalım,” diyor Arman. </st></p>
			<p><st c="12236">“Nasıl yapacağım?”</st></p>
			<p><st c="12254">“Kitaplardan bir duvar oluşturacaksın. </st><st c="12294">Kare şeklinde olacak ama. </st><st c="12320">Robot kardeşimiz kaçıp gitmesin. </st><st c="12353">Şuradan başla, şurada bitir mesela. </st><st c="12389">Dört tarafı kapalı.”</st></p>
			<p><st c="12409">“Hapishane gibi yani?”</st></p>
			<p><st c="12432">“Evet. </st><st c="12440">Labirent de öyle bir şey zaten.”</st></p>
			<p><st c="12472">“Anladım.”</st></p>
			<p><st c="12483">İlkay kitaplığa doğru giderken Berfin ile Arman da robot kitinin parçalarını birleştirmeye başlıyorlar. </st><st c="12588">İlk iş, satıcı firmanın gönderdiği şemaya göre kartın uygun yerlerine sensörleri, motorları, tekerlekleri bağlamak. </st><st c="12704">Ekranda da bu konudaki videolardan biri dönüp duruyor.</st></p>
			<p><st c="12758">“Düzgün çalıştıramazsak Kemal Bey yardım eder herhalde,” diyor Berfin.</st></p>
			<p><st c="12829">“O kadar zor değil canım. </st><st c="12856">Neyin nereye takılacağı belli işte. </st><st c="12892">Biraz sonra yürümeyi de öğretiriz.”</st></p>
			<p><st c="12927">İlkay’ın işi başından aşkın bu sırada. </st><st c="12967">Parke döşemenin üzerine, kitaplardan oluşan kapalı bir alan yapmaya çalışırken o denli özenli davranıyor ki her bir kitabın kalınlığını milimetrik olarak ölçüyor sanki. </st><st c="13136">“Şurası biraz yüksek, burası biraz alçak oldu,” diye söyleniyor ikide bir.</st></p>
			<p><st c="13210">“Bu kadar uğraşmana gerek yok,” diyor Berfin. </st><st c="13257">“Robotun dışarı çıkmasını engellesin, yeter.”</st></p>
			<p><st c="13302">“Olsun olsun. </st><st c="13317">Düzgün olsun.”</st></p>
			<p><st c="13331">Aradan geçen süreyi İlkay’ın kendisi de bilmiyor, gönlünce bir kutu yaptığına inandığı anda ekip arkadaşlarının yanına sokuluyor. </st><st c="13462">Sesini çıkarmadan yapılanları izlemeye başlıyor. </st><st c="13511">Olağanüstü bir durum karşısında çaresiz kalmanın suskunluğuna benzer bir şey bu. </st><st c="13592">Minicik bir cümlenin bile gereksiz kaçabileceğini fark ettiği için öylece bakıyor. </st><st c="13675">Arman ile Berfin, onun anlamadığı dilden konuşuyor sanki. </st><st c="13733">Terimler, kavramlar birbirine giriyor. </st><st c="13772">Ne kendisini ne de arkadaşlarını zorlamanın anlamı var. </st><st c="13828">Yavaşça kenara çekiliyor ve aklına Yasemin Hanım geliyor.</st></p>
			<p><br /></p>
			<p><st c="13885">Yasemin Hanım okulun rehber öğretmeni. </st><st c="13925">İkide bir İlkay’ı çağırıyor yanına. </st><st c="13961">Dereden tepeden konuşuyorlar uzun uzun. </st><st c="14001">Yaşamın değişik pencerelerini aralamaya ve görünenleri İlkay’la birlikte yorumlamaya çalışıyor. </st><st c="14097">Bu yetmiyor, kimi zaman bir kitap, bir DVD tutuşturuyor eline. </st><st c="14160">“Bunları okumazsan, şunları seyretmezsen, onları öğrenmezsen bozuşuruz,” diyor. </st><st c="14240">İlkay bazen istekle, bazen isteksiz kabul ediyor bu önerileri. </st><st c="14303">İlgisini çekmeyenleri bir kenara koyuyor, ötekilerin peşinden yuvarlanıp gidiyor. </st></p>
			<p><st c="14385">“Yanında mutlaka kitap olsun,” diyor Yasemin Hanım, “hatta mümkünse iki tane... </st><st c="14465">Seni ileriye taşıyacak olan bu. </st><st c="14497">İnsanlar sana belli bir noktaya kadar yardımcı olabilirler. </st><st c="14557">Yorulunca da çekip giderler. </st><st c="14586">Ama sen kendine her gün biraz daha yaklaşmalısın İlkaycım.”</st></p>
			<p><st c="14645">Bu sözleri uygulamanın tam zamanı işte. </st><st c="14686">Okumakta olduğu kitabı komodinin üzerine bıraktığını düşünerek o tarafa gidiyor. </st><st c="14767">Ama görünürde kitap yok. </st><st c="14792">Kim almış olabilir ki? </st><st c="14815">Çekmece gözleri, karyolanın altı, yatağın içi... </st><st c="14864">Bu arada bir gözü de arkadaşlarında. </st><st c="14901">İkisi de arkasına yaslanmış, sessizce düşünüyor. </st><st c="14950">Galiba yolunda gitmeyen bir şey var. </st><st c="14987">Şaka yapmanın sırası değil öyleyse. </st><st c="15023">Son umut, giysi dolabının içi. </st><st c="15054">Kapağı açar açmaz kitabın rengârenk kapağıyla karşılaşıyor. </st><st c="15114">‘Erol’un işi bu,’ diye geçiriyor içinden, ‘şuraya bak, götürmüş, nereye atmış! </st><st c="15193">Kaç defa söyledim, odama sokmayın şu ufaklığı diye, bizi takan yok.’</st></p>
			<p><st c="15261">İki gün önce kaldığı bölümü yeniden okumaya başlıyor. </st><st c="15316">Böyle olunca iştahı artıyor çünkü. </st><st c="15351">“Kitabı eline her alışında hoşuna giden bölümleri bir daha okuyarak başla,” demişti Yasemin Hanım. </st><st c="15450">Yararını görüyor gerçekten. </st><st c="15478">Odadaki sessizlik iyice koyulaşıyor bu sırada. </st><st c="15525">Aradan geçen zamanı algılayamıyor. </st><st c="15560">Berfin’in sesini duyuyor bir süre sonra. </st></p>
			<p><st c="15601">“Ne okuyorsun sen?”</st></p>
			<p><st c="15620">İlkay istifini bozmuyor, yarı uzanmış durumda, kitabın kapağını göstermekle yetiniyor.</st></p>
			<p><st c="15707">“Güzel bir şey mi?” </st></p>
			<p><st c="15728">“Eh, fena değil. </st><st c="15745">İdare ediyoruz işte.”</st></p>
			<p><st c="15766">“İdare etmek ne demek İlkay? </st><st c="15796">Öyle kitap okunmaz ki. </st><st c="15819">Sevmediysen bırak, başkasına geç.”</st></p>
			<p><st c="15853">“Güzel yerleri var ama. </st><st c="15878">Güzel yerleri var. </st><st c="15897">Oraları okuyorum.”</st></p>
			<p><st c="15915">“Öyle de okunmaz. </st><st c="15934">Bence sen yanlış kitap seçiyorsun. </st><st c="15969">Ne okuyacağına iyi karar veremiyorsun.”</st></p>
			<p><st c="16008">“Yasemin Hanım yardımcı oluyor ama...”</st></p>
			<p><st c="16047">“Tamam, olsun da... </st><st c="16068">Sen de neyi sevip sevmediğine karar vermeyi öğrenmelisin.”</st></p>
			<p><st c="16126">“Ben aslında neleri seviyorum, biliyor musun?”</st></p>
			<p><st c="16173">“Neleri?”</st></p>
			<p><st c="16183">“Hani eski hikâyeler oluyor ya; destanlar, masallar falan...”</st></p>
			<p><st c="16245">“Evet.”</st></p>
			<p><st c="16253">“Ben işte en çok onları seviyorum. </st><st c="16289">Güzel oluyorlar. </st><st c="16306">Gerçekten...”</st></p>
			<p><st c="16319">“İlginç.”</st></p>
			<p><st c="16329">“Herkes böyle diyor. </st><st c="16351">Ben de buna bozuluyorum işte. </st><st c="16381">Ne olmuş, sevemez miyim?”</st></p>
			<p><st c="16406">“Yok canım, seversin tabii. </st><st c="16435">Ona sözümüz yok da... </st><st c="16457">Hani bunca yazar var, şair var, bilimkurgu var, fantastik var.”</st></p>
			<p><st c="16520">“Biliyorum. </st><st c="16533">Onları da biliyorum. </st><st c="16554">Ama benim okuduklarım da onlardan farklı değil ki. </st><st c="16605">Bir görsen ne yaratıklar, ne olaylar, ne maceralar var içlerinde. </st><st c="16671">Şiir bile var.”</st></p>
			<p><st c="16686">“Bilmediğim için bir şey diyemem.”</st></p>
			<p><st c="16721">“Hiç okumadın mı?”</st></p>
			<p><st c="16740">“Okudum birkaç tane. </st><st c="16762">Sevmedim.”</st></p>
			<p><st c="16772">Bu sırada Gözde Hanım çocuklara yeni bir ikramda bulunmak için kapıyı tıklatınca İlkay oturuşunu düzeltiyor. </st><st c="16882">Arman ile Berfin de kendilerine çekidüzen veriyorlar. </st><st c="16936">Gözde Hanım oğlunu kenarda görünce şaşırıyor biraz, fakat sonra toparlıyor kendini. </st><st c="17020">Beklenmeyen bir görüntü değil bu. </st><st c="17054">İlkay’ın yarışmanın merkezinde değil, kıyısında köşesinde dolanacağı kesin. </st><st c="17130">İçindeki cılız umudun bir türlü gerçekleşmemiş olması can sıkıcı yalnızca. </st><st c="17205">“Hadi, ara verin biraz,” diyor duygularını gizlemeye çalışarak. </st><st c="17269">Berfin ile Arman’ın tabaklarını masaya, İlkay’ınkini komodine bırakıyor. </st></p>
			<p><st c="17342">“On beş dakika sonra bu tabaklarda kırıntıdan başka bir şey görmek istemiyorum. </st><st c="17422">Umarım başarırsınız.”</st></p>
			<p><st c="17443">Çocuklardan utangaç teşekkür, Gözde Hanım’dan hoş bir gülümseme kalıyor geriye.</st></p>
		</div>
	<div id="charCountTotal" value="17523"></div></body>
</html>
