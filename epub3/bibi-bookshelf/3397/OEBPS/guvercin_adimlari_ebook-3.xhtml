<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>guvercin_adimlari_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="guvercin_adimlari_ebook-3" xml:lang="tr-TR">
		<div>
			<p><br /><br /><br /></p>
			<p id="_idParaDest-2"><st c="0">Eyvah! </st><st c="7">Bir Sorun Var</st></p>
			<p><br /><br /><br /></p>
			<p><st c="20">“Heey, ben geldim! </st><st c="40">Açılın!”</st></p>
			<p><st c="48">İlkay büyük bir coşkuyla giriyor içeri. </st><st c="89">Bu kadar enerjiyi nasıl depoladığını bilen yok. </st><st c="137">Alt katta oturan Tomris Hanım, İlkay’ın annesini ne zaman görse, “Gözdecim, çok merak ediyorum. </st><st c="233">Bu çocuğa neler yediriyorsunuz Allah aşkına?” diye soruyor. </st><st c="293">Kimi gün de, “Bir doping testi mi yaptırsanız acaba?” gibisinden şeyler geveliyor. </st></p>
			<p><st c="376">Gözde Hanım kıs kıs gülüyor, “Bu yaşlarda böyle olması normal değil mi sizce?” diyor çekingen bir sesle. </st><st c="481">Ne var ki Tomris Hanım’ın yargıları, güçlü bir tutkalla yapıştırılmış gibi, yerinden oynatmak zor. </st><st c="580">Kendi torununun iki kiloyu taşıyacak hali olmadığından yakınmaya başlıyor hemen. </st><st c="661">“Bizimki daha ayakkabılarını bağlayamıyor hayatım. </st><st c="712">Doğduğuna pişman...” </st></p>
			<p><st c="733">Gözde Hanım da taşı gediğine koymayı iyi beceriyor doğrusu. </st><st c="793">“Acaba siz de bir kan testi mi yaptırsanız? </st><st c="837">Bu kadar güçsüzlük, kafaya takılması gereken bir şey bence.” </st></p>
			<p><st c="898">Ardından da lafı değiştirmeye çalışıyor. </st><st c="939">Sonu gelmez çünkü bu tür konuşmaların. </st><st c="978">Kadından kurtulur kurtulmaz ise, “Ah Tomris Hanım ah, dışı seni yakar, içi beni yakar,” diye mırıldanıyor. </st><st c="1085">“Keşke öğrenme yeteneği de böyle imrenilecek düzeyde olsaydı. </st><st c="1147">Keşke leb demeden leblebiyi anlayabilseydi. </st><st c="1191">Herkesin derdi başka.” Gözlerinde hafif bir buğulanma, boğazında kocaman yumru oluşuyor.</st></p>
			<p><st c="1279">İlkay ayakkabıları ve çantayı bir köşeye, montu öteki köşeye fırlatıyor. </st><st c="1353">Gözde Hanım alışkın bunlara. </st><st c="1382">Biraz da doğuştan sabırlı. </st><st c="1409">İçinde fırtınaların koptuğu durumlarda bile sakinliğini koruyabilen ender insanlardan. </st><st c="1496">Bir yandan ortalığı toplarken, bir yandan da oğluna laf yetiştirmeye çalışıyor. </st><st c="1576">Fakat boşuna çaba. </st><st c="1595">İlkay mutfağın yolunu tutmuş bile. </st><st c="1630">Kocaman bir bardağa su doldurup içiyor. </st><st c="1670">Mutfağa yayılan kokuya bakılırsa büyük olasılıkla, İzmir köfte gelecek bu akşam sofraya. </st><st c="1759">Yanında da makarna ve yoğurt olur herhalde. </st><st c="1803">Yalnızca tahmin elbette. </st><st c="1828">Bir bakarsın, bambaşka bir tabak, kandırıkçı kokular... </st></p>
			<p><st c="1884">“Erol nerede anne?”</st></p>
			<p><st c="1903">“Uyuyor. </st><st c="1913">Odasında.”</st></p>
			<p><st c="1923">“Bu saatte ne uykusu bu böyle? </st><st c="1955">Ne uykusu?”</st></p>
			<p><st c="1966">“Bilmem. </st><st c="1976">Okulda fazla zıplamış herhalde. </st><st c="2008">Gelir gelmez yatağa attı kendini.”</st></p>
			<p><br /></p>
			<p><st c="2042">Tahmin ettiğin gibi Erol, İlkay’ın kardeşi. </st><st c="2087">Az ilerideki anaokuluna gidiyor. </st><st c="2120">Dört yaşını iki ay önce bitirmiş, tombulca bir oğlan. </st><st c="2174">Zehir gibi bir zekâya sahip olduğunu söylüyor öğretmeni. </st><st c="2231">Belki de en çok İlkay seviniyor buna. </st><st c="2269">İnsanların kendisini Erol’la kıyaslamasından hiç de rahatsız değil. </st><st c="2337">“O benim kardeşim,” biçiminde dizilen sözcükler geziniyor her zaman içinde. </st><st c="2413">Akşam yemekleri öncesinde onunla şakalaşmaya bayılıyor üstelik. </st></p>
			<p><br /></p>
			<p><st c="2477">“Bugün kendimizle dalaşacağız demek,” diye mırıldandığı sırada annesinin sesini duyuyor:</st></p>
			<p><st c="2565">“Elini yüzünü yıka da içeri gel tatlım! </st><st c="2606">Bak bakalım, kim var burada?”</st></p>
			<p><st c="2635">Nurdan Teyze mi acaba? </st><st c="2659">Eğer oysa yandım, diye düşünüyor İlkay. </st><st c="2699">Upuzun küpelerini sallayarak, cırtlak kırmızıya boyanmış dudaklarını kıvırıp bükerek kim bilir ne sorular soracak yine? </st><st c="2819">Son karşılaştıklarında sorduğu sorular aklının köşesinde pırıl pırıl duruyor. </st><st c="2897">Çok şeyi unutuyor da bu kadının soruları, vidalanmış gibi yer ediyor nedense belleğinde.</st></p>
			<p><st c="2985">“Kanada’nın başkenti neresi İlkay?”</st></p>
			<p><st c="3021">“Yetmiş sekiz artı on yedi, üstüne de beş ekle, kaç yapar?”</st></p>
			<p><st c="3081">“Atatürk, Samsun’a ne zaman çıktı, biliyor musun şekerim?”</st></p>
			<p><st c="3140">Salona çekingen adımlarla giriyor. </st><st c="3176">Neyse ki korktuğu gibi olmuyor, kafasını uzatınca babasıyla göz göze geliyor. </st><st c="3254">Karşı koltukta ise Naci Bey gülümsüyor.</st></p>
			<p><st c="3293">“Aaa, baba! </st><st c="3306">Hayrola, erkencisin bugün? </st><st c="3333">Erkencisin bugün?”</st></p>
			<p><st c="3351">“Öyle oldu,” diyor Yavuz Bey. </st><st c="3382">“Bu taraflarda işim vardı. </st><st c="3409">Bitirince de dönmedim ofise. </st><st c="3438">Ne o? </st><st c="3444">Niye şaşırdın bu kadar? </st><st c="3468">Bir şeyler mi karıştıracaktın yoksa?”</st></p>
			<p><st c="3505">“Aman baba! </st><st c="3518">Onu mu demek istedim şimdi ben? </st><st c="3550">Hoş geldin Naci amca.”</st></p>
			<p><st c="3572">“Hoş bulduk aslanım! </st><st c="3594">Keyifler nasıl?”</st></p>
			<p><st c="3610">“İyidir. </st><st c="3620">Okuldan geldik işte. </st><st c="3641">Okuldan geldik.”</st></p>
			<p><st c="3657">Naci Bey uzun boylu biri. </st><st c="3684">Alnının üstünde ve tepesinde tek bir saç teli kalmadığından ortamdaki bütün ışıkları toplayıp yansıtan bir kafası var. </st><st c="3803">Bu parlaklığa kaliteli gözlükleri de eşlik ettiği için herkesin dikkatini çeken bir aydınlığa sahip olduğunu kabul etmek gerek. </st><st c="3931">Fakat koltuğa öyle yayılmış ki ayakları neredeyse sehpanın altına girecek. </st><st c="4006">Berbat bir oturuş... </st><st c="4027">Bu arada çoraplarını düzgün giymediğini, desenlerin sağa sola kaydığını fark ediyor İlkay. </st><st c="4118">Boşalmış kahve fincanları ise sohbetin bir süredir sürdüğünü gösteriyor. </st><st c="4191">Odasına geçmeye hazırlandığı sırada babasının sesi dolduruyor salonu: </st></p>
			<p><st c="4261">“Naci amcan seninle konuşmayı özlemiş. </st><st c="4300">Otur biraz da, sevindir şu zavallıyı.”</st></p>
			<p><st c="4338">“Üzerini değiştirsin önce,” diye araya giriyor Gözde Hanım. </st><st c="4399">İlkay gülümsemekle yetiniyor. </st><st c="4429">Epeyce bir zaman kazandıracağı için annesinin desteğini minnetle karşılıyor. </st><st c="4506">Odasına girip de kapıyı kapatır kapatmaz sırtüstü yatağa atıyor kendini. </st><st c="4579">“Öff!” diyor fazla ses çıkarmadan. </st><st c="4614">“Sınavlar yetmezmiş gibi bir de şu koskoca insanların soruları...” </st></p>
			<p><st c="4681">Birkaç dakika kıpırdamadan yatıyor. </st><st c="4717">Fakat huzursuzluk kötü bir şey. </st><st c="4749">İçeridekiler tarafından beklenildiğini bilmek, soluk alıp vermesini bile etkiliyor. </st><st c="4833">İsteksizce kalkıp uzun uzun geriniyor. </st><st c="4872">Bütün kemikleri yerine yerleşiyor sanki. </st><st c="4913">Salona annesiyle aynı anda giriyorlar. </st><st c="4952">Biri odasından, öteki mutfaktan...</st></p>
			<p><st c="4986">“Ooo, bunlar ne!” diyor Naci Bey. </st><st c="5021">“Bu kadar zahmete gerek yoktu Gözde. </st><st c="5058">Akşam yemeğine yer kalmadı.”</st></p>
			<p><st c="5086">“Canım sen de zorla biraz kendini. </st><st c="5122">Tembel olma bu kadar. </st><st c="5144">Çok şey değil zaten.”</st></p>
			<p><st c="5165">Fincanları alıp yerlerine meyve tabağı bırakıyor Gözde Hanım. </st><st c="5228">Elma, mandalina, ayva... </st></p>
			<p><st c="5253">“Teşekkürler...”</st></p>
			<p><st c="5269">“Afiyet olsun.”</st></p>
			<p><st c="5285">Boş koltuklardan birine oturduğu anda İlkay’ın aklına Meral geliyor. </st><st c="5355">Naci Bey’in kızı... </st><st c="5375">Kendisinden üç yaş büyük olmanın verdiği güven ve yapısından gelen bilmişlikle matematik ve fen konularında yaptığı yardımları anımsıyor. </st><st c="5513">Az sonra Naci Bey’in sözü mutlaka oraya getireceğini de biliyor. </st><st c="5578">“Takıldığın yerler olursa, bir telefon etmen yeterli. </st><st c="5632">Ya Meral’i getiririm ya da seni alır götürürüm. </st><st c="5680">Bunların gönlünün olmasına bakma sen. </st><st c="5718">Baban yerinden kalkıncaya kadar mevsimler değişir.”</st></p>
			<p><st c="5769">Naci Bey’in bunları yürekten söylediğine inanıyor İlkay. </st><st c="5827">Genel olarak yardımsever biri aslında. </st><st c="5866">Fakat kimi zamanlar kendini ve kızını öylesine öne çıkarıyor ki katlanmak zorlaşıyor. </st><st c="5952">Onlar olmasa kentin dengesi bozulacak sanki. </st><st c="5997">Şöyle dedim, böyle yaptım türünden onlarca örneği art arda vermesi can sıkıcı. </st><st c="6076">Üstelik inanılmaz bir rahatlığı var. </st><st c="6113">Sözlerini abartılı bulduğunuzu belirten bakışları umursamadığı gibi, o havalı cümleleri seyrekleştirmeyi aklına bile getirmiyor. </st><st c="6242">Karısından boşanmış olmasının nedenleri arasında bunların da olabileceğini düşünüyor insan.</st></p>
			<p><st c="6333">“Nasılsın koç? </st><st c="6349">Var mı bir yaramazlık?” </st></p>
			<p><st c="6373">“Yok Naci amca. </st><st c="6389">Her şey bildiğiniz gibi.”</st></p>
			<p><st c="6414">“Okul da iyidir herhalde?”</st></p>
			<p><st c="6441">“Fena değil. </st><st c="6455">Sınavlar, ödevler... </st><st c="6476">Fena değil bence.”</st></p>
			<p><st c="6494">“Bak, sana bir şey söyleyeyim mi? </st><st c="6529">Sınavlardan korkmayacaksın. </st><st c="6557">Birinci kural bu. </st><st c="6575">Sınav dediğin nedir ki! </st><st c="6599">Ver soruyu, al cevabı. </st><st c="6622">Tak, tak! </st><st c="6632">Doğruysa doğru, yanlışsa yanlış... </st><st c="6667">Bir gün şöyle bir şey oldu. </st><st c="6695">Sanırım lise birdeydim...”</st></p>
			<p><st c="6721">‘Eyvah!’ diye düşünüyor İlkay, ‘Karanlık basmadan bitmez bu hikâye. </st><st c="6790">Sonunu getiremezse Meral’i de çağırır. </st><st c="6829">Gece yarısını buluruz artık.’</st></p>
			<p><st c="6858">Yavuz Bey de yaklaşan tehlikenin farkında. </st><st c="6902">Konuyu değiştirmek için araya giriyor hemen. </st><st c="6947">Ne zaman biteceği belli olmayan bir söylevi baştan kesmek, en kestirme çözüm. </st><st c="7025">“Bugün sınavın var mıydı senin?” diye soruyor oğluna. </st><st c="7079">Naci Bey ister istemez susuyor.</st></p>
			<p><st c="7110">“Hayır, hayır! </st><st c="7126">Bugün sınav yoktu. </st><st c="7145">Sınav yoktu bugün. </st><st c="7164">Ama acayip bir iş çıktı başımıza.”</st></p>
			<p><st c="7198">“Nasıl bir iş?”</st></p>
			<p><st c="7214">“Robot yarışması varmış, ona katılacağız.”</st></p>
			<p><st c="7257">“Kim söyledi?”</st></p>
			<p><st c="7272">“Bilişim öğretmeni. </st><st c="7293">Kemal Bey var ya hani.”</st></p>
			<p><st c="7316">“Nesi acayip peki?”</st></p>
			<p><st c="7336">“Şey... </st><st c="7345">acayip de sayılmaz aslında. </st><st c="7373">Ben öyle diyorum. </st><st c="7391">Çok karmaşık ama, çok karmaşık.”</st></p>
			<p><st c="7423">Naci Bey’in keyfi kaçıyor birden. </st><st c="7458">Anlatmaya hazırlandığı öğrencilik anılarının bıçakla kesilmiş gibi bölünmesi, sevimsiz bir durum elbette. </st><st c="7564">Gözlerini sık sık kırpmaya başlaması, içindeki kargaşanın göstergesi belki de. </st><st c="7643">Bir punduna getirip kaldığı yerden devam edecek mi, yoksa teslim bayrağını çekip baba oğulun konuşmalarını dinlemekle mi yetinecek? </st><st c="7775">Orası henüz belli değil. </st><st c="7800">Boynunu sağa sola oynatıyor bir süre. </st><st c="7838">Yavuz Bey’in bunlara aldırdığı yok ama...</st></p>
			<p><st c="7879">“Nasıl bir şey yapacağınızı anladın mı sen?” diyor hesap soran bir tavırla. </st><st c="7956">“Dinledin mi konuşulanları güzelce?”</st></p>
			<p><st c="7992">“Evet, evet. </st><st c="8006">Zaten öğretmen e-posta gönderdi hepimize. </st><st c="8048">Hepsi orada yazılı. </st><st c="8068">Bakacağız işte. </st><st c="8084">Daha zaman var.” </st></p>
			<p><st c="8101">“Ne kadar var?”</st></p>
			<p><st c="8116">İlkay duraksıyor birden. </st><st c="8142">Tarihi anımsamakta zorlandığı belli. </st><st c="8179">“30 Mayıs mı, Nisan mı, öyle bir şey...”</st></p>
			<p><st c="8219">“Oğlum, niye not almıyorsun? </st><st c="8249">Kaç defa söyledim sana. </st><st c="8273">Böyle şeyleri yaz bir kenara. </st><st c="8303">Çok mu zor bunu yapmak?”</st></p>
			<p><st c="8327">“Yönergede var baba. </st><st c="8349">Orada yazılı işte. </st><st c="8368">Hepsi yazılı.”</st></p>
			<p><st c="8382">“İyi, tamam. </st><st c="8396">Anladım.”</st></p>
			<p><st c="8405">“Yalnız başımıza yapmayacağız ki zaten. </st><st c="8446">Üç kişiyiz. </st><st c="8458">Üç kişi bir robot yapacak yani. </st><st c="8490">Benim arkadaşlarım da çok iyi üstelik. </st><st c="8529">Sınıfın en çalışkanlarından...”</st></p>
			<p><st c="8560">“Şu bilgisayarı getirir misin bana? </st><st c="8597">Gözümle göreyim.”</st></p>
			<p><st c="8614">“Ha, bir de ne var, biliyor musun baba? </st><st c="8655">Bizim sınıftan yalnızca üç ekip katılıyor bu yarışmaya. </st><st c="8711">Herkes yok yani. </st><st c="8728">Öğretmen seçti beni. </st><st c="8749">İlkay da olsun aranızda, dedi. </st><st c="8780">İlkay da olsun.”</st></p>
			<p><st c="8796">“Öyle mi? </st><st c="8807">Bak bu haberi sevdim işte. </st><st c="8834">Bravo Kemal Bey’e.”</st></p>
			<p><st c="8853">İlkay koltuktan kuş gibi kalkıyor. </st><st c="8889">Naci Bey’in anılarından ve sorgulamasından kurtulmuş olmak, büyük şans. </st><st c="8961">Odasına yöneldiği anda annesinin salona döndüğünü fark ediyor. </st><st c="9024">Her zamanki gibi konuşulanlara kulak misafiriymiş demek. </st></p>
			<p><br /></p>
			<p><st c="9081">Sence rastlantı değil bu. </st><st c="9107">‘Bütün annelerin böyle bir özelliği olabilir,’ diye geçiriyorsun içinden. </st><st c="9181">‘Çocuklarını ilgilendiren şeyler onları daha çok ilgilendiriyor.’ Birazı da koruma duygusu, güvensizlik, sahiplenme, her neyse...</st></p>
			<p><br /></p>
			<p><st c="9310">Tablet bilgisayarını kapıp döndüğünde babasının elini havada buluyor İlkay. </st><st c="9387">Gittiğinden beri öylece kalmış sanki. </st><st c="9425">Ekrandaki açıklamaları okumak için gösterilen sabırsızlığın belirtisi aynı zamanda. </st><st c="9509">Koşarcasına yaklaşıp bilgisayarı uzatıyor. </st><st c="9552">Yavuz Bey’in okuması ve algılaması o kadar hızlı ki birkaç dakikada durumu kavrıyor. </st><st c="9637">Mühendis olmasının payı da var elbette bu hızlılıkta. </st><st c="9691">Bir bakışta çok şeyi görebilme yeteneği ise doğuştan. </st><st c="9745">İlkay bu hızın onda birine sahip olmayı öyle çok istiyor ki o anda. </st><st c="9813">Hani bir pazarlık yapılsa, gelecekteki birçok kazanımından vazgeçebilir. </st><st c="9886">‘Üzülmek işe yaramıyor ama...’ diye düşünüyor sonra çabucak, ‘üzülmek işe yaramıyor.’</st></p>
			<p><st c="9971">“Hani kitabın? </st><st c="9987">Getirmedin mi?” diyor Yavuz Bey.</st></p>
			<p><st c="10019">“Onu da mı istiyorsun?”</st></p>
			<p><st c="10043">“Evet, evet. </st><st c="10057">Getir onu da.”</st></p>
			<p><st c="10071">Gerisin geri odasına gidiyor İlkay. </st><st c="10108">Kitabı götürmek kolay da, bulmak zor. </st><st c="10146">Oraya buraya bakayım derken dakikalar hızla geçiyor ve eli ayağı birbirine dolanmaya başlıyor. </st><st c="10241">Bu arada kapı aralığından babasının sesini de duyuyor. </st><st c="10296">Ekranda yazılanları karısına ve Naci Bey’e özetliyor. </st><st c="10350">Minik bir sessizlik oluyor sonra. </st><st c="10384">Neyse ki Naci Bey’in her zaman söyleyecek sözü var:</st></p>
			<p><st c="10435">“Ben şu öğretmenleri anlamakta zorlanıyorum,” diyor gözlüklerinin camını silerken, “hangisiyle konuşsam gelecekte öğretmenlik mesleğinin kaybolacağını, robotların okulları ele geçireceğini söylüyor. </st><st c="10635">Sonra da çocukları böyle yarışmalara özendiriyorlar. </st><st c="10688">Hayret bir şey yani...”</st></p>
			<p><st c="10711">“İnsan dostunu düşmanını iyi tanımalı diye düşünüyorlar belki de,” diyor Gözde Hanım.</st></p>
			<p><st c="10797">“Belki de... </st><st c="10811">Bilmiyorum. </st><st c="10823">Gerçi ben onlar kadar karamsar değilim. </st><st c="10863">Bence hiçbir robot, öğretmenin yerini tutamaz. </st><st c="10910">Öyle kolay değil bu işler. </st><st c="10937">Çocuklar birbirinin kopyası değil ki hepsine aynı şekilde davranılsın.”</st></p>
			<p><st c="11008">“Ohoo, sen hangi dünyada yaşıyorsun? </st><st c="11046">Robot öğretmenler göreve başladı bile,” diyor Yavuz Bey.</st></p>
			<p><st c="11102">“Yapma yahu! </st><st c="11116">Nerede?”</st></p>
			<p><st c="11124">“Hangisini söylesem... </st><st c="11148">Birçok ülkede işbaşı yaptılar. </st><st c="11179">Belki biz görmeyiz ama torunlarımız Kemal Beylerin değil, robotların vereceği ödevleri hazırlayacak artık.”</st></p>
			<p><st c="11286">“Hadi canım sen de.”</st></p>
			<p><st c="11307">“Sen de Meral’i böyle bir dönüşüme hazırlasan iyi edersin.”</st></p>
			<p><st c="11367">“Valla hiç de hazırlayamam, kusura bakma. </st><st c="11410">Kendisi hazırlansın.”</st></p>
			<p><st c="11431">“İyi bir baba olmadığını biliyordum. </st><st c="11469">Şimdi de kendi ağzınla kanıtladın.”</st></p>
			<p><st c="11504">Naci Bey bozuluyor bu söze. </st><st c="11533">Sessiz bir boyun eğişle yetinmek yerine konuyu bir başka ucundan yakalamaya karar veriyor. </st><st c="11624">“Peki, o zaman ne olacak yani? </st><st c="11655">Öğretmenlere ne olacak?”</st></p>
			<p><st c="11679">“Hepsi ortadan kaybolmaz herhalde. </st><st c="11715">Robotlarla bir şekilde anlaşırlar diye tahmin ediyorum. </st><st c="11771">Şu dersi sen anlat, bunu da ben gibilerden... </st><st c="11817">Baksana, okulların binaları bile değişmeye başladı. </st><st c="11869">Her çocuğa bir masa, bir de ekran veriyorlar. </st><st c="11915">Birer tane de gözlük verecekler yakında. </st><st c="11956">İlkay burada, Meral başka yerde, ikisi de aynı dersi aynı anda izleyecekler. </st><st c="12033">Her gün okula gitmek zorunda kalmayacaklar hatta.”</st></p>
			<p><st c="12083">“Öğretmen kim? </st><st c="12099">Robot mu yani?” diye araya giriyor Gözde Hanım.</st></p>
			<p><st c="12146">“Bazıları da robot olacak tabii ki.”</st></p>
			<p><st c="12183">Gözde Hanım yüzünü buruşturuyor elinde olmadan. </st><st c="12232">“Çok sıkıcı. </st><st c="12245">Hiç istemem böyle bir şeyi.”</st></p>
			<p><st c="12273">“Senin düşünceni soran olmayacak ki zaten.”</st></p>
			<p><st c="12317">“Vallahi ister sorsunlar, ister sormasınlar. </st><st c="12363">Ben Naci’yle aynı görüşteyim. </st><st c="12393">O ne öyle? </st><st c="12404">Metal gıcırtısı, plastik çıtırtısı... </st><st c="12442">Kızmak yok, sevmek yok, şaka yok.”</st></p>
			<p><st c="12476">“Merak etme, duygu da eklemeye başladılar. </st><st c="12520">Robotlardan oluşan müzik gruplarını duymadınız galiba. </st><st c="12575">Bakarsın günün birinde âşık bile olurlar.”</st></p>
			<p><st c="12617">“Aman Yavuz, sus lütfen. </st><st c="12643">Dinlemek bile istemiyorum.”</st></p>
			<p><st c="12670">“Bunları dinlemek istemiyorsun da yarın robot doktorlara koşa koşa gideceksin ama... </st><st c="12756">Hastalığının tanısını onlar koyacak, ameliyatını onlar yapacak. </st><st c="12820">Ne haber!”</st></p>
			<p><st c="12830">“Ben o günleri görmem zaten. </st><st c="12860">Görenler düşünsün.”</st></p>
			<p><br /></p>
			<p><st c="12879">Geleceği merak etmek, insanın doğasında var aslında. </st><st c="12933">Senin de kafanı kurcalayan bir şey bu. </st><st c="12972">Bilim ilerliyor, teknolojik yenilikler de arkasından geliyor doğal olarak. </st><st c="13047">Durmak diye bir şey yok. </st><st c="13072">Olup bitenlerin kimine seyirci kalacağını biliyorsun, kimine ise kıyısından köşesinden bulaşacaksın, bu kesin. </st><st c="13183">Sen değilsen bile, çocuğun bambaşka okullarda öğrenim görecek. </st><st c="13246">Gel de merak etme şimdi. </st><st c="13271">Yazılıp çizilenler doğruysa nelerle karşılaşacağımız belli: Dokunmatik dev ekranlar, elektronik kâğıtlar, üç boyutlu görseller, artırılmış gerçeklik falan. </st><st c="13427">Bunca şeye sırt dönmek olanaksız, dört gözle beklemek de gereksiz. </st></p>
			<p><br /></p>
			<p><st c="13494">Bu sırada İlkay aradığı kitabı buluyor. </st><st c="13534">Koşar adım içeriye... </st><st c="13556">Ama o da ne! </st><st c="13569">Kitabı babasına uzatacağı anda kısa bir şaşkınlık yaşıyor. </st><st c="13628">Yavuz Bey’in yüzünde az önceki sözleriyle uyumlu olmayan bir gerginlik var çünkü. </st></p>
			<p><st c="13710">Ne olmuş ki? </st></p>
			<p><st c="13723">Bilmiyor.</st></p>
			<p><st c="13732">Yavuz Bey’in gözleri bir noktaya takılıp kalmış. </st><st c="13782">Kafasını belli belirsiz sallamaya başlaması, hayra yorulacak bir şey değil. </st><st c="13858">Bu değişime bir anlam veremiyor İlkay. </st><st c="13897">Yavaşça annesine dönüyor. </st><st c="13923">Görünüşe bakılırsa Gözde Hanım da kocasındaki huzursuzluğun farkında. </st><st c="13993">Uzayan sessizliği birinin bozması gerek.</st></p>
			<p><st c="14033">“Ne oldu Yavuz, bir terslik mi var?” diyor Gözde Hanım usulca.</st></p>
			<p><st c="14096">Yavuz Bey bilgisayarı sehpanın üzerine bırakıyor. </st><st c="14147">Bir eliyle ensesini, sonra yanağını sıvazlıyor, farkında olmadan çene kemiklerini oynatıyor. </st><st c="14240">Söze nereden başlayacağını bilemeyen bir hali var. </st></p>
			<p><st c="14291">“Süre mi çok az?” diye soruyor Naci Bey.</st></p>
			<p><st c="14331">“Yok. </st><st c="14338">Sürede değil de ekipte sıkıntı var,” diye yanıt veriyor Yavuz Bey. </st></p>
			<p><st c="14405">“Ne gibi?” diyor Gözde Hanım. </st><st c="14435">Aynı anda Naci Bey de, “Nasıl bir sıkıntı?” diye soruyor.</st></p>
			<p><st c="14492">Yavuz Bey deminden beri içinde biriktirdiği soluğu burun deliklerinden dışarı püskürtünce rahatlıyor biraz. </st><st c="14601">“Kemal Bey’in işleri işte! </st><st c="14628">Başka öğrenci yokmuş gibi bizimkinin yanına Berfin’le Arman’ı vermiş.”</st></p>
			<p><st c="14698">İlkay bu cümleyi içinden düzeltiyor: ‘Beni onların yanına verdi aslında.’ Ancak söze karışmayı bu aşamada erken buluyor. </st></p>
			<p><st c="14820">Naci Bey iyice meraklanıyor. </st><st c="14849">“Ee, ne olmuş vermişse? </st><st c="14873">Tembel teneke mi onlar?” </st></p>
			<p><st c="14898">“Yoo, hiç de değil. </st><st c="14918">Zehir gibi çocuk ikisi de,” diye atılıyor Gözde Hanım.</st></p>
			<p><st c="14972">Yavuz Bey hafiften sinirlenmeye başlıyor. </st><st c="15015">Kafasının içinden geçenleri karısının ve en yakın arkadaşının çözememesinden rahatsız olduğu belli. </st><st c="15115">Aslında çok da doğal bir şey bu. </st><st c="15148">İnsanların zihnini okuyabilmek her dakika başarılabilecek bir şey değil. </st><st c="15221">Hele de Yavuz Bey gibi kendini çabucak ele vermeyen birinin düşüncelerini tahmin etmek çok zor. </st><st c="15317">İlkay’a tablet bilgisayarı işaret ediyor. </st><st c="15359">“Al oğlum, götür şunu odana. </st><st c="15388">Kitabını da götür. </st><st c="15407">Sonra bakacağım. </st><st c="15424">Sen de kafana göre takıl.”</st></p>
			<p><st c="15450">“Şimdi mi?”</st></p>
			<p><st c="15462">“Evet, şimdi. </st><st c="15477">Benim biraz düşünmem lazım. </st><st c="15505">Yarın konuşuruz.”</st></p>
			<p><st c="15522">“Odama gideyim yani? </st><st c="15544">Öyle mi?”</st></p>
			<p><st c="15553">“Evet dedik ya yavrum.”</st></p>
			<p><br /></p>
			<p><st c="15577">İlkay denileni yapıyor. </st><st c="15602">Yaşamın beklenmedik sürprizlerini algılayabilecek becerileri var çok şükür. </st><st c="15678">Çalışma masasının döner koltuğunda zaman geçiriyor bir süre. </st><st c="15739">Aralık kalan kapı sayesinde salondaki alçak sesli konuşmaları duyabildiğini fark ediyor çok geçmeden. </st><st c="15841">Kalkıp yaklaşıyor biraz daha. </st><st c="15871">Her sözcüğü anlamıyor belki, ancak kulağına gelenler yeterli.</st></p>
			<p><st c="15932">“Ah Kemal Hocam,” diye söyleniyor Yavuz Bey, “olacak iş mi şimdi yaptığın? </st><st c="16008">Hadi birini verdin, ötekini niye veriyorsun? </st><st c="16053">Başka birini bulsaydın ya, gözünü sevdiğim...”</st></p>
			<p><st c="16099">Sanki karşısında Kemal öğretmen var da kırıp dökmeden sonuç almaya çalışıyormuş gibi bir sesle konuşuyor.</st></p>
			<p><st c="16205">“Nesi var bu çocukların?” diyor Naci Bey. </st><st c="16248">“Hasta mı, sapık mı, serseri mi?”</st></p>
			<p><st c="16281">“Kafanı yorma Naci,” diyerek araya giriyor Gözde Hanım, “ben anladım onun derdini.”</st></p>
			<p><st c="16365">Naci Bey sesini çıkarmıyor ama bakışlarıyla bir an önce merakının giderilmesini bekliyor. </st><st c="16456">Tüm dikkati Yavuz Bey’de. </st><st c="16482">Kafasındaki soruların uğultusunun azalmasını bekliyor büyük bir olasılıkla.</st></p>
			<p><st c="16557">“Sevimsiz bir durum,” diyor neden sonra Yavuz Bey. </st><st c="16609">“Çok canım sıkıldı bu işe. </st><st c="16636">Keyfim kaçtı.”</st></p>
			<p><st c="16650">İki elinin parmaklarını kenetleyip kafasını arkadan kavrıyor, gözlerini kapatıp solgun bir yüzle kıpırdamadan öylece duruyor. </st><st c="16777">Tıpkı heykel. </st><st c="16791">Bunaltıcı bir hava pompalıyor odanın içine. </st><st c="16835">İnsan ne yapacağını bilemiyor. </st></p>
			<p><st c="16866">“Abartıyorsun hayatım,” diyor sonunda Gözde Hanım. </st><st c="16917">“Çocukların da günahını alıyorsun üstelik.”</st></p>
			<p><st c="16960">Yavuz Bey gözlerini açıp oturuşunu değiştiriyor. </st><st c="17010">Hareketleri sanki daha yumuşak. </st><st c="17042">Düşüncesinde de bir değişiklik olabileceği beklentisi yayılıyor diğerlerinde, ancak o aynı katılığı sürdürüyor: </st></p>
			<p><st c="17154">“Benim çocuklarla işim yok Gözde. </st><st c="17188">Bunu sen de biliyorsun. </st><st c="17212">Benim derdim onların babaları, anneleri, dedeleri... </st><st c="17265">O evlerde neler konuşulduğunu biliyorum. </st><st c="17306">Sevmez o insanlar bizi. </st><st c="17330">Ben de onları sevmiyorum. </st><st c="17356">Bu kadar basit. </st><st c="17372">Kardeşime yapılanları nasıl unuturum! </st><st c="17410">Kızcağızın hayatı karardı. </st><st c="17437">Ne suçu vardı zavallının?”</st></p>
			<p><st c="17463">“Tamam, ona bir şey demiyorum, haklısın. </st><st c="17505">Fakat herkesi aynı kefeye koymanın anlamı yok. </st><st c="17552">Üç beş kişinin zalimliği yüzünden milyonlarca kişiye düşman olmak doğru değil. </st><st c="17631">Hele de çocuklara... </st><st c="17652">Anlaşamadığımız konu burası işte.”</st></p>
			<p><st c="17686">“Çözüm de burada değil zaten,” diyerek araya giriyor Naci Bey. </st><st c="17750">“Daha soğukkanlı olmamız gerekiyor.”</st></p>
			<p><st c="17786">“Siz olabilirsiniz kardeşim. </st><st c="17816">Ben olamam. </st><st c="17828">Benim yaşadığım acıyı siz yaşamadınız.”</st></p>
			<p><br /></p>
			<p><st c="17867">Bir şeyin farkına varıyorsun bu sırada. </st><st c="17908">Yavuz Bey’in kızgınlığının altında senin bilmediğin, ama karısının ve Naci Bey’in bildiği bir acı var. </st><st c="18011">Bu da zamanla ortaya çıkacak belli ki. </st><st c="18050">Bekleyip görmek en güzeli. </st><st c="18077">Okur sabrı diye bir terim var mı, bilmiyorsun. </st><st c="18124">Yoksa da olsun, diye geçiriyorsun içinden.</st></p>
			<p><br /></p>
			<p><st c="18166">Kısa bir suskunluğun ardından Yavuz Bey kaldığı yerden devam ediyor: </st></p>
			<p><st c="18236">“Biri öyle de diğeri farklı mı? </st><st c="18268">Onun dedesi benimkine kan kusturmuş, benimki onları yerle bir etmiş. </st><st c="18337">Dost muyuz, düşman mıyız belli değil. </st><st c="18375">Düşünün şimdi, her şey böylesine gün gibi ortadayken, benim oğlum gidecek, sevmediğim insanların çocuklarıyla içli dışlı olacak. </st><st c="18504">Birlikte bir yarışmaya katılacaklar. </st><st c="18541">Aklınız alıyor mu böyle bir şeyi? </st><st c="18575">Yok, buna katlanamam ben. </st><st c="18601">Ne yapsın etsin, düzeltsin bu işi. </st><st c="18636">Başka çocuk mu kalmadı memlekette?”</st></p>
			<p><st c="18671">“Diğer ekiplerde de böyle rastlantılar vardır belki. </st><st c="18725">Bilmiyoruz ki,” diyor Gözde Hanım.</st></p>
			<p><st c="18759">“Hayır, yoktur. </st><st c="18776">Eminim ki yoktur. </st><st c="18794">Kemal Bey bizimkini kurban seçmiş işte. </st><st c="18834">Nasıl olsa anlamaz, demiş. </st><st c="18861">Bizi de enayi yerine koymuş. </st><st c="18890">Gidip konuşacağım kendisiyle. </st><st c="18920">Buna bir çare bulsun.”</st></p>
			<p><st c="18942">“Sakın ha! </st><st c="18954">Çok ayıp. </st><st c="18964">Hem kendini küçük düşürürsün hem İlkay’ı. </st><st c="19006">Gidip de ne diyeceksin ki?”</st></p>
			<p><st c="19033">“Ne mi diyeceğim? </st><st c="19052">Şunu diyeceğim tabii ki: Bak hocam, ben nasıl bunların anneleriyle babalarıyla görüşmüyorsam, çocuklarımız da görüşmeyecek. </st><st c="19176">Bu kadar.”</st></p>
			<p><st c="19186">“Böyle bir şey olabilir mi? </st><st c="19215">Aynı sınıfı paylaşıyorlar.”</st></p>
			<p><st c="19242">“Tamam. </st><st c="19251">Aynı sınıfı paylaşabilirler. </st><st c="19280">Fakat aynı yarışmayı paylaşamazlar.”</st></p>
			<p><st c="19316">“Kusura bakma ama ben senin gibi düşünmüyorum Yavuz. </st><st c="19370">Acıları bugüne taşımak, ona buna bulaştırmak benim defterimde yok. </st><st c="19437">Tek başına karar almana da izin vermem. </st><st c="19477">Açıkça söyleyeyim yani...”</st></p>
			<p><st c="19503">İşlerin sarpa saracağı ortada. </st><st c="19535">Bir karı koca tartışması başladı, başlayacak. </st><st c="19581">Bunu hisseden Naci Bey’de bir kıpırdanma oluşuyor. </st><st c="19632">Üst üste burnunu çekiyor, söze nereden başlayacağına karar veremeyen şaşkınların havası var davranışlarında. </st><st c="19741">Açıkça belli etmese de Gözde Hanım’ın kendisinden yardım istediğinin farkında. </st><st c="19820">Suskun kaldığı her saniye, kadıncağızın omuzlarında yük olarak birikiyor çünkü. </st><st c="19900">Boğazını temizlemesine karşın sesinin çatlak çıkmasını önleyemiyor bir türlü. </st></p>
			<p><st c="19978">“Yavuzcum, bir şey sorabilir miyim? </st><st c="20014">Sen şimdi bu çocuklara yalnızca farklı ırklardan, farklı dinlerden oldukları için mi karşı çıkıyorsun?”</st></p>
			<p><st c="20117">Yavuz Bey kafasını kaldırıp hem Naci Bey’e hem de karısına çatık kaşlarla bakıyor bir süre. </st><st c="20210">Öfkesini denetlemekte zorlandığı ses tonuna yansıyor.</st></p>
			<p><st c="20263">“Bakın, yine anlamadınız. </st><st c="20290">Çocuklar değil benim derdim. </st><st c="20319">Arman’a da, Berfin’e de sözüm yok. </st><st c="20354">Onlar suçsuz. </st><st c="20368">Ama onların çevresinden uzak durmak istiyorum. </st><st c="20415">Yalnızca uzak durmak. </st><st c="20437">Hepsi bu! </st><st c="20447">Yaptıklarını unutmadım çünkü. </st><st c="20477">Unutamam da...”</st></p>
			<p><st c="20492">Sesi yükseliyor Yavuz Bey’in. </st><st c="20523">Gözde Hanım sertçe uyarıyor: </st></p>
			<p><st c="20552">“Şşşt, yavaş biraz. </st><st c="20572">Allah Allah! </st><st c="20585">İlkay duyacak şimdi.”</st></p>
			<p><st c="20606">Yavuz Bey umursamıyor bu uyarıyı. </st><st c="20641">“Size bir şey diyeyim mi?” diyor birdenbire ayağa kalkarak. </st><st c="20701">“Gidin sorun. </st><st c="20715">O çocukların anne babalarına sorun. </st><st c="20751">Onlar da çocuklarının İlkay’la aynı ekipte olmasından memnunlar mı acaba? </st><st c="20825">Hiç sanmam. </st><st c="20837">Yüzünüze gülerler, içlerinden kim bilir neler geçirirler. </st><st c="20895">Ben ciğerini bilirim onların, ciğerini...”</st></p>
			<p><st c="20937">Tartışanlardan biri sesini yükseltince karşısındaki de çabucak havaya giriveriyor. </st><st c="21021">O anda aklına geleni söylemek, son derece iştah kabartıcı oluyor nedense. </st><st c="21095">Naci Bey de bu kabarmanın rüzgârına kaptırıyor kendini. </st></p>
			<p><st c="21151">“Sen de aynı şeyi yapıyorsun ama. </st><st c="21185">Senin içinden de neler geçiyormuş, baksana. </st><st c="21229">Ben bile anlamamışım bugüne kadar. </st><st c="21264">Onlar sevmeyince yanlış, sen sevmeyince doğru. </st><st c="21311">Öyle mi yani?”</st></p>
			<p><st c="21325">“Vay vay vay! </st><st c="21340">Sen de laf cambazı olmuşsun Naci. </st><st c="21374">Sağ gösterip sol vurmayı iyi beceriyorsun.”</st></p>
			<p><st c="21417">Gözde Hanım, kocasının moralinin iyice bozulduğunu görünce üstüne gitmekten vazgeçiyor. </st><st c="21506">“Yavuzcum lütfen! </st><st c="21524">Sonra konuşalım bunları. </st><st c="21549">Şu anda çözüm bulacak halimiz yok. </st><st c="21584">Biraz daha düşünmemiz gerekecek.”</st></p>
			<p><st c="21617">Yavuz Bey, karısına ters ters bakıyor, ama karşılık da vermiyor. </st><st c="21683">Oluşan boşluğu Naci Bey son bir fırsat olarak değerlendirmek istiyor. </st></p>
			<p><st c="21753">“Yahu ne oldu da robotları falan bırakıp eskiye döndük şimdi biz? </st><st c="21819">Babam derdi ki, ‘Millet Ay’a, biz yaya...’ Onun dediği yere geldik işte. </st><st c="21892">Bırakalım şimdi bunları. </st><st c="21917">Herkesin ırkı, dini, yaşayışı kendine. </st><st c="21956">İnsan mı, değil mi, ona bak sen.”</st></p>
			<p><st c="21989">“Ona da bakarım, buna da bakarım. </st><st c="22024">Kemal Bey’le konuşacağım. </st><st c="22050">Başka bir ekibe alsın İlkay’ı. </st><st c="22081">Almıyorsa paşa gönlü bilir. </st><st c="22109">Külahları nasıl değişeceğimizi gösteririm ben ona.”</st></p>
			<p><br /></p>
			<p><st c="22160">Gözde Hanım’dan yeni bir tepki bekliyorsun. </st><st c="22205">Ancak o, bu aşamada sakin kalmayı yeğliyor. </st><st c="22249">Konunun iyice dallanıp budaklanması, işin içine Naci Bey’i de çekecek gibi görünüyor çünkü. </st><st c="22341">Suların durulması için en iyi çözüm, insanları bir süre düşünceleriyle baş başa bırakmak. </st><st c="22431">En çok da duygularıyla...  </st></p>
		</div>
	<div id="charCountTotal" value="22457"></div></body>
</html>
