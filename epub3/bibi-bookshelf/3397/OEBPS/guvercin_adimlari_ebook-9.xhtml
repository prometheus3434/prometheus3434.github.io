<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>guvercin_adimlari_ebook-9</title>
    <meta http-equiv="Content-Type" content="text/html; charset=utf-8" />
  

</head>
  <body id="guvercin_adimlari_ebook-9" xml:lang="tr-TR">
		<div>
			<p><br /><br /><br /></p>
			<p id="_idParaDest-8"><st c="0">Aynı Masayı Paylaşabilmek</st></p>
			<p><br /><br /><br /></p>
			<p><st c="26">O gece İlkayların evinde geç saatlere kadar yarışmanın öncesi ve sonrası konuşuluyor. </st><st c="113">Laf lafı açıyor, yorumlar yapılıyor. </st><st c="150">Erol’un bile bir türlü yatağına gitmemesine bakılırsa ortamda başka bir canlılık var. </st><st c="236">İlkay gün boyunca yaşadıklarını anlatırken o denli heyecanlanıyor ki, üçüncü değil de birinci olmuşlar sanki. </st><st c="346">Yavuz Bey ile Gözde Hanım ise çocuklarına böyle bir heyecanı yaşattıkları için Kemal Bey’e minnet duyduklarını dile getiriyorlar sık sık. </st><st c="484">Bir yandan da ilk günden bugüne taşınan olaylar zincirinin önemli halkalarını anımsatıyorlar birbirlerine. </st><st c="591">Geç saatte yatmalarına karşın uykuya kolayca geçememelerinin bir nedeni de bu. </st></p>
			<p><st c="670">Ertesi sabah işyerine gelen telefon, yepyeni bir sürprizi haber veriyor:</st></p>
			<p><st c="742">“Merhaba Yavuz Bey. </st><st c="763">Ben Kadir Cinas, Berfin’in babası...”</st></p>
			<p><st c="800">“Ha, buyurun Kadir Bey.”</st></p>
			<p><st c="825">“Nasılsınız?”</st></p>
			<p><st c="839">“İyiyim, sağ olun. </st><st c="859">Üçüncülüğü kutlamaktan yorgunuz. </st><st c="892">İnsanlar ikinciliğe üzülüyor, biz üçüncülüğe seviniyoruz.”</st></p>
			<p><st c="950">“Başka kazançlarımız olduğu için belki.”</st></p>
			<p><st c="991">“Haklısınız. </st><st c="1005">Öyle düşünüyoruz biz de.” </st></p>
			<p><st c="1031">“Biliyorsunuz, böyle teknik konularda başka etkenler de girebiliyor devreye. </st><st c="1108">Kullanılan araç gereçler, kartlar, devreler de önemli. </st><st c="1163">Birinci olan ekibin bütün parçaları yurt dışından getirttiği söyleniyor. </st><st c="1236">Başarılarında bunun da payı vardır bence.”</st></p>
			<p><st c="1278">“Kesinlikle.”</st></p>
			<p><st c="1292">“Zamanınızı fazla almadan size bir öneride bulunabilir miyim?” </st></p>
			<p><st c="1356">“Hayrola?”</st></p>
			<p><st c="1366">“Eşimle birlikte dünden beri çocukların başarısını nasıl kutlarız diye kafa yoruyoruz. </st><st c="1454">Sonunda bunu bir akşam yemeğiyle taçlandıralım dedik. </st><st c="1508">Nazar Bey’i aradım az önce, onlar kabul etti. </st><st c="1554">Siz de aramızda olursanız çok seviniriz.”</st></p>
			<p><st c="1595">Yavuz Bey’in beklemediği bir öneri bu. </st><st c="1635">Hemen yanıt vermekte zorlanıyor. </st><st c="1668">Biraz kem küm ettikten sonra, “Gözde’yle konuşayım, size bilgi veririm,” demeyi akıl ediyor. </st><st c="1761">Gözde Hanım’ın böyle bir yemeğe gönüllü olacağını tahmin ediyor aslında. </st><st c="1834">Amacı, kendi düşüncelerini ve duygularını derleyip toparlamak. </st><st c="1897">Böyle bir yemeği keyifle yiyip yiyemeyeceğini, başkalarına rahatsızlık verip vermeyeceğini hayal etmeye çalışıyor. </st><st c="2012">İnsanın belli bir anlayıştan ve bakış açısından çabucak sıyrılması kolay değil. </st><st c="2092">İşin içinden çıkamayınca çözümü karısına danışmakta buluyor. </st><st c="2153">Eli telefona gitmiyor ilk anda, ama kaçış yok. </st><st c="2200">Eninde sonunda onun da fikrini alacak.</st></p>
			<p><st c="2238">“Ne duruyorsun?” diyor Gözde Hanım. </st><st c="2275">“Kabul etmemek büyük kabalık.”</st></p>
			<p><st c="2305">“Böyle diyeceğini biliyordum.”</st></p>
			<p><st c="2336">“Ben de böyle ağırdan alacağını biliyordum.”</st></p>
			<p><st c="2381">“İki koşulum var ama,” diyor Yavuz Bey.</st></p>
			<p><st c="2421">“Üff! </st><st c="2428">Yine koşul, hep koşul...”</st></p>
			<p><st c="2453">“Bizde böyle hayatım. </st><st c="2476">İlk günden adamlarla sarmaş dolaş olacak değiliz herhalde.”</st></p>
			<p><st c="2535">“Neymiş o koşullar?”</st></p>
			<p><st c="2556">“Yemeğimizin ücretini biz ödeyeceğiz. </st><st c="2595">Onların konuğu olmak için çok erken daha. </st><st c="2637">İkincisi de şu: Naci’yle kızını da çağıracağız.”</st></p>
			<p><st c="2685">“Nedenmiş?”</st></p>
			<p><st c="2697">“Her masanın bir gevezesi olmalı. </st><st c="2732">Yoksa kös kös oturur, döneriz.”</st></p>
			<p><st c="2763">“Gelecekler mi bakalım?”</st></p>
			<p><st c="2788">“Ben hallederim.”</st></p>
			<p><st c="2806">“Peki, Kadir Beyler bu koşulları kabul ederler mi dersin?”</st></p>
			<p><st c="2865">“Edecekler.”</st></p>
			<p><st c="2878">“Allah Allah! </st><st c="2893">Bu ne özgüven yahu!”</st></p>
			<p><st c="2913">“Kendileri bilir. </st><st c="2932">Kabul etmezlerse biz de bu defteri kapatırız. </st><st c="2978">Olur biter.”</st></p>
			<p><st c="2990">“İyi. </st><st c="2997">Bir konuş bakalım.”</st></p>
			<p><st c="3016">“Ararım biraz sonra.”</st></p>
			<p><br /></p>
			<p><st c="3038">Neyse ki herhangi bir sorun çıkmıyor. </st><st c="3077">Naci Bey de, Kadir Bey de Yavuz Bey’in önerisini kabul ediyor ve üçüncü günün akşamı, bir lokantada buluşuyorlar. </st><st c="3191">Fakat masanın yeni konukları da var: Kemal Bey ve Yasemin Hanım. </st></p>
			<p><st c="3256">“Kemal Bey’in de aramızda olmasını istedik,” diyor Pervin Hanım.</st></p>
			<p><st c="3320">“Yasemin Hanım olmazsa içimiz rahat etmeyecekti,” diyor Kadir Bey.</st></p>
			<p><st c="3387">Yavuz Bey ile Gözde Hanım böyle bir inceliği akıl edemedikleri için fısıltıyla birbirlerine sitem ediyorlar.</st></p>
			<p><st c="3496">“Naci’yle Meral’i düşündük de öğretmenleri unuttuk. </st><st c="3549">Aşk olsun Yavuz.”</st></p>
			<p><st c="3566">“Sen niye söylemedin peki?”</st></p>
			<p><st c="3594">“Ben kendime de kızıyorum elbette.”</st></p>
			<p><st c="3630">“Nazar Bey ve eşi de unutmuşlar demek. </st><st c="3670">Öyle anlaşılıyor.”</st></p>
			<p><st c="3688">“Onlardan önce bize düşerdi bu görev. </st><st c="3727">İlkay bu işe kendiliğinden girmedi ki. </st><st c="3766">Öğretmenlerin desteği olmasaydı böyle bir yarışmanın olduğunu okulun internet sayfasından öğrenirdik.”</st></p>
			<p><st c="3868">“Ne yapalım, başka türlü teşekkür ederiz biz de. </st><st c="3918">Olan oldu artık.”</st></p>
			<p><st c="3935">Herkesin yerine geçmesinden sonra İlkay masada kaç kişi olduklarını merak ediyor. </st><st c="4018">Belli etmemeye çalışarak saymaya başlıyor sağındaki solundakileri. </st><st c="4085">İlk sayışında 15, ikinci sayışında 14 buluyor. </st><st c="4132">Üçüncü sayışında ise yine 14. </st><st c="4162">Herhalde doğrusu bu. </st><st c="4183">Küçük bir sessizlik oluyor bu arada. </st><st c="4220">Kemal Bey de bunu fırsat bilip sırt çantasını açıyor. </st><st c="4274">Yüzünde belli belirsiz bir gülümseme var. </st><st c="4316">Plastik bir kutu çıkıyor önce, onun da içinden yarışmaya katılan robot. </st></p>
			<p><st c="4388">“Aaa, GÜVERCİN de gelmiş,” diye haykırıyor Berfin.</st></p>
			<p><st c="4438">“Çok iyi be!”</st></p>
			<p><st c="4452">Arman’ın sesi bu. </st><st c="4471">Eski bir dostunu görmüş gibi heyecanlanıyor. </st><st c="4516">Eline alıp büyük bir merakla sağını solunu inceliyor.</st></p>
			<p><st c="4569">“Ne kadar küçük bir şeymiş bu böyle?” diyor Meral, “ben de korkunç bir şey sanmıştım.”</st></p>
			<p><st c="4656">“Biz büyüdükçe o da büyüyecek. </st><st c="4688">Belki o zaman korkunç olur,” diye karşılık veriyor Berfin. </st><st c="4747">Hemen yanındaki İlkay ise kendi kendine söyleniyor:</st></p>
			<p><st c="4798">“İlk bulduğum rakam doğruymuş meğer. </st><st c="4836">Şimdi 15 kişi olduk gerçekten.”</st></p>
			<p><st c="4867">Masadakilerin gözü GÜVERCİN’in üzerinde. </st><st c="4909">Herkes kendine göre bir yorumda bulunuyor. </st><st c="4952">Çok geçmeden Naci Bey’in sesi diğerlerini bastırıyor:</st></p>
			<p><st c="5005">“Günün birinde bunlar da yemek yiyecek mi hocam?” </st></p>
			<p><st c="5056">“Ona biz değil, kendileri karar verecekler,” diye yanıtlıyor Kemal Bey.</st></p>
			<p><st c="5127">“Hadi canım siz de! </st><st c="5148">Hangi mideye, hangi bağırsağa gidecek o yemekler?”</st></p>
			<p><st c="5198">“İnanın bilmiyorum.”</st></p>
			<p><st c="5219">Kadir Bey masanın öteki ucundan atılıyor: </st></p>
			<p><st c="5262">“Belki de biz onların yediği yemekleri yiyeceğiz. </st><st c="5312">Minik haplar, özel sıvılar falan...”</st></p>
			<p><st c="5348">“Elektrikle çalışmıyor mu onlar?” diye soruyor Pervin.</st></p>
			<p><st c="5403">“Bakarsınız, zamanla böyle bir enerjiden vazgeçerler. </st><st c="5458">Onlar için kısıtlayıcı bir şey çünkü. </st><st c="5496">Elektriğin olmaması, işe yaramaz hale gelmeleri demek. </st><st c="5551">Başka bir enerji kaynağı bulacaklardır mutlaka.”</st></p>
			<p><st c="5599">“Yahu, bırakın şimdi bilimkurguyu canım. </st><st c="5641">Bu akşam ne yiyeceğimize bakalım biz.”</st></p>
			<p><st c="5679">“En doğrusunu siz söylediniz Eliz Hanım,” diyor Kemal Bey. </st><st c="5739">“Ben bu robotu, biz ona benzeyelim diye değil, o bize benzesin diye getirdim. </st><st c="5817">Biraz insan görsün yani. </st><st c="5842">Onun için asıl ödül, belki de bu.”</st></p>
			<p><st c="5876">“Çok hoş. </st><st c="5887">Birinci olan robota böyle bir armağan verilmemiştir herhalde. </st><st c="5949">Bir köşede bekleyip duruyordur zavallı.”</st></p>
			<p><st c="5989">“Bu sizlerin inceliği,” diyor Kemal Bey. </st><st c="6031">“Yemeği düzenleyen sizsiniz.”</st></p>
			<p><st c="6060">“Hayır, öyle demeyin. </st><st c="6083">Asıl incelik sizde. </st><st c="6103">Bizim aklımıza robotu çağırmak gelmemişti. </st><st c="6146">Onu da siz akıl etmişsiniz. </st><st c="6174">Sağ olun.”</st></p>
			<p><st c="6184">Naci Bey robota karşı gittikçe artan ilgiyi sulandırmak istediğini belli edercesine söze giriyor:</st></p>
			<p><st c="6282">“Günün anlam ve önemini belirten bir konuşma rica etsek kendisinden...”</st></p>
			<p><st c="6354">“Olabilir,” diyor Kemal Bey. </st><st c="6384">“Belki kırmaz bizi. </st><st c="6404">Ama biraz düşünsün isterseniz. </st><st c="6435">Biraz da havaya girsin.”</st></p>
			<p><st c="6459">Kimilerinin yüzünde alaycı bir gülümseme görülürken Kemal Bey masanın uygun köşesine robotu yerleştiriyor. </st><st c="6567">Sıra siparişlerin verilmesine geliyor. </st><st c="6606">Ancak yemek listesinden seçim yapmak öyle zor ki. </st><st c="6656">Herkesten ayrı bir ses çıktığı için bir süre sonra garsonun kafası da karışıyor. </st><st c="6737">Sonunda dayanamayıp Kadir Bey’e dönüyor: </st></p>
			<p><st c="6778">“Abi, iyisi mi siz bu işi de şu zamazingoya devredin. </st><st c="6832">İki dakikada kimin ne yiyeceğini bilecek gibi duruyor valla.”</st></p>
			<p><st c="6893">“Olabilir,” diyor Kemal Bey bir kez daha. </st><st c="6936">“Onu da deneyebiliriz.”</st></p>
			<p><st c="6959">“Siz de her şeye ‘olabilir’ diyorsunuz bakıyorum üstadım,” diye atılıyor Naci Bey.</st></p>
			<p><st c="7042">Kemal Bey’in yanıtı yine değişmiyor: </st></p>
			<p><st c="7080">“Öyle mi? </st><st c="7090">Farkında değilim. </st><st c="7108">Ama olabilir.”</st></p>
			<p><st c="7122">Masadakilerin çoğu gülüyor. </st><st c="7151">Gözde Hanım bu kargaşada Yavuz Bey’in kulağına fısıldıyor: </st></p>
			<p><st c="7210">“Şu Naci’yi getirdin de iyi mi ettin sanki? </st><st c="7254">Her lafın içine atlıyor.”</st></p>
			<p><st c="7279">“İyi ya,” diyor Yavuz Bey, “ortalığı şenlendiriyor işte.”</st></p>
			<p><br /></p>
			<p><st c="7337">Neyse ki sonunda herkes ne yiyip ne içeceğine karar veriyor da masa biraz sakinleşiyor. </st><st c="7426">Konuşulacak konu bulmakta Naci Bey’le Nazar Bey’in diğerlerine göre üstünlükleri var. </st><st c="7512">İklim değişikliğinden futbol maçlarına, tarımsal sorunlardan pop yıldızlarının aşklarına kadar her konudan söz edebiliyorlar. </st><st c="7638">Başlangıç yemekleri gelinceye kadar tutuk olan Yavuz Bey ve Eliz Hanım bile dakikalar ilerledikçe gecenin havasına uyum sağlamaya başlıyorlar. </st><st c="7781">Çocuklar ise kısa sürede kendilerine özgü bir ortam yaratmayı başarıyorlar. </st></p>
			<p><st c="7857">Ana yemekler gelmeye başladığında Kemal Bey izin istiyor masadakilerden: “Bir dakikanızı rica edebilir miyim?”</st></p>
			<p><st c="7967">Herkes çatalını bıçağını masaya bırakıyor. </st><st c="8011">Kemal Bey ayağa kalkıyor. </st></p>
			<p><st c="8037">“Naci Bey’in az önceki tahmini tuttu arkadaşlar. </st><st c="8086">GÜVERCİN kısa bir konuşma hazırlamış. </st><st c="8124">İzin verir misiniz kendisine?”</st></p>
			<p><st c="8154">Gözler robota çevriliyor bir anda. </st><st c="8190">Ardından da Naci Bey’e dönüp gülümsüyorlar. </st><st c="8234">Bakışların anlamı belli.</st></p>
			<p><st c="8258">“Şaka mı yahu bu?” diyor Naci Bey.</st></p>
			<p><st c="8293">“Olabilir.”</st></p>
			<p><st c="8305">Birkaç kıkırdamanın arasında robotu masanın ortasında bir yere getiriyor Kemal Bey ve cep telefonunun tuşlarına dokunarak ışığının yanıp sönmesini sağlıyor. </st><st c="8463">Birkaç saniye sonra da GÜVERCİN kendi ekseni çevresinde dönerek küçük bir çember çizmeye ve konuşmaya başlıyor:</st></p>
			<p><span><st c="8574">“İ-</st></span><span><st c="8578">Yİ AKŞAM-LAR! </st><st c="8593">BEN RO-BOT GÜ-VER-CİN. </st><st c="8616">ÇOCUK-LARINIZ-LA BİRLİK-TE BİR YARIŞMAYA KATIL-DIK. </st><st c="8668">ALDIĞI-MIZ SONUÇ ORTA-DA. </st><st c="8694">ÜÇÜN-CÜLÜĞE RAZI OL-DUK. </st><st c="8719">KİMİLERİ BUN-DAN PEK MUTLU OLMAZ-DI. </st><st c="8756">AMA SİZ BÖY-LE DAVRAN-MADINIZ VE BU GÜ-ZEL AK-ŞAMI AR-MAĞAN EDE-REK BENİ VE AR-KADAŞ-LARIMI SEVİN-DİRDİNİZ. </st><st c="8864">GELE-CEKTE BİZ-LERİN OLAĞAN-ÜSTÜ HAREKET-LER YAPMA-MIZI SAĞLA-YACAK KOD-LAMALAR YAZI-LACAKTIR KUŞKU-SUZ. </st><st c="8969">AMA ASIL KOD-LAMANIN BU OL-MASI GE-REK-TİĞİ-NE İNANI-YORUM BEN. </st><st c="9033">AY-NI MA-SAYI PAY-LAŞABİL-MEK, AY-NI YÖ-NE BA-KA-BİLMEK... </st><st c="9092">YEMEK-LERİMİZ FARK-LI OLSA BİLE GÜN-DÜ-ZÜMÜZ VE GE-CE-MİZ AY-NI ÇÜN-KÜ. </st><st c="9164">U-MA-RIM BU HEP BÖY-LE SÜ-RER. </st><st c="9195">HE-PİNİZE TEŞEK-KÜR EDE-RİM.”</st></span></p>
			<p><st c="9224">Minik bir sessizlikten sonra Gözde Hanım ilk tepkiyi veriyor: </st></p>
			<p><st c="9287">“Ayy! </st><st c="9293">Ne hoş bir şey bu böyle! </st><st c="9318">Tüylerim diken diken oldu.”</st></p>
			<p><st c="9345">“Robot konuştu! </st><st c="9362">Robot konuştu anne!” diye haykırıyor Erol. </st></p>
			<p><st c="9405">“Konuştu yahu,” diyor Naci Bey. </st><st c="9437">“Gerçekten konuştu. </st><st c="9457">Şaka değilmiş.”</st></p>
			<p><st c="9472">“Öğretmenim, nasıl yaptınız bunu?” diye fırlayıp geliyor Arman. </st><st c="9537">Berfin ile İlkay ilk şaşkınlıklarını atmakta zorlanıyorlar. </st><st c="9597">Kemal Bey ise oldukça keyifli: </st></p>
			<p><st c="9628">“Eee, bizim de çorbada tuzumuz olsun dedik. </st><st c="9672">Böyle bir konuşmayı Yasemin akıl etti, bana da hoparlör eklemek ve kodlamak düştü.”</st></p>
			<p><st c="9755">Bu kez bakışlar masada sessizce oturan ve pek de söze karışmayan Yasemin Hanım’a yöneliyor. </st><st c="9848">“Çok naziksiniz öğretmenim!” diyor Kadir Bey. </st><st c="9894">“Bunu düşünmeniz müthiş.”</st></p>
			<p><st c="9919">Yasemin Hanım kızarıyor biraz. </st><st c="9951">“Daha çok şeyler söylemesini isterdim ama şimdilik kesintili konuşuyor, görüyorsunuz. </st><st c="10037">Zamanınızı almak istemedim.”</st></p>
			<p><st c="10065">“Ne demek! </st><st c="10077">Saatlerce dinleyebilirdik,” diyor Pervin Hanım.</st></p>
			<p><st c="10124">“Gerçekten de öyle,” diye destek veriyor Eliz Hanım, “siz bu yarışmada ortalıkta görünmediniz ama bana kalırsa çok önemli bir şey başardınız. </st><st c="10267">Madem sırası geldi, anlatayım. </st><st c="10298">Bunu herkesle paylaşmak istiyorum üstelik. </st><st c="10341">İlkay’ın çantasındaki kitaplardan biri mesela; rastlantı olarak gördüm bir gün. </st><st c="10421">Şöyle bir bakayım dedim ve çok şaşırdım. </st><st c="10462">Oradaki hikâyelerden biri, bizim hikâyelerden birinin aynısıydı neredeyse. </st><st c="10537">Kafayı taktım buna. </st><st c="10557">Araştırdım. </st><st c="10569">Başka hikâyelerimiz, destanlarımız, türkülerimiz de birbirine benziyormuş meğer. </st><st c="10650">İç içe geçtikleri yerler de var, ayrıldıkları yerler de. </st><st c="10707">Bugüne kadar bu bilgiden yoksun yaşıyormuşum meğer. </st><st c="10759">Merak edip İlkay’a sordum sonra; meğerse sizmişsiniz; onda böyle bir tutku oluşturan, çantasına kitaplar koyan... </st><st c="10873">Çocuklar robotu kodlarken destanlar da beni yeniden kodladı. </st><st c="10934">Sizi tanıdığım için çok mutluyum!”</st></p>
			<p><st c="10968">“Sizin de bunu açıkyüreklilikle dile getirmeniz, çok değerli Eliz Hanım. </st><st c="11042">Sağ olun.”</st></p>
			<p><st c="11052">Naci Bey böylesi konuşmaları sabırla dinleyecek biri değil. </st><st c="11113">Yerinden kalkıp GÜVERCİN’e yaklaşıyor. </st><st c="11152">Önce bakışlarıyla, sonra da eline alarak inceliyor. </st><st c="11204">Yasemin Hanım’ın sözleri biter bitmez devreye giriyor, “Gelecekte bunlarla mı yaşayacağız yani?” diyor. </st></p>
			<p><st c="11308">Kimseden ses çıkmayınca Meral veriyor yanıtı: </st></p>
			<p><st c="11354">“Siz yaşamayacaksınız baba, biz yaşayacağız. </st><st c="11399">O kadar samimi olmana gerek yok bence.”</st></p>
			<p><st c="11438">Naci Bey kıkırdama seslerinin kimden geldiğini merak ederek herkese tek tek bakıyor. </st><st c="11524">Birkaç kişinin yüzünde gülümseme fark edince, “Teşekkür ederim kızım,” diyor yavaşça. </st><st c="11610">“İyi oldu bunu söylediğin...”</st></p>
			<p><st c="11639">Durgun bir şekilde gidip yerine oturuyor. </st><st c="11682">Berfin bir süre gözlerini alamıyor Naci Bey’in üzerinden. </st><st c="11740">‘Başkalarının değil de yakınlarından birinin insanı zor duruma düşürmesi çok yaralayıcı,’ diye geçiriyor içinden, ‘çok yaralayıcı!’ </st></p>
			<p><st c="11872">Bundan sonrası yaşamın tekdüze bölümü artık. </st><st c="11917">Masadaki düzen eski haline dönüyor birden. </st><st c="11960">Çatal, bıçak sesleri yoğunlaşıyor, doldurulan bardaklar, serpilen baharatlar, afiyet olsun sesleri... </st></p>
			<p><st c="12062">GÜVERCİN’i yan taraftaki sehpanın üstüne koyuyor Kemal Bey. </st><st c="12122">Çok geçmeden yükselen kahkahaların, uzak yakın şakalaşmaların gölgesinde kalacağını biliyor çünkü. </st><st c="12221">Her şeyin bir ömrü var. </st><st c="12245">Onunki de o kadar. </st></p>
		</div>
	<div id="charCountTotal" value="12264"></div></body>
</html>
