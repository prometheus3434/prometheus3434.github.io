<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>guvercin_adimlari_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="guvercin_adimlari_ebook-8" xml:lang="tr-TR">
		<div>
			<p><br /><br /><br /></p>
			<p id="_idParaDest-7"><st c="0">Yarışma Günü</st></p>
			<p><br /><br /><br /></p>
			<p><st c="13">30 Nisan... </st><st c="26">Valilik binasının alt katındaki geniş salon, yarışma alanı olarak düzenlenmiş. </st><st c="105">Yarışmaların 9.00’da başlayacağı bildirilmiş olmasına karşın, ekipler erken saatlerde toplanmaya başlıyor. </st><st c="212">Bahçede, kapı önlerinde, hatta kaldırımlarda irili ufaklı gruplar var. </st><st c="283">Herkes birbirine laf yetiştiriyor, sözcüklerin birbirine karıştığı anlarda heyecan azalıyor çünkü. </st><st c="382">En küçük sessizlikte ya da kendi dünyalarıyla baş başa kalınca nereden geldiği anlaşılmayan bir kabarma oluşuyor yarışmacıların yüreğinde. </st><st c="521">Soluk alıp vermekte zorlanıyorlar. </st></p>
			<p><st c="556">GÜVERCİN ekibi de benzer bir tıkanmanın içine düşüyor sık sık. </st><st c="619">Birbirlerine bakıp gülümserken bile kafalarındaki soru işaretlerinin upuzun bir zincire dönüşmesini engelleyemiyorlar. </st><st c="738">Kemal Bey ara sıra moral vermeye çalışıyor ama bu aşamada çocukları kendi hallerine bırakmayı uygun bulan bir tavrı var.</st></p>
			<p><st c="858">GÜVERCİN ekibinin okulundan yarışmaya katılan diğer iki ekip ortalarda görünmüyor. </st><st c="942">Onların kategorisi farklı çünkü. </st><st c="975">Çizgi izleyen robotlarla yarışan ekipler öğleden sonra geleceği için Kemal Bey tüm enerjisini GÜVERCİN ekibine ayırabiliyor. </st><st c="1100">Saat 8.15’te bir anons duyuluyor:</st></p>
			<p><st c="1133">“Lütfen dikkat! </st><st c="1150">Sevgili yarışmacılar ve değerli konuklar! </st><st c="1192">Biraz sonra kapıların açılacağını bildirmek isteriz. </st><st c="1245">Giriş kurallarına özen göstermenizi özellikle rica ediyoruz. </st><st c="1306">Program şöyle: Yarışma salonuna öncelikle seçici kurul üyeleri, görevli teknisyenler ve yetkililer girip gerekli denetimleri yapacaklar. </st><st c="1443">Yetkililer teknik donanımları gözden geçirdikten sonra yarışmacıların alınması için onay verecek. </st><st c="1541">Sıralarınız kura ile belirlenecek. </st><st c="1576">Her türlü sorunuzu danışma masalarındaki görevlilere sorabilirsiniz. </st><st c="1645">Hepinize başarılar ve bol şanslar diliyoruz.”</st></p>
			<p><st c="1690">Kimsenin yorum yapacak hali yok. </st><st c="1724">Sessizce olanı biteni izlemekle yetiniyorlar. </st><st c="1770">Çok geçmeden kapı açılıyor ve bazı kişiler hızlı adımlarla içeri girip gözden kayboluyorlar. </st><st c="1863">Bu hareketliliğe yeni bir anons eşlik ediyor:</st></p>
			<p><st c="1908">“Valilik yetkilileri, görevli öğretmenler, uzman arkadaşlar, teknisyenler ve seçici kurul üyeleri! </st><st c="2008">Lütfen görev yerlerinize gidiniz.”</st></p>
			<p><st c="2042">Aynı anons bir kez daha yineleniyor. </st><st c="2080">Ancak kayda değer bir hareket yok. </st><st c="2115">Giren girmiş zaten. </st><st c="2135">Bundan sonrası içeriden gelecek haberi beklemek. </st><st c="2184">Kemal Bey farklı okullardan gelen öğretmen arkadaşlarıyla konuşuyor. </st><st c="2253">İlkay’ın gözü ikide bir onda. </st><st c="2283">Yarışma saati yaklaştıkça Kemal Bey’in sık sık esnemeye başlaması dikkatini çekiyor. </st><st c="2368">‘Ne oluyor yahu bu adama?’ diyor içinden. </st><st c="2410">‘Uykusu gelmiş olamayacağına göre başka bir derdi olmalı.’ Sağa sola bakıyor pek de belli etmeden. </st><st c="2509">Onca kişinin arasında en sakin olanı belki de kendisi.</st></p>
			<p><st c="2563">Arman ile Berfin ise kod yazımları hakkında bir şeyler söylüyorlar birbirlerine. </st><st c="2645">Olan olmuş oysa, ne yapılmışsa yapılmış, fakat içleri yeterince rahat değil belli ki. </st><st c="2731">Bu rahatsızlığın kökeninde diğer ekiplerin nasıl hazırlandıklarını, yaptıklarını bilememenin çaresizliği de var kuşkusuz. </st><st c="2853">Yarışma sonlanıncaya dek sürecek olan bu huzursuzluğu yenmenin ilacı yok gibi görünüyor. </st></p>
			<p><st c="2942">Saat 8.45</st></p>
			<p><st c="2951">“Sevgili yarışmacılar ve öğretmenler! </st><st c="2990">Salonumuz hazırdır. </st><st c="3010">Lütfen adınızın yazılı olduğu bölüme gidiniz.”</st></p>
			<p><st c="3056">Kapının önünde bir kargaşa oluyor. </st><st c="3092">Neyse ki uzun sürmeyen bir telaş bu. </st><st c="3129">Kemal Bey GÜVERCİN ekibinin saçlarını okşayarak, omuzlarına dokunarak heyecanlarını yatıştırmaya çalışıyor. </st><st c="3237">Merdivenden iner inmez kocaman bir pano karşılıyor kendilerini. </st><st c="3301">Adlarının bulunduğu listenin karşısındaki ok yönünde ilerliyorlar. </st><st c="3368">Salonun içinde beklemedikleri kadar kalabalık görevli var. </st><st c="3427">Herkes bir o yana, bir bu yana gidip geliyor. </st></p>
			<p><st c="3473">Labirent pistinin çevresine kırmızı şeritler çekildiği için ilk göze çarpan yer, orası. </st><st c="3561">Yan tarafına plastik masalar, sandalyeler, bilgisayarlar, kablolar, bakım ve onarım çantaları sıralanmış. </st><st c="3667">Duvarda büyükçe bir ekran var, robotların aldıkları derecelerin oraya yansıtılacağı belli.</st></p>
			<p><st c="3757">Görevliler, yarışmacı ekipleri salonun bir köşesine topluyor. </st><st c="3820">İçlerinden birisi yüksekçe bir yere çıkıp kura çekimi için her ekipten bir kişiyi çağırıyor. </st><st c="3913">“İlkay, sen git yavrum,” diyor Kemal Bey. </st><st c="3955">İlkay şaşırıyor, arkadaşlarının tepkisini ölçmek için kafasını çevirip bakıyor. </st><st c="4035">İkisinin de yüzünde hoş bir gülümseme olduğunu görünce, “Tamam,” diyor. </st><st c="4107">“Ben gideyim. </st><st c="4121">Gideyim ben.”</st></p>
			<p><st c="4134">Bir süre sıranın kendisine gelmesini bekliyor. </st><st c="4182">Görevli izin verdiği anda da önündeki bilgisayarın ekranına dokunuyor. </st><st c="4253">Hızla dönüp duran, oradan oraya sıçrayan rakamların hangisine dokunabildiğini az sonra ekranda yanıp sönen kırmızı rakamı görünce anlıyor: 5</st></p>
			<p><st c="4393">Arman ile Berfin kendilerine gösterilen masaya geçiyor hemen. </st><st c="4456">Bilgisayar açılıyor, robotun tekerlekleri gözden geçirilip bir kez daha temizleniyor. </st><st c="4542">Bağlantı parçaları, kablolar, her şey yerli yerinde. </st><st c="4595">Beklemekten başka yapılacak bir şey yok.</st></p>
			<p><st c="4635">“Ben ilk yarışmacıyı izlemek istiyorum,” diyor Arman. </st><st c="4690">“Gelirim şimdi.”</st></p>
			<p><st c="4706">“Moralini bozup da gelme sakın.”</st></p>
			<p><st c="4739">“Yok yok. </st><st c="4750">Bu saatten sonra değişen bir şey olmaz nasılsa.”</st></p>
			<p><br /></p>
			<p><st c="4798">Labirent pistinin başında toplanmış kalabalığa doğru yürüyor Arman. </st><st c="4867">İlk robotun gösterisi başlamış bile. </st><st c="4904">Kemal Bey de izleyicilerin arasında yerini almış çoktan. </st><st c="4961">Onun yanına sokuluyor. </st><st c="4984">Kemal Bey, Arman’ı görünce geriye çekilip pisti daha iyi görmesine fırsat veriyor. </st></p>
			<p><st c="5067">Yarışmacı çocuklar büyük bir heyecanla robotun hareketlerini izliyor. </st><st c="5137">Robot, labirentin hangi köşesine doğru ilerlerse onlar da o tarafa gidiyorlar. </st><st c="5216">Ancak az sonra bir terslik yaşanıyor. </st><st c="5254">Robot, labirentin kutucuklarından birinin köşesine takılıp kalıyor. </st><st c="5322">Hakemler ikinci deneme için yarışmacı ekibe şans veriyorlar. </st><st c="5383">Ne ki bu şans da işe yaramıyor. </st><st c="5415">Robotun sarhoş tekerleğinde giderilemeyen bir sıkışma oluşunca ekip yarışmadan çekilmek zorunda kalıyor. </st><st c="5520">İzleyenler teselli alkışlarıyla üç öğrenciyi uğurluyor.</st></p>
			<p><st c="5575">Arman iki duyguyu birden yaşıyor o sırada. </st><st c="5619">Rakiplerinden birinin elenmiş olması sevindirici bir şey, fakat çocukların onca emeğinin küçücük bir sorun nedeniyle boşa gitmesi berbat bir duygu. </st></p>
			<p><st c="5767">“Bizimkilerin yanına gidiyorum öğretmenim,” diyor.</st></p>
			<p><st c="5817">“Ben de geleceğim. </st><st c="5837">Robotu hakem kuruluna teslim etmeniz gerekiyor.”</st></p>
			<p><st c="5885">“Biliyorum.”</st></p>
			<p><st c="5898">Arman’ın koşar adım kendilerine doğru yaklaştığını görünce Berfin de meraklanıyor. </st><st c="5982">“Ne oldu?”</st></p>
			<p><st c="5992">“İlk ekip elendi Berfin. </st><st c="6018">Robot takıldı kaldı bir yerde, sonra da tekerleği bozuldu.”</st></p>
			<p><st c="6077">“Ooo, çok kötü olmuş. </st><st c="6100">Bizim de başımıza gelmesin böyle bir şey!”</st></p>
			<p><st c="6142">Arman’dan önce İlkay veriyor yanıtı: </st></p>
			<p><st c="6180">“Gelmez, gelmez. </st><st c="6197">Güzel yaptık biz. </st><st c="6215">Güzel yaptık.”</st></p>
			<p><st c="6229">“Öteki ekipler de aynı sorunu yaşarsa bizim sıramız daha erkene alınabilir. </st><st c="6306">Haber vereyim dedim.”</st></p>
			<p><st c="6327">“Tamam, hazırız nasıl olsa.”</st></p>
			<p><st c="6356">Az sonra Kemal Bey de geliyor. </st><st c="6388">Ekipçe hakem kuruluna gidip robotu teslim ediyorlar. </st><st c="6441">Bundan sonrası robotla labirent arasında artık. </st></p>
			<p><st c="6489">Saat 10.05 </st></p>
			<p><st c="6500">Ekranda yanıp sönen mavi yazı: “Sıra No: 5-GÜVERCİN”</st></p>
			<p><st c="6552">Hakemlerden biri robotla birlikte pistin başına geliyor. </st><st c="6610">Ekip temsilcisi olarak Berfin de o tarafa gidiyor. </st><st c="6661">Hakem, robotu Berfin’e vermeden önce önemli kuralları bir kez daha anımsatıyor:</st></p>
			<p><st c="6740">“Toplam 7 dakika süreniz var. </st><st c="6771">Robotunuzun amacı, hedef bölgeye en kısa sürede girmek olmalı. </st><st c="6834">Bu süre içinde robotunuza herhangi bir destek ya da yardımda bulunamazsınız. </st><st c="6911">Bütün kararları kendisi verecek. </st><st c="6944">Toplam süreyi aşmamak koşuluyla ikinci bir deneme daha yapabilirsiniz. </st><st c="7015">Herhangi bir takılma olursa en fazla üç kez robotunuzun konumunu düzeltebilirsiniz. </st><st c="7099">İlk düzeltmede 30, ikincide 60, üçüncüde 90 puan ceza verilir. </st><st c="7162">Ayrıca robotunuz bitiş çizgisini iyice geçmeli ve hedef bölgenin içine tam olarak girmelidir. </st><st c="7256">Anladınız, değil mi?”</st></p>
			<p><st c="7277">“Anladım,” diyor Berfin.</st></p>
			<p><st c="7302">“Robotunuzu başlangıç bölmesine koyun lütfen.”</st></p>
			<p><st c="7349">Berfin hakemin dediğini yapıyor. </st><st c="7383">Beyaz bölmeye hafifçe bırakıyor robotu, ama elini çekmiyor üzerinden. </st><st c="7453">Öteki elinin işaret parmağı çalıştırma düğmesinin üzerinde.</st></p>
			<p><st c="7512">“Dikkat; 4-3-2-1-0!”</st></p>
			<p><br /></p>
			<p><st c="7533">Berfin düğmeye basıyor. </st><st c="7558">Yeşil ışık yanar yanmaz robot ileriye doğru ilk atılımını yapıyor. </st><st c="7625">Labirentin duvarları arasında bazen öne, bazen yana, bazen de geriye doğru sürekli yön değiştirerek hedef bölgeye doğru ilerlemeye çalışıyor. </st><st c="7767">Ufak tefek çarpmalar ve takılmalar olsa da her birini başarıyla geçip izleyicilerin heyecanlı bakışları arasında hedef bölgeye ulaşıyor. </st><st c="7904">Odacığa girer girmez de herkesten büyük bir alkış kopuyor.</st></p>
			<p><st c="7962">“Harcanan süre 3 dakika 11 saniye,” diyor masadaki hakem, “bir deneme daha yapmak ister misiniz?”</st></p>
			<p><st c="8060">“İsteriz,” diyor Berfin.</st></p>
			<p><st c="8085">“İsteriz,” diye bağırıyor karşı taraftaki İlkay.</st></p>
			<p><st c="8134">“Buyurun o zaman.”</st></p>
			<p><st c="8153">Her ekip gibi GÜVERCİN ekibi de ikinci denemeye daha çok güveniyor. </st><st c="8222">Robotun labirentin duvarlarını belleğine almış olması ve daha hızlı kararlar vereceğine inanmaları morallerini yükseltiyor.</st></p>
			<p><st c="8345">“4-3-2-1-0!”</st></p>
			<p><st c="8358">Berfin ikinci denemede de aynı dikkatle basıyor robotun düğmesine. </st><st c="8426">Her şey bekledikleri gibi oluyor, bu kez varış süresi daha kısa: 2 dakika 46 saniye. </st><st c="8511">Herhangi bir ceza puanı yok. </st><st c="8540">Alkışlar arasında robotunu alıp arkadaşlarının yanına koşuyor Berfin. </st><st c="8610">Kemal Bey de kucaklıyor her birini.</st></p>
			<p><st c="8645">“Kazandık, kazandık!” diye bağırıyor İlkay.</st></p>
			<p><st c="8689">“Dur bakalım, bu kadar erken sevinme. </st><st c="8728">El elden üstündür.”</st></p>
			<p><st c="8747">“Hadi canım sen de. </st><st c="8768">Kimse bizim kadar hızlı olamaz. </st><st c="8800">Hızlıyız biz, hızlı!”</st></p>
			<p><st c="8821">Tıpkı atletizm yarışlarına benziyor bu. </st><st c="8862">Yüksek atlama, sırıkla atlama, uzun atlama gibi bir şey. </st><st c="8919">Son yarışmacının son derecesine kadar kimin hangi sırayı alacağı pek belli olmuyor. </st></p>
			<p><st c="9003">Öğleye doğru durum yavaş yavaş netleşmeye başlıyor ve GÜVERCİN ekibinin ilk ikiye giremeyeceği belli oluyor ne yazık ki. </st><st c="9124">Labirenti onlardan kısa sürede çözen ve hedefe ulaşan iki ekip çıkıyor ortaya çünkü. </st><st c="9209">GÜVERCİN ekibinin onlarla arasındaki fark çok değil, üçer beşer saniye ama sonuçta zamana karşı yapılan bir yarış bu. </st><st c="9327">Hızlı olan kazanıyor.</st></p>
			<p><st c="9348">Son yarışmacı 12.35’te pistten ayrıldığında ekranda kesin sonuçlar da akmaya başlıyor. </st><st c="9436">GÜVERCİN ekibi, labirenti çözme başarısı gösteren 11 ekip arasından üçüncülükle yetinmek zorunda kalıyor. </st><st c="9542">Kemal Bey sonuçtan hiç de mutsuz değil, belki de öyle görünüyor.</st></p>
			<p><st c="9606">“Bakıyorum epeyce yaklaştınız Japonya’ya.”</st></p>
			<p><st c="9649">“Ne Japonya’sı öğretmenim, Türkiye’nin öteki ucuna bile gidemedik, baksanıza...” diyor Arman.</st></p>
			<p><st c="9743">“Hayır, öyle düşünme. </st><st c="9766">Aradaki farka bakın biraz da. </st><st c="9796">Birinciyle sizin aranızda yalnızca 12 saniye var. </st><st c="9846">Kaldı ki zor bir labirentti gerçekten. </st><st c="9885">Hedefe varamayan birçok robot oldu. </st><st c="9921">Siz de gördünüz.”</st></p>
			<p><st c="9938">“Ben daha iyi sonuç bekliyordum,” diyor Berfin.</st></p>
			<p><st c="9986">“Olsun. </st><st c="9995">Yarışmalar böyledir. </st><st c="10016">Üzme canını. </st><st c="10029">Bu yükün altından yine de iyi kalktınız.”</st></p>
			<p><st c="10070">“Sağ olun.”</st></p>
		</div>
	<div id="charCountTotal" value="10082"></div></body>
</html>
