<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>guvercin_adimlari_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="guvercin_adimlari_ebook-2" xml:lang="tr-TR">
		<div>
			<p><br /><br /><br /></p>
			<p><st c="0">Küçücük ama pırıl pırıl bir derslik. </st><st c="37">Kemal bey sesini yükseltiyor:</st></p>
			<p><st c="66">“Tamam mı gençler! </st><st c="86">Anladık mı? </st><st c="98">Var mı sorusu olan?” </st></p>
			<p><st c="119">Sınıfta uğultu var, yanıt yok. </st><st c="150">Herkesin konuştuğu yerde yanıt veren pek olmaz çünkü. </st><st c="204">Bakıyor ki kimseden dişe dokunur tepki gelmiyor, Kemal Bey’e de masaların arasında sessiz adımlarla yürümek düşüyor. </st><st c="321">Sanki yalınayak. </st><st c="338">Pencereye yaklaşıp dışarıya bakıyor bir süre. </st><st c="384">Soğuk bir rüzgâr dolanıyor sabahtan beri. </st><st c="426">Biçimden biçime giren bulutları, daldan dala seken kuşları seyrederek oyalanıyor. </st><st c="508">İkide bir dudaklarını büzmesine bakılırsa kafası karışık gibi. </st><st c="571">Birkaç dakika sonra sınıfa çeviriyor yüzünü. </st><st c="616">Çocukların telaşı pek de azalmamış. </st><st c="652">Kimileri yanındakine bir şeyler fısıldıyor, kimileri kitap defter karıştırıyor, kimileri önündeki ekrana dikmiş gözlerini. </st></p>
			<p><st c="775">“Bakın, bir daha söylüyorum: Eften püften bir yarışma değil bu. </st><st c="839">Koskoca valilik var işin arkasında. </st><st c="875">Herkes işini ciddiye alıyor. </st><st c="904">Siz de öyle yapmak zorundasınız. </st><st c="937">Kendinize güveniniz varsa, şu andan itibaren başlayın çalışmaya. </st><st c="1002">Yok, bu işler bana uzak diyorsanız, oturun oturduğunuz yerde. </st><st c="1064">30 Nisan son gün! </st><st c="1082">Ona göre! </st><st c="1092">Yetişmedi, yapamadık, olmadı, anlamam! </st><st c="1131">Yüzümü kara çıkarmayın benim.” </st></p>
			<p><st c="1162">Ön sıradaki öğrenciler başlarını sallamakla yetinirken diğerleri bunu bile yapmaya üşeniyor. </st><st c="1255">Bu kadarı Kemal Bey için yeterli gerçi. </st><st c="1295">Benden günah gitti, diye düşündüğü her halinden belli. </st><st c="1350">Yarışma yönergesini incelemeleri için öğrencilere verdiği sürenin dolmasını bekliyor yalnızca. </st><st c="1445">Parmaklarını çıtlatıyor, kırlaşmaya başlamış saçlarını karıştırıyor, kapıyla pencere arasındaki boşlukta gidip geliyor. </st><st c="1565">Yaşı henüz kırkı bulmamasına karşın hafifçe kamburlaşan bedeni düşündürücü. </st><st c="1641">Böyle giderse gelecekteki görüntüsünün pek de sevimli olmayacağı ortada. </st><st c="1714">Neyse, o da onun sorunu. </st><st c="1739">Uyaracak dostları vardır elbet.</st></p>
			<p><st c="1770">Kemal Bey bir zaman sonra sınıfı arşınlamaktan usanıyor. </st><st c="1828">Masanın başına geçip duruşunu dikleştiriyor ve elinin tersiyle birkaç kez tahtaya vuruyor.</st></p>
			<p><st c="1918">“Evet, şimdi karar zamanı! </st><st c="1946">Sesimizi kesiyoruz, aklımızı başımıza topluyoruz ve parmakları kaldırıyoruz. </st><st c="2023">Görelim bakalım, kaç kahraman varmış bu sınıfta? </st><st c="2072">Merak ediyorum.”</st></p>
			<p><st c="2088">Şimşek gibi çakan beş el kalkıyor önce. </st><st c="2129">Ardından üç çekingen parmak daha... </st><st c="2165">Hepi topu sekiz kişi. </st></p>
			<p><st c="2187">“Bu kadar mı?”</st></p>
			<p><st c="2201">Ses yok. </st></p>
			<p><st c="2211">“Yirmi bir kişiden sekiz parmak... </st><st c="2246">Öyle mi yani?”</st></p>
			<p><st c="2260">Yine ses yok. </st><st c="2275">Öyleyse yapacak bir şey de yok. </st><st c="2307">İnsanlar yarışmalara gönüllü girer. </st><st c="2343">Kemal Bey de aynı görüşte olmalı ki ısrarcı davranmıyor. </st><st c="2400">Parmakları havada olan çocuklara, yanıma gelin gibisinden bir işaret yapıyor. </st><st c="2478">Değişik köşelerden fırlayan yarışmacı adayları, oraya buraya çarparak gelip masanın karşısına diziliyorlar.</st></p>
			<p><st c="2585">“Okudunuz değil mi koşulları?”</st></p>
			<p><st c="2616">Yapma Kemal Bey, bu da soru mu şimdi! </st><st c="2655">Yirmi dakikadan beri çocuklara düşünme ve yönergeyi inceleme süresi veren siz değilsiniz de başkası sanki.</st></p>
			<p><st c="2761">“Okuduk öğretmenim.”</st></p>
			<p><st c="2782">“Gördünüz öyleyse. </st><st c="2802">Ekip olarak katılmanız gerekiyor.”</st></p>
			<p><st c="2836">“Biliyoruz,” diyor Nehir.</st></p>
			<p><st c="2862">“Her ekipte üç kişi olacak,” diye ekliyor Kemal Bey. </st><st c="2916">“Bu ne demek?”</st></p>
			<p><st c="2930">“Bir kişi daha lazım,” diyor Arman.</st></p>
			<p><st c="2966">“Aferin. </st><st c="2976">Kim bulacak onu? </st><st c="2993">Siz mi, ben mi?”</st></p>
			<p><st c="3009">Kısa bir sessizlik oluyor. </st><st c="3037">“İki ekip olarak ayrılalım önce, üçüncüyü sonra tamamlarız,” diyor Sedat.</st></p>
			<p><st c="3110">“Güzel! </st><st c="3119">Buyrun o zaman. </st><st c="3135">Üçer kişilik iki ekip rica edeyim.”</st></p>
			<p><st c="3170">Çocuklar anlaşarak gelmiş meğer. </st><st c="3204">Kaşla göz arasında ayrılıyorlar. </st><st c="3237">Birinci ekip şu tarafa, ikinci ekip bu tarafa... </st><st c="3286">Geriye kalan iki kişi, Arman ile Berfin. </st><st c="3327">Kemal Bey notunu alıyor hemen, iki ekibin üyelerine dönüyor, “Tamam, siz geçin yerinize,” diyor. </st><st c="3424">“Sık sık görüşeceğiz nasıl olsa.” Ardından Berfin’le Arman’a dikiyor gözlerini. </st><st c="3504">“Siz de kafanıza göre birini bulun bakalım.” </st></p>
			<p><st c="3549">“Şimdi mi?”</st></p>
			<p><st c="3560">“Ne yani? </st><st c="3571">Üç gün düşünecek değilsiniz herhalde. </st><st c="3609">Elimizde olanlar bunlar. </st><st c="3634">Ali olmazsa Veli. </st><st c="3652">Ayşe olmazsa Fatma... </st><st c="3674">Mutlaka biri vardır. </st><st c="3695">Diyelim ki bulamadınız, o zaman ben birini sürükler getiririm, merak etmeyin.”</st></p>
			<p><st c="3773">“Zorla güzellik olur mu öğretmenim?”</st></p>
			<p><st c="3810">“Olmaz tabii ki. </st><st c="3828">Onu ben de biliyorum. </st><st c="3850">Ama ne yapabiliriz ki? </st><st c="3873">O zaman üçüncü ekibi kuramayız ve sizinle vedalaşmak zorunda kalırız. </st><st c="3943">O keskin zekânızdan da başka yerlerde yararlanırız, olur biter.”</st></p>
			<p><st c="4007">Kemal Bey’in böylesine çabuk kararlar alması, baş döndürücü gerçekten. </st><st c="4079">Arman daha fazla üstüne gitmekten çekiniyor. </st><st c="4124">Konuyu uzatmamak için Berfin’e dönüyor. </st><st c="4164">İkisi birlikte sınıfa şöyle bir göz gezdiriyorlar. </st><st c="4215">Kime öneri götürebilirler ki? </st><st c="4245">Zor bir karar. </st><st c="4260">Gönülsüz insanlara heyecan eklemek, kurumuş fidanlara aşı yapmak gibi bir şey. </st><st c="4339">Kimi öğrenciler birbirlerinin arkasına gizlenmeye çalışıyor. </st><st c="4400">Bu yöntemi komik bulanların çaresi ise gözlerini kaçırmak. </st><st c="4459">Sınıfta değiller sanki, böyle bir yarışmadan da haberleri yok. </st><st c="4522">Sıkıcı bir hava oluşuyor içeride. </st><st c="4556">Zaman iyice yavaşlıyor, dakikalar teklemeye başlıyor. </st></p>
			<p><st c="4610">“Siz seçin öğretmenim,” diyor Berfin sonunda dayanamayıp.</st></p>
			<p><st c="4667">“Öyle mi?”</st></p>
			<p><st c="4678">“Evet. </st><st c="4686">Bizim seçmemiz pek yakışık almayacak.”</st></p>
			<p><st c="4724">“Karşı çıkmak yok ama...”</st></p>
			<p><st c="4750">“Var,” diyor Arman.</st></p>
			<p><st c="4770">Kemal Bey şaşırıyor. </st><st c="4792">“Ne demek şimdi bu?”</st></p>
			<p><st c="4812">“Üç hakkımız olsun. </st><st c="4833">İki kişiyi kabul etmeme şansı verin yani. </st><st c="4875">Üçüncüde kabul.”</st></p>
			<p><st c="4891">“Pazarlığı seviyorsun bakıyorum.”</st></p>
			<p><st c="4925">“Yarışmanın zor olduğunu siz söylediniz,” diyor Arman. </st><st c="4981">“Çalışacağımız kişinin uyumlu olmasını isteriz.”</st></p>
			<p><st c="5029">“Bravo.”</st></p>
			<p><br /></p>
			<p><st c="5038">Kemal Bey okulun bilişim teknolojileri ve yazılım dersi öğretmeni. </st><st c="5106">Uzmanlık alanıyla uyumlu bir konuşma biçimi var. </st><st c="5155">Kısa cümlelerle sonuca gitmeyi, kod yazımına benzeyen komutlar vermeyi seviyor. </st><st c="5235">Bir kartal gibi süzüyor sınıfı bulunduğu yerden. </st><st c="5284">Hiçbir gözde, istediği pırıltıyı yakalayamıyor. </st><st c="5332">Üçüncü kişiyi bulma konusunda sorumluluk aldığına pişman oluyor. </st><st c="5397">Fakat bu noktadan sonra geri dönmeyi de yakıştıramıyor kendine. </st></p>
			<p><st c="5461">“Bir şey söyleyeceğim,” diyor Arman’la Berfin’e doğru eğilerek. </st><st c="5525">Sözlerini sınıfın duymasını istemediği belli. </st><st c="5571">Çocuklar sözün nereye varacağını merakla bekliyor. </st><st c="5622">“Siz bu işin altından kalkarsınız bence. </st><st c="5663">İkiniz yani... </st><st c="5678">Ha, ne dersiniz?”</st></p>
			<p><st c="5695">Birinin güvenini kazanmış olmak, hoş bir duygu. </st><st c="5744">Hele de karşınızdaki sevip saydığınız biriyse. </st><st c="5791">Duvarın önünü arkasını pek de düşünmüyorsunuz o zaman. </st><st c="5846">Deli cesareti gibi bir kabarma oluyor içinizde. </st><st c="5894">Benzer bir yükselmeyi Arman ile Berfin de yaşıyorlar. </st><st c="5948">Sonucun ne olacağını kestiremeseler de, “Kalkarız,” diyorlar aynı anda. </st><st c="6020">Böyle durumlarda insan kararsız kalmaktan bile utanıyor. </st></p>
			<p><st c="6077">“Bir sürpriz yapsak?.. </st><st c="6100">Hatta biraz da iyilik...” diye fısıldıyor Kemal Bey.</st></p>
			<p><st c="6152">“Ne gibi?”</st></p>
			<p><st c="6163">“İlkay’a ne dersiniz?”</st></p>
			<p><st c="6186">“İlkay mı?” </st></p>
			<p><st c="6199">Gerçekten de beklenmedik bir öneri bu. </st><st c="6238">Yararından vazgeçip zararını düşünmeye başlıyor çocuklar. </st><st c="6296">İşin başında fire vermek, akla gelmeyen olumsuzluklar yaratır mı acaba? </st><st c="6368">Üç kişinin enerjisi ve birikimiyle, iki kişinin çabası bir olur mu? </st><st c="6436">Zaman geçtikçe başlarına neler geleceğini kestiremiyorlar o sırada. </st><st c="6504">Bildikleri tek şey, İlkay’ın yalnızca izleyici olarak aralarında bulunacağı. </st><st c="6581">Özel bir bilgi ve beceri isteyen böylesi bir yarışmaya olsa olsa sevimliliğiyle hız katabilir ancak. </st><st c="6682">Peki, bunu göze almaya değer mi? </st><st c="6715">Değer. </st><st c="6722">Hoş bir çaba mı? </st><st c="6739">Evet. </st><st c="6745">İlkay’a yeni deneyimler kazandırmanın özel bir onuru var mı? </st><st c="6806">Kuşkusuz ki var. </st></p>
			<p><st c="6823">“Bence sorun yok öğretmenim,” diyor Arman.</st></p>
			<p><st c="6865">“Bir katkısı olmaz ama, ne bileyim...” diyor Berfin.</st></p>
			<p><st c="6918">Kemal Bey bu kez daha inatçı. </st><st c="6949">“Sizin ona katkınız olur. </st><st c="6975">Bu da bir yarışma kadar değerli.”</st></p>
			<p><st c="7008">“Evet. </st><st c="7016">En azından değişik bir şey,” diyor Berfin. </st><st c="7059">“Ben de hayır demeyeceğim öyleyse.”</st></p>
			<p><st c="7094">“Tamamdır. </st><st c="7106">Anlaştık ve teşekkürler.”</st></p>
			<p><st c="7131">Rahatlıyor Kemal Bey. </st><st c="7154">Zaman geçirmeden kafasını kaldırıp İlkay’a sesleniyor: </st></p>
			<p><st c="7209">“İlkay! </st><st c="7217">Şöyle alabilir miyiz seni?”</st></p>
			<p><st c="7244">“Ne oldu öğretmenim?”</st></p>
			<p><st c="7266">“Buraya kadar gelir misin? </st><st c="7294">Bir önerimiz olacak.”</st></p>
			<p><st c="7315">“Geleyim tabii. </st><st c="7332">Geleyim.”</st></p>
			<p><st c="7341">İlkay başına gelecekleri önemsemeyen bir tavırla kalkıyor yerinden. </st><st c="7410">Üstünü başını düzeltiyor önce, ardından da saçlarını. </st><st c="7464">Sanki sahneye çıkıp gösteri yapacak. </st><st c="7501">Öğrencilerden bazıları birbirlerine bakıp gülümsüyor, bazıları da Berfin’le Arman’a acıyan gözlerle bakıyor. </st></p>
			<p><st c="7610">Kemal Bey durumu İlkay’a bir kez daha anlatıyor alçak sesle. </st><st c="7671">Yarışmanın içeriğini özetliyor. </st></p>
			<p><st c="7703">“Arkadaşların seni de aralarında görmek istiyor. </st><st c="7752">Ne dersin? </st><st c="7763">Yardım eder misin onlara?”</st></p>
			<p><st c="7789">İlkay düşünmeden yanıtı yapıştırıyor: </st></p>
			<p><st c="7828">“Ederim tabii, ederim. </st><st c="7851">Ne var ki bunda? </st><st c="7868">Şahane yaparız biz bu robotu. </st><st c="7898">Çok güzel yaparız.”</st></p>
			<p><br /></p>
			<p><st c="7917">Kemal Bey’in yaklaşımı tamam da, çocukların İlkay’ı aralarına alması, senin de hoşuna gidiyor doğrusu. </st><st c="8021">‘Romanların özelliklerinden biri de bu olmalı,’ diye düşünüyorsun. </st><st c="8088">Sıra dışı karakterlerin, sıra dışı olayların içinde yuvarlanmaları, değişik duygular yaratıyor insanda. </st><st c="8192">Bu karakterlerin yaşları, kız mı erkek mi oldukları, zekâ düzeyleri, zenginlikleri ya da yoksullukları önemli değil. </st><st c="8309">Herhangi bir serüveni paylaşma istekleri, acı tatlı olaylara ortak olma cesaretleri çok daha belirleyici. </st><st c="8415">Okurun da bu sürüklenişe eşlik etmekten aldığı bir keyif var. </st><st c="8477">Bu keyfi yaşamak istiyorsun. </st><st c="8506">Belki boşa çıkacak bir beklentidir bu. </st><st c="8545">Fakat denemeye değer.</st></p>
			<p><br /></p>
			<p><st c="8566">“Beş dakika daha vereyim size. </st><st c="8598">Tartışın aranızda. </st><st c="8617">Son kararınızı bildirin.”</st></p>
			<p><st c="8642">Kemal Bey, yarışma koşullarının iyi bilinmesi gerektiğine inandığı için ağırdan alıyor biraz. </st><st c="8737">Üstelik yönerge de epeyce uzun. </st><st c="8769">Oku oku, bitmiyor. </st><st c="8788">Çocukların kafa kafaya verip fikir üretmeleri hoşuna gidiyor. </st><st c="8850">İlkay’ın coşkusu ise frenlenecek gibi değil. </st><st c="8895">Durup durup arkadaşlarına bir şeyler söylüyor. </st><st c="8942">Onun da kendine özgü yorumları var belli ki. </st><st c="8987">Sol yanında Arman, sağ yanında Berfin oturuyor. </st><st c="9035">Çok geçmeden de sesi, sınıftaki uğultuyu bastırıyor:</st></p>
			<p><st c="9087">“Biz robotumuza isim bile bulduk öğretmenim.”</st></p>
			<p><st c="9133">“Başladı hemen ciyaklamaya,” diye söyleniyor arka sıralardan biri. </st></p>
			<p><st c="9201">“Yüz buldu ya, yüz elli istiyor,” diye destekliyor yanındaki. </st></p>
			<p><st c="9263">Neyse ki bu sesler Kemal Bey’e kadar gitmiyor, bu yüzden de sınıfın fokurdamasında herhangi bir kesinti yaşanmıyor. </st><st c="9379">“Öyle mi? </st><st c="9389">Ne çabuk?” diyor Kemal Bey. </st><st c="9417">“Tersten başladınız bakıyorum. </st><st c="9448">Ortada bir şey yok, adı var. </st><st c="9477">Hadi bakalım, hayırlısı...”</st></p>
			<p><st c="9504">“Hızlıyız biz, hızlı.”</st></p>
			<p><st c="9527">“Neymiş o isim peki? </st><st c="9549">Biz de duyabilir miyiz?” </st></p>
			<p><st c="9574">“GÜVERCİN!” diye haykırıyor İlkay. </st><st c="9609">Kendini iyice kaptırmış, belli. </st><st c="9641">Sesi yan sınıftan duyulacak neredeyse. </st><st c="9680">“Üçümüzün de soyadlarından bir parça aldık öğretmenim.” </st></p>
			<p><st c="9736">“Birer hece...” diye düzeltiyor Arman.</st></p>
			<p><st c="9774">“Evet evet, bir hece!” diye onaylıyor İlkay. </st><st c="9820">“İlkay Güzey’in GÜ’sü, Arman Severyan’ın VER’i, bir de Berfin Cemre’nin... </st><st c="9895">Senin soyadın neydi?”</st></p>
			<p><st c="9916">“Cinas,” diyor Berfin.</st></p>
			<p><st c="9939">“Hah! </st><st c="9946">Cinas’ın da CİN’i işte. </st><st c="9970">Olmuş mu? </st><st c="9980">Güzel değil mi? </st><st c="9996">Güzel mi?”</st></p>
			<p><st c="10006">“Anladım,” diyor Kemal Bey, “Hoş bir rastlantıyı güzel yakalamışsınız. </st><st c="10078">Karar sizin. </st><st c="10091">Öyle diyorsanız öyle olsun.” </st></p>
			<p><st c="10120">“Oldu oldu. </st><st c="10132">Güzel oldu.”</st></p>
			<p><st c="10144">İlkay gözlerini ekrana bir daha dikiyor. </st><st c="10186">Üç kez okumasına karşın belleğinde yönergeden kalan pek bir şey yok. </st><st c="10255">Varsa da çorba gibi. </st><st c="10276">O da kendini kasmıyor zaten. </st><st c="10305">Nasıl olsa işin tasarım ve kodlama bölümünü Berfin’le Arman’ın üstleneceğini biliyor. </st><st c="10391">Kendisine ne kalırsa o kadarına razı olacak artık.</st></p>
			<p><st c="10441">“Hangi kategoride yarışacağınıza da karar verdiniz mi?” diye soruyor Kemal Bey. </st></p>
			<p><st c="10522">“Kategori ne demek öğretmenim? </st><st c="10553">Ben öyle bir şey duymadım hiç. </st><st c="10584">Duymadım.”</st></p>
			<p><st c="10594">İlkay’ı susturmak kolay değil. </st><st c="10626">Bu yüzden de Kemal Bey soruyu duymazlıktan geliyor. </st><st c="10678">Çantasından bir şeyler çıkarmaya çalışıyor o sırada. </st><st c="10731">Sorusunun yanıtını Berfin’le Arman’dan bekliyor. </st></p>
			<p><st c="10780">“Verdik sayılır,” diyor Berfin. </st><st c="10812">“Labirent çözen robot yapacağız. </st><st c="10845">Ötekilere ısınamadık.”</st></p>
			<p><st c="10867">“Hoppala! </st><st c="10878">Gittiniz de en zorunu mu seçtiniz kızım? </st><st c="10919">Bir daha düşünün isterseniz.”</st></p>
			<p><st c="10948">“Düşündük,” diyor Arman. </st><st c="10974">“Yaparız herhalde. </st><st c="10993">En keyiflisi bu.”</st></p>
			<p><st c="11010">Bulanık bir yanıt verilse de çocukların yaptıkları seçimde kararlı olduklarını anlıyor Kemal Bey ve konuyu uzatmaya gerek görmüyor. </st><st c="11143">“Peki, hele bir başlayın. </st><st c="11169">Olmazsa değiştiririz. </st><st c="11191">Bazı şeyleri zamana bırakabiliriz.”</st></p>
			<p><st c="11226">Berfin sandalyenin arkasına yaslanıyor. </st><st c="11267">Beli tutulmuş biraz. </st><st c="11288">Birkaç egzersiz yapıp da düzelir gibi olunca rahatlıyor. </st><st c="11345">Parmağıyla ekrandaki sayfa görüntüsünün bir bölümünü gösteriyor. </st><st c="11410">“Şurayı okudun mu Arman? </st><st c="11435">Robotlar hedefe eşit sürede varırlarsa hafif olana öncelik veriliyormuş. </st><st c="11508">İlginç değil mi?”</st></p>
			<p><st c="11525">“Robotların da manken olanı tercih ediliyor galiba.”</st></p>
			<p><st c="11578">“Demek ki fazla beslemeyeceğiz. </st><st c="11611">İyisi mi İlkay baksın bu işe.”</st></p>
			<p><st c="11641">“Hadi len. </st><st c="11653">Robotun beslenmesi mi olurmuş? </st><st c="11684">Kafa bulmayın benimle.”</st></p>
			<p><br /></p>
			<p><st c="11707">Bir an durup düşünüyorsun. </st><st c="11735">Böyle projelerle ilk karşılaştığı anda, tuhaf bir güven duygusu kaplıyor insanın içini. </st><st c="11823">Hem zor olduğunu biliyorsun hem de başarmak için can atıyorsun. </st><st c="11887">Hoş bir heyecan. </st><st c="11904">Ancak bu, işin başlangıcı. </st><st c="11931">Ne zaman ilk adımlar atılır, bazı terslikler ve zorluklar fışkırır dört bir yandan; aynı coşkuyu ve özgüveni sürdürmek, asıl o aşamada önemli. </st></p>
			<p><br /></p>
			<p><st c="12074">“Ne diyorsun?” diyor Arman. </st><st c="12102">“Çok uğraştırır mı bizi? </st><st c="12127">Kemal Bey’in sözünü dinlesek mi acaba? </st><st c="12166">Başka kategoriye mi geçsek?”</st></p>
			<p><st c="12194">Berfin oldukça ölçülü. </st><st c="12218">“Dur şimdi, gözünü seveyim. </st><st c="12246">Kolları sıvamadık ki daha.”</st></p>
			<p><st c="12273">“Başlayınca kolaylaşır mı demek istiyorsun yani?”</st></p>
			<p><st c="12323">“Öyle tabii. </st><st c="12337">Şimdiden gözümüzde büyütmeyelim bence. </st><st c="12376">Ayrıca öteki ekipler de bizim kadar zorlanacak demek istiyorum. </st><st c="12440">Kimse bir adım önde değil.” </st></p>
			<p><st c="12468">“Başkalarının ne yaptığıyla ilgilenmeyelim zaten. </st><st c="12518">Yoksa çok oyalanır, çok zaman kaybederiz.”</st></p>
			<p><st c="12560">“Valla ben meraklıyımdır. </st><st c="12587">Kim ne yapıyor diye bakmadan duramam.”</st></p>
			<p><st c="12625">“Öyleyse bu yarışmayı kazanmamız hayal. </st><st c="12666">Şimdiden geçmiş olsun.”</st></p>
			<p><st c="12689"> İlkay iki yanında durup da birbirlerine laf yetiştiren arkadaşlarına hafif birer omuz darbesi vuruyor. </st><st c="12793">“Şşşt, bana bakın! </st><st c="12812">Çok mu zor gerçekten? </st><st c="12834">İsterseniz söyleyeyim Kemal Hoca’ya, vazgeçelim bu işten. </st><st c="12892">Sözümden çıkmaz yani. </st><st c="12914">Sözümden çıkmaz.”</st></p>
			<p><st c="12931">“Vay be!” diyor Berfin, “Biz seni yarışmacı sanıyorduk, valiymişsin meğer.”</st></p>
			<p><st c="13007">Yapmacık bir gülme sesi çıkarıyor Arman. </st><st c="13049">Bir yandan da ekrandaki sayfayı kapatıp yeni bir sayfa açıyor. </st><st c="13112">Kemal Bey derse başlamak için hazırlanıyor çünkü. </st></p>
		</div>
	<div id="charCountTotal" value="13162"></div></body>
</html>
