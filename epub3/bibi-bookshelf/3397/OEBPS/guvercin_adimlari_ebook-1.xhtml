<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>guvercin_adimlari_ebook-1</title>
    <meta http-equiv="Content-Type" content="text/html; charset=utf-8" />
  

</head>
  <body id="guvercin_adimlari_ebook-1" xml:lang="tr-TR">
		<div>
			<p><br /><br /><br /></p>
			<p id="_idParaDest-1"><st c="0">Önce Ekibi Kuralım</st></p>
			<p><br /><br /><br /></p>
			<p><st c="19">Diyorlar ki bazı romanların ilk sayfalarını okumakta zorlanıyormuşsun. </st><st c="91">Olabilir. </st><st c="101">Yalnızca senin başına gelen bir şey değil bu. </st><st c="147">Benzer sorunlar yaşayan birçok tanıdığım var. </st><st c="193">Hele yazarı da doğru dürüst tanımıyorsan iştahın iyice azalıyormuş. </st><st c="261">Bunu da anlarım. </st><st c="278">Kimileri böyle durumlarda öğüt vermeyi çok sever, “Olmaz öyle şey, ilk adımlar önemlidir. </st><st c="368">Sonrakiler peşinden gelir,” gibi sözler söyler. </st><st c="416">Buna da bozuluyormuşsun biraz. </st><st c="447">‘Tepeden bakan laflar etmeyin böyle, ne olursunuz,’ diyormuşsun içinden. </st><st c="520">Peki, bunu da yazalım bir kenara. </st><st c="554">Üzerinde düşünürüz sonra, vaktimiz bol.</st></p>
			<p><st c="593">Her romana aynı hızla girilmez gerçekten. </st><st c="636">Kiminde sıra dışı bir çekicilik olur, kiminde hafif bir tökezleme... </st><st c="705">Biliyorum, sende de öyle oluyor. </st><st c="738">Okudukça içinde bir kıpırdanma başlarsa, harika! </st><st c="787">Başlamamışsa ve başlamayacak gibiyse?.. </st><st c="827">İşte o zaman bırakıyorsun kitabı. </st><st c="861">Ne yazarın gözünün yaşına bakıyorsun ne de yayınevinin. </st><st c="917">Bu konuda sizinkilerle (annen, baban, ötekiler...) anlaşamıyorsun. </st><st c="984">Onlar farklı düşünüyor çünkü. </st></p>
			<p><st c="1014">“Hayır,” diyorlar, “bir kitabın kalitesine kaşla göz arasında karar verilmez. </st><st c="1092">Biraz sabırlı olacaksın.” </st></p>
			<p><st c="1118">Bilmiyorum, belki de doğru söylüyorlar. </st><st c="1158">Merak etme, bunun üzerinde de kafa yorarız. </st><st c="1202">Dedik ya, vaktimiz var. </st><st c="1226">Kimi durumlarda ise arka kapak yazıları yardım ediyor elbette. </st><st c="1289">Fakat sen de az değilsin hani. </st><st c="1320">O yazıların çoğunu abartılı bulduğun için pek kulak astığın söylenemez. </st><st c="1392">Laf aramızda, haksız da sayılmazsın. </st></p>
			<p><st c="1429">Neyse, çok da enseyi karartmayalım. </st><st c="1465">Diyelim ki, ilk coşkuyla birkaç sayfayı geçtin, olacak gibiyse devam... </st><st c="1537">Kitapların çoğu okudukça güzelleşir çünkü. </st><st c="1580">Önemli olan eşiği geçmek, kapıyı aralamak ve içeriye girebilecek kadar güçlü olmak. </st><st c="1664">Bir kitapta başına ne geleceğini de bilemezsin üstelik. </st><st c="1720">Bir şey söyleyeyim mi, ben de bilmiyorum. </st><st c="1762">İyi vakit geçirmek, düşünmek, eğlenmek, hüzünlenmek... </st><st c="1817">Bunların hepsini yaşayabilirsin. </st><st c="1850">Ama hangi kitapta, ne kadarıyla buluşacağını kestirmek zor. </st><st c="1910">Kaldı ki bazen yazarın suskun kaldığı yerler olur. </st><st c="1961">Oraları senin tamamlaman gerekir. </st><st c="1995">Buna hazır mısın acaba? </st></p>
			<p><st c="2019">“Zorunlu muyum?” diyorsun.</st></p>
			<p><st c="2045">“Değilsin elbette. </st><st c="2065">Ama okurun katkısı olmadan bu işin tadı çıkarılamaz.”</st></p>
			<p><st c="2118">Kafanı kaldırıp gözümün içine bakıyorsun. </st><st c="2161">“Sizinle tanışıyor muyuz?” diye soruyorsun yavaşça.</st></p>
			<p><st c="2212">“Orada burada rastlıyoruz birbirimize,” diyorum.</st></p>
			<p><st c="2261">“Tam bir tanışma sayılır mı bu?”</st></p>
			<p><st c="2294">“Sayılmaz, ama yeterli.”</st></p>
			<p><st c="2319">Gerçekten de öyle. </st><st c="2339">Kim olduğunu bilmiyorum. </st><st c="2364">Gözümün önüne bulanık bir resim geliyor yalnızca. </st><st c="2414">Adın soyadın, yaşın, boyun </st><a id="_idTextAnchor000"></a><st c="2441">bosun, cinsiyetin belirgin değil. </st><st c="2475">Bunların hepsi kocaman bir parantezin içinde. </st><st c="2521">Geri kalanları ise duruma göre tamamlıyorum. </st><st c="2566">İzin ver de o kadarcık yeteneğim olsun. </st></p>
			<p><br /></p>
			<p><st c="2606">Unutmadın herhalde, geçen yıl bir olay gelmişti başına hani. </st><st c="2667">Karşı dairede oturan İzzet amcayla bahse tutuşmuştunuz. </st><st c="2723">Apartman giderleri hakkında konuşmak için size gelmişti. </st><st c="2780">Baban bulamadığı bir belge yüzünden çalışma odasının altını üstüne getiriyor, bir yandan da söyleniyordu. </st><st c="2886">Gün batmak üzereydi. </st><st c="2907">Annen eve gelmemişti henüz, sen de İzzet amcayı yalnız bırakmamak için odana gidemiyordun. </st><st c="2998">Dereden tepeden söz ediyor, arada bir televizyona göz atıyordunuz. </st><st c="3065">Bir ara ekranda Tarkan’ın Şımarık adlı şarkısına çektiği klip gösterilmeye başlanmıştı. </st><st c="3153">Yıllardır dillerde olmasına karşın eskimeyen ve senin de sık sık mırıldandığın ezgilerden biri:</st></p>
			<p><st c="3248">“Seni gidi fındıkkıran</st></p>
			<p><st c="3271">Yılanı deliğinden çıkaran</st></p>
			<p><st c="3297">Kaderim, püsküllü belam</st></p>
			<p><st c="3321">Yakalarsam muck muck!”</st></p>
			<p><st c="3344">İzzet amca kafasını oynatarak müziğe eşlik etmişti bir süre. </st><st c="3406">Sonra da gözlerini ekrandan ayırmadan, “Harika bir klip bu!” demişti. </st><st c="3476">“Ne zaman izlesem içim bir hoş oluyor.” </st></p>
			<p><st c="3516">Bir ekrana, bir de adamın yüzüne bakmıştın. </st><st c="3560">Hayır, şaka yapmıyordu. </st><st c="3584">Hafif bir övünme payını da işin içine katarak düşüncesini söylüyordu yalnızca. </st><st c="3663">Övünmek de hakkıydı sence. </st><st c="3690">Altmış yaşlarındaki birinin Tarkan’ın şarkıları hakkında böylesine bilgi sahibi olması, sık görülen bir şey değildi çünkü. </st><st c="3813">Hem saygı duydun hem de küçük bir katkıda bulunmak istedin. </st><st c="3873">Tutamadın kendini. </st><st c="3892">İnsanlar böyledir, ayrıntı gibi duran bilgileri öne çıkarmaktan hoşlanırlar. </st><st c="3969">“Marsilya’nın da payı var bu güzellikte,” dedin. </st></p>
			<p><st c="4018">İzzet amca şaşırdı. </st><st c="4038">“Ne Marsilya’sı?”</st></p>
			<p><st c="4055">“Bu klip Marsilya’da çekildi İzzet amca.”</st></p>
			<p><st c="4097">“Yok canım, uyduruyorsun.”</st></p>
			<p><st c="4124">“Evet. </st><st c="4132">Öyle gerçekten.”</st></p>
			<p><st c="4148">“Kim çıkarmış bunu yahu?”</st></p>
			<p><st c="4174">“Her yerde yazıldı çizildi. </st><st c="4203">İnternette, gazetelerde...”</st></p>
			<p><st c="4230">“Bırak Allah aşkına şu medya palavralarını. </st><st c="4275">Bal gibi Ayvalık orası.”</st></p>
			<p><st c="4299">“Palavra olur mu İzzet amca? </st><st c="4329">Bu konuda yalan söylemenin kimseye faydası yok ki. </st><st c="4380">Zaten güzel bir klip. </st><st c="4402">Bence sen yanılıyorsun.”</st></p>
			<p><st c="4426">“Hayır, yanılmıyorum. </st><st c="4449">Yıllarca Ayvalık’ta yaşadım ben. </st><st c="4482">Her gün gezdiğim sokakları bilmez miyim?”</st></p>
			<p><st c="4523">Demek ki bilmiyorsun, diyecektin; sustun. </st><st c="4566">Ayıp kaçacaktı. </st><st c="4582">Ne ki İzzet amca işin üstüne gitmeye kararlıydı. </st></p>
			<p><st c="4631">“Bak, şurası var ya, Barbaros Caddesi işte. </st><st c="4675">Renklerle biraz oynamışlar, o kadar.”</st></p>
			<p><st c="4712">‘İşte bunu yapmayacaktın İzzet amca,’ dedin içinden. </st><st c="4766">‘Hem yanlış biliyorsun hem de ısrar ediyorsun. </st><st c="4813">Sonunda sabrımı taşırdın işte.’</st></p>
			<p><st c="4844">Yüzünde alaycı bir gülümseme oluştu. </st><st c="4882">Belki sen bile farkında değildin bunun. </st><st c="4922">“Bakıyorum, yarım yamalak da olsa bu işlerden anlıyorsun,” dedin adamın gözlerinin içine bakarak. </st><st c="5020">“Bu kadarı bile iyi. </st><st c="5041">Ötesini boş ver.”</st></p>
			<p><st c="5058">Tahmin ettiğin gibi oldu. </st><st c="5085">İzzet amca bozuldu bu sözlere: “Var mısın iddiaya?” dedi sinirli bir sesle.</st></p>
			<p><st c="5160">“İddiaya mı? </st><st c="5174">Bahse mi gireceğiz yani?”</st></p>
			<p><st c="5199">“Evet. </st><st c="5207">Kimin haklı, kimin haksız olduğu ortaya çıksın.” </st></p>
			<p><st c="5256">“Böyle bir şeye gerek yok bence.”</st></p>
			<p><st c="5289">“Var, var. </st><st c="5301">Eğleniriz biraz.”</st></p>
			<p><st c="5318">Hani bir söz vardır; inceldiği yerden kopsun, deriz, tam zamanıydı işte. </st><st c="5392">“Peki İzzet amca,” dedin, “nasıl istersen öyle olsun. </st><st c="5446">Söyle bakalım, nesine?”</st></p>
			<p><st c="5469">“Benim için fark etmez. </st><st c="5494">Nasıl olsa sen kaybedeceksin.”</st></p>
			<p><st c="5524">“Ben mi? </st><st c="5534">Ben neden kaybedeyim ki? </st><st c="5559">Sen düşün.”</st></p>
			<p><st c="5570">“Ooo, seninle anlaşmak deveye hendek atlatmaktan daha zor. </st><st c="5630">Baban şimdi gelecek, işin tadını kaçıracak. </st><st c="5674">İyisi mi, önce sonuca bakalım. </st><st c="5705">Sonrası kolay.” </st></p>
			<p><st c="5721">Üşenmeyip minik bir sorgulamaya giriştin hemen. </st><st c="5769">Arama motorlarına can kurban. </st><st c="5799">Beş on saniye içinde kliple ilgili onlarca bilgi ve görüntü dizildi ekrana. </st><st c="5875">Birine inanmazsa diğeri... </st><st c="5902">Sonunda durum netleşti ve senin haklı olduğun ortaya çıktı. </st><st c="5962">Birkaç kez mırın kırın etse de İzzet amca pes etmek zorunda kaldı. </st><st c="6029">Adın kadar emin olduğun bir sonuçtu aslında bu. </st><st c="6077">Medya haberleri bir yana, çevrendeki çok kişi koyu bir Tarkan hayranıydı ve onun şarkılarını dinlemedikleri günü yaşanmamış sayarlardı. </st></p>
			<p><st c="6213">Dedik ya, neyin üzerine iddiaya girdiğinizi kararlaştırmamıştınız bile, öylesine hızlı ve ayaküstü bir şeydi. </st><st c="6323">Hatta senin için orada başlayıp orada biten söz dalaşıydı belki de. </st><st c="6391">Fakat İzzet amca ertesi günü minik bir paketle çıkageldi ve kapıyı açar açmaz göğsüne doğru uzattı. </st><st c="6491">“Sen kazandın,” dedi. </st><st c="6513">“Bu da armağanın.”</st></p>
			<p><st c="6531">Karşı konulamayacak bir kararlılık vardı gözlerinde. </st><st c="6585">“Ama ben aslında... </st><st c="6605">öylesine...” gibi şeyler gevelemeye başlamışken İzzet amca sözünü kesti: “Tatavaya gerek yok. </st><st c="6699">Bilgisine sahip çıkanları severim. </st><st c="6734">Bu kadar.”</st></p>
			<p><st c="6744">Baktın ki bu kez galip gelme şansın yok, “Teşekkür ederim,” diyebildin usulca. </st><st c="6824">“Sağ olun.” </st></p>
			<p><st c="6836">Paketi alır almaz içinde kitap olduğunu anladın. </st><st c="6885">Doğrusunu söylemek gerekirse, heyecan verici bir armağan değildi bu senin için, fakat bu duygunu yansıtacak kadar kabalaşmayı şükür ki aklından geçirmedin.</st></p>
			<p><st c="7040">“Sürpriz oldu benim için. </st><st c="7067">Gerçekten...”</st></p>
			<p><st c="7080">“İlk fırsatta okuyacaksın ama. </st><st c="7112">Kıyıya köşeye atıp da unutmak yok.”</st></p>
			<p><st c="7147">“Olur mu öyle şey! </st><st c="7167">Okuyacağım tabii ki.”</st></p>
			<p><st c="7188">“Öyleyse bana güle güle diyebilirsin şimdi.”</st></p>
			<p><st c="7233">Şaşkınlıktan çabucak sıyrılıp onun mantığıyla yanıt vermeyi başardın: </st></p>
			<p><st c="7304">“Güle güle İzzet amca.”</st></p>
			<p><st c="7327">İri adımlarla uzaklaşan adamın kapısını açmasına kadar bekledin. </st><st c="7393">İçeri gireceği sırada dönüp baktı. </st><st c="7428">“Biliyor musun, hayatımda ilk kez bir iddiayı kaybettim. </st><st c="7485">Demek ki yaşlanmışım.”</st></p>
			<p><st c="7507">Ne diyeceğini bilemedin. </st><st c="7533">Zaten fırsat da kalmadı. </st><st c="7558">Bir anda gözden kayboldu. </st><st c="7584">Kapanan kapının sesini bıraktı arkasında. </st><st c="7626">Yalnız yaşıyordu İzzet amca. </st><st c="7655">Onu her zamanki ıssızlığına uğurlamış olmak yetmezmiş gibi son cümlesine karşılık verememenin hüznü de yaladı geçti yüreğini. </st><st c="7781">Bir süre dikilip kaldın orada. </st></p>
			<p><st c="7812">“Olur mu öyle şey! </st><st c="7831">Okuyacağım tabii ki.”</st></p>
			<p><st c="7852">O gün böyle dedin ama zavallı kitap iki ay bekledi bir kenarda. </st><st c="7917">Araya başka şeyler girdi, eline alıp bakamadın doğru dürüst. </st><st c="7978">Unuttuğun günler de oldu; aklına geldiğinde, “Dur yahu, zamanı değil,” dediğin de... </st></p>
			<p><st c="8063">Bir akşamdı. </st><st c="8076">Odanda yalnızdın. </st><st c="8094">Nasıl olduysa o kitap yine geçti eline. </st><st c="8134">Şöyle bir karıştırdın. </st><st c="8157">Biraz başından, biraz ortasından derken, bazı yerleri hoşuna gitti. </st><st c="8225">Göz kamaştıran kimi cümlelerin yüzü suyu hürmetine devam etmeye karar verdin. </st><st c="8303">Hangi yazardı, unuttun şimdi, “Roman yazmak kolaydır. </st><st c="8357">Zor olan anlamlı bir cümle kurmaktır.” demişti kitapların birinde. </st><st c="8424">Çok hoşuna gitmişti bu söz. </st><st c="8452">İşin sırrı buradaydı belki de. </st><st c="8483">O anda bu sözün peşine takılmaya karar verdin.</st></p>
			<p><st c="8529">“Şunu adam gibi okuyayım bari,” diye mırıldandın.</st></p>
			<p><st c="8579">Ve başladın. </st></p>
			<p><st c="8593">Elbette ilk sayfaya dönerek...</st></p>
			<p><st c="8623">Kitabın ana karakterlerinden biri, İlkay’dı. </st><st c="8669">İyi çocuk, hoş çocuktu, öyle görünüyordu yani, ancak bazı kavramları öğrenmekte zorluk çektiğini birkaç sayfa sonra anladın. </st><st c="8794">Özellikle de soyut kavramları... </st><st c="8827">Karmaşık problemler şurada dursun, dört işlemde bile zorlanıyor, okuduğunu ve yazdığını bir bütün olarak zihnine yerleştirmeyi beceremiyordu. </st><st c="8969">Yalnızca matematik ve fen dersleri değil, sözel incelikler de sıkıntı yaratıyordu çoğu zaman. </st><st c="9063">Herkesin kahkaha attığı, paylaşmaktan bıkmadığı fıkraları boş gözlerle dinlediği oluyordu. </st><st c="9154">Bazen de beş on saniyelik gecikmelerle gülüyor, birçoğu yapmacık olan bu kahkahaların başkalarını ayrıca güldürdüğünün farkına bile varmıyordu. </st></p>
			<p><st c="9298">“İyi ki farkına varamıyor,” diye avuntu yarattın kendine. </st><st c="9356">“Yoksa epeyce yıpranırdı.”</st></p>
			<p><st c="9382"> Birkaç sayfa sonra şunu da anladın ki, roman kahramanları da karşılaştıkları sorunlarla baş etmeyi ve soruna göre çözüm üretmeyi biliyorlar. </st><st c="9524">İlkay ve ailesi için de geçerli kural bu. </st><st c="9566">Mademki zor öğreniyor, bu durumda birilerinin ona yardım etmesi, yeteneklerini geliştirmesi için çaba harcaması gerekiyordu. </st><st c="9691">Annesi babası elinden geleni yapıyordu gerçi, arkadaşları da öyle. </st><st c="9758">Peki okul? </st><st c="9769">Orada da bir çözüm bulunmuştu; kaynaştırma öğrencisi olarak belirlemişlerdi İlkay’ı. </st><st c="9854">Kimi yetersizliklerinin üstüne arkadaşlarıyla birlikte gitmesinin yararına inanılıyordu. </st></p>
			<p><br /></p>
			<p><st c="9943">“Bu onun en doğal hakkı,” demişti rehber öğretmenler, “arkadaşlarıyla ne kadar bütünleşirse o kadar iyi.”</st></p>
			<p><st c="10048">Derslerde zaman zaman sıkıntılar yaşıyordu elbette, olmayacak şeylere olur diyor, basit işlemlerde komik hatalar yapıyordu. </st><st c="10173">Neyse ki bunların çoğunun bilincinde değildi ve bu yüzden de arkadaşlarının arasında son derece mutluydu. </st><st c="10279">Fakat sıra ödevlere gelince dananın kuyruğu kopuyordu. </st><st c="10334">“Şu ödevler olmasa,” diyordu sık sık, “şu ödevler olmasa okul ne güzel!”</st></p>
			<p><st c="10406">Kendini İlkay’ın yerine koydun bir an. </st><st c="10446">Sonra da yakınlarının yerine... </st><st c="10478">Edebiyatın böyle bir esintisi oluyor ister istemez. </st><st c="10530">Kendinle başkaları arasında uçuşup duruyorsun. </st><st c="10577">Belki birkaç saniye, belki bir ömür... </st><st c="10616">Bu arada bir bakmışsın, 16. </st><st c="10644">sayfanın sonuna gelmişsin bile. </st></p>
			<p><st c="10676">Geçtin diğer sayfaya... </st></p>
		</div>
	<div id="charCountTotal" value="10700"></div></body>
</html>
