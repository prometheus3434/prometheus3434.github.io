<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Bir Kadını Öldürmeye Nereden Başlamalı?</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter7">
		<section>
		<h1><span epub:type="pagebreak" title="47" id="page47"></span><st c="0">Diyelim bir mutluluk anından</st></h1>
		<p><st c="29">Diyelim olmuş siz evleneli birkaç yıl. </st><st c="69">Yasal orgazmlar, akşam misafirlikleri, demli çaylar, dünya evine sizin gibi yeni giren arkadaşlarla sabahlara kadar laflamalar, balayı anıları yarıştırmaları, bitmeyen alışveriş seramonileri... </st><st c="263">Yeni bir yaşam. </st><st c="279">Çarşaf çarşaf serilmiş önünüze. </st><st c="311">Bekliyor sizi.</st></p>
		<p><st c="325">Eşya çok önemli bundan sonra. </st><st c="356">Böyle diyorsunuz karınıza. </st><st c="383">Karınız ki ömrünüz bundan sonra. </st><st c="416">O pek katılmıyor size. </st><st c="439">Eşya nedir ki diyor. </st><st c="460">Israr ediyorsunuz. </st><st c="479">Mademki evlisiniz koltuk takımınız illaki L şeklinde olacak. </st><st c="540">İllaki yaslanacak sırtınız pofuduk yastıklara ve omurganız rahat edecek. </st><st c="613">İllaki halınız patchwork desenli olacak ki modern olduğunuz ilk bakışta anlaşılacak.</st></p>
		<p><st c="697">Önceleri eşya nedir bilmezdiniz siz ne tuhaf. </st><st c="744">Bekardınız. </st><st c="756">Annenizin evinde karanlık bir odada yaşardınız. </st><st c="804">Bir yatak, bir dolap, iki de raf. </st><st c="838">Neyse ki kurtuldunuz bekarlıktan. </st><st c="872">Eşyanın hâkimi olmak müthiş bir doyum hissettiriyor şimdi size.</st></p>
		<p><st c="935">Karınız. </st><st c="945">Genç. </st><st c="951">Güzel. </st><st c="958">Gülmeye çok yatkın. </st><st c="978">Yaşam dolu. </st><st c="990">Eşyaların arasında dolaşırken can katıyor her şeye. </st><st c="1042">Durmadan sevişmek istiyorsunuz onunla.</st></p>
		<p><span epub:type="pagebreak" title="48" id="page48"></span><st c="1080">İşte böyle. </st><st c="1093">Eşyanın hayatınızda önem ve yer kazanmasıyla başlıyor her şey. </st><st c="1156">İşyerinizde bilgisayar başındayken mesela, aklınıza takılıyor evdeki patchwork halıyla koltuğun uyumsuzluğu. </st><st c="1265">Evlisiniz ya etrafınızdaki tüm nesneler arasında canlı bir bağ kurmak, bir uyum sağlamak ve bu masalı sonsuza dek sürdürmek hevesiyle dolusunuz.</st></p>
		<p><st c="1409">Akşam konuyu açıyorsunuz karınıza. </st><st c="1445">“Yarın kahvaltıdan sonra gidelim mobilya mağazasına, yeni bir halı alalım, başka eksikler de gelir belki bakarken aklımıza...”</st></p>
		<p><st c="1571">Karınız tuhaf karşılıyor biraz. </st><st c="1604">“Aman boşver koltuğu kanapeyi... </st><st c="1637">Bütün hafta çalıştın, bütün günü evde geçiririz, ben sana yatakta kahvaltı hazırlarım” deyip yapışıyor dudaklarınıza. </st><st c="1755">Başlıyorsunuz sevişmeye.</st></p>
		<p><st c="1779">Sevişirken sevişirken aklınıza bazı şeyler takılıyor sizin.</st></p>
		<p><st c="1839">Mesela karınızın eşyalar arasındaki uyumu bunca önemsemeyişi.</st></p>
		<p><st c="1901">Mesela her an her dakika sevişmeye bunca hazır oluşu.</st></p>
		<p><st c="1955">Mesela eve eşyaya ilgisizliği.</st></p>
		<p><st c="1986">İkinci evliliğiydi bu. </st><st c="2010">Buna yoruyordunuz. </st><st c="2029">İlk evliliğinde eşyaya yaklaşımı böyle olmasa gerekti. </st><st c="2084">İnsan evlenir de eşyaya hak ettiği ilgiyi göstermez mi. </st><st c="2140">Hem de bir kadın. </st><st c="2158">Yok artık. </st><st c="2169">Kesinlikle ilk evliliğinde hevesi kursağında kalmış olmalıydı. </st><st c="2232">Muhtemel ki kocasıyla bir kavga esnasında tabak tencere kırmış, perde havlu yırtmış, eşya gözünde tüm ehemmiyetini yitirmişti.</st></p>
		<p><st c="2358">Böyle şeyleri düşünmemeye çalışıyordunuz bir yandan. </st><st c="2412">İlk evliliğini, ilk kocasını, neler yaşadığını, neden ayrıldığını, hâlâ onu sevip sevmediğini. </st><st c="2507">Tanışalı şurada kaç ay olmuştu. </st><st c="2539">Bu kadar hızlı evlenmek zorunda mıydınız? </st><st c="2581">Onu izleme, onu takip etme, yoklama çekme, imtihanlardan geçirme süreçlerini neden bir çırpıda atlamıştınız sanki?</st></p>
		<p><st c="2695">İlk sevişmenizi hatırlıyorsunuz. </st><st c="2729">Onun korkusuzluğu, onun ataklığı. </st><st c="2763">Sarılıp atikçe üstünüze çıkmasını. </st><st c="2798">Bacak ara</st><span epub:type="pagebreak" title="49" id="page49"></span><st c="2807">nıza el uzatmasını. </st><st c="2828">Kuvvetlice, koparırcasına emmesini.</st></p>
		<p><st c="2863">Şakaya vurup da sormuştunuz.</st></p>
		<p><st c="2892">“Herkesle böyle sevişir misin sen?”</st></p>
		<p><st c="2928">“Evet.”</st></p>
		<p><st c="2936">“Kaldıramazsın.” demişti bir arkadaşın. </st><st c="2977">Annen de uyarmıştı. </st><st c="2997">Aklına takılır, demişlerdi.</st></p>
		<p><st c="3024">Israrcı oluyorsunuz. </st><st c="3046">Evlisiniz ya, illaki hükmedeceksiniz eşyaya.</st></p>
		<p><st c="3090">Sabah o mobilya mağazasındasınız. </st><st c="3125">Karınızla el ele eşyalar arasında gezinmeye başlıyorsunuz. </st><st c="3184">Bir ses karınızın adını zikredince dönüp bakıyorsunuz. </st><st c="3239">Siz tanımıyorsunuz ama karınız tanıyor, koşup sarılmasından belli. </st><st c="3306">A naber n’apıyorsun sen burada demesinden belli.</st></p>
		<p><st c="3354">Hemen sizi de tanıştırıyor.</st></p>
		<p><st c="3382">Alican. </st><st c="3391">Eski eşi. </st><st c="3401">Müdür olarak yakın zaman önce bu mağazada işe başlamış. </st><st c="3457">Vov’lar, hayırlı olsun’lar havada uçarken sizin midenizde bir yanma hissi, ama çaktırmıyorsunuz. </st><st c="3554">Modern bir insansınız, karınızın eski eşiyle tanıştınız diye gerilim yaşayacak veya yaşatacak haliniz yok.</st></p>
		<p><st c="3660">Eşyaların arasında gezinmeye devam. </st><st c="3697">Bu defa üçünüz.</st></p>
		<p><st c="3712">Bu dinlenme koltuklarında televizyon karşısında saatlerce film izleseniz bile bacaklarınız kesinlikle uyuşmaz. </st><st c="3824">Alican böyle diyor. </st><st c="3844">Gülüşüyorlar. </st><st c="3858">Bunun önceden kendi aralarında bildikleri ve hep güldükleri bir espri olduğunu düşünüyorsunuz.</st></p>
		<p><st c="3952">Üçünüz yürümeye devam.</st></p>
		<p><st c="3975">Kesme kristal vazoların, abartılı yapay çiçeklerin, her boy her çeşit mumların mumlukların, sandalyelerin ve taburelerin arasından geçiyorsunuz. </st><st c="4121">Onlar iki adım önünüzde yürüyor ve eşyalar hakkında konuşuyorlar. </st><st c="4187">Alican pozisyonunun da verdiği güveni konuşturuyor, kampanya günlerine denk gelmeniz çok iyi olmuş, ayrıca aldığınız her ürün için kendisi kasada şahsi iskontosunu kullanacakmış.</st></p>
		<p><span epub:type="pagebreak" title="50" id="page50"></span><st c="4365">Karınız sevinçten havalara uçuyor. </st><st c="4401">Sarılıp boynuna öpecek diye yüreğiniz ağzınıza geliyor. </st><st c="4457">Neyse ki yapmıyor. </st><st c="4476">Dikkati başka bir eşyaya anında yöneliyor ve hakkında konuşmaya başlıyor. </st><st c="4550">Alican da ona aynı eşya hakkında malumat verirken siz iki adım arkalarında onları takiptesiniz. </st><st c="4646">Karınıza kızıyorsunuz içten içe. </st><st c="4679">Eşyayla birdenbire ilgilenmeye başlamasına. </st><st c="4723">Kadifeler, satenler hakkında engin bilgisini Alican’a göstermeye çalışıyordu. </st><st c="4801">Alican da onun attığı topları anında yakalıyor, konuşa anlaşa yürüyorlardı. </st><st c="4877">Tepeden tırnağa sinire kestiniz. </st><st c="4910">Madem bu kadar iyi anlaşıyorlardı neden ayrılmışlardı? </st><st c="4965">Mümkün olsa mağazadaki eşyaların hepsini tek tek parçalamak istiyorsunuz. </st><st c="5039">Tüm bu duygu karşamasından, mağazadan çarçabuk ayrılarak kurtulabilirsiniz. </st><st c="5115">Tam dalgınlığınızdan sıyrılıp da haydi sevgilim biraz da başka mağazalara bakalım diyecekken manzarayı görüyor, donup kalıyorsunuz.</st></p>
		<p><st c="5246">Alican denen puşt ufacık pembecik bir saten yastığı karınıza uzatıyor ve sen eskiden pembe severdin hâlâ seviyor musun demiyor mu?</st></p>
		<p><st c="5377">Ağzını burnunu kırmamak için kendine hakim oluyorsunuz. </st><st c="5434">Çünkü karınızın ne diyeceğini her şeyden çok merak ediyorsunuz.</st></p>
		<p><st c="5497">Tek kelime etmiyor önce o. </st><st c="5525">Yastığı alıp göğsüne bastırıyor sadece.</st></p>
		<p><st c="5564">Sizin kalbinize oklar saplanıyor.</st></p>
		<p><st c="5598">Karınız bir koşu yanınıza gelip kulağınıza fısıldıyor. </st><st c="5654">Lavaboya kadar gitmesi gerektiğini, kasada kendisine yetişeceğini söyleyip Alican’a soruyor, lavabo ne tarafta acaba? </st><st c="5772">Alican ona yön gösteriyor. </st><st c="5799">Birlikte uzaklaşıyorlar.</st></p>
		<p><st c="5823">Kasaya doğru yol alıyorsunuz. </st><st c="5854">Zaman esneyip genişliyor sizin için. </st><st c="5891">Yoksa sığmayacaksınız mekâna. </st><st c="5921">Duvarlardaki saatlerin tik takları ruhunuzda zonkluyor. </st><st c="5977">Neden olmasın? </st><st c="5992">Karınızın o kurma bebek gibi şen şakrak cıvıl cıvıl ve her an </st><span epub:type="pagebreak" title="51" id="page51"></span><st c="6054">her dakika sevişmeye hazır hallerini hatırladıkça bu soru bir sarkaç gibi sallanıp duruyor. </st><st c="6146">Huzursuzluğun o an büstünü yapacak olsalar siz olursunuz yani o kadar.</st></p>
		<figure>
			<img src="image/img07.jpg" alt="Figure 07" />
		</figure>
		<p><st c="6216">Neyse ki karınız çarçabuk geliyor. </st><st c="6252">İçiniz bir parça rahatlıyor. </st><st c="6281">Yanıbaşındaki Alican’a ters ters bakıyorsunuz. </st><st c="6328">Herifin gözü karından başkasını görmüyor. </st><st c="6370">Kasada şahsi iskontosunu yaptırdıktan sonra güya dostane bir tavırlarla da sizi yolculuyor. </st><st c="6462">Hatta o sıra sarılıp bir de öpüyor karınızı. </st><st c="6507">O </st><span epub:type="pagebreak" title="52" id="page52"></span><st c="6509">da içtenlikle karşılık veriyor. </st><st c="6541">Ortanızdan çatlayacak oluyorsunuz artık.</st></p>
		<p><st c="6581">Şimdi evdesiniz. </st><st c="6599">Dikkatiniz tamamen eşyada. </st><st c="6626">Karınızın telefonunda daha çok. </st><st c="6658">Çlink bir mesaj düşüyor. </st><st c="6683">Karınız ekrana şöyle bir bakıp kapatıyor. </st><st c="6725">Ah şu bankalar mağazalar, diyor ama siz geriliyorsunuz.</st></p>
		<p><st c="6780">Neden onunla öpüştüğünü soruyorsunuz. </st><st c="6819">Öyle pattadanak.</st></p>
		<p><st c="6835">Şaşırıyor. </st><st c="6847">Böyle bir soruyu sorduğunuza inanamadığını söylüyor. </st><st c="6900">Neredeyse ayıplar gibi bakıyor.</st></p>
		<p><st c="6931">Yahu herif senin eski kocan, benim yanımda o kadar samimi olman doğru mu, diye bağırıyorsunuz. </st><st c="7027">Reddediyor. </st><st c="7039">Dostça medeni bir şekilde konuştuklarını söylüyor. </st><st c="7090">Siz iddia ediyorsunuz. </st><st c="7113">Sen dostça konuşmuş olabilirsin ama o dallama sana apaçık yürüdü, diyorsunuz. </st><st c="7191">Yok be aşkım deyip mandalina uzatıyor ağzınıza. </st><st c="7239">Islanan parmaklarını ağzına götürüp yalıyor. </st><st c="7284">Öpüyor. </st><st c="7292">İstekli görünüyor. </st><st c="7311">Alican’ı tanısan sen de çok seversin, o asla öyle bir şey yapmaz, bu tamamen senin paranoyan diyor.</st></p>
		<p><st c="7410">Baya baya eski kocasını savunuyor. </st><st c="7446">Kanınıza dokunuyor. </st><st c="7466">Madem o kadar iyiydi hoştu da niye ayrıldın diyorsunuz.</st></p>
		<p><st c="7521">Çay yapayım ben derken çekirge gibi sıçrayıp koltuktan mutfağa koşuyor.</st></p>
		<p><st c="7593">Sizin gözünüz halıyla koltuğun uyumsuzluğuna takılıyor. </st><st c="7650">Eşyanın hâkimi olamayışınız ne fena. </st><st c="7687">Sinir oluyorsunuz. </st><st c="7706">Kendinize. </st><st c="7717">Ona. </st><st c="7722">Evliliğe. </st><st c="7732">Evliliğinize. </st><st c="7746">Neden evlendiniz ki sanki, madem eşyanın hâkimi olamayacaksınız neden? </st><st c="7817">Bir uyum sağlayamayacaksanız nesneler arasında neden? </st><st c="7871">Sırtınıza bir şey batıyor.</st></p>
		<p><st c="7897">Çubuk tarçın atayım mı?</st></p>
		<p><st c="7921">Olur diyorsunuz.</st></p>
		<p><st c="7938">Sırtınıza bir şey batıyor. </st><st c="7966">Televizyonda zap yapıyorsunuz. </st><span epub:type="pagebreak" title="53" id="page53"></span><st c="7997">Bir tartışma programında duruyorsunuz. </st><st c="8036">Konu Türkiye’nin modernleşme süreci. </st><st c="8073">Üzülüyorsunuz. </st><st c="8088">Aynı Türkiye gibi siz de modern olmak istiyor, ama bir türlü olamıyorsunuz. </st><st c="8164">Sırtınız acıyor. </st><st c="8181">Ağlama isteğiyle dopdolusunuz.</st></p>
		<p><st c="8211">Işığı söndürüp yanınıza geliyor. </st><st c="8245">Çayları sehpaya bıraktıktan sonra başını göğsünüze yaslayıp eliyle bacak aranızı avuçluyor. </st><st c="8337">İlk defa belki, rahatsız oluyorsunuz. </st><st c="8375">Sırtınız neredeyse delinecek gibi oluyor acıdan.</st></p>
		<p><st c="8423">Eşyaya çok sinirleniyorsunuz. </st><st c="8454">L biçimindeki bu koltuk... </st><st c="8481">bu pofuduk yastıklar... </st><st c="8505">rahat ettirmeli sizi. </st><st c="8527">Öfkeniz eşyaya. </st><st c="8543">Ona hükmedemeyişinize. </st><st c="8566">Sırtınıza gidiyor eliniz. </st><st c="8592">Çekip çıkarıyorsunuz. </st><st c="8614">O şirin pembe yastığı. </st><st c="8637">Kumaşı ipeksi kaygan. </st><st c="8659">Karınızın yüzünü incitmemesi hoşunuza gidiyor. </st><st c="8706">Bastırıyorsunuz. </st><st c="8723">Narin bir iki son çırpınış, sonra sesi kesiliyor. </st><st c="8773">Kendinizi iyi hissediyorsunuz. </st><st c="8804">Artık eşyanın hâkimisiniz.</st></p>
	</section>
	<div id="charCountTotal" value="8830"></div></body>
</html>
