<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>BEŞİNCİ BÖLÜM</title>
</head>

<body>
  <h2><span class="t21">BEŞİNCİ BÖLÜM</span></h2>

  <p><span class="t14">S</span>abah Schellenberg'in Prinz Albrechtstrasse'deki bürosuna giderlerken sisli bir hava vardı. «Dün gece hedefe isabet ettirmiş olmalılar,» dedi Schellenberg. «Herhalde.»</p>

  <p>Kapı açıldı ve İlse Huber onları selamladı. «Sonunda geldiniz, general. Biraz kaygılanmaya başlamıştım.»</p>

  <p>«Bay Devlin'le birlikte geceyi Marienstrasse'deki o lokantanın bodrumunda geçirdik.»</p>

  <p>«Rivera buraya gelmek üzere,» dedi sekreter.</p>

  <p>«Oh, iyi, gelince içeri gönder.»</p>

  <p>Sekreter dışarı çıktı ve on dakika sonra Rivera'yla birlikte geri döndü. İspanyol elinde şapkasıyla sinirli sinirli Devlin'e bakıyordu.</p>

  <p>«Rahat konuşabilirsiniz,» dedi Schellenberg.</p>

  <p>«Kuzenimden bir mesaj daha aldım, general. Steiner'i Londra Kalesi'nden St. Mary Manastırı denilen bir yere götüreceklerini söylüyor.»</p>

  <p>«Oranın adresini verdi mi?»</p>

  <p>«Yalnızca Wapping'te ırmağın hemen yanında olduğunu söyledi.»</p>

  <p>Devlin, «Kuzeniniz böyle bir bilgiyi kolayca ele geçirdiğine göre olağanüstü biri olmalı,» diyerek söze karıştı.</p>

  <p>Rivera sabırsızlıkla gülümsedi. «Jose bu bilginin doğru olduğundan emin, senyor. Durumu İskoçyalı bir asker arkadaşından öğrenmiş. Şu anda bir grup İskoçyalı nöbetçi Kale'de görev yapıyor. Yakındaki meyhanelere filan gidiyorlar ve kuzenim de... » Rivera omuzlarını silkti. «Şey hassas bir durum.»</p>

  <p>«Evet, anlıyoruz, Rivera.» Schellenberg başını salladı. «Pekâlâ, şimdilik gidebilirsiniz. İhtiyacım olduğu zaman sizi yine ararım.»</p>

  <p>İlse ona yolu gösterdikten sonra döndü. «Yapmamı istediğiniz bir şey var mı, general?»</p>

  <p>«Evet, bana Londra'yı sokak sokak gösteren bir şehir planı bul. Bak bakalım, şu dediği yer nerdeymiş.»</p>

  <p>İlse dışarı çıktı. «Eskiden Wapping'i duymuştum,» dedi Devlin.</p>

  <p>«IRA'yla çalışırken mi?»</p>

  <p>«Bombardıman seferberliğinde. Bin dokuz yüz otuz altıda Londra'yı bombalayan faal bir hizmet ünitesi vardı. Anlarsınız ya, kadınlar, çocuklar, yoldan geçenler. Ben o günlerde yönetici olarak çalışıyordum.»</p>

  <p>«Wapping'i o zamandan mı biliyorsunuz?»</p>

  <p>«Gençliğimde County Down'da bir arkadaşım vardı. Daha doğrusu annemin bir arkadaşı.»</p>

  <p>«Kimdi bu arkadaş?»</p>

  <p>«Michael Ryan.»</p>

  <p>«Siz bu faal hizmet ünitesiyle mi ilgileniyordunuz?»</p>

  <p>«Yalnızca üçüyle.» Devlin omuzlarını silkti. «Sonra İspanya'ya gidip Lincoln-Washington tugayına katıldım. İtalyanlar beni esir alana dek Franco'ya karşı elimden geleni yaptım. Sonunda Abwehr beni çıkardı.»</p>

  <p>«Ya şu Wapping'teki arkadaşınız, Ryan, ona ne oldu?»</p>

  <p>«Kırk birde Abwehr beni İrlanda'ya gönderdiğinde Dublin'de onun bir arkadaşıyla karşılaştım. Ondan öğrendiğime göre, IRA savaşın başında İngiltere'deki bombardıman seferberliği sırasında Mick'i kullanmamış.»</p>

  <p>«Kullanabilirler miydi?» diye sordu Schellenberg.</p>

  <p>«Tanrım, general, her şeyi karıştırdınız, değil mi?»</p>

  <p>İlse elinde turuncu bir kitapla içeri girdi. «Buldum, general, St. Mary Manastırı, Wapping. Bakın, Thames'in hemen sağında.»</p>

  <p>Schellenberg'le Devlin haritayı incelediler.</p>

  <p>«Bu bize pek fazla bir şey açıklamıyor,» dedi Devlin.</p>

  <p>Schellenberg başını salladı. «Aklıma bir fikir geldi. Ayıbalığı Harekâtı, bin dokuz yüz kırk.»</p>

  <p>«O gerçekleşmeyen saldırıyı mı kastediyorsunuz?»</p>

  <p>«Evet, ama ayrıntılı bir biçimde planlanmıştı. <span class="t2">SD</span> Londra'yı geniş bir biçimde araştırmıştı. Yani bütün binaları filan. Londra' nın işgali halinde kullanışlı olanları.»</p>

  <p>«Yani Gestapo karargâhı için hangisi uygun olur diye mi?»</p>

  <p>Schellenberg tatlı bir ifadeyle gülümsedi. «Kesinlikle. Dosyalarda ve planlarda böyle yüzlerce yer var. Bunları bulabiliriz.» İlse Huber'e döndü. «Bak bakalım, neler bulabileceksin.»</p>

  <p>«Hemen, general.»</p>

  <p>Devlin pencerenin yanına, Schellenberg de masasına oturdu. Birer sigara yaktılar.</p>

  <p>«Dün gece Vargas'ı hain olarak kabul etmeyi yeğlediğinizi söylediniz,» dedi Schellenberg.</p>

  <p>«Doğru.»</p>

  <p>«O halde ne yapacaksınız? Bunu nasıl halledeceksiniz?»</p>

  <p>«Kolay, aklıma harika bir fikir geldi, general. Gittiğimi Vargas'a söylemeyeceğiz.»</p>

  <p>«Anlamadım.»</p>

  <p>«İhtiyacımız olan bilgiyi alacağız. Zaten şimdilik gerekli bütün bilgiyi aldık. Bundan sonra, Rivera haftada bir kez sizin adınıza bilgi soracak. Manastırdaki durum, koruma sistemi ve onun gibi şeyler işte, ancak ben Londra'ya gitmiş olacağım. Şimdi, Walter, bunun iyi bir fikir olduğunu kabul etmek zorundasın.»</p>

  <p>Schellenberg beceriksizce gülüp ayağa kalktı. «Çok iyi, olağanüstü. Hadi kantine gidip birer kahve içelim.» Daha sonra Schellenberg Mercedes'ini istedi ve gidip göl kenarında yumuşak karların üzerinde yürüdüler.</p>

  <p>«Bir zorluk daha var,» dedi Devlin. «Norfolk'dayken Özel Şube peşimi hiç bırakmadı. İrlanda vatandaşı olarak bir form doldurmam gerekti, bir de pasaport fotoğrafımı aldılar.»</p>

  <p>«Anlıyorum. Peki ne yapalım?»</p>

  <p>«Görünüşümde değişiklik yapmalıyız... Gerçek bir değişiklik.»</p>

  <p>«Yani saç rengini değiştirmek gibi filan mı?»</p>

  <p>Devlin başını salladı. «Birkaç yaş yaşlanmak da iyi olur.»</p>

  <p>«Sanırım ben o konuda yardımcı olabilirim,» dedi Schellenberg. «Berlin'deki UFA film stüdyolarında dostlarım var. Onların makyaj ustaları olağanüstü şeyler yapabiliyorlar.»</p>

  <p>«Bir şey daha, bu kez bir form doldurmam gerekmeyecek. County Down'da doğdum, Ulster'de, yani bir İngiliz vatandaşıyım. Buna göre sahte belgeler hazırlayalım!»</p>

  <p>«Peki kimliğiniz?»</p>

  <p>«Geçen kez bir savaş kahramanıydım. Dunkirk'te yakalanıp çürüğe çıkan cesur bir İrlandalı.» Devlin alnının kenarındaki kurşun izine dokundu, «Bu da uydurduğumuz öyküye yardımcı oldu, tabii.»</p>

  <p>«Güzel. O halde yine öyle bir şey buluruz. Peki ülkeye nasıl gireceksiniz?»</p>

  <p>«Yine paraşütle.»</p>

  <p>«İngiltere'ye mi?»</p>

  <p>Devlin başını salladı. «Bu çok rizikolu olur ve eğer görülürsem, beni kesinlikle rapor ederler. Hayır, geçen kez olduğu gibi yine İrlanda'ya gideceğim. Beni orada görseler bile kimse umursamaz. Ulster sınırına dek yürür, sonra da sabah treniyle Belfast'a geçerim, böylece İngiliz topraklarındayım demektir.»</p>

  <p>«Ya sonra?»</p>

  <p>«Gemi. Belfast'tan Heysham'a. Geçen kez İskoçya'da Stranraer'den Larne'ye geçmiştim. Gemiler de tıpkı trenler gibi hıncahınç dolu oluyorlar.» Devlin sırıttı. «Savaş var, general.»</p>

  <p>«Böylece Londra'dasınız. Sonra ne olacak?»</p>

  <p>Devlin bir sigara yaktı. «Eğer Vargas'tan uzak durursam resmi kaynaklarınızın hiçbirinden yardım alamam demektir.»</p>

  <p>Schellenberg kaşlarını çattı. «Ama başkalarının yardımına İhtiyacınız olacak. Ayrıca silaha, telsize de ihtiyacınız olacak, çünkü haberleşme olanağınız olmazsa... »</p>

  <p>«Pekâlâ,» dedi Devlin. «Benim Wapping'teki şu eski arkadaşım hakkında konuşuyorduk, Michael Ryan. Büyük bir olasılıkla, hâlâ oralarda olmalı, eğer öyleyse, yardım eder, en azından yardım edecek birilerini bulur.»</p>

  <p>«Nasıl?»</p>

  <p>«Michael'in bir taksisi vardı, ayrıca müşterek bahis düzenleyen bazı adamlar için çalışıyordu. Eskiden yasal olmayan işlerle uğraşan pek çok arkadaşı vardı. Para İçin her şeyi yapan dolandırıcılar. Sözünü ettiğim o IRA faal hizmet ünitesi patlayıcı almak için bile bu insanları kullanırdı.»</p>

  <p>«O halde bu çok iyi olacak. IRA'dan olan arkadaşınız ve şu suçlu takımı size yardım edebilir. Ancak siz de biliyorsunuz ki arkadaşınız artık Londra'da olmayabilir.»</p>

  <p>«Blitz'de öldürülmüş bile olabilir, general. Hiçbir şey garanti değil.»</p>

  <p>«Ama yine de şansınızı denemek istiyorsunuz?»</p>

  <p>«Londra'ya gidip duruma bir bakarım, çünkü burada kurduğumuz planın ne kadar akıllıca olup olmadığını görmem gerek. Eğer Michael Ryan ortalarda yoksa, her şey olanaksız demektir. O zaman hemen ilk gemiyle Belfast'a döner ordan da Dublin'e geçerim.» Devlin sırıttı. «Kötü haberi size oradaki elçiliğinizden veririm. Şimdi büronuza geri dönebilir miyiz? Soğuktan donmak üzereyim.»</p>

  <p><span class="t14">Y</span>emekten sonra yeniden büroda çalışmaya başladılar, İlse de bir köşede notlar alıyordu.</p>

  <p>«Diyelim ki, Steiner'i kurtardınız,» dedi Schellenberg.</p>

  <p>«Yani onu manastırdan çıkarmamı kastediyorsunuz?»</p>

  <p>«Evet. Ancak bu yalnızca ilk adım. Onu nasıl geri getireceksiniz? İrlanda'ya mı götüreceksiniz? Yoksa geldiğiniz yolla geri mi döneceksiniz?»</p>

  <p>«Bu pek sağlıklı olmaz,» dedi Devlin. «İrlanda Başbakanı De Valera çok zeki oynuyor. İrlanda'yı savaşa sokmadı, ama bu size yardım edecek anlamına gelmiyor. İrlanda'ya gelen bütün Luftwaffe pilotları esir kamplarına kondular. Öte yandan, bir RAF uçağı bozulup da İrlanda'ya zorunlu iniş yaparsa, onlara mükellef bir kahvaltı verip evlerine yolluyorlar.»</p>

  <p>«Ve sanırım, Başbakanınız IRA üyelerini hapse attırıyor.»</p>

  <p>«Kırk birde, bir Brezilya kargo gemisiyle İrlanda'dan Lizbon'a gittim, ama bunun İçin ustalık gerekti. Hiçbir şey garanti değildi.»</p>

  <p>İlse çekingen bir tavırla, «Elbette, yarbay ortadan kaybolur kaybolmaz, onu arayacaklardır,» dedi.</p>

  <p>«Kesinlikle,» dedi Devlin. «Polis, ordu, güvenlik örgütleri. Bütün limanlar kontrol altına alınacak, özelliklede İrlanda'ya gidenler.» Başını salladı. «Hayır, onu kurtarır kurtarmaz hemen İngiltere'den çıkmalıyız. Onlar daha ne olduğunu anlamadan biz yola çıkmış olmalıyız.»</p>

  <p>Schellenberg düşünceli bir tavırla başını salladı. «Bence Kartal Harekâtı'nın en zeki noktalarından biri Yarbay Steiner ve adamlarının İngiltere'ye gidiş yollarıydı.»</p>

  <p>«Dakota'yı mı kastediyorsunuz?» diye sordu Devlin.</p>

  <p>«Hollanda'ya zorunlu iniş yapmış olan bir RAF Dakota'sı kullanılmıştı. Biri görse bile, ülkesine dönen bir İngiliz uçağı sanırdı. Yapması gereken tek şey sekiz yüz fitten alçakta uçmak, çünkü İngiltere sahillerinin pek çok kısmında alçaktan uçuşları kaydeden bir radar yok.»</p>

  <p>«Bu plan çok iyi işlemişti,» dedi Devlin. «Tabii dönüşü söylemiyorum. Pilot Gericke de benimle aynı hastanedeydi. Bir Luftwaffe avcı uçağı tarafından vurulmuş.»</p>

  <p>«Çok ilginç. Radarın altından uçan küçük bir uçak. Bir İngiliz uçağı. Uygun bir iniş yeri. Steiner'le sizi bir an önce sağsalim Fransa'ya getirebilir.»</p>

  <p>«Daha da neler, general. Farkındaysanız, ihtiyacımız olan tek şey uygun bir uçak değil. Bir iniş yeri de gerekli. Ayrıca olağanüstü bir pilota ihtiyacımız olacağını da anımsatabilir miyim?»</p>

  <p>«Hadi, Bay Devlin, her şey mümkün. Elimizde her türlü düşman uçağı var. Bunlar Luftwaffe'nin test için kullandığı İngiliz ve Amerikan uçakları. B17 bile var. Onu görmüştüm.» Ilse'ye döndü. «Onlarla hemen bağlantı kur. Ayrıca Ayıbalığı Harekâtı'nı iyice inceleyip gizli operasyon için Londra'da kullanabileceğimiz yerleri de araştır.»</p>

  <p>«Ve bir pilot,» dedi Devlin. «Dediğim gibi, özel biri.»</p>

  <p>«Onu da halledeceğim.»</p>

  <p>İlse tam dönmüştü ki, kapı vuruldu ve <span class="t2">SS</span> yardımcı üniforması giymiş, genç bir kadın elinde dosyayla içeri girdi. «St. Mary Manastırı, Wapping. Generalin İstediği bu muydu?»</p>

  <p>İlse övünür gibi güldü. «Aferin, Sigrid. Beni odamda bekle. Sana bir iş daha var.»</p>

  <p>Dönüp dosyayı Schellenberg'e uzattı. «Sigrid'e öbür işe başlamasını söyleyeceğim.»</p>

  <p>Sekreter kapıya doğru giderken Schellenberg, «Bir olasılık daha var, İlse,» dedi. «Savaştan sonra ortaya çıkan İngiliz sağcı örgütleriyle ilgili dosyalara da bir bak.»</p>

  <p>İlse dışarı çıktıktan sonra Devlin, «Bunlar kim, general?» diye sordu.</p>

  <p>«Faşizme sempatisi olan Yahudi aleyhtarları. İngiliz aristokrasi üyelerinin ve yüksek sınıfın pek çoğu Führer'i takdir ediyordu, tabiî savaştan önce.»</p>

  <p>«Motorize kuvvetlerin Buckingham Sarayı'na doğru ilerlediğini göremeyince düşkırıklığına uğrayan türde İnsanlar mı?»</p>

  <p>«Onun gibi bir şey.» Schellenberg büyük dosyayı açıp ilk planı çıkardı, «işte, Bay Devlin, bütün görkemiyle St. Mary Manastırı.»</p>

  <p><span class="t14">A</span>sa Vaughan yirmi yedi yaşındaydı. Los Angeles'te bir film yapımcısı babanın oğlu olarak doğmuştu, küçük yaşlardan beri uçmaya meraklı olduğu için pilot ehliyeti almıştı. Daha sonra da bir avcı uçağı pilotu olarak eğitimini tamamlamış ve donanmayla birlikte San Diego'ya gönderilmişti. Ondan sonra bir gece bütün dünyası yıkılmıştı, limandaki bir barda bir sarhoş kavgasına karışmış ve bir binbaşının çenesine yumruk atmıştı.</p>

  <p>5 Ekim 1939. Bu tarih onun yüreğine kazınmıştı. Ne skandal, ne mahkeme. Kimse böyle bir şey istemedi. Yalnızca istifası istendi. Asa ailesinin Beverly Hills'teki lüks evinde kalmaya ancak bir hafta dayanabildi ve çantasını hazırlayıp Avrupa'ya gitti. Savaş eylülde başlamıştı. RAF birkaç Amerikalıyı kabul ediyordu, ancak onun sicilini beğenmediler. Bu arada kasımda Ruslar Finlandiya'yı işgal ettiler. Finlilerin pilota çok ihtiyacı olduğu için pek çok milletten gönüllü pilot Fin Hava Kuvvetleri'ne girmek için akın etti, Asa da onların arasındaydı.</p>

  <p>Cesur Fin Ordusu'na karşın, bu başından beri umutsuz bir savaştı. Ordunun savaş uçaklarının çoğu modası geçmiş modellerdi. Ruslar belki daha iyi değildiler, ancak onlarda Hitler'in Polonya anlaşmasından sonra bir iyi niyet göstergesi olarak Stalin'e söz verdiği yeni Alman uçakları FW19Ö'lardan birkaç tane vardı. Asa, İtalyan Fiat Falco ve İngiliz Gloucester Gladiator gibi çift kanatlı uçakları uçurdu, olağanüstü pilotluk yeteneği ona avantaj sağlıyordu. Kişisel skoru yediydi ki, bu onun bir as olduğu anlamına geliyordu. Ancak bir sabah şiddetli kar ve çılgın bir rüzgâr yüzünden Asa önünü bile göremez bir halde dört yüz fitte uçuyordu, son anda motorunu kaybettiği İçin zorunlu iniş yaptı. Bu olay 1940 martında Finlilerin teslim olmasından iki gün önce olmuştu. Asa'nın leğen kemiği çatladı ve sırtı incindi, on sekiz ay hastanede yattı. 25 Haziran 1941'de Finlandiya Nazi Almanyası'yla birleşip Rusya'ya savaş ilan ettiğinde Asa hâlâ Fin Hava Kuvvetleri'nde teğmendi.</p>

  <p>Uçuş görevine geri döndüğünde eğitmen olarak çalışmaya başladı. Aylar geçti, önce Pearl Harbor, ardından da Almanya, İtalya ve ABD arasında savaş ilan edildi.</p>

  <p>Onu üç ay tutuklama kampında alıkoydular, bu süre içinde önce Almanlar, sonra da <span class="t2">SS</span> Örgütü'nden subaylar onu görmeye gelmişlerdi. Himmler <span class="t2">SS</span>'in yabancılardan oluşan ordusunu genişletiyordu; İskandinavlar, Fransızlar, tarafsız İsveçliler, Kuzey Afrika'daki İngiliz Ordusu'ndan Hintli savaş esirleri. Hatta üniformalarında <span class="t2">SS</span> ölüm işareti ve İngiliz bayrağı yerine üç leopar işareti olan Bağımsız İngiliz Birliği bile vardı. Hepsi de esir kamplarının, kötülüğü yüzünden iyi yemek, kadın ve paranın çekiciliğine kapılmışlardı. George Washington Lejyonu da ayrıydı. Asa onların yarım düzineden fazla olmadıklarını biliyordu, ancak hiçbiriyle karşılaşmamıştı. Bir seçeneği vardı. Ya onlara katılmak ya da toplama kampına gönderilmek. Asa elinden geldiğince tartıştı, sonunda yalnızca Rus cephesinde hizmet etmesine karar verildi. Ancak pilotluk yeteneği çok beğenildiği için yüksek rütbeli subayları taşıma görevine getirildi..</p>

  <p>Birleşik Devletler'den Haupsturmführer Asa Vaughan o sırada Rusya'nın Polonya'yla olan sınırından fazla uzakta olmayan bir yerde bir Stork'u uçuruyordu. Beş bin fit aşağıda kar ve orman vardı. Bir <span class="t2">SS</span> Brigadeführer'i olan Farber de Asa'nın arkasında haritaları inceliyordu.</p>

  <p>Farber ona baktı. «Ne kadar var?»</p>

  <p>«Yirmi dakika,» dedi Asa. Hafif bir Amerikan aksanı olmasına karşın Almancayı kusursuz konuşuyordu.</p>

  <p>«İyi. Kemiklerim dondu.»</p>

  <p>Asa <span class="t11">bu i</span><span class="t11">ş</span><span class="t11">e nas</span><span class="t11">ı</span><span class="t11">l bula</span><span class="t11">ş</span><span class="t11">t</span><span class="t11">ı</span><span class="t11">m,</span> diye düşünüyordu. <span class="t11">Ve nas</span><span class="t11">ı</span><span class="t11">l ç</span><span class="t11">ı</span><span class="t11">kaca</span><span class="t11">ğı</span><span class="t11">m?</span> Büyük bir gölge üstlerine doğru geldi ve Stork korkunç biçimde sallanmaya başladı, Farber korkmuş bağırıyordu. Bir avcı uçağı bir an için sancak tarafını hedef aldıktan sonra yan yatıp döndü. «Yak avcı uçağı. Başımız dertte,» dedi Asa. Yak arkalarından hızla gelip ateş açınca Stork'un kanatlarından parçalar koptu ve uçak sallanmaya başladı. Asa yan yatıp dönerek alçaldı. Yak da peşindeydi. Avcı uçağı bir yarım daire çizerek döndü ve yine onları ateş menziline aldı. Pilot üstünlüğünün farkında olduğu için keyifle el sallıyordu.</p>

  <p>«Alçak herif!» diye bağırdı Asa.</p>

  <p>Yak yeniden hızla harekete geçerek ateş açtı. Ön cam paramparça olmuş ve Farber omzundan yaralanmıştı.</p>

  <p>«Tanrı aşkına, bir şeyler yap,» diye haykırdı.</p>

  <p>Asa'nın da yanağı kan içindeydi. «Bir şeyler yapmamı istiyorsunuz, yapacağım. Bakalım bu piç herif uçabilecek mi?»</p>

  <p>Asa, Stork'u iki bin fite alçaltıp Yak'ın gelmesini bekledi ve dönüp yeniden alçaldı. Aşağıdaki beyaz düzlüğe doğru hızla yaklaşmaya başlamışlardı.</p>

  <p>«Ne yapıyorsun?» diye bağırdı Farber.</p>

  <p>Asa uçağı önce bin sonra da beş yüz fite indirdi. Yak da hevesle peşindeydi. Amerikalı en uygun anı bekleyip fren kanatlarını indirince, Yak çarpmamak için yan yatıp döndü ve saatte üç yüz elli mil hızla ormana çakıldı. Büyük bir patlama oldu ve Asa iki bin fite yükseldi.</p>

  <p>«İyi misiniz, general?»</p>

  <p>Farber kanayan omzunu tutuyordu.</p>

  <p>«Sen bir dâhisin, bir dâhi. Bunun için Demir Haç almanı sağlayacağım.»</p>

  <p>«Teşekkürler.» Asa yanağındaki kanı sildi. «Benim de tek ihtiyacım olan şey oydu.» Asa Varşova'nın dışındaki Luftwaffe üssünde yemekhaneye giderken canı aşırı derecede sıkkındı. Doktor yanağına İki dikiş atmıştı, ancak Brigadeführer'in durumu oldukça ciddiydi.</p>

  <p>Asa yemekhaneye girip uçuş ceketini çıkardı. İçine yakasında <span class="t2">SS</span> ölüm işareti olan çok güzel dikilmiş gri bir üniforma giymişti. Sol kolunda bir Amerikan bayrağı, sol bileğinde de 'George Washington Lejyonu' yazan bir şilt vardı. Üniformasının üzerine İkinci Sınıf Demir Haçı kurdelesiyle Fin Ordusu'nun Altın Kahramanlık Haçını takmıştı.</p>

  <p>Olağanüstü başarısı yüzünden öbür pilotların çoğu ondan hoşlanmazlardı. Asa bir konyak ısmarladı ve onu hemen bitirip bir tane daha ısmarladı. Bir ses, «Daha öğlen bile olmadı,» dedi.</p>

  <p>Asa arkasını dönünce Gruppenkommandant Albay Erich Adler'in yanındaki tabureye oturduğunu gördü. Albay barmene, «Şampanya», dedi.</p>

  <p>«Neyi kutluyoruz?» diye sordu Asa.</p>

  <p>«Birincisi, dertli Amerikalı dostum, iyi kalpli Brigadeführer Farber size hemen Birinci Sınıf Demir Haç takılmasını önermiş. Dediğine göre, bunu hak etmişsiniz.»</p>

  <p>«Ama Erich, benim bir madalyam var,» dedi Asa sızlanarak.</p>

  <p>Adler ona aldırmadı. Şampanyayla kadehleri aldı.</p>

  <p>«İkincisi de, yeni bir göreve atandın.»</p>

  <p>«Ne?»</p>

  <p>«İlk uçakla Berlin'e gideceksin. General Walter Schellenberg <span class="t2">SD</span> Merkez Bürosu'nda seni bekliyor.»</p>

  <p>«Bir dakika,» dedi Asa. «Ben yalnızca Rus cephesinde uçarım. Böyle anlaşmıştık.»</p>

  <p>«Yerinde olsaydım tartışmazdım. Bu Himmler'in emri.» Adler kadehini kaldırdı. «İyi şanslar, dostum.»</p>

  <p>«Tanrım, bana yardım et, sanırım buna ihtiyacım olacak.»</p>

  <p><span class="t14">D</span>evlin sabahın üçünde uzaktan gelen bir patlama sesiyle uyandı. Kalkıp oturma odasına giderek perdenin arkasından dışarı baktı. Çok uzaklarda bir alev vardı.</p>

  <p>Tam o sırada İlse mutfağın ışığını açtı. «Ben de uyuyamadım. Biraz kahve yapacağım.» İlse üzerine sabahlığını giymiş, saçlarını da örmüştü, bu haliyle çok narin görünüyordu. Devlin gidip paltosunu aldı ve pijamasının üzerine giyerek masaya oturup bir sigara yaktı.</p>

  <p>«İki gün var, ama uçak için bir iniş yeri bulunamadı,» dedi. «Herhalde general sabırsızlanıyordur.»</p>

  <p>«O bugünün işini yarına bırakmayı sevmez,» dedi İlse.</p>

  <p>«En azından Fransa sahilinde uygun bir üs bulduk. Pilot da umut verici görünüyor.»</p>

  <p>«Doğru. <span class="t2">SS</span> Örgütü'nde bir Amerikalı, siciline bakılırsa iyi biri. Onunla tanışmak için sabırsızlanıyorum.»</p>

  <p>«Kocam da <span class="t2">SS</span> Örgütü'ndendi, biliyor muydunuz? Bir motorize kuvvet alayında başçavuştu.»</p>

  <p>«Üzgünüm,» dedi Devlin.</p>

  <p>«Bazen hepimiz çok kötü olabiliyoruz, Bay Devlin. Savaştan sonra Almanya perişan oldu.»</p>

  <p>«Ve Führer başa geçti.»</p>

  <p>«Çok şey vaat ediyordu. Yeniden gurur ve başarı elde edecektik. Ancak sonra kötü şeyler başladı, en kötüsü de Yahudilerdi.» Biraz duraksadı. «Benim büyük büyükannelerimden biri Yahudiydi. Kocam benimle evlenebilmek için özel izin almak zorunda kaldı. Bu benim sicilimde yazılı. Bazen geceleri uyanıp ya birisi bu konuda bir şeyler yapmaya karar verirse ne olur diye düşünüyorum.»</p>

  <p>Devlin onun ellerini avuçlarına aldı. «Hadi bakalım, küçük hanım, sakin ol, bazen hepimiz sabahın üçünde uyanınca böyle şeyler hissederiz.» Ilse'nin gözünde yaşlar vardı. «Bak şimdi seni güldüreceğim. Yapacağım şu küçük yolculukta ne kılığa gireceğim, bil bakalım!»</p>

  <p>Ilse gülümsemeye başlamıştı. «Bilmiyorum, söylesenize.»</p>

  <p>«Bir rahip.»</p>

  <p>Ilse'nin gözleri faltaşı gibi açıldı. «Siz bir rahip mi olacaksınız?» Gülmeye başladı. «Ah, Bay Devlin, hayır.»</p>

  <p>«Bekle de anlatayım. Benim dini geçmişimi duyunca şaşıracaksın. Gerçekten.» Ciddi bir ifadeyle başını salladı. «İngilizler bin dokuz yüz yirmi birde babamı astıktan sonra annemle birlikte Belfast'ta rahip olan yaşlı dayımın yanına gidip yaşamaya başladık. Dayım beni bir Cizvit okuluna gönderdi. Orada insanın kafasına dini zorla sokuyorlar.» Bir sigara daha yaktı. «Yani en az gerçek bir rahip kadar iyi rahip rolü yapabilirim.»</p>

  <p>«İnşallah ayin ya da günah çıkarma işleriyle filan ilgilenmek zorunda kalmazsınız.» Güldü. «Bir kahve daha alın.»</p>

  <p>«Aman Tanrım, böylece bana bir fikir verdiniz, bayan. Çantan nerede? Daha önce baktığımız dosyaları istiyorum.»</p>

  <p>İlse yatak odasına gidip dosyayı getirdi. «İşte burda.»</p>

  <p>Devlin dosyaya şöyle bir göz gezdirdikten sonra başını salladı. «Haklıymışım. Sicilinde yazılı. Steiner'ler eski bir Katolik ailesiymiş.»</p>

  <p>«Ne demek istiyorsunuz?»</p>

  <p>«Şu St. Mary Manastırı. Orası rahiplerin günah çıkarmak için sık sık ziyaret ettikleri bir yer. Oradakiler de ayinlere katılmadan önce günah çıkarmak zorundadırlar. Bunun İçin de bir rahip lazım.»</p>

  <p>«Yani Steiner'le böyle mi görüşeceksiniz?»</p>

  <p>«Öyle bir yerde bunu engelleyeceklerini sanmıyorum.» Sırıttı. «İyi bir fikir.»</p>

  <p>«Görünüşünüz konusunu düşündünüz mü?» diye sordu İlse.</p>

  <p>«O konuyu birkaç gün daha unutabiliriz. Daha sonra generalin sözünü ettiği film yapımcılarıyla görüşüp kendimi onların ellerine bırakacağım.»</p>

  <p>İlse başını salladı. «Şu Ayıbalığı dosyalarında bir şeyler bulmayı umalım. Yapılacak çok şey var.» Ayağa kalktı. «Neyse, sanırım artık yatacağım.» Dışardan siren sesleri geliyordu.</p>

  <p>Devlin gülümsedi. «Hayır, yatmayacaksın. Uslu bir kız gibi giyineceksin ve aşağı inip bodrumda güzel bir gece geçireceğiz. Beş dakikan var.»</p>

  <p><span class="t14">S</span>chellenberg, «Bir rahip mi? Bunu beğendim,» dedi.</p>

  <p>«Ben de,» dedi Devlin. «Bu bir üniforma gibi, anlıyorsunuz ya. Asker, postacı, kondüktör... bu insanların yüzlerini değil de genel görünüşlerini anımsarsınız. Dediğim gibi üniforma. Rahipler de öyledir.»</p>

  <p>Masanın başında St. Mary Manastırı'nın planını inceliyorlardı. «Bunları incelediniz, ne düşünüyorsunuz?» diye sordu Schellenberg.</p>

  <p>«Bakın bu plan çok ilginç.» Parmağıyla planlardan birini işaret etti. «Bin dokuz yüz onda manastır Katolik mezhebine takdis edildikten sonra planda bazı değişiklikler yapılmış.»</p>

  <p>«Ne demek istiyorsunuz?»</p>

  <p>«Londra'nın altı bir labirent gibidir, yeraltında bir kanalizasyon ağı var. Bir kez kentin altında yüzlerce mil uzunluğunda nehirler olduğunu okumuştum.»</p>

  <p>«Yani?»</p>

  <p>«Yedi yüz, sekiz yüz yıllık kanalizasyonlar, yeraltı nehirleri, tüneller ve kimse kazı yapana dek bunların yarısından bile haberdar değil. Manastırda da durum aynı. Şu plana bir bakın. Manastırın temelleri arasındaki yeraltı kemerlerinde su sızıntısı varmış. Bunu farkedip halletmişler. İşte planda da görünüyor.»</p>

  <p>«Çok ilginç,» dedi Schellenberg.</p>

  <p>«Suyun tünele akmasını sağlamak için kemerin duvarına bir ızgara takmışlar. Bu planda da belirtilmiş.»</p>

  <p>«Yani bir çıkış, öyle mi?»</p>

  <p>«Olabilir. Kontrol edilmesi gerekiyor.» Devlin elindeki kalemi bıraktı. «Orada neler olup bittiğini öğrenmemiz gerek. Belki de oraya girmek çok kolaydır. Bir avuç nöbetçi, gevşek bir disiplin.»</p>

  <p>«Öte yandan, sizi bekliyor da olabilirler.»</p>

  <p>«Ancak benim hâlâ Berlin'de olduğumu düşünürlerse, bekliyor olamazlar,» diye anımsattı Devlin.</p>

  <p>O sırada İlse heyecanlı bir tavırla içeri girdi. «İngiliz sağcı örgütlerini kontrol etmemi istemekte haklıymışsınız, general. Ayıbalığı'nda da adı geçen birini buldum.»</p>

  <p>«Kim?» diye sordu Schellenberg.</p>

  <p>«Shaw. Sir Maxwell Shaw.» Ilse iki büyük dosyayı masanın üzerine bıraktı.</p>
</body>
</html>
