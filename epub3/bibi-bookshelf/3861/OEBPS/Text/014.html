<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>SEKÝZÝNCÝ BÖLÜM</title>
</head>

<body>
  <h2><span class="t21">SEKİZİNCİ BÖLÜM</span></h2>

  <p><span class="t14">D</span>evlin Belfast'tan Heysham'a bilet bulamadı. Yedek listesi bile doluydu. Glasgow yolunu deneyecekti, ancak onun da öbüründen farkı yoktu. Geriye yalnızca Kartal Harekâtı için kullandığı Stranraer yolu kalıyordu. Belfast'ın kuzeyindeki Larne'den oraya geçecekti. Yol oldukça kısaydı ve özel bir tren vapur yolcularını Londra'ya dek götürüyordu, ama bu kez işi şansa bırakmayacaktı. Belfast'tan Larne'ye giden banliyö trenini yakalayarak limana gelince genel tuvalete girip kapıyı kilitledi. On beş dakika sonra dışarı çıktığında üzerinde üniforması vardı.</p>

  <p>Bu değişim hemen işe yaradı. Vapur doluydu, ancak askeri personel için her zaman yer vardı. Devlin Berlin'de kendisine verdikleri subay biletini çıkardı. Görevli onun binbaşı üniformasını, Askeri Haç Nişanı'nı ve rahip yakasını görünce bilete bile bakmadan Devlin'i hemen vapura aldı.</p>

  <p>Stranraer'de de tren çok kalabalık olmasına karşın, ona birinci sınıf vagonda bir yer verdiler. Stranraer'den Glasgow'a, Glasgow'dan Birmingham'a ve ordan da Londra'ya King's Cross garına vardığında saat sabahın üçüydü. Trenden iner inmez sirenleri duydu.</p>

  <p>1944'ün başında Luftwaffe bu kez daha güçlü uçaklarla Londra'ya gece saldırılarına başlamıştı. Devlin'in duyduğu siren Fransa'da Chartres'den gelen JU88 keşif uçaklarının yaklaştığını haber veriyordu. Bombardıman başladığında, Devlin de çevredeki binlerce insan gibi geceyi Londra'daki bir yeraltı tünelinde geçirdi. Mary Ryan güzel değildi, ancak ruh gibi garip bir görünüşü olduğu için insanların dikkatini çeken bir kızdı. Sağlığı hiçbir zaman iyi olmamıştı, buna bir de savaşın getirdiği sıkıntılar eklenince kızcağızın hali iyice kötüleşmişti. Yüzü hep solgun, gözlerinin altı da mor mordu ve bir bacağında doğuştan ağır bir sakatlık vardı. Daha on dokuz yaşında olmasına karşın çok daha yaşlı gösteriyordu.</p>

  <p><span class="t14">B</span>ir IRA eylemcisi olan babası savaştan hemen önce Dublin'deki Mbuntjoy Hapishanesi'nde kalp krizi geçirerek ölmüştü, annesi de 1940'da kanserden ölünce Mary'nin hayatta tek akrabası kalmıştı: Amcası Michael. Michael amca 1938'de karısı öldüğünden beri Londra'da tek başına yaşıyordu: Mary, Dublin'den Londra'ya taşındı, artık hem amcasının eviyle ilgileniyor hem de Wapping High Street'teki büyük bir bakkal dükkânında yardımcı olarak çalışıyordu. O sabah saat sekizde işe gittiğinde, dükkânın ve sokağın büyük bir kısmının moloz yığınına döndüğünü gördü. Orada durup ambulansları, yangını söndürmeye çalışan itfaiyecileri ve hâlâ hayatta olanları kurtarmaya çalışan yardım ekiplerini seyretti. Bir süre onlara yardım ettikten sonra siyah beresi ve eski yağmurluğuyla kaldırımda topallayarak yürümeye başladı. Küçük bir dükkâna uğrayıp biraz süt, bir somun ekmek ve amcası için de birkaç sigara aldıktan sonra yine evine doğru yürümeye devam etti. Tam Cable Wharf'a sapmıştı ki yağmur başladı.</p>

  <p>Eskiden nehrin kıyısında yirmi ev vardı. On beşi hava saldırıları sırasında yıkılmış, ama dört tanesi yeniden tamir edilmişti. Mary'yle amcası sonuncu evde yaşıyorlardı. Mutfak kapısına yan taraftaki terastan giriliyordu Mary parmaklıklara dayanıp az ötedeki Londra Kalesi'yle Tower Bridge'e baktı. Nehri çok sever ve seyretmekten hiç bıkmazdı. Londra doklarına gelip giden gemileri seyretmek çok zevkliydi. Terasın sonundan tahta merdivenlerle küçük özel bir dalgakırana inilirdi. Amcası oraya iki kayık bağlamıştı. Biri hafif bir sandal, öbürü de tek kamaralı, motorlu küçük bir tekneydi. Mary çevreye göz gezdirirken yağmurdan korunmaya çalışan bir adam gördü. Adamın üzerinde yağmurlukla siyah bir şapka, yanında da bir çanta vardı, sigara içiyordu.</p>

  <p>Mary olanca sesiyle seslendi. «Kimsiniz? Orası özel mülktür.»</p>

  <p>Adam, «İyi günler, genç bayan,» diye neşeyle karşılık verdi ve çantasını alıp yukarı çıktı.</p>

  <p>«Ne istiyorsunuz?» diye sordu Mary. Devlin gülümsedi.</p>

  <p>«Michael Ryan'ı arıyorum. Onu tanıyor musunuz?</p>

  <p>Kapıyı çaldım, ama kimse açmadı.»</p>

  <p>«Ben onun yeğeniyim, adım Mary. Michael amcam şimdi evde olmaz. Gece vardiyasında çalışıyor.»</p>

  <p>«Gece vardiyası mı?»</p>

  <p>«Evet. Saat ondan ona dek. On iki saat.»</p>

  <p>«Anlıyorum.» Devlin saatine baktı. «O halde bir buçuk saati daha var.»</p>

  <p>Genç kız onu içeri davet edip etmemekte kararsızlık çekiyordu, Devlin bunu farketmişti. Kız, «Sizi daha önce gördüğümü sanmıyorum,» dedi.</p>

  <p>«Buna hiç şaşırmadım, çünkü ben İrlanda'dan daha yeni geldim.»</p>

  <p>«O halde Michael amcamı tanıyorsunuz?»</p>

  <p>«Ah, evet, onunla çok eski arkadaşız. Adım Conlon. Peder Harry Conlon,» diye eklerken kızın rahip yakasını görebilmesi için yağmurluğunun önünü açmayı da ihmal etmedi.</p>

  <p>Kız hemen rahatlamıştı. «İçeri gelip beklemek istemez misiniz, peder?»</p>

  <p>«Sanmıyorum. Biraz yürür sonra geri dönerim. Çantamı burada bırakabilir miyim?»</p>

  <p>«Elbette.»</p>

  <p>Mary mutfak kapısını açtı, Devlin de onun peşinden içeri girip çantayı bıraktı.</p>

  <p>«Acaba St. Mary Manastırı'nı biliyor musun?»</p>

  <p>«Elbette. Wapping High Street'ten Wapping Wall'a doğru gidin. Nehrin üzerindeki St. James Merdivenleri'nin hemen yanında. Buradan bir mil kadar uzaklıkta.»</p>

  <p>Devlin dışarı çıktı. «Harika bir manzaranız var. Dickens'ın bir kitabı kayıklarıyla Thames'de boğulmuş olan insanların cesetlerini arayan bir babayla kızını anlatır.»</p>

  <p><span class="t11">«Ortak Dostumuz,»</span> dedi Mary. «Kızın adı da Lizzie'ydi.»</p>

  <p>«Aman Tanrım, kızım, sen çok mu okursun?»</p>

  <p>Kız Devlin'e ısındığını hissetmişti. «Kitaplar her şey demektir.»</p>

  <p>«Doğru.» Devlin şapkasına dokunarak onu selamladı. «Yine geleceğim.»</p>

  <p>Onun ayak sesleri terasta yankılanırken Mary kapıyı kapattı.</p>

  <p>Hava saldırıları sırasında Londra doklarına verilen hasar Wapping High Street'ten rahatlıkla görülebiliyordu, ancak işin şaşırtıcı yanı, burası hâlâ çok hareketliydi, her yerde gemiler vardı.</p>

  <p>Devlin kendi kendine, «Yaşlı Adolf burayı görse ne derdi acaba?» diye mırıldandı.</p>

  <p>St. Mary Manastırı'nı bulmakta hiç güçlük çekmedi. Manastır nehrin karşısında yüksek gri duvarlarla çevrili bir yerdi. Yıllar boyunca şehrin pisliğiyle iyice kararmıştı, tepede de küçük bir çan kulesi vardı. Büyük meşe kapı ardına dek açık duruyordu.</p>

  <p>Yandaki tabelada, «St. Mary Manastırı, Başrahibe Maria Palmer,» yazıyordu. Devlin duvara dayanıp bir sigara yakarak içeriyi gözlemeye başladı. Bir süre sonra mavi üniformalı bir kapıcı göründü. Adam merdivenlerin başında durup bir süre yola baktıktan sonra yine içeri girdi.</p>

  <p>Aşağıda nehirle duvar arasında çamur ve çakıl taşları, az ötede de merdivenler vardı. Devlin merdivenlerden indi, çakıl taşlarının üzerinde yürürken aklı mimarın çizimleriyle eski drenaj tünelindeydi. O sırada neredeyse bütünüyle sularla kaplanmış olan kemerli girişi gördü.</p>

  <p>Sonra yine yola çıkıp manastırın az ötesindeki köşede Mavnacı adında bir han buldu. Bara girdi. Başörtü takmış pantolonlu genç bir kadın yerleri siliyordu. Kadın şaşkın bir ifadeyle ona baktı.</p>

  <p>«Evet, ne istiyorsunuz? Saat on bire dek açık değiliz.»</p>

  <p>Devlin yağmurluğunun düğmelerini çözünce kadın onun rahip yakasını gördü.</p>

  <p>«Sizi rahatsız ettiğim için özür dilerim. Adım Conlon, Peder Conlon.»</p>

  <p>Kadının boynunda bir zincir vardı. Devlin bunun ucunda çarmıha gerilmiş bir İsa figürü olduğunu gördü. Kadının tavrı değişmişti.</p>

  <p>«Sizin için ne yapabilirim, peder?»</p>

  <p>«Buraya geleceğimi öğrenince bir meslektaşım bir dostunu görmemi rica etti. St. Mary Manastırı'nda günah çıkaran papaz. Ancak aptallığımdan adını unuttum.»</p>

  <p>«Peder Frank olmalı.» Kadın gülümsedi. «Yani biz ona öyle hitap ederiz. Peder Frank Martin. Yolun sonundaki St. Patrick Kilisesi'nde görevli, aynı zamanda manastırı da idare ediyor. O yaşta bu kadar işle nasıl uğraşıyor, Tanrı bilir. Ona yardım eden kimse yok, sanırım hepsi savaş yüzünden.»</p>

  <p>«St. Patrick dediniz, değil mi? Tanrı sizden razı olsun.»</p>

  <p>Devlin böyle söyleyerek dışarı çıktı. Kilisenin olağanüstü hiçbir özelliği yoktu. İngiltere'deki pek çok Katolik kilisesi gibi, İngiliz yasalarındaki değişiklikler Hıristiyan dininin o kolunu meşru kıldıktan sonra eski Viktorya mimarisiyle yapılmıştı. Bütün kiliselerde bulunan o koku, mumlar, tütsü ve dini figürler burada da vardı. Cizvit eğitimi görmüş olmasına karşın, bunlar Devlin İçin hiçbir zaman bir şey ifade etmemişlerdi. Sıralardan birine oturdu, bir süre sonra Peder Martin odasından çıkıp mihrabın önünde diz çöktü. Yaşlı adam dizlerinin üzerinde dua ederken Devlin ayağa kalkıp sessizce dışarı çıktı.</p>

  <p><span class="t14">M</span>ichael Ryan bir seksenin biraz üzerindeydi ve altmış yaşında olmasına karşın çok daha genç görünüyordu. Mutfak masasında otururken üzerinde siyah deri bir ceket, beyaz bir atkı, yanında da tüvit bir kasket vardı. Mary'nin ona verdiği büyük bardakla çay içiyordu.</p>

  <p>«Conlon dedin, değil mi?» Başını salladı. «Hiç Conlon adında bir arkadaşım olmadı. Dahası, hiç rahip olan bir arkadaşım yok.»</p>

  <p>O sırada mutfak kapısı çalınınca Mary gidip kapıyı açtı. Devlin yağmurdan ıslanmış bir halde kapıdaydı.</p>

  <p>«Tanrım, ne yağmur,» diyerek içeri girdi.</p>

  <p>Ryan kaşlarını çatmış ona bakıyordu, birden yüzünde şaşkın bir ifade belirdi.</p>

  <p>«Aman Tanrım. Olamaz... Liam Devlin. Sen misin?»</p>

  <p>Ayağa kalktı ve Devlin ellerini onun omuzlarına koydu. «Yıllar lehine işlemiş, Michael.»</p>

  <p>«Ama sen, Liam, sana ne yaptılar?»</p>

  <p>«Yo, gördüğün her şeye inanma. Görünüşümü biraz değiştirmem gerekti. Yaşıma birkaç yıl daha ekledim.»</p>

  <p>Şapkasını çıkarıp parmaklarını o kısacık gri saçlarında gezdirdi. «Saçımın rengini kimyasal bir maddeye borçluyum.»</p>

  <p>«Hadi, gir içeri.» Ryan kapıyı kapattı. «Acelen filan mı var?»</p>

  <p>«Onun gibi bir şey, Uzun hikâye.»</p>

  <p>Ryan, «Bu benim yeğenim, Mary,» dedi. «Ağabeyim Seamus'u anımsıyor musun? Mountjoy Hapishanesi'nde ölmüştü hani.»</p>

  <p>«Biliyorum, çok iyi adamdı.»</p>

  <p>«Mary, bu benim eski dostum Liam Devlin.»</p>

  <p>Bu adın kızın üzerinde uyandırdığı etki biraz olağanüstüydü. Sanki içinde bir ışık yanmış gibi yüzünde kutsal bir ifade belirdi.</p>

  <p>«Siz Liam Devlin misiniz? Aman Tanrım, küçüklüğümden beri sizin hakkınızda öyle çok şey duydum ki.»</p>

  <p>«Umarım bunlar kötü şeyler değildir,» dedi Devlin.</p>

  <p>«Oturun... lütfen. Biraz çay alır mıydınız? Kahvaltı ettiniz mi?»</p>

  <p>«Sahi, etmedim.»</p>

  <p>«Yumurtayla biraz da Michael amcamın karaborsadan aldığı beykından var. Size şimdi hazırlarım.»</p>

  <p>Kız ocağın başında uğraşırken Devlin de paltosunu çıkarıp Ryah'ın yanına oturdu.</p>

  <p>«Burda telefonunuz var mı?»</p>

  <p>«Evet. Holde.»</p>

  <p>«Güzel. Daha sonra bir yeri aramam gerek.»</p>

  <p>«Ne oluyor, Liam? IRA yine Londra'da çalışmaya mı başladı?»</p>

  <p>«Bu kez IRA'dan değilim. Doğruyu söylemek gerekirse, Berlin'denim.»</p>

  <p>«Örgütün Almanlarla bazı işler çevirdiklerini duymuştum, ama bunun amacı ne, Liam? Yoksa onların yaptıklarını onaylıyor musun?»</p>

  <p>«Çoğu Nazi köpeği,» dedi Devlin. «Bak dinle, onların amacı savaşı kazanmak, benimkiyse birleşmiş bir İrlanda. Onlarla para için bazı anlaşmalar yaptım, para örgüt adına bir İsviçre bankasına yatırıldı.»</p>

  <p>«Yani şimdi onlar için buradasın. Neden?»</p>

  <p>«İngiliz Gizli Servisi onların bir adamını St. Mary Manastırı'nda tutuyor. Yarbay Steiner adında biri. Bu adam iyi biri, üstelik Nazi de değil. Bu konuda bana güvenmelisin. Şimdi Almanlar bu adamı geri istiyorlar. Ben de bu nedenle buradayım.»</p>

  <p>«Onu kaçırmak için mi?» Ryan başını salladı. «Senin gibi başka biri daha asla olmadı. Tam bir delisin.»</p>

  <p>«Seni bu işe fazla karıştırmamaya çalışacağım, ancak biraz yardıma ihtiyacım var. Çok zor bir şey olmayacak, söz veriyorum. Bunu senden eski günlerin hatırına isteyebilirdim, ama öyle yapmayacağım.»</p>

  <p>Devlin çantasını masanın üzerine koyup açtı. Elbiseleri kaldırdıktan sonra, parmağını altta bir yere bastırınca parayı gizlediği bölme açıldı. Oradan bir deste para çıkarıp masanın üzerine koydu. «Bin pound, Michael.»</p>

  <p>Ryan parmaklarını saçlarının arasında gezdirdi. «Tanrım, Liam, ne diyebilirim?»</p>

  <p>Mary ikisinin önüne de birer tabak beykınlı yumurta koydu.</p>

  <p>«Bay Devlin hakkında anlattığın öykülerden sonra ondan bir kuruş bile alman ayıp. Bu işi parasız yapmak bile seni mutlu etmeli.»</p>

  <p>Devlin, «İşte gençlik,» diyerek kolunu kızın beline doladı, «Ne olursa olsun, düşlerini asla unutma, kızım.» Ryan'a döndü. «Eee, Michael?»</p>

  <p>«Tanrım, Liam, insan bu dünyaya bir kez geliyor, ama zayıf bir adam olduğumu göstermek için bin sterlini alacağım.»</p>

  <p>«O halde başlayabiliriz. Burda bir tabancan var mı?»</p>

  <p>«Yatak odamda döşemelerin altında savaş öncesinden kalma Luger marka bir tabancam var. Kurşunlarıyla birlikte beş yıldır orada duruyor&gt;</p>

  <p>«Ben kontrol ederim. Burada kalmam sizin için uygun mu? Fazla sürmez.»</p>

  <p>«Olur. Bir sürü odamız var.»</p>

  <p>«Bir de araba sorunu var. Dışarıda siyah bir taksi gördüm. Onu kullanabilir miyiz?»</p>

  <p>«Hangarda bir Ford kamyonum var. Yalnızca arasıra kullanırım. Anlarsın ya, benzin sorunu yüzünden.»</p>

  <p>«Güzel. Şimdi eğer izin verirsen, telefonunuzu kullanacağım.»</p>

  <p>«Tabii, buyur.»</p>

  <p>Devlin kapıyı kapatıp telefonun bulunduğu odada yalnız kaldı. Danışma servisini arayıp Shaw'ların numarasını sordu. İki üç dakika bekledikten sonra kız ona numarayı verdi. Devlin numarayı bir kenara yazarak telefonun yanındaki koltuğa oturup bir süre düşündü, ardından da telefonu kaldırıp santralı arayarak numarayı verdi. Az sonra karşı tarafın telefonu çaldı ve bir kadın sesi, «Charbury üç-bir-dört,» diye yanıt verdi.</p>

  <p>«Acaba Sir Maxwell Shaw evdeler mi?»</p>

  <p>«Hayır, değil. Kim arıyor?»</p>

  <p>Devlin şansını denemeye karar verdi. Dosyadan anımsadığına göre kadın yine genç kızlık adını kullanıyordu.</p>

  <p>«Acaba siz Bayan Lavinia Shaw mısınız?»</p>

  <p>«Evet. Siz kimsiniz?»</p>

  <p>«Şahin hâlâ bekliyor mu? Şimdi saldırı zamanı.» İstediği etkiyi yapmıştı.</p>

  <p>«Oh, Aman Tanrım!» Lavinia Shaw başka ne diyeceğini bilemedi.</p>

  <p>Devlin biraz bekledikten sonra, «Orada mısınız, Bayan Shaw?» diye sordu.</p>

  <p>«Evet, buradayım» «Bir an önce sizi ve ağabeyinizi görmeliyim. Çok acil.»</p>

  <p>«Ağabeyim Londra'da. Hukuk müşavirini görmesi gerekiyordu. Ordu ve Donanma Kulübü'nde kalıyor. Bana orada yemek yiyip öğleden sonraki trenle döneceğini söyledi.»</p>

  <p>«Harika. Onunla konuşup beni beklemesini söyleyin. Saat iki diyelim. Adım Conlon, Binbaşı Harry Conlon.»</p>

  <p>Kısa bir sessizlik oldu.</p>

  <p>«Geliyor mu?»</p>

  <p>«Ne geliyor mu, Bayan Shaw?»</p>

  <p>«Biliyorsunuz... saldırı.»</p>

  <p>Devlin gülmemek için kendini zor tuttu. «Ağabeyinizle görüştükten sonra yine konuşacağız.»</p>

  <p>Yeniden mutfağa döndüğünde Ryan hâlâ masada oturuyor, kız da lavaboda bulaşıkları yıkıyordu.</p>

  <p>«Her şey yolunda mı?» diye sordu Mary.</p>

  <p>«Evet. Her yolculuğun bir ilk adımı vardır.» Çantasını açtı. «Acaba bana odamı gösterebilir miydin? Üzerimi değiştirmem gerek.»</p>

  <p>Mary onu yukarı çıkararak nehre bakan yatak odalarından birine götürdü. Devlin çantasını açtı ve üniformasını çıkarıp yatağın üzerine koydu. Smith-Wesson'la tabancalığını da çantadan çıkararak yatağın altına yerleştirdi. Koridorun sonunda bir banyo vardı. Oraya gidip çabucak traş ordu, saçlarını taradı ve yine odasına dönüp üzerini değiştirdi.</p>

  <p>On beş dakika sonra üniformasıyla oldukça gözalıcı bir halde aşağı indi.</p>

  <p>«Aman Tanrım, Liamm, bugünü göreceğim hiç aklıma gelmemişti.»</p>

  <p>«Eskiler ne der bilirsin, Michael,» dedi Devlin. «Kurt avlayacaksan, kurt kılığına girmelisin.»</p>

  <p>Mary'ye dönüp gülümsedi. «Şimdi, sevgili kızım, bir fincan daha çay öyle iyi gelir ki.»</p>

  <p>O anda zavallı kızcağız ona iyice âşık olmuştu. Kızardığını hissederek arkasını döndü.</p>

  <p>«Tabii, Bay Devlin. Size hemen taze çay yaparım.»</p>

  <p><span class="t14">O</span>rdu ve Donanma Kulübü, Pal Mall'da Venedik stilinde yapılmış kasvetli bir yerdi. Kulübün yönetim kurulu Viktorya zamanından beri rezalete karışan ya da başı derde giren üyelerine karşı gösterdiği yumuşaklıkla ünlüydü. Sir Maxwell Shaw da buna bir örnekti. 18-B yasasıyla ceza görmüş olmasına karşın, kimse onun kulüpten çıkarılması gerektiğini düşünmemişti. Ne de olsa, ülkesine kahramanca hizmet verirken yaralanıp gazilik nişanı almış bir subay ve bir centilmendi. Shaw sabah salonunda oturmuş, bir yandan garsonun az önce getirdiği İskoç viskisini içiyor, bir yandan da kız kardeşinin şaşırtıcı telefonunu düşünüyordu. Bu kadar zaman sonra çağrı gelmesi gerçekten inanılmaz bir şeydi. Heyecanlandığını hissediyordu. Yıllardır kendini böyle hissetmemişti. Bir viski daha istemişti ki, tam o sırada kapıcı ona yaklaştı.</p>

  <p>«Konuğunuz geldi, Sir Maxwell.»</p>

  <p>«Konuğum mu?»</p>

  <p>«Binbaşı Conlon. Kendisini içeri alayım mı?»</p>

  <p>«Evet. Elbette. Acele et.»</p>

  <p>Shaw ayağa kalkıp kravatını düzeltirken kapıcı Devlin'le birlikte geri döndü.</p>

  <p>Devlin elini uzatıp neşeyle, «Harry Conlon. Sizinle tanıştığım için memnun oldum, Sir Maxwell,» dedi.</p>

  <p>Shaw üniforma değil de rahip yakası yüzünden çok şaşırmıştı. Onlar el sıkışırlarken garson onun viskisini getirdi.</p>

  <p>«Siz de alır mıydınız, binbaşı?»</p>

  <p>«Hayır, teşekkürler.»</p>

  <p>Garson gidince Devlin oturup bir sigara yaktı.</p>

  <p>«Biraz şaşırmış gibisiniz, Sir Maxwell.»</p>

  <p>«Şey, tabii, elbette şaşırdım. Yani bütün bunlar ne demek oluyor? Siz kimsiniz?»</p>

  <p>Devlin, «Şahin hâlâ bekliyor mu?» diye sordu. «Çünkü şimdi saldırı zamanı.»</p>

  <p>«Evet, ama... »</p>

  <p>«Aması filan yok, Sir Maxwell. Uzun zaman önce Werner Keitel sizi ve kardeşinizi bu işte görev almaya ikna ettiğinde bir söz verdiniz, öyle değil mi? Şimdi bu sözü tutacak mısınız yoksa vaz mı geçiyorsunuz? Söyleyin.»</p>

  <p>«Yani bana verecek bir işiniz olduğunu mu söylüyorsunuz?»</p>

  <p>«Yapılacak bir iş var.»</p>

  <p>«Saldırı sonunda geliyor demek?»</p>

  <p>«Henüz değil, ama yakın. Bizimle misiniz?»</p>

  <p>Devlin önce onu sıkıştırmayı düşünmüştü, ancak şimdilik buna hiç gerek yoktu. Shaw bir dikişte Viskisini bitiriverdi.</p>

  <p>«Elbette, sizinleyim. Benim ne yapmamı istiyorsunuz?»</p>

  <p>«Gelin biraz yürüyelim,» dedi Devlin. «Yolun karşısındaki park çok güzel.»</p>

  <p><span class="t14">Y</span>ağmur başlamıştı. O sırada vestiyerde kimse olmadığı için Shaw melon şapkasını, yağmurluğunu ve şemsiyesini kendi bulmak zorunda kaldı. Üst üste duran paltoların arasında askeri bir trençkot vardı. Devlin de onu alıp giyerek Shaw'un ardından dışarı çıktı. St. James Parkı'na gidip gölün kenarında Buckingham Sarayı'na doğru yürüdüler. Shaw şemsiyesini açmıştı. Bir süre sonra ağaçlık bir alan gelince Devlin bir sigara yaktı.</p>

  <p>«Siz de ister misiniz?»</p>

  <p>«Şu anda hayır. Benden yapmamı istediğiniz şey nedir?»</p>

  <p>«Savaştan önce kız kardeşiniz bir Tiger Moth kullanırmış. O uçak hâlâ duruyor mu?»</p>

  <p>«Otuz dokuz kışında RAF eğitim amacıyla onu aldı.»</p>

  <p>«Kız kardeşinizin hangar olarak kullandığı ambar hâlâ duruyor mu?»</p>

  <p>«Evet.»</p>

  <p>«Ya pist olarak kullandığı alan? Sanırım oraya South Meadow diyordunuz? Savaştan filan bozulmamıştır umarım.»</p>

  <p>«Hayır, Shaw Malikânesi'nin çevresinde eskiden bizim olan arazide şimdi koyunlar otluyor.»</p>

  <p>«South Meadow hâlâ sizin mi?»</p>

  <p>«Elbette. Bu önemli mi?»</p>

  <p>«Öyle sayılır. Yakında Fransa'dan bir uçak gelecek.»</p>

  <p>Shaw'un yüzü adeta canlanmış gibiydi. «Sahi mi? Ne için?»</p>

  <p>«Beni ve benimle birlikte bir adamı almak için. Ne kadar az şey bilirseniz o kadar iyi, ama bu adam çok önemli biri. Bu söylediklerim size bir sorun yaratacak mı?»</p>

  <p>«Aman Tanrım, hayır. Yardım edebileceğim için memnunum.» Shaw hafifçe kaşlarını çattı. «Siz Alman değilsiniz, sanırım?»</p>

  <p>«İrlandalıyım,» dedi Devlin. «Ama aynı taraftayız. Wernel Keitel size bir telsiz vermişti. Hâlâ duruyor mu?»</p>

  <p>«İşte bu olmadı, dostum. Korkarım durmuyor. Kırk birde hükümet şu aptal yasayı getirdi, biliyorsunuz. Birkaç ay hapishanede yattım.»</p>

  <p>«Biliyorum.»</p>

  <p>«Kadınların nasıl olduklarını bilirsiniz. Kız kardeşim, Lavinia çok korktu. Polisin her an gelip evi altüst edeceğini düşünüyordu. Arazimizin çevresinde pek çok bataklık vardır. Lavinia telsizi , oraya attı işte.» Shaw kaygılanmış gibi görünüyordu, «Bu bir sorun yaratır mı?»</p>

  <p>«Yalnızca geçici bir sorun. Evinize bugün dönüyorsunuz, değil mi?»</p>

  <p>«Evet.»</p>

  <p>«Güzel. Sizinle bağlantı kurarım. Yarın ya da öbür gün.» Devlin sigarasını yere attı ve, «Tanrım, şu yağmura bakın. İşte Londra. Hep aynı,» diyerek oradan uzaklaştı.</p>

  <p>Cable Wharf'taki evin terasına çıktığında yağmur hâlâ aynı şiddetle devam ediyordu. Motorlu teknenin güvertesinde bir tente vardı. Mary burada oturmuş, yağmurdan uzak kitap okuyordu.</p>

  <p>«Orda keyfin yerinde mi?» diye seslendi Devlin.</p>

  <p>«Evet. Michael amca mutfakta. Size bir şey getireyim mi?»</p>

  <p>«Hayır, şimdilik iyiyim.»</p>

  <p>Devlin içeri girdiğinde Ryan masada oturuyordu. Masanın üzerine gazete kâğıtları sermiş, bir Luger tabancanın parçalarını yağlıyordu. «Ah, Liam, bunun nasıl yapıldığını unutmuşum.»</p>

  <p>«Bir dakika beklersen, üzerimi değiştirip ben yaparım.»</p>

  <p><span class="t14">D</span>evlin beş dakika sonra üzerinde siyah pantolon ve siyah polo yakalı bir süveterle döndü. Luger'in parçalarını alıp yağlamaya başladı, işi bitince de silahı ustalıkla biraraya getirdi.</p>

  <p>Ryan, «Nasıl gitti?» diye sordu.</p>

  <p>«Bir deliyle buluşma ne kadar iyi gidebilirse, o kadar iyi. Michael, çatlak bir İngiliz aristokratıyla uğraşıyorum. Adam öyle kaçık ki hâlâ bir Alman saldırısı bekliyor, üstelik bunu söylerken ayık.»</p>

  <p>Ryan'a Shaw Malikânesi'ni ve Shaw'la kız kardeşini anlattı. Bitirdiğinde Ryan, «İkisi de biraz deli galiba,» dedi.</p>

  <p>«Evet, ancak sorun şu ki benim bir telsize ihtiyacım var, onların telsizleri de yok.»</p>

  <p>«O halde ne yapacaksın?»</p>

  <p>«Faal hizmet ünitesiyle uğraştığım o eski günleri düşünüyordum. Silahları, hatta yeraltı kaynaklarından gelen patlayıcıları bile vardı. Öyle değil mi?»</p>

  <p>Ryan başını salladı. «Doğru.»</p>

  <p>«Ve anımsadığım kadarıyla, Michael, sen pek çok adam tanırdın.»</p>

  <p>«O çok zaman önceydi.»</p>

  <p>«Hadi, Michael. Hâlâ bir savaş var, karaborsada da petrolden sigaraya dek her şey bulunuyor. Tıpkı Berlin'deki gibi. Bana sakın bu işlerle bir ilgin olmadığını söyleme, üstelik Londra'da taksi şoförlüğü yaparken.»</p>

  <p>«Pekâlâ.» Ryan teslim olur gibi elini kaldırdı.. «Bir telsiz istiyorsun, ancak istediğin telsiz ordu malı olmalı.»</p>

  <p>«Doğru.»</p>

  <p>«Bir arka sokak satıcısına gitmek doğru olmaz.»</p>

  <p>İkisi de bir süre hiç konuşmadılar. Devlin silahı yine parçalarına ayırıp bir bezle temizlemeye başladı.</p>

  <p>«O halde kime gideceğim?»</p>

  <p>«Carver adında bir adam var... Jack Carver. Onun da bir kardeşi var, Eric.»</p>

  <p>«Nedir bunlar, karaborsacı mı?»</p>

  <p>«Ondan da öte. Jack Carver bugünlerde Londra'nın en güçlü gangsteri. Her işte; ama her işte parmağı var. Yalnızca karaborsada değil. Fahişeler, kumar, koruma. Aklına ne gelirse.»</p>

  <p>«Ben de Dublin'de öyle bir adam tanırdım,» dedi Devlin. «Hiç de fena değildi.»</p>

  <p>«Jack Carver tam malın gözü, genç Eric ise kadın delisi. Sokaktaki bütün kızlar ondan korkar. Cesetleri çimentoya batırıp yollara döşeme fikri New York'lu gangsterlerin değildir. Onlara bir fikrin patentini Jack Carver vermiş. Tâ otuz altıda faal hizmet ünitesine silahlarla patlayıcıları sağlayan da o zaten. İşin içinde para olduğunu bilse, büyükannesini bile Almanlara satar o.»</p>

  <p>«Vay canına,» dedi Devlin. «Carver'in her işte parmağı olduğuna göre, belki bana bir telsiz de...»</p>

  <p>«Kesinlikle.»</p>

  <p>«Güzel. Onu nerede bulabilirim?»</p>

  <p>«Buradan birkaç mil ötede, Limehousa'da bir dans salonu var. Adı Astoria Balo Salonu. Carver oranın sahibidir. Yukarıda da büyük bir dairesi var. Orayı çok sever. Kardeşi de kendine oradan kız seçer.»</p>

  <p>«Herhalde Carver da aynı şeyi yapıyordur.»</p>

  <p>«Hayır, Liam. Kızlar onu hiç mi hiç ilgilendirmez.»</p>

  <p>Devlin başını salladı. «Anlıyorum.»</p>

  <p>İnanılmaz bir el çabukluğuyla Luger'in parçalarını yine biraraya getirdi.</p>

  <p>«Tanrım, bu işte ne kadar hızlısın,» dedi Ryan.</p>

  <p>«Yalnızca bir hüner, Michael.» Devlin yağlı gazete kâğıtlarını birbirine sarıp lavabonun altındaki çöp kutusuna attı. «Şimdi de, sanırım nehir kıyısında kısa bir yürüyüş yapacağız. Bir konuda senin fikrini almak istiyorum.»</p>

  <p>Devlin tekneye indiğinde Mary hâlâ kitap okuyordu. Nehrin üzerinde hafif bir sis vardı. Devlin Ordu ve Donanma Kulübü'nden yürüttüğü askeri trençkotu giymişti. Ellerini cebine sokup parmaklığa dayandı.</p>

  <p>«Ne okuyorsun?»</p>

  <p>Mary ona kitabı gösterdi..<span class="t11">«Ortak Dostumuz,»</span></p>

  <p>«İşe başladım.»</p>

  <p>Kız ayağa kalktı. «Önümüzdeki birkaç gün sis olacak. Hem de çok koyu bir sis.»</p>

  <p>«Nerden biliyorsun?»</p>

  <p>«Emin değilim, ama bu konuda hep haklı çıkarım. İlk önce kokudan anlıyorum.»</p>

  <p>«Peki sisi seviyor musun?»</p>

  <p>«Oh, evet. Sis olunca kendi dünyanda kapalı kalırsın.»</p>

  <p>«Zaten hepimizin aradığı da bu değil mi?» Kızın koluna girdi. «Michael amcanla birlikte nehrin kıyısında kısa bir yürüyüş yapacağız. Neden sen de bizimle geliniyorsun? Tabii yapacak daha iyi bir işin yoksa.»</p>

  <p>Ryan'ın taksisiyle St. Mary Manastırı'na gittiler ve yolun kenarına park ettikten sonra girişi gözlemeye başladılar. Dışarıda zeytin yeşili bir Morris limuzin vardı. Yanında da <span class="t11">'Askeri Polis'</span> yazılıydı. Tam o sırada Teğmen Benson'la bir onbaşı dışarı çıktılar ve arabaya binip uzaklaştılar.</p>

  <p>«Ön kapıdan bir yere gidemezsin,» dedi Ryan. «Biri olmazsa öbürünü denersin. Hadi biraz yürüyelim.»</p>

  <p>Devlin'in daha önce yürüdüğü çakıllı yol biraz daha genişlemişti. Ryan'a kemeraltı yolu göstermek için durunca, oranın da biraz daha genişlemiş olduğunu gördü.</p>

  <p>«Daha bu sabah burası sular altındaydı.»</p>

  <p>«Thames gelgit etkisi çok içerilere kadar ulaşan bir nehirdir, Liam. Bazen orası bütünüyle sular altında bile kalabilir. Bu önemli bir şey mi?»</p>

  <p>«Burası manastırın içine dek uzanıyor. Planlara göre, manastırın özel ibadet yerinin altında kemere doğru bir ızgara var.»</p>

  <p>«O halde oraya bir bakmalısın.»</p>

  <p>«Elbette, ama şimdi değil. Daha sonra hava karardığında.» Yağmur iyice şiddetlenmişti.</p>

  <p>Ryan, «Tanrı aşkına, surdan gidelim,» diyerek merdivenlere koştu.</p>

  <p>Bu arada Devlin de Mary'nin koluna girdi. «Acaba dolabının bir köşesinde güzel bir elbisen var mı? Çünkü eğer varsa, seni bu akşam dansa götüreceğim.»</p>

  <p>Kızcağız durup ona bakakaldı. Yeniden yürümeye başladığında aksaması daha da belirginleşmişti sanki.</p>

  <p>«Ben dans etmem, Bay Devlin. Edemem.»</p>

  <p>«Yo, edebilirsin, hayatım. Kafana koyduktan sonra bu dünyada yapamayacağın şey yoktur.»</p>
</body>
</html>
