<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t13">Belfast 1975</span></p>

  <h2><span class="t21">ON ALTINCI BÖLÜM</span></h2>

  <p><span class="t14">S</span>aat neredeyse sabahın dördü olmuştu. Devlin ayağa kalkıp kapıyı açtı. Kent şimdi çok sessizdi, ama keskin bir duman kokusu vardı. Yağmur başlamıştı, Devlin ürperdiğini hissederek bir sigara yaktı.</p>

  <p>«Belfast'ta kötü bir geceden daha berbat bir şey yoktur.»</p>

  <p>«Bir şeyi merak ediyorum,» dedim. «Dougal Munro'yla bir daha hiç ilginiz oldu mu?»</p>

  <p>«Ah, evet.» Başını salladı. «Hem de birkaç kez. Dougal balık tutmaya bayılır.»</p>

  <p>Yine onun ciddi olmadığını düşündüğüm için bir daha denedim. «Peki, sonra ne oldu? Dougal Munro bu işi örtbas etmeyi nasıl başardı?»</p>

  <p>«Unutma ki, Steiner'in gerçekten kim olduğunu yalnızca Munro'yla Carter biliyorlardı. Zavallı Teğmen Benson, Rahibe Maria Palmer ve Peder Martin'e göre ise sıradan bir savaş esiriydi. Yalnızca bir Luftwaffe subayı.»</p>

  <p>«Ya Michael Ryanl'a yeğeni? Ve Shaw'lar?»</p>

  <p>«O yılın başında Luftwaffe yine Londra'yı bombalamaya başladı. Bu da İngiliz Gizli Servisi'nin işine yaradı.»</p>

  <p>«Neden?»</p>

  <p>«Çünkü saldın sırasında pek çok insan öldü. Örneğin Sir Maxwell Shaw'la kız kardeşi Lavinia bin dokuz yüz kırk dört ocağında bir Luftwaffe saldırısı sırasında Londra'da öldüler. <span class="t11">Times'</span><span class="t11">ı</span><span class="t11">n</span> o ayki sayısına bakabilirsin. O sayıda bir ölüm ilanı bulacaksın.»</p>

  <p>«Ya Michael Ryan'la Mary? Jack ve Erle Carver?»</p>

  <p>«Onlar <span class="t11">Times'a</span> geçmediler, ama öbürleriyle aynı yere gittiler, Kuzey Londra'daki krematoryuma. Bir avuç kül, hepsi o kadar, otopsiye filan da gerek görülmedi, Hepsinin saldırı sırasında ölü bulundukları söylendi.»</p>

  <p>«Hiçbir şey değişmiyor,» dedim. «Ya öbürleri?»</p>

  <p>«Canaris fazla yaşamadı. O yıl gözden düştü, sonra da temmuz ayında Hitler'e yapılan bir suikast başarısızlığa uğradı. Canaris de bir grup adamla birlikte tutuklandı. Savaşın son haftasında onu öldürdüler. Rommel'in de bu işe karışıp karışmadığı kesin olarak bilinemedi, ama Führer onun da bu işte parmağı olduğunu düşünüyordu. Halkın kahramanı olmuş birini hain diye ortaya atmak doğru olmayacağı İçin ailesinin korunacağına söz verilerek intihar etmesine izin verildi.»</p>

  <p>«Vay alçaklar.»</p>

  <p>«Sonunda sığınağına gizlenen Führer'e ne olduğunu hepimiz biliyoruz. Himmler ise kaçmayı denedi. Sakalını kesti filan ama bir yararı olmadı. Yakalanınca da siyanür içti.»</p>

  <p>«Ya Schellenberg?»</p>

  <p>«Walter, ne zeki adamdı. Geri dönünce Himmler'i kandırdı. Onu zararsız hale getirip kaçtığımızı söyledi. Tabii o kurşun yarası da işe yaramıştı. Savaşın sonlarına doğru Birleşik Gizli Servisler'in başkanı oldu. Savaş suçu davalarında tek bir suçtan yargılandı: SS gibi yasal olmayan bir örgütün üyesi olmak. Duruşmada pek çok tanık onun lehine ifade verdi, bunların arasında Yahudiler de vardı. Birkaç yıl hapishanede kaldıktan sonra serbest bırakıldı. Ve elli birde İtalya'da öldü, kanserden.»</p>

  <p>«Demek böyle.»</p>

  <p>Başını salladı. «Hitler'in yaşamını kurtardık. Doğru mu yaptık?» Omuzlarını silkti. «O sırada iyi bir fikir gibi görünüyordu, ama o dosyanın neden yüz yıl gizli tutulacağını anlıyorum.»</p>

  <p>Yine kapıyı açıp dışarı baktı.</p>

  <p>«Ya sonra ne oldu?» diye sordum. «Size, Steiner'e ve Asa Vaughan'a? Savaştan sonra bir Amerikan üniversitesinde profesörlük yaptığınızı biliyorum. Ama bu arada ne oldu?»</p>

  <p>«Oğlum, yeterince konuşmadım mı? Sana yeni bir kitaba yetecek kadar şey anlattım. Gerisini bir dahaki sefere dek bekleyeceksin. Şimdi oteline dön. Ben de sana biraz eşlik edeceğim.»</p>

  <p>«Güvenli olur mu?»</p>

  <p>«Askeri bir devriyeye rastlasak bile sen yeterince temizsin, bana gelince de, benim gibi zavallı yaşlı bir rahipten kim kuşkulanır ki?»</p>

  <p>Şapkasıyla yağmurluğunu giydi ve onun şemsiyesi altında bombadan hasar görmüş sokaklardan yürümeye başladık.</p>

  <p>«Şuraya bak,» dedi. «Ölülerin çevresi farelerle dolmuş.»</p>

  <p>«Bütün bunlar neden devam ediyor?» diye sordum. «Bütün bu bombalar, cinayetler?»</p>

  <p>«Altmış dokuz ağustosunda başladığında İyi bir fikir gibi görünmüştü.»</p>

  <p>«Ya şimdi?»</p>

  <p>«Doğruyu söylemek gerekirse, oğlum, artık yoruldum, kadınları ve çocukları öldüren gelişigüzel atılmış bombalara karşıyım. Killala Koyu'ndaki o çiftlik. Yaşlı Eileen halam orayı bana bıraktı, ayrıca Dublin'deki Trinity Üniversitesi'nde İngiliz Dili profesörü olarak istediğim an işim hazır.» Köşede durup dumanlı havayı kokladı. «Artık buradan gitme zamanı geldi.»</p>

  <p>«Yani sonunda oyunun sizi yönetmesinden bıktığınızı mı söylüyorsunuz?»</p>

  <p>Başını salladı. «Steiner hep böyle söyler.»</p>

  <p>«İlginç. <span class="t11">Söyler</span> dediniz.»</p>

  <p>Gülümsedi. «Öyle mi?»</p>

  <p>Yağmur birden şiddetlenmişti. Falls Caddesi'nin köşesine gelmiştik. İleride zırhlı bir arabayla bir devriye vardı.</p>

  <p>«Sanırım, burda ayrılacağız, oğlum.»</p>

  <p>«Akıllıca bir fikir.» Bana uzattığı eli sıktım.</p>

  <p>«İstediğin zaman Killala'ya gelip beni görebilirsin.» Döndü, ama tam yürüyecekken durdu. «Bir şey daha.»</p>

  <p>«Nedir?» diye sordum.</p>

  <p>«Cohen denilen kızın başına gelen kaza. Haklıydın. Yerinde olsam kendime dikkat ederim.»</p>

  <p>Bir sigara yakıp onun papaz giysisi ve şemsiyesiyle yağmurun altında yürüyüşünü seyrettim. Sonra da Falls Caddesi'ne baktım. Devriye yaklaşmıştı, ama son bir kez Liam Devlin'in arkasından bakmak için döndüm. Ancak sanki hiç varolmamış gibi karanlıkta gözden kaybolmuştu.</p>

  <p class="p5"><a id="a0"></a><span class="t20">SON</span></p>
</body>
</html>
