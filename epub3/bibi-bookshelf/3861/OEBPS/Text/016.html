<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ONUNCU BÖLÜM</title>
</head>

<body>
  <h2><span class="t21">ONUNCU BÖLÜM</span></h2>

  <p>Ertesi sabah Peder Martin mihrabın önünde diz çökerek gözlerini kapatıp dua etti. Uzun zamandır kendini çok yorgun hissediyordu, kendine güç vermesi için Tanrı'ya yalvardı.</p>

  <p><span class="t11">«Bana ö</span><span class="t11">ğ</span><span class="t11">üt veren, geceleri bile yüre</span><span class="t11">ğ</span><span class="t11">imi ayd</span><span class="t11">ı</span><span class="t11">nlatan Tanr</span><span class="t11">ı</span><span class="t11">'ya yakar</span><span class="t11">ı</span><span class="t11">yorum. Tanr</span><span class="t11">ı</span> <span class="t11">her zaman yak</span><span class="t11">ı</span><span class="t11">n</span><span class="t11">ı</span><span class="t11">mdad</span><span class="t11">ı</span><span class="t11">r.»</span></p>

  <p>Yüksek sese böyle söyledikten sonra gerisini anımsayamadığı için durakladı.</p>

  <p>O sırada güçlü bir ses, <span class="t19">«O</span> <span class="t11">hep yan</span><span class="t11">ı</span><span class="t11">mda oldu</span><span class="t11">ğ</span><span class="t11">u için metin olabiliyorum,»</span> diye onun yerine devam etti. Peder Martin başını çevirince üzerinde üniforması ve kolunda trençkotuyla Devlin'in orada durduğunu gördü.</p>

  <p>«Binbaşı?»</p>

  <p>Yaşlı adam ayağa kalkmaya çalışınca Devlin ona yardım etti.</p>

  <p>«Ya da peder. Üniformayı yalnızca savaş sonuna kadar giyeceğim. Adım Conlon, Harry Conlon.»</p>

  <p>«Ben de Peder Frank Martin, bu kiliseden ben sorumluyum. Sizin için yapabileceğim bir şey var mı?»</p>

  <p>«Özel bir şey yok. Sicilya'da yaralandığım için ordudan ayrılmak zorunda kaldım. Bu yakınlarda bazı dostlarım var. Birkaç günlüğüne onların yanında kalmaya gelmiştim. Bu kiliseyi görünce de girip bir bakayım dedim.»</p>

  <p>Yaşlı adam, «Güzel, o halde izin verin, size bir fincan çay ikram edeyim,» dedi.</p>

  <p>Martin elektrikli çaydanlıkta su kaynatıp çay hazırlarken Devlin de onun küçük odasında oturuyordu.</p>

  <p>«Demek başından beri savaşın içindesiniz?»</p>

  <p>Devlin başını salladı. «Evet, beni otuz dokuz kasımında çağırdılar.»</p>

  <p>«Size bir de nişan vermişler.»</p>

  <p>«Ah, evet, Sicilya'da vermişlerdi.»</p>

  <p>«Orası çok mu kötüydü?» Peder Martin ona çay koyup biraz da süt ilave etti.</p>

  <p>«Yeterince kötüydü.»</p>

  <p>Yaşlı adam çayını yudumlarken Devlin de bir sigara yaktı.</p>

  <p>«Tıpkı burası gibi. Yani hava saldırılarını kastediyorum. Londra doklarına oldukça yakınsınız.»</p>

  <p>«Evet, çok zordu.» Martin başını salladı. «Hâlâ da kolaylaşmış değil. Bugünlerde burada tek başıma çalışıyorum.»</p>

  <p>Yaşlı adam birden gözüne çok narin görününce Devlin vicdan azabı çeker gibi oldu, ama yine de bu işi sonuna dek götürmek zorunda olduğunu biliyordu.</p>

  <p>«Sigara almak için bir hana uğradım, sanırım adı Mavnacı'ydı. Oradaki kız sizden sevgiyle söz etti.»</p>

  <p>«Ah, Maggie Brown olmalı.»</p>

  <p>«Bana sizin buralardaki bir konukevinde günah çıkardığınızı söyledi. Galiba St. Mary Manastırı?»</p>

  <p>«Evet, doğru.»</p>

  <p>«İşleriniz başınızdan aşkındır herhalde, peder.»</p>

  <p>«Gerçekten de öyle, ama yapmak zorundayım <span class="t11">i</span><span class="t11">ş</span><span class="t11">te.</span> Hepimiz üzerimize düşeni yapmak zorundayız.» Yaşlı adam saatine baktı. «Zaten birkaç dakika sonra oraya gitmek üzere yola çıkmalıyım. Ziyaret etmem gereken hastalar var.»</p>

  <p>«Orada çok hastanız var mı?»</p>

  <p>«Belli olmuyor. Bazen on beş, bazen yirmi. Çoğunun ölümcül hastalığı var. Bazlarının da özel sorunları. Kaza geçiren askerler. Arasıra da pilotlar oluyor. Nasıl olduğunu bilirsiniz.»</p>

  <p>«Elbette,» dedi Devlin. «Geçen gün birkaç askeri polisin içeri girdiğini görünce merak ettim. Bu durum bana çok garip geldi. Yani dinî bir konukevinde askeri polis.»</p>

  <p>«Ah, şey, bunun bir nedeni var. Bazen manastırın üst katında Alman savaş esirlerini tutarlar. Geçmişlerini pek bilemiyorum, ama genellikle özel durumlarda olur bu.»</p>

  <p>«Ya, askeri inzibatların nedenini şimdi anlıyorum. Orda şimdi biri mi var?»</p>

  <p>«Evet, bir Luftwaffe yarbayı. İyi bir adam. Onu yıllardır ilk kez ayine gelmeye bile ikna ettim.»</p>

  <p>«İlginç.»</p>

  <p>«Şey, artık gitmem gerek.»</p>

  <p>Yaşlı adam yağmurluğuna uzanınca Devlin hemen ona yardım etti.</p>

  <p>«Düşünüyorum da, peder, benim bol bol zamanım var, sizinse soluk alacak zamanınız yok. Belki size yardım edebilirim? En azından sizin yerinize birkaç kişinin günah çıkarmasını dinleyebilirim.»</p>

  <p>«Ah, çok naziksiniz,» dedi Peder Martin.</p>

  <p>Liam Devlin çok ender olarak alçaldığını hissederdi, ama devam etti.</p>

  <p>«Manastırda nasıl çalıştığınızı görmek isterdim.»</p>

  <p>Yaşlı adam, «Tabii, neden olmasın,» dedi ve merdivenlerden indiler.</p>

  <p><span class="t14">M</span>anastırın ibadet odası olabildiğince soğuktu. Mihrabın yanına gidince Devlin, «Çok rutubetli görünüyor. Bir sorun mu var?» diye sordu.</p>

  <p>«Evet, temellerin arasındaki kemerler yıllardır sular altında. Bazen durum iyice kötüleşiyor. Yaptıracak para da yok.»</p>

  <p>Devlin köşedeki demir sürgülü büyük kapıyı gördü. «Aşağı buradan mı iniliyor?»</p>

  <p>«Evet, ama artık kimse orayı kullanmıyor.»</p>

  <p>«Bir kez Fransa'da da aynı durumda olan bir kilise görmüştüm. Bir bakabilir miyim?»</p>

  <p>«Nasıl isterseniz.»</p>

  <p>Kapı kilitliydi. Devlin kilidi açıp birkaç basamak aşağı indi. Çakmağını yakınca koyu renkli suların çevrelediği mezarlarla ızgarayı gördü. Yeniden yukarı çıkıp kapıyı kapattı.</p>

  <p>«Aman Tanrım, gerçekten de yapılacak pek bir şey yok.»</p>

  <p>«Evet. Şey, kapıyı iyice kilitlediniz, değil mi?» diye sordu yaşlı adam. «Kimsenin oraya girmesini istemiyoruz. Yaralanabilirler.»</p>

  <p>Devlin gürültüyle kapıyı kilitledikten sonra kilidi sessizce açtı. Kapı köşede karanlıkta kaldığı için açık olduğu kolay kolay farkedilemezdi. Peder Martin'le birlikte dışarı çıktılar. Tam o sırada Rahibe Maria Palmer de odasından çıkıyordu.</p>

  <p>«Ah, demek burdasınız,» dedi Peder Martin. «Geldiğimizde sizi aradım, ama yoktunuz. Peder Conlon'a...» Gülerek sözünü düzeltti. «Yani Binbaşı Conlon'a ibadet odasını gösteriyordum. Hastaları ziyaret ederken bana eşlik edecek.»</p>

  <p>«Bana peder diyebilirsiniz.» Devlin rahibenin elini sıktı. «Sizinle tanışmak benim için bir zevk, rahibe.»</p>

  <p>«Binbaşı Conlon Sicilya'da yaralanmış.»</p>

  <p>Rahibe, «Anlıyorum. Sizi Londra'ya mı gönderdiler?» diye sordu.</p>

  <p>«Hayır, hâlâ izindeyim. Bir süre buradaki dostlarımla kalacağım. Yalnızca geçiyordum. Peder Martin'le kilisesinde karşılaştık.»</p>

  <p>«Binbaşı Conlon nezaket gösterip bana kilisede yardım etmeyi önerdi. Günah çıkaranları filan dinleyecek, o tür işler işte.»</p>

  <p>«Güzel, sizin de biraz dinlenmeye ihtiyacınız vardı zaten. Hastaları birlikte ziyaret ederiz.» Yukarı çıkarken rahibe, «Bu arada, Teğmen Benson üç gün burada olmayacakmış,» dedi. «O genç çavuş onun yerine bakacak. Adı neydi? Morgan değil mi?»</p>

  <p>Martin, «Galli çocuk mu?» diye sordu. «Dün gece Steiner'e uğradım. Ya siz?»</p>

  <p>«Hayır, siz gittikten sonra çok işim çıktı, peder. Zaman bulamadım. Onu şimdi göreceğim. Umarım penisilin artık göğsündeki enfeksiyonu geçirmiştir.»</p>

  <p>Kadın eteklerini savurarak telaşla onların önünden yukarı çıkarken Devlin'le Martin de arkasındaydılar. Oda oda dolaşarak çeşitli hastalarla konuşup ancak yarım saat sonra en üst kata çıktılar. Kapının önünde oturan nöbetçi askeri inzibat hemen ayağa fırlayıp Devlin'i görünce otomatik olarak selam verdi. Bir başkası da kapıyı açtı ve içeri girdiler.</p>

  <p>Benson'un odasında oturan genç çavuş yanlarına geldi. «Rahibe, Peder Martin.»</p>

  <p>Rahibe Maria Palmer, «Günaydın, Çavuş Morgan,» dedi. «Yarbay Steiner'i görmek istiyoruz.»</p>

  <p>Morgan, Devlin'in üniformasıyla rahip yakasına bakıyordu. Kararsız bir tavırla, «Anlıyorum,» dedi.</p>

  <p>Rahibe ona, «Binbaşı Conlon da bizimle birlikte hastaları ziyaret ediyor,» diye açıkladı.</p>

  <p>Devlin cüzdanından Schellenberg'in adamlarının hazırladığı her yere sınırsız izin sağlayan sahte belgeyi çıkarıp çavuşa uzattı.</p>

  <p>«Sanırım bu her şeyi halleder, çavuş.»</p>

  <p>Morgan kâğıtları inceledi. «Giriş izni kâğıdındaki ayrıntılara bir bakmalıyım.» Dediği gibi yapıp belgeyi ona geri verdi. «Beni izleyin, lütfen.»</p>

  <p>Hep birlikte koridorun sonuna dek gittiler, çavuş kapıdaki askeri inzibata başıyla işaret etti ve kapı açıldı. Rahibe Maria Palmer önde, Peder Martin onun arkasında içeri girdiler, Devlin de arkalarındaydı. O da içeri girdikten sonra kapı kapandı.</p>

  <p>Pencerenin yanında oturan Steiner onları görünce ayağa kalktı. Rahibe Maria Palmer, «Bugün nasılsınız, yarbay?» diye sordu.</p>

  <p>«İyiyim, rahibe.»</p>

  <p>«Dün gece sizi görmeye gelemediğim için özür dilerim. Acil bir işim çıktı, ama Peder Martin size uğramış.»</p>

  <p>«Her zamanki gibi.» Steiner başını salladı.</p>

  <p>Yaşlı rahip, «Bu Binbaşı Conlon,» diye Devlin'i tanıştırdı.</p>

  <p>«Gördüğün gibi, kendisi ordu papazı. Sağlık nedeniyle ordudan ayrılmak zorunda kalmış. Senin gibi, yaralanmış.»</p>

  <p>Devlin tatlı tatlı gülümseyerek elini uzattı. «Memnun oldum, yarbay.»</p>

  <p>Kurt Steiner yüzünün ifadesini bozmamak için adeta bir yaşam savaşı veriyordu.</p>

  <p>«Binbaşı Conlon.»</p>

  <p>Devlin onun elini sıkıca kavradı.</p>

  <p>«İlginç bir yer miydi? Yani yaralandığınız yeri kastediyorum.»</p>

  <p>«Sicilya,» dedi Devlin.</p>

  <p>«Çetin bir savaş.»</p>

  <p>«Şey, ben pek bilemeyeceğim. Çünkü daha ilk günümde yaralandım.» Devlin pencereye gidip Thames'in yanındaki yola baktı. «Manzaranız çok güzelmiş. Küçük plajı ve gemileri bile görebiliyorsunuz. Çok güzel.»</p>

  <p>«Zamanın geçmesini sağlıyor.»</p>

  <p>Rahibe Maria Palmer, «Artık gitmemiz gerek,» diyerek kapıya vurdu.</p>

  <p>Peder Martin elini Steiner'in omzuna koydu. «Unutma, bu gece saat sekizde günah çıkaranları dinlemek için ibadet odasında olacağım. Bütün günahkârlar davetlidir.»</p>

  <p>Devlin hemen lafa girdi. «Peder, omuzlarınızdaki yükü biraz hafifletebileceğimi söylememiş miydiniz? Yani bu gece kürsüde oturan ben olacağım.» Steiner'e döndü. «Ama yine de davetlisiniz, yarbay.»</p>

  <p>Peder Martin, «Zahmet olmayacağından emin misiniz?» diye sordu.</p>

  <p>Kapı açılınca Rahibe Maria Palmer, Devlin'in yerine yanıt verdi. «Harika bir fikir.»</p>

  <p>Koridorda yürüdüler, Morgan dış kapıyı açtı. «Bir şey daha var,» dedi Peder Martin. «Ben genellikle saat yedide başlarım. Askeri inzibatlar da Steiner'i saat sekizde aşağı getirirler, çünkü o zamana dek herkes gitmiş olur. Böyle olmasını yeğliyorlar.»</p>

  <p>«Yani onu en son görüyorsunuz?»</p>

  <p>«Evet.»</p>

  <p>«Sorun değil,» dedi Devlin.</p>

  <p>Kapıya gelince kapıcı onlara yağmurluklarını verdi. Rahibe Maria Palmer, «O halde bu gece görüşürüz, binbaşı,» dedi.</p>

  <p>Devlin de, «Sabırsızlıkla bekliyorum,» diyerek yaşlı rahiple birlikte aşağı indi.</p>

  <p><span class="t14">«T</span>anrı bizi korusun,» dedi Ryan. «Gözün kapalı aslan kafesine giriyorsun. Sende şeytan cüreti var.»</p>

  <p>«Evet,» dedi Devlin. «Planım işe yaradı. Ama orada fazla dolaşmak istemiyorum. Başım derde girebilir.»</p>

  <p>«Ama bu gece oraya gideceksin?»</p>

  <p>«Gitmek zorundayım. Steiner'le doğru dürüst konuşabilmem için tek şansım bu.»</p>

  <p>Masada oturan Mary, «Ama Bay Devlin, o kürsüde oturup insanların günah çıkarmalarını dinlemek, üstelik bunların bazıları rahibe... yani bu korkunç bir günah,» dedi.</p>

  <p>«Başka seçeneğim yok, Mary. Bunu yapmak zorundayım. O iyi kalpli yaşlı adamı aptal yerine koymak beni de çok rahatsız ediyor, ama zorunluyum işte.»</p>

  <p>«Bence bu korkunç bir şey.» Kız odasına gitti, az sonra da yağmurluğunu giyip dışarı çıktı.</p>

  <p>«Bazen ona gelirler,» dedi Ryan.</p>

  <p>«Onu boşver, şimdi, konuşmamız gereken şeyler var. Bu gece Carver'la olan buluşmam. Kara Aslan Doku. Oraya senin teknenle gidebilir miyiz?»</p>

  <p>«Orayı iyi biliyorum. Yarım saat kadar sürer. Saat on demiştin.»</p>

  <p>«Oraya daha erken gitmek istiyorum. Etrafa bir göz atarız.»</p>

  <p>«O halde saat dokuz iyi. Manastırdan çok daha önce çıkarsın herhalde.»</p>

  <p>«Herhalde.» Devlin bir sigara yaktı. «Shaw Malikânesi'ne senin taksinle gidemem, Michael. Bir Londra taksisi Romney Marsh'ta pek yakışık almaz. Şu senin Ford araban. Çalışıyor mu?»</p>

  <p>«Evet. Dediğim gibi, onu arasıra kullanıyorum.»</p>

  <p>«Çok önemli bir nokta var,» dedi Devlin. «Steiner'i kaçırdığım zaman, çok hızlı hareket etmeliyiz. Shaw Malikânesi'ne gitmemiz iki saat alır, uçak orada hazır bekliyor olacak, yani yetkililer ne olup bittiğini anlayamadan biz gitmiş olacağız. Arabana o gece ihtiyacım olacak, ama tabii onu geri getirmem olanaksız. Senin gidip geri alman da pek iyi bir fikir değil.»</p>

  <p>Ryan gülümsedi. «Onu iki yıl önce Brinxton'daki bir esrar satıcısından tahsili olanaksız bir borç karşılığı olarak almıştım. Ruhsatı da plakası da sahte. Yani kimse o arabayı araştırıp beni bulamaz, üstelik oldukça da iyi durumda. Beni tanırsın, motorlara meraklıyımdır.»</p>

  <p>Devlin, «Şey sana bunun için birkaç şilin daha fazla vereceğim tabii,» diyerek ayağa kalktı. «Şimdi gidip yeğeninle barışayım.»</p>

  <p>Mary teknede tentenin altında oturmuş kitap okuyordu. «Bu kez ne okuyorsun?»</p>

  <p>Kız gönülsüz bir tavırla, «<span class="t11">Gece Yar</span><span class="t11">ı</span><span class="t11">s</span><span class="t11">ı</span> <span class="t11">Mahkemesi,»</span> dedi<span class="t11">.</span></p>

  <p>«İngilizce mi yoksa İrlanda dilinde mi?»</p>

  <p>«Ben İrlanda dilini bilmiyorum.»</p>

  <p>«Çok yazık. Eskiden o kitabın hepsini İrlanda dilinde ezbere bilirdim. Amcam bunun için bana bir İncil vermişti. Kendisi rahipti.»</p>

  <p>«Acaba bu gece yapacağınız şey hakkında o ne derdi?»</p>

  <p>«Ne diyeceğini biliyorum,» dedi Devlin. «Beni affederdi.» Ve yukarı çıktı.</p>

  <p><span class="t14">D</span>evlin üzerinde üniforması Ve boynunda mor atkısıyla kürsüde oturuyordu. Dört rahibeyle iki erkek hastayı sabırla dinledi. Duyduklarının hiçbiri de çok kötü şeyler değildi. Çoğu ihmal suçu ya da öyle önemsiz şeylerdi ki düşünmeye bile değmezdi, ama kürsünün öbür tarafındaki insanlar öyle düşünmüyorlardı. Devlin gerçekten de elinden geleni yaparak doğru sözleri söyle­meye çalıştı. Son günahkâr da gittikten sonra orada bir süre öylece oturdu. Sonunda odanın kapısı açıldı. Devlin askeri botların taş zeminde çıkardıkları sesi duydu. Kürsünün kapısı açılıp kapandı. Steiner karanlıkta konuşmaya başladı.</p>

  <p>«Günah işledim, beni kutsayın, peder.»</p>

  <p>«Benim kadar olamaz, yarbay.» Devlin ışığı açıp kafesin arasından ona gülümsedi.</p>

  <p>«Bay Devlin, size ne yaptılar?»</p>

  <p>«Köpeklerden korunmak için birkaç değişiklik.» Devlin elini gri saçlarında gezdirdi. «Nasılsın?»</p>

  <p>«Onu boşverin. İngilizler sizin ortaya çıkmanızı bekliyorlardı. Özel Harekât Birliği'nden Tuğbay Munro benimle konuştu. İspanyol Elçiliği'nden Vargas adında biri aracılığıyla Berlin'dekilere benim Londra'da olduğumu bildirmişler. Vargas onlar için çalışıyor.»</p>

  <p>«Biliyordum,» dedi Devlin. «Alçak.»</p>

  <p>«Bana iki şey söylediler. Birincisi benim kaçırılmamla General Walter Schellenberg ilgileniyormuş, ikincisi de onun sizi kullanacağını sanıyorlar. Yani sizi bekliyorlar.»</p>

  <p>«Evet, ama onları atlattım. Vargas hâlâ daha fazla bilgi istediğimizi sanıyor. Yani benim hâlâ Berlin'de olduğumu sanıyorlar.»</p>

  <p>«Aman Tanrım!»</p>

  <p>«Kaç tane askeri inzibat sana eşlik ediyor?»</p>

  <p>«İki. Genellikle beni Teğmen Benson buraya getirip götürüyor, ama şu anda burada değil.»</p>

  <p>«Evet. Seni önümüzdeki iki üç gün içinde buradan çıkaracağım. Manastırın temellerinin arasındaki kemerlerden çıkacağız. Her şey çok iyi ayarlandı. Nehirde bekleyen bir tekne olacak. Ondan sonra iki saatlik bir araba yolculuğu yapıp bizi bekleyen uçağa bineceğiz.»</p>

  <p>«Anlıyorum. Kartal Harekâtı gibi her şey en ince ayrıntısına dek düşünülmüş, ama onun nasıl sonuçlandığını anımsıyorsunuz herhalde.»</p>

  <p>«Ah, evet, ama bu kez işin başında ben varım.» Devlin gülümsedi. «Gideceğimiz akşam da tıpkı bu gece gibi günah çıkarmaya ineceksin. Her zamanki saatinde.»</p>

  <p>«Bunun ne zaman olacağını nerden bileceğim?»</p>

  <p>«Pencerenden gözüken manzarayı ve plaja inen merdivenleri anımsıyor musun?»</p>

  <p>«Ah, evet.»</p>

  <p>«Gitmeye karar verdiğimiz gün, merdivenlerin üzerindeki duvarda genç bir kız olacak. Kız siyah bir bereyle eski bir yağmurluk giyecek. Tam öğle saatinde orada olacak, onun için her gün öğle saatinde pencereden bak. Kız belirgin bir biçimde topallıyor, yarbay. Mutlaka farkedersin.»</p>

  <p>«O halde, onu gördüğüm günün akşamında gideceğiz.» Steiner duraksadı. «Ya askeri inzibatlar?»</p>

  <p>«Yalnızca bir ayrıntı.» Devlin gülümsedi. «Bana güven. Tanrı seni kutsasın.»</p>

  <p>Işığı kapattı. Kapı kapandı, bazı mırıltılar, bot sesleri ve dış kapının açılıp kapanma sesi duyuldu. Devlin dışarı çıktı ve mihraba doğru yürüyüp, «Tanrım, beni bağışla,» diye mırıldandı. Aşağı açılan kapının kilidini kontrol ettikten sonra trençkotunu alıp manastırdan ayrıldı.</p>

  <p><span class="t14">D</span>evlin koyu renk pantolonuyla kazağını giyerken Ryan da kapıda onu bekliyordu. İrlandalı pantolonun sağ paçasını sıyırıp meşin tabancalığını taktı, Smith-Wesson'u da içine yerleştirip paçasını düzeltti.</p>

  <p>«Ne olur ne olmaz.»</p>

  <p>Ryan'ın kendisine ödünç verdiği deri ceketi alıp giydi. Sonra da çantasından bir tomar para çıkarıp cebine koydu. Aşağı indiklerinde Mary masada oturmuş kitap okuyordu. Devlin, «Çay kaldı mı?» diye sordu.</p>

  <p>«Sanırım, bir parça var. Şimdi mi gidiyoruz?» Ona bir fincan çay koydu.</p>

  <p>Devlin mutfak masasının çekmecesini açıp Luger'i çıkardı, kontrol edip cebine koydu.</p>

  <p>«Bu kez sen hiçbir yere gitmiyorsun, sevgili kızım.»</p>

  <p>Çayını bir dikişte bitirdi. Mary karşı çıkmaya hazırlanıyordu ki amcası başını salladı.</p>

  <p>«Devlin haklı, kızım, bu iş tehlikeli olabilir. Bulaşmamakta yarar var»</p>

  <p>Mary onların merdivenlerden inip tekneye binişlerini üzülerek izledi. Ryan motoru çalıştırmaya başlayınca Devlin de onun yanına gidip bir sigara yaktı.</p>

  <p>«Bu senin için de geçerli, Michael,» dedi. «Bu işe bulaşma. Bu benim işim, senin değil.»</p>

  <p>Jack ve Eric Carver, Kara Aslan Doku'na saat ona çeyrek kala George'un kullandığı bir Humber limuzinle geldiler. Dok karartmaya uyan ambarlardan sızan hafif bir ışık dışında kapkaranlıktı. Ambarın üzerindeki tabelada, «<span class="t2">CARVER KARDE</span><span class="t2">Ş</span><span class="t2">LER -</span> <span class="t2">İ</span><span class="t2">THALAT VE</span> <span class="t2">İ</span><span class="t2">HRACAT</span>» yazıyordu.</p>

  <p>Jack Carver arabadan çıkarken buna memnunlukla baktı.</p>

  <p>«Çok güzel olmuş. Tabelayı yazan adam iyi iş yapmış.»</p>

  <p>Etraf çok sessizdi, yalnızca nehirdeki gemilerin sesi duyuluyordu. Eric ağabeyinin ardından yürürken George da topallaya topallaya arabanın arkasına gidip bagajdan zeytin yeşili tahta kutunun içindeki telsiz setini çıkardı. Carver kardeşine döndü.</p>

  <p>«Hadi, Eric, girelim.» Eric kapıyı açtı ve içeri girip ışığı yaktı. Ağabeyiyle George da onu izlediler. Ambar bir sürü sandıkla doluydu, Ortada da bir masayla birkaç iskemle vardı.</p>

  <p>«Onu masanın üzerine koy.» George kendisine söyleneni yapınca Carver ekledi. «Silahın yanında mı?»</p>

  <p>George cebinden bir Walther PPK ile bir de susturucu çıkarıp silahı ayarladı.</p>

  <p>Carver bir sigara yaktı. «Şuna bak, Eric, harika bir şey. Yalnızca mantar patlaması gibi ses çıkarıyor.»</p>

  <p>«O alçağın gelmesini sabırsızlıkla bekliyorum,» dedi Eric.</p>

  <p>Oysa Devlin onlardan çok önce gelip üst kattaki pencereden içeri girmiş bekliyordu. George'un büyük bir sandığın arkasına gizlendiğini gördü, Carver kardeşler de masaya oturmuşlardı. Devlin geldiği yoldan geri dönüp dışarı çıktı.</p>

  <p>Birkaç dakika sonra neşeyle ıslık çalarak ana kapıdan içeri girdi. «Demek burdasınız.» Masaya yaklaştı.</p>

  <p>«Telsizi buldunuz mu, Bay Carver?»</p>

  <p>«Size söylemiştim. Benim bulamayacağım şey yoktur. Bu arada, dün adınızı söylememiştiniz.»</p>

  <p>«Churchill,» dedi Devlin. «Winston.»</p>

  <p>«Çok komik.»</p>

  <p>Devlin çantayı açtı. Telsiz, kulaklığı, Mors maniplesi ve anteniyle içindeydi. Yepyeni görünüyordu. Devlin çantayı kapadı. Carver, «Beğendiniz mi?» diye sordu.</p>

  <p>«Evet, tabiî.»</p>

  <p>«O halde paralar masanın üzerine, lütfen.» Devlin bin poundu cebinden çıkarıp ona uzattı. Carver parayı masanın üzerine koydu. «Şimdi de öbür konuya gelelim.»</p>

  <p>«Hangi konuya?»</p>

  <p>«Kardeşime yaptığın onur kırıcı hareketler ve bana yaptığın tehditler. IRA ve Özel Şube. Böyle şeylere gelemem. Benim bir onurum var. Seni biraz kaşımak gerek, oğlum.» Sigara dumanını Devlin'in yüzüne üfledi. «George.»</p>

  <p>George sakat diziyle elinden geldiğince hızlı hareket ederek Walther'i Devlin'in ensesine dayadı, Eric de ceketinin cebinden Luger'i çıkardı. «Şuna bak, Jack. Kurnaz piç.»</p>

  <p>Devlin kollarını İki yana açtı.</p>

  <p>«Pekâlâ, Bay Carver, beni yakaladınız. Peki şimdi ne olacak?» Gidip sandıklardan birinin üzerine oturarak bir sigara yaktı.</p>

  <p>«Çok da soğukkanlısın, şimdi gününü göreceksin,» dedi Carver.</p>

  <p>Eric cebinden bir ustura çıkardı.</p>

  <p>«Şimdi ne olacağını söyleyeyim. Kulaklarını keseceğim, anladın mı?»</p>

  <p>Devlin, «George üzerime silahını tutarken mi?» diye sordu. «Olabilir.»</p>

  <p>«Yalnız bir sorun var,» dedi Devlin. «O silah bir Walther PPK, kullanmak için horozunu çekmek gerekir, George'un bunu yaptığını sanmıyorum.»</p>

  <p>George horozu çekerken Devlin hemen paçasını sıyırıp Smith-Wesson'u çıkardı ve onun koluna ateş etti. George haykırarak Walther'i düşürdü. Devlin silahı yerden alıp pantolonunun beline soktu.</p>

  <p>«Güzel. Çok teşekkürler.»</p>

  <p>Carver olanlara inanamamış gibiydi. Eric'in yüzü de korkudan sapsarı kesilmişti. Devlin önce paraları, sonra Luger'i deri ceketinin cebine koydu. Sonra da çantayı alıp yürümeye başladı. Kapıya varınca döndü.</p>

  <p>«Ah, Eric, az kalsın unutuyordum. Kulağımı kesme konusunda bir şeyler demiştin galiba.»</p>

  <p>Kolunu kaldırıp birden ateş etti. Sağ kulağının memesi iki parçaya ayrılınca delikanlı acıyla haykırdı. Kulağı kan içinde kalmıştı.</p>

  <p>«İyi ki küpe takmıyorsun,» dedi Devlin. Ve dışarı çıkıp gitti.</p>

  <p><span class="t14">S</span>chellenberg bürosunda otururken birden kapı açıldı ve İlse içeri girdi. Asa Vaughan da heyecanla onun ardından geliyordu.</p>

  <p>«Neler oluyor?» diye sordu Schellenberg.</p>

  <p>«Telsiz odasına gelmelisiniz. Devlin arıyor.» İlse heyecandan güçlükle konuşabiliyordu. «General, Devlin Londra'dan arıyor.»</p>

  <p>Telsiz mutfak masasının üzerine kurulmuştu. Ryan'la Mary Devlin'in haberleşmesini heyecanla seyrediyorlardı.</p>

  <p>«İşte oldu. Antenleri indirin.» Mary anteni toparladı. «Her şey yolunda mı, Liam?» diye sordu Ryan.</p>

  <p>«Ne yazık ki değil, dostum. Ayın yirmi birinde Fransa'da olmamız gerekiyordu. Ancak toplantıyı on beşine almışlar. Bugün on ikisi olduğuna göre, çok az zamanımız kaldı.»</p>

  <p>«Bu kadar zamanda bu işi başarabilir misin, Liam?»</p>

  <p>«Yarın ilk iş Romney Marsh'a gideceğiz. Oradaki durumu bir görelim.» Mary'ye döndü. «Benimle gelmek ister miydin?»</p>

  <p>«Çok iyi olur.»</p>

  <p>«Güzel, öyleyse Shaw'ları arayıp yarın gideceğimizi söyleyeyim.»</p>

  <p>Schellenberg bürosunda oturmuş, önündeki mesajı inceliyordu. Asa Vaughan'la İlse de onu seyrediyorlardı.</p>

  <p>«Şimdi, neler biliyoruz?» dedi Schellenberg.</p>

  <p>«Devlin IRA'dan olan dostunun evinde kalıyor. Shaw'larla ve Steiner'le de bağlantı kurmuş.»</p>

  <p>«Her şey yolunda,» dedi Asa.</p>

  <p>«Olabilir, ama ayın on beşine yetişemez. Bu Devlin için bile olanaksız.»</p>

  <p>«O adam için olanaksız bir şey olduğunu hiç sanmıyorum,» dedi Asa.</p>

  <p>«Yarına dek bekleyelim. Mesajının sonunda böyle demiş. Bakalım, neler olacağını göreceğiz.»</p>

  <p>Ayağa kalktı.</p>

  <p>«Acaba kantinde ne kadar şampanya vardır? Ne kadar varsa, hepsini istiyorum.»</p>
</body>
</html>
