<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ALTINCI BÖLÜM</title>
</head>

<body>
  <h2><span class="t21">ALTINCI BÖLÜM</span></h2>

  <p><span class="t14">R</span>omney Marsh, Londra'nın kırk beş mil güneydoğusundaki Kent sahilinde, kanal ve bentlerle denizden ayrılmış iki yüz milkarelik bir alandı. Büyük bir bölümü deniz seviyesinin altındaydı ve yalnızca bazı drenaj hendekleri buranın doğal haline dönmesini engelliyordu.</p>

  <p>Charbury bir köy bile değildi. En fazla elli ev, bir kilise ve bir de köy dükkânından oluşan ufacık bir yerleşim yeriydi. Bir meyhanesi bile yoktu, evlerin yarısı boştu ve köyde yalnızca yaşlılar kalmıştı. Gençler uzun zaman önce çalışmak ya da orduya katılmak için burayı terketmişlerdi.</p>

  <p>O gün Sir Maxwell Shaw, Labrador cinsi siyah köpeğiyle köyde yürürken yağmur yağıyordu. Shaw orta boylu, yapılı bir adamdı. Çoğunlukla sanki sorun çıkarmaya hazır gibi somurtkan ve öfkeli durduğu için hiç kimse ondan hoşlanmazdı.</p>

  <p>Su geçirmez ava ceketi, şapka ve çizme giymişti. Kolunun altında çift namlulu on ikilik bir av tüfeği taşıyordu. Dükkâna gelince eğilip Labrador'un kulaklarını okşadı, o anda sanki yüzü yumuşamış gibiydi.</p>

  <p>«Uslu dur, Neil, burda bekle, kızım.»</p>

  <p>Dükkâna girerken bir zil çıngırdadı. İçeride yetmişlerinde yaşlı bir adam tezgâha dayanmış, kendinden daha da yaşlı olan dükkân sahibi kadınla konuşuyordu.</p>

  <p>«Günaydın, Tinker,» dedi Shaw.</p>

  <p>«Günaydın, Sir Maxwell.»</p>

  <p>«Bana bir sigara sözü vermiştiniz, Bayan Dawson.»</p>

  <p>Yaşlı kadın tezgâhın altından bir paket çıkardı. «Dymchurch'teki adamımdan sizin için iki yüz tane Players alabildim, Sir Maxwell. Korkarım karaborsa, o yüzden de çok pahalı.»</p>

  <p>«Bugünlerde her şey böyle değil mi zaten? Hesabıma yazın.»</p>

  <p>Paketi ceplerinden birine koyup dışarı çıktı. Kapıyı kaparken Tinker'in, «Zavallı adam,» dediğini duydu.</p>

  <p><span class="t14">Ö</span>fkesini bastırabilmek için derin bir soluk alıp Labrador'u okşayarak, «Hadi kızım,» dedi ve yürümeye başladılar. Aile servetini yapan Maxwell Shaw'un büyükbabasıydı. Büyükbaba daha sonra demir sanayisinin doruğuna yükselen Sheffields bir demirci ustasıydı. Araziyi alıp buraya ailenin adını vermiş ve 1885'te baronet payesiyle bir milyoner olarak emekli olup burada yaşamaya başlamıştı. Oğlu aile şirketine hiç ilgi duymadığı için şirket başkalarının eline geçmişti. Maxwell Shaw'un babası Boer Savaşı'nda Spion Kop'ta askerlerine liderlik ederken ölmüştü.</p>

  <p>Maxwell Shaw da I890'da doğmuş ve babasının izinde ilerlemişti; Eton, Sandhurst, Hint Ordusu'nda bir görev. Birinci Dünya Savaşı sırasında Mezopotamya'da hizmet verdi, 1916'da da piyade alayına katılmak için ülkesine döndü. Annesi hâlâ hayattaydı, kendisinden on yaş genç olan küçük kız kardeşi Lavinia da İngiliz Hava Kuvvetleri'nden bir pilotla evliydi ve hemşirelik yapıyordu. Maxwell 1917'de Fransa'dan çok kötü yaralanmış bir halde döndü. Nekahat döneminde bir kızla tanışıp daha sonra, Fransa'ya dönmeden önce onunla evlendi. 1918'de, yani savaşın son yılında sanki her şey birdenbire değişiverdi. Önce annesi, ardından da eşi bir av partisi sırasında kötü bir kaza geçirip öldü. Kazadan on gün sonra öldüğü için Shaw haberi duyar duymaz gelip son günlerinde eşini yalnız bırakmadı. Eşinin mezarının başında onu avutan kız kardeşi Lavinia'ydı, ancak bir ay sonra onun kocası da Batı Cephesi'nde öldü.</p>

  <p>Savaştan sonra herkes gibi onların da yaşamları değişmişti, Shaw bundan hiç hoşlanmıyordu. En azından iki kardeş birlikteydiler ve Shaw Malikânesi hâlâ onlarındı, yine de yıllar geçtikçe maddi durumları kötüleştiği için her şey gitgide zorlaştı. Shaw bir süre Parlamento'da Muhafazakâr Parti üyeliği yaptı, ancak daha sonra koltuğunu bir sosyaliste kaptırdığı için çok utandı. Benzerleri gibi o da şiddetli bir Yahudi aleyhtarıydı ve ezici siyasi hareketler yüzünden bu tutumu daha da şiddetlendi, bu nedenle Sir Oswald Mosley'e ve İngiliz Faşist Hareketleri'ne katıldı. Bu arada Lavinia ona hep destek olmaktaydı, aslında genç kadının amacı kendi yağlarıyla kavrulup malikâneyi elden çıkarmak zorunda kalmamaktı. Toplumun değişmesine ayak uyduramayan benzerleri gibi, onlar da Hitler'i örnek bir insan gibi görüp Almanya için yaptıklarını takdir ediyorlardı. 1939 ocağında Londra'daki bir yemekte Alman Elçiliği'nde askeri ataşelik yapan Binbaşı Werner Keitel'le tanıştılar. Keitel bir Luftwaffe pilotuydu. Lavinia da onun gibi uçmayı çok sevdiği için binbaşı, Shaw Malikânesi'ni sık sık ziyaret ediyordu. Lavinia'nın eski bir ambarda tuttuğu küçük bir pervaneli uçağı vardı. South Meadow'u bir havaalanı gibi kullanarak Keitel'le birlikte sık sık o iki kişilik çift kanatlı uçakla gezerlerdi. Bu arada Keitel de hava fotoğrafçılığına olan merakını tatmin etme fırsatı bulabilmekteydi.</p>

  <p>Shaw bu olanlara hiç aldırmıyordu. Kendisi kadınlarla pek ilgilenmezdi, ancak kız kardeşi daha önce de başkalarıyla ilişki kurmuştu. Ne var ki, neden olduğu olaylardan dolayı Keitel konusu hepsinden farklıydı.</p>

  <p>«Onun nasıl biri olduğunu biliyoruz,» dedi Devlin, Shaw'u kastederek. «Bir dilim ekmek çaldı diye bir çocuğu tâ Avustralya'ya sürecek bir tip.»</p>

  <p>Schellenberg ona bir sigara uzattı. «Werner Keitel gizli ajanlar bulmak için çalışan bir Abwehr ajanıydı. Sıradan bir ajan değil tabii. Bir savaş başlayacağı kesindi ve Ayıbalığı için iyi bir plan yapmak gerekiyordu.»</p>

  <p>«Üstelik Shaw'un yeri de çok uygundu,» dedi Devlin. «Pek göze batmayan bir yer olmasına karşın, Londra'dan yalnızca kırk beş mil uzakta, ayrıca bu South Meadow denilen yer de bir uçağın inmesi için ideal.»</p>

  <p>«Evet. Keitel, raporunda belirttiğine göre, onları çok kolay ikna etmiş. Onlara bir telsiz vermiş. Zaten kadın Mors alfabesini biliyormuş. Tabii başka işlere karışmaları kesinlikle yasaklanmış. Bu arada, Keitel, Britanya Savaşı'nda öldü.»</p>

  <p>«Shaw'ların kod adları var mı?»</p>

  <p>Konuşmanın başından beri bir köşede sessizce oturan İlse dosyadan bir kâğıt daha çıkardı.</p>

  <p>«Şahin. Şu mesajla harekete geçmesi planlanmış: '<span class="t11">Ş</span><span class="t11">ahin haz</span><span class="t11">ı</span><span class="t11">r m</span><span class="t11">ı</span><span class="t11">?</span> <span class="t11">Ş</span><span class="t11">imdi sald</span><span class="t11">ı</span><span class="t11">r</span><span class="t11">ı</span> <span class="t11">zaman</span><span class="t11">ı</span><span class="t11">.</span>'»</p>

  <p>«O halde büyük günü, o hiç gerçekleşmeyen saldırıyı bekliyorlardı,» dedi Devlin. «Acaba şimdi durum nedir?»</p>

  <p>«Elimizde biraz bilgi var,» diye açıkladı İlse. «Bir Amerikan dergisinde çıkan bir makaleyi bulduk.» Tarihine baktı. «Mart, bin dokuz yüz kırk üç. İngiliz Faşist Hareketi. Gazeteci, Shaw ve kız kardeşiyle bir röportaj yapmış. Bir de fotoğraf var.» Lavinia başında eşarpla bir atın üstünde oturuyordu. Kadın Devlin'in düşündüğünden çok daha çekiciydi. Fotoğrafta ağabeyi de kolunun altında av tüfeğiyle onun yanında duruyordu.</p>

  <p>Schellenberg makaleyi çabucak okuyup Devlin'e uzattı. «Oldukça üzücü. O da benzerleri gibi bin dokuz yüz kırkta <span class="t2">18B</span> yasasıyla hiçbir yargılama filan olmadan birkaç ay boyunca gözaltında tutulmuş.»</p>

  <p>«Brixton Hapishanesi'nde mi? Tam bir şok olmalı,» dedi Devlin.</p>

  <p>«Sonrası daha da üzücü. Malikâne ve arazi satılmış, hizmetkârlar işten ayrılmışlar. Yalnızca iki tanesi çürümeye yüz tutmuş o eski evde kalmış,» dedi Schellenberg. «Gelin de şu kanalın haritasına bir bakalım.»</p>

  <p>Harita masasının yanına gittiler. «İşte. Cap de la Hague ve Chernay. Eskiden bir uçuş kulübüymüş. Şimdi yalnızca Luftwaffe tarafından acil durumlarda iniş alanı olarak kullanılıyor. Yani yakıt ikmali gibi şeyler için. Orada yalnızca yarım düzine adam var. Bizim için çok uygun, çünkü Führer'in toplantısının yapılacağı Château de Belle Ile'den yalnızca otuz mil kadar uzaklıkta.»</p>

  <p>«Romney Marsh'taki dostlarımıza olan uzaklığı nedir?»</p>

  <p>«Yüz elli mil, bunun çoğunluğunu deniz oluşturuyor.»</p>

  <p>«Güzel,» dedi Devlin. «Ancak bir şey var. Acaba Shaw'lar bu işte görev almaktan hoşlanacaklar mı?»</p>

  <p>«Vargas bunu öğrenemez mi?»</p>

  <p>«Dediğim gibi, Vargas bizi atlatabilir. Zaten İngiliz Gizli Servisi'nin istediği de bu. Mümkün olduğunca çok adamımızı avlamak istiyorlar.» Devlin başını salladı. «Hayır, her şey gibi Shaw'lar da ben oraya gidene dek bekleyecekler. Eğer işi kabul ederlerse, biz de işimize başlarız.»</p>

  <p>«Ama nasıl haberleşeceksiniz?» diye sordu lise. «Telsizleri hâlâ duruyor olabilir. Abwehr kırk birde beni İrlanda'ya gönderdiğinde telsiz ve Mors alfabesi dersleri almıştım, bir şeyler yapabilirim.»</p>

  <p>«Ya artık telsizleri yoksa?»</p>

  <p>Devlin güldü. «O zaman dilenir, ödünç alır ya da çalarım Of, general, çok fazla kaygılanıyorsunuz.»</p>

  <p><span class="t14">S</span>haw bir tavşan gördü ve hemen tüfeğine sarıldı, ancak çok geç kalmıştı. Küfür edip cebinden küçük içki şişesini çıkardı ve birkaç yudum içti. Neil gözlerini ona dikmiş sızlanıyordu. Buradaki kamışlar neredeyse bir adam boyundaydı, sular da çaylardan denize akıyordu. Kederli bir manzaraydı, yağmurla dolu kapkara bir gökyüzü. Tam yağmur başlamıştı ki, Lavinia'nın atıyla bir hendeğin üstünden atlayıp kendisine doğru geldiğini gördü. Lavinia dizginleri çekip durdu.</p>

  <p>«Merhaba, hayatım. Ateş ettiğini duydum.»</p>

  <p>«Bugünlerde sinek avlıyorum.» Şişeyi dudaklarına götürüp acıklı bir ifadeyle, «Şuraya bak, ölü bir dünya, Lavinia,» dedi. «Ben dâhil her şey ölü. Keşke bir şeyler olsaydı... küçük de olsa bir şeyler.» Yine şişeyi kaldırıp dudaklarına dayadı.</p>

  <p><span class="t14">A</span>sa Vaughan dosyayı kapatıp başını kaldırdı. Schellenberg masasının üzerinden eğilip ona bir sigara ikram etti.</p>

  <p>«Ne düşünüyorsunuz?»</p>

  <p>«Neden ben?»</p>

  <p>«Çünkü bana sizin her şeyi uçurabilen büyük bir pilot olduğunuzu söylediler.»</p>

  <p>«Biraz abartmışlar, general, ama yine de şunu bir inceleyelim. <span class="t2">SS</span> Örgütü'ne katıldığımda, yalnızca Ruslara karşı çalışmam konusunda anlaşmıştık. Ülkemin amacına ters düşecek hiçbir faaliyete katılmayacaktım.»</p>

  <p>Pencerenin yanında oturan Devlin kaba bir tavırla güldü.</p>

  <p>«Bu yalnızca bir palavra, oğlum. Buna inanmakla hata etmişsin. O üniformanın içine girdiğin dakikadan itibaren sen onların malısın demektir.»</p>

  <p>«Korkarım haklı, yüzbaşı,» dedi Schellenberg. «Bu konuda Reichsführer'le fazla tartışamazsınız.»</p>

  <p>Asa, «Anlıyorum,» dedi, canının sıkıldığı yüzünden belliydi.</p>

  <p>«Sorun nedir?» diye sordu Devlin. «Nerde olmayı yeğlerdin? Yeniden Doğu Cephesi'nde mi yoksa burda mı? Üstelik hiç seçeneğin yok. Hayır dediğin anda yaşlı Himmler seni bir toplama kampına gönderiverir.»</p>

  <p>«Tartışmak gereksiz galiba,» dedi Asa. «Ancak İngiltere'de bu üniformayla yakalanırsam, herhalde kurşuna dizilirim.»</p>

  <p>«Hayır, oğlum,» dedi Devlin. «Asılırsın. Şimdi uçuş hakkında konuşalım. Bu işi başaracağını tahmin ediyor musun?»</p>

  <p>«Başarmamam için hiçbir neden yok. Gördüğüm kadarıyla bütün yolculuk boyunca denizin üzerinden uçup ancak son birkaç mil karada olacağım.»</p>

  <p>«Doğru,» dedi Schellenberg.</p>

  <p>«Şu Shaw'ların yeri. Herhalde oraya gece ineceğiz. Ay olsa bile, yine de bir kılavuza ihtiyacım olacak.» Bu konuyu düşünerek başını salladı. «Daha çok gençken California'daki uçuş öğretmenim Fransa'da Lafayette Escadrille'le uçmuş biriydi. Bana eskiden her şeyin ne kadar ilkel olduğunu anlatırdı, iniş için el lambaları kullanırlarmış.»</p>

  <p>«Oldukça basit bir yöntem,» dedi Devlin. «Ve uçak küçük olmalı. Fieseler Stork gibi bir şey.»</p>

  <p>«Evet, bunun halledildiğini sanıyorum,» dedi Schellenberg. «Düşman uçaklarından sorumlu bir subayla görüştüm. Uçaklar Hildorf'talar. Yani Berlin'den birkaç saat uzaklıkta. Yarın sabah bizi bekliyorlar. Dediklerine göre, bize istediğimiz gibi bir uçak bulmuşlar.»</p>

  <p>«Umarım öyledir.» Asa ayağa kalktı. «Şimdi ne yapıyoruz?»</p>

  <p>«Yemek yiyeceğiz, oğlum,» dedi Devlin. «Karaborsanın en iyisini. Daha sonra da benimle birlikte Frau Huber'in evine gelirsin, aynı odayı paylaşabiliriz. Merak etme, iki yatağı var.»</p>

  <p><span class="t14">S</span>t. Mary Manastırı'nın özel ibadet bölümü soğuk ve rutubetliydi, içerisi kandil yağı ve tütsü kokuyordu. Peder Frank Martin günah çıkarma kürsüsünde rahibenin günahlarını dinledikten sonra ışıkları söndürüp dışarı çıktı.</p>

  <p>Peder Martin iki sokak ötedeki St. Patrick Kilisesi'nin rahibiydi. Günah çıkarmak için sık sık manastırı ziyaret ederdi. Yetmiş altı yaşında bembeyaz saçlı ufak tefek bir adamdı. Savaş olmasaydı, onu çoktan emekliye ayırmış olacaklardı, ancak savaş her şeyi etkilemişti. Odasına gitti ve üzerindekileri çıkarıp dikkatle katladı. Şu anda burada on sekiz hasta vardı. Dışarı çıkmadan önce odaları bir kez daha dolaşmaktan zarar gelmezdi. Öğleden beri onları ziyaret etmemişti. Odadan çıkınca Başrahibe Maria Palmer'in yerleri sildiğini gördü. Rahibe Palmer en büyük zayıflığını anımsamak amacıyla bu işi görev edinmişti. Kibir onun en büyük günahıydı.</p>

  <p>Peder Martin durup başını salladı. «Kendinize çok yükleniyorsunuz.»</p>

  <p>Rahibe, «Yeterince değil,» diye karşılık verdi. «Sizi gördüğüme sevindim. Bir gelişme oldu. Yine bir Alman savaş esirini buraya gönderdiler.»</p>

  <p>«Öyle mi?» Birlikte hole çıktılar.</p>

  <p>«Evet, bir Luftwaffe subayı, yaralanmış, ama şimdi durumu iyi. Yarbay Kurt Steiner adında biri. Öbürleri gibi onu da üst kata yerleştirdiler.»</p>

  <p>«Ya nöbetçiler?»</p>

  <p>«Yarım düzine askeri polis. Hepsinden Benson adında genç bir teğmen sorumlu.»</p>

  <p>O sırada Jack Carter'la Dougal Munro merdivenlerden aşağı indiler. «Her şey yolunda mı, tuğbay?» diye sordu Rahibe Mana Palmer.</p>

  <p>«Evet,» dedi Munro. «Sizi mümkün olduğunca az rahatsız etmeye çalışacağız.»</p>

  <p>«Rahatsızlık sözkonusu bile olamaz. Bu arada, Peder Martin, bizim rahibimiz.»</p>

  <p>Dougal pederi selamlayıp Carter'a döndü. «Ben yarın burada olmayacağım. Bir doktor getirip onu kontrol ettirmeyi unutma.»</p>

  <p>Rahibe Maria Palmer, «Sanırım benim doktor olduğumu bilmiyorsunuz, tuğbay,» dedi «Yarbayın ihtiyaçlarını karşılayabileceğimizden eminim. Şimdi eğer işiniz bittiyse, gidip yarbayın yerleşip yerleşmediğine bir bakmak istiyorum.»</p>

  <p>Jack Carter araya girdi. «Şey, rahibe, bunun doğru olacağından pek emin değilim.»</p>

  <p>«Yüzbaşı Carter, benim sorumlu olduğum bu manastır yalnızca bir Tanrı evi değil, aynı zamanda hastalara da baktığımız bir yerdir. Yarbay Steiner'in tıbbi raporunu gördüm, çok kötü yaralanmış ve olayın üzerinden henüz yalnızca birkaç hafta geçmiş. Benim kendisiyle ilgilenmem gerekebilir, ayrıca raporlardan okuduğuma göre, kendisi Katolik. Bu yüzden Peder Martin'in yardımlarına da ihtiyaç duyabilir.»</p>

  <p>«Haklısınız, rahibe,» dedi Munro. «Bu konuyla ilgilen, Jack, olur mu?»</p>

  <p>Munro dışarı çıktıktan sonra Carter dönüp başrahibeyle birlikte yukarı çıktı. Yukarıda kilitli kalın bir demir kapı vardı. Kapının yanında da bir askeri inzibat oturuyordu.</p>

  <p>«Kapıyı aç,» dedi Carter.</p>

  <p>Askeri inzibat kapıya vurdu ve kapı az sonra başka bir askeri inzibat tarafından açıldı. İçeri girdiler. Carter, rahibeye, «Öbür odalarda da adamlarımız kalacak,» diye açıkladı.</p>

  <p>«Anlıyorum,» dedi Rahibe Maria Palmer.</p>

  <p>İlk odanın kapısı açıktı. Dar karyolanın yanındaki küçük masada genç Teğmen Benson oturuyordu. Teğmen onları görünce hemen ayağa fırladı.</p>

  <p>«Sizin için ne yapabilirim, efendim?»</p>

  <p>«Rahibe ve Peder Martin ne zaman isterlerse buraya girebilirler. Tuğbay Munro'nun emri. Şimdi tutukluyla konuşacağız.»</p>

  <p>Koridorun sonundaki odanın önünde başka bir askeri inzibat oturuyordu.</p>

  <p>«Tanrı bize yardım etsin, bu adamı oldukça iyi koruyorsunuz,» dedi Peder Martin.</p>

  <p>Benson kapıyı açınca pencerenin kenarında duran Steiner onları selamlamak için döndü. Gri mavi Luftwaffe üniforması ve madalyalarıyla oldukça etkileyici görünüyordu.</p>

  <p>Carter, «Bu Başrahibe Maria Palmer,» diye tanıştırdı. «Onunla daha önce konuşma fırsatınız olmamıştı. Bu da Peder Martin.»</p>

  <p>Rahibe Maria Palmer, Steiner'e, «Yarın sizi aşağıdaki dispansere götürüp genel bir kontroldan geçireceğim, yarbay,» dedi.</p>

  <p>Benson, «Buna izin veriyor musunuz, efendim?» diye Carter'a sordu..</p>

  <p>Rahibe hemen araya girdi. «Tanrı aşkına, adamlarınızla birlikte onu aşağı kendiniz getirirsiniz, teğmen, ancak eğer saat onda dispanserde olmazsa, sizinle görüşeceğiz.»</p>

  <p>«Sorun değil,» dedi Carter. «Bunu yapın, Benson. Başka bir şey var mıydı, rahibe?»</p>

  <p>«Hayır, bu gecelik bu kadar.»</p>

  <p>Peder "Martin, «Eğer sakıncası yoksa, yarbayla yalnız konuşmak istiyorum,» dedi.</p>

  <p>Carter olur anlamında başını sallayarak Steiner'e döndü.</p>

  <p>«Sizi arasıra ziyaret edeceğim.»</p>

  <p>«Bundan eminim.»</p>

  <p>Peder Martin dışında hepsi dışarı çıktılar. Rahip kapıyı kapatıp yatağın üzerine oturdu.</p>

  <p>«Çok zor günler geçirmişsin, oğlum, bunu yüzünden okuyabiliyorum. En son ne zaman bir ayine katıldın?»</p>

  <p>«Çok oluyor, anımsayamıyorum bile. Savaş, peder, her şeye engel oluyor.»</p>

  <p>«Hiç günah çıkarmadın mı? Günahlarının ağırlığından kurtulmayalı çok mu oldu?»</p>

  <p>«Korkarım öyle.» Steiner adama ısındığını hissederek gülümsedi. «İyi niyetli olduğunuzu biliyorum, peder.»</p>

  <p>«Aman Tanrım, oğlum, ben ikimiz için kaygılanmıyorum. Ben Tanrı'yla senin aranda bir aracı olmak istiyorum.» Peder Martin ayağa kalktı. «Senin için dua edeceğim, oğlum, üstelik her gün de ziyaretine geleceğim. Günah çıkarmak ya da ayin yapmak ihtiyacı duyduğun zaman hemen bana haber ver. Sana aşağıda istediğin her şeyi ayarlarım.»</p>

  <p>«Korkarım Teğmen Benson da benimle gelmekte ısrar edecektir.»</p>

  <p>«Bu onun ruhuna da iyi gelmez mi?» Yaşlı rahip gülerek dışarı çıktı.</p>

  <p><span class="t14">A</span>sa Vaughan, İlse Huber'in evinde, oturma odasındaki yemek masasında oturuyordu, Devlin de karşısındaydı. Amerikalı, «Bu planın işleyeceğine gerçekten inanıyor musunuz?» diye sordu.</p>

  <p>«Her şeye harfi harfine uyduktan sonra neden işlemesin ki, öyle değil mi?»</p>

  <p>Asa ayağa kalkıp sıkıntılı sıkıntılı odada gezinmeye başladı. «Benim burada ne işim var? Bunu anlayabiliyor musunuz? Her şey sanki birdenbire karşıma çıkıp beni gafil avladı. Bir anda. Sanki başka seçeneğim yok gibiydi. Her şey birdenbire oluverdi, işte.»</p>

  <p>«Elbette bir seçeneğin var,» dedi Devlin. «Oraya gider ve teslim olursun.»</p>

  <p>«Bunun ne yararı olur ki? Bana inanmazlar, Devlin.» Yüzünde korku dolu bir ifade vardı. «Gerçekten hiç inanmazlar.»</p>

  <p>«O halde Adolf'un savaşı kazanması için dua etsen iyi olur.»</p>

  <p>Ancak ertesi sabah, Hildorf'taki hava üssünde Binbaşı Koening onlara çevreyi gezdirirken Amerikalı oldukça neşeli görünüyordu. Burada hemen hemen her türlü uçak vardı. Bir B17, bir Lancaster bombardıman uçağı, bir Huricane, bir Mustang. Hepsi de Luftwaffe nişanı taşıyordu.</p>

  <p>«İşte size uyacağını düşündüğüm uçak şurada, hangarın sonunda.»</p>

  <p>Orada duran, kanat uzunluğu elli fitten fazla olmayan tek kanatlı bir uçaktı.</p>

  <p>«Çok güzel» dedi Asa. «Nedir bu?»</p>

  <p>«Bir Westland Lysander. On bin fitte maksimum iki yüz mil hız yapar. İniş ve havalanma için kısa bir mesafe yeterli. Yalnızca iki yüz kırk yardaya ihtiyacı var.» Schellenberg Asa'ya. «Yani uçuşu bir saatten daha az zamanda yapabilirsin,» dedi.</p>

  <p>Asa ona aldırmadı. «Ya yolcular?»</p>

  <p>Koenig, «Kaç tane düşünüyorsunuz?» diye sordu.</p>

  <p>«İki.»</p>

  <p>«Rahatlıkla alır. Üç kişi bile alır. Hatta gerekirse dört de olur.» Schellenberg'e döndü. «Siz araştırma yapınca aklıma hemen bu geldi. Bu uçağı geçen ay Fransa'dan almıştık. Bir RAF uçağı. Pilot bir JU avcı uçağı tarafından vurulduğunda göğsüne bir kurşun yemiş. İnmeyi başarmış ancak uçağı yok edemeden ölmüş. Bu uçaklar İngiliz Gizli Servisi tarafından gizli harekâtlar için kullanılıyor, ajanları taşımak için. Böyle bir iş için çok uygun.»</p>

  <p>«Güzel, o halde alıyorum,» dedi Schellenberg.</p>

  <p>«Ama general... » dedi Koenig.</p>

  <p>Schellenberg, cebinden Führer'in emrini çıkardı. «Bunu okuyun.»</p>

  <p>Koenig mektubu okuduktan sonra geri verip topuklarını çarptı. «Emrinizdedir, general.»</p>

  <p>Schellenberg, Asa'ya döndü. «Evet, şimdi ihtiyacınız olan bir şey var mı?»</p>

  <p>«Uçağı denemek istiyorum. Bir sorun çıkacağını sanmıyorum, ama yine de alışmam gerek.»</p>

  <p>«Başka bir şey?»</p>

  <p>«Evet, İngiltere'ye girerken uçağın üzerinde RAF işaretleri bulunmasını istiyorum. Ancak bunları istediğim zaman çıkarabilmeliyim. Çıkartma gibi bir şey olmalı, böylece dönüşte yine Luftwaffe olabilirim.»</p>

  <p>«Bu kolay,» dedi Koenig.</p>

  <p>Schellenberg de, «Harika,» dedi. «Şimdi Hauptsturmführer Vaughan burada kalıp uçağı dilediği gibi test edecek. Sonra da gerekli şeyleri yaparsınız, uçak hafta sonunda Fransa'da bir yere teslim edilecek; neresi olduğunu sekreterim daha sonra size bildirir.»</p>

  <p>«Emredersiniz, general,» dedi Koenig.</p>

  <p>Schellenberg, Asa'ya döndü. «Dilediğiniz gibi keyfinize bakın. Luftwaffe'den bir Fieseier Stork ayarladım. Yarın Chernay'a gidip havaalanına bakacağız. Hazır oradayken şu Château de Belle Ile'yi de görmek istiyorum.»</p>

  <p>Asa, «Uçağı benim kullanmamı mı istiyorsunuz?» diye sordu.</p>

  <p>Devlin, «Merak etme, oğlum, sana güveniyoruz,» dedi ve Schellenberg'le birlikte dışarı çıktılar.</p>

  <p><span class="t14">L</span>ondra'da Jack Carter içeri girdiğinde Dougal Munro masasında çalışıyordu. «Ne oldu, Jack?»</p>

  <p>«Rahibe Maria Palmer'den tıbbi bir rapor aldım, efendim. Steiner'le ilgili.»</p>

  <p>«Ne diyor?»</p>

  <p>«Hâlâ yüzde yüz iyi değilmiş. Bir tür bulaşıcı hastalık. Rahibe onun için şu yeni mucize ilaçtan bulmamı istiyor. Penisilin. Anlaşılan bu madde her derde deva, ancak kolay bulunmuyor.»</p>

  <p>«O halde rahibe için bunu bul, Jack.»</p>

  <p>«Peki, efendim. Bulabileceğimden eminim.»</p>

  <p>Carter kapıda duraksayınca Munro sabırsızlıkla, «Tanrı aşkına, ne var, Jack?» diye sordu. «Burada boğazıma kadar işle doluyum, saat üçte General Eisenhower'ın başkanlık ettiği toplantıya bile nasıl yetişeceğimi bilmiyorum.»</p>

  <p>«Şey, Steiner'le ilgili, efendim. Yani artık manastırda. Şimdi ne olacak?»</p>

  <p>«Liam Devlin, tabii eğer seçtikleri adam oysa, yarın gece paraşütle St. Mary Manastırı'nın bahçesine inecek, Jack. Artık daha ne yapabiliriz, bütün nöbetçiler orada. Bir tek Steiner'in yatağına da askeri inzibat koymadığımız kaldı.»</p>

  <p>«Peki öylece bekleyecek miyiz, efendim?»</p>

  <p>«Elbette bekleyeceğiz. Eğer bir şeyler yapacaklarsa, bunu planlamaları bile haftalar alır, ama yine de farketmez. Ne de olsa, Vargas avucumuzda. Bir şey olursa, anında öğreneceğiz.»</p>

  <p>«Pekâlâ, efendim.»</p>

  <p>Carter kapıyı açınca Munro ekledi. «Bol bol zamanımız var, Jack. Tabii Steiner'in de öyle.»</p>

  <p>O akşam Steiner manastırın ibadet yerine indiğinde Teğmen Benson'la bir polis onbaşısı da ona eşlik ediyordu. İbadet yeri soğuk ve rutubetliydi, mum ışığında biraz da ürkütücü görünüyordu. Steiner çocukluğundan kalma bir alışkanlıkla içgüdüsel olarak parmaklarını kutsal suya batırdı ve gidip bir banka oturarak sırasını beklemeye başladı. Kendisinden önce iki rahibe vardı. Baş-rahibe günah çıkarma kürsüsünden çıktı ve gülümseyerek yanlarından geçti. Onun ardından rahibelerden biri içeri girdi. Bir süre sonra o da çıktı, sıradaki girdi.</p>

  <p>Sıra Steiner'e gelince içeri girip oturdu, o karanlığı şaşılacak derecede rahatlatıcı bulmuştu. Bir an için duraksadı, ama yine çocukluğundan bir ses sanki otomatik olarak, «Beni kutsayın, peder,» dedi.</p>

  <p>Peder Martin gelenin o olduğunu biliyordu, tabii.</p>

  <p>«Tanrı seni kutsayıp günahlarını anlatmana yardım etsin,» dedi.</p>

  <p>Steiner, «Kahretsin, peder,» diye patladı. «Neden burada olduğumu bile bilmiyorum. Belki de yalnızca o odadan kurtulmak istedim.»</p>

  <p>«Eminim, Tanrı seni bunun için affedecektir, oğlum.»</p>

  <p>Steiner birden gülmek için delice bir istek duydu. Yaşlı adam hâlâ konuşuyordu.</p>

  <p>«Bana söylemek istediğin bir şey var mı? Herhangi bir şey?»</p>

  <p>Steiner birden hiç farkında olmadan, «Babam,» deyiverdi. «Babamı zalimce öldürdüler. Onu bir et parçası gibi kancaya astılar.»</p>

  <p>«Bunu kim yaptı, oğlum?»</p>

  <p>«Gestapo, kahrolası Gestapo.» Steiner güçlükle soluk alabiliyordu, boğazı kurumuş, yüzü gözü ter içinde kalmıştı. «Nefret ve intikam, bütün hissettiğim bunlar. İntikam almak istiyorum. Şimdi sizin gibi biri onu anlayabilir mi? Bu çok büyük bir günah öyle değil mi, peder?»</p>

  <p>Peder Martin sakin bir tavırla, «Tanrı seni affetsin,» dedi. «Ben Baba, Oğul ve Kutsal Ruh adına seni affediyorum.» ,</p>

  <p>«Ama peder, anlamıyorsunuz,» dedi Kurt Steiner. «Artık dua edemiyorum.»</p>

  <p>«Önemli değil, oğlum. Ben senin için dua ederim.»</p>
</body>
</html>
