<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p><span class="t13">Berlin • Lizbon</span> <span class="t13">•</span> <span class="t13">Londra 1943</span></p>

  <h2><a id="ncx229"></a><span class="t21">İKİNCİ BOLUM</span></h2>

  <p><span class="t14">T</span>uğbay Dougal Munro'nun Haston Place'deki dairesi, <span class="t2">SOE</span>'nin Baker Caddesi'nde bulunan Londra merkez bürosundan yalnızca on dakikalık uzaklıktaydı. <span class="t2">D</span> Bölümü'nün başkanı olduğu için her an hazır olması gerekiyordu. Normal telefonun yanısıra doğrudan bürosuna bağlı olan özel bir hattı da vardı. O kasım ak­şamı şöminenin karşısında bazı dosyaları incelerken işte o telefon çaldı.</p>

  <p>«Tuğbay, ben Carter. Norfolk'dan şimdi döndüm.»</p>

  <p>«Güzel. Eve gitmeden önce bana uğrayıp her şeyi anlat.»</p>

  <p>Telefonu kapatıp kendine bir kadeh viski koydu. Munro tel gözlük takan beyaz saçlı, güçlü görünüşlü bodur bir adamdı. Kesinlikle profesyonel değildi, tuğbay rütbesini bazı dairelerde otorite sağlamak amacıyla kullanıyordu. Altmış beş yaşındaydı, çoğu insan bu yaşta emekliye ayrılırken o savaş sayesinde bundan kurtulmuştu. Tam bunları düşünürken kapı açıldı. Gelen Yüzbaşı Jack Carter'dı.</p>

  <p>«Donmuş gibi görünüyorsun, Jack. Kendine bir içki al.»</p>

  <p>Jack Carter bastonunu bir iskemleye dayayıp paltosunu çıkardı. Üzerinde üniforması ve Askeri Haç nişanı vardı. Sakat bacağı ona Dunkirk'ten mirastı. Topallayarak içki dolabına gidip kendine bir kadeh viski doldurdu.</p>

  <p>«Eeee, Studley Constable'deki durum nedir?» diye sordu Munro.</p>

  <p>«Normale döndü, efendim. Bütün Alman paraşütçüler kilise bahçesindeki bir mezara gömüldüler.»</p>

  <p>«Hiçbir iz yok tabii?»</p>

  <p>«Şu anda hayır, ama şu köylüler çok komik İnsanlar. Steiner'e saygı duyuyorlar.»</p>

  <p>«Evet, Steiner'in çavuşlarından biri değirmen oluğuna düşen iki köylü çocuğu kurtarmaya çalışırken ölmüştü, unutma. Aslında bütün harekâtı başarısızlığa uğratan tek şey de bu oldu zaten. Dosyayı getirdin mi?» Carter çantasını alıp içinden bazı kâğıtlar çıkardı. Munro bunları inceledi. «Yarbay Kurt Steiner, yirmi yedi yaşında. Olağanüstü bir sicil. Crete, Kuzey Afrika, Stalingrad.»</p>

  <p>«Onun annesi hep ilgimi çekmiştir, efendim. Boston sosyetesinden. Hani şu 'Boston Soylusu' dedikleri insanlardan.»</p>

  <p>«Hepsi çok güzel, Jack, ama unutma, babası bir Alman generaliydi, üstelik çok da iyiydi. Neyse, şimdi Steiner'den söz et. Nasıl?»</p>

  <p>«Tam anlamıyla iyileşmeyeceğini düşünmemek için hiçbir neden yok. Narvik'in hemen dışında yanık sorunu olan askerler için bir RAF<span class="t15">(*)</span> hastanesi var. Oldukça küçük bir hastane. Eskiden şifa yurdu olarak kullanılıyormuş. Steiner'i orada gözaltında tutuyoruz. Onun yaralı bir Luftwaffe pilotu olduğuna dair bir yalan uydurduk. Çünkü Alman paraşütçüleriyle Luftwaffe havacılarının üniformaları birbirine çok benziyor.»</p>

  <p><span class="t16">(*) RAF:</span> <span class="t16">İ</span><span class="t16">ngiliz Kraliyet Hava Kuvvetleri</span></p>

  <p>«Peki, yaraları nasıl?»</p>

  <p>«O konuda çok şanslıymış, efendim. Bir mermi omzunun arka tarafına isabet etmiş. İkincisi de kalbe nişan almış, ama göğüs kemiği engellemiş. Operatör doktor iyileşmesinin fazla zaman almayacağını düşünüyor, özellikle de fizik yapısı çok güçlü olduğu için.»</p>

  <p>Munro gidip küçük bir viski şişesi çıkardı. «Bildiklerimizi bir kez daha gözden geçirelim, Jack. Churchill'i kaçırma planını. Her şey Amiral Canaris'ten habersiz yapılmıştı, değil mi?»</p>

  <p>«Galiba Himmler'in bütün yaptıkları öyle, efendim. Abwehr'in merkez bürosundan Max Radl'ın bütün bunları amiralin arkasından planlaması için zorladı. En azından, Berlin'deki kaynaklarımız bize böyle olduğunu söylüyorlar.»</p>

  <p>«Ama şimdi her şeyi biliyor, öyle değil mi? Yani amirali kastediyorum.»</p>

  <p>«Galiba öyle, efendim. Bu durumdan pek hoşnut değil ve yapabileceği hiçbir şey yok. Führer'e koşup olanları anlatamaz.»</p>

  <p>«Himmler de öyle. Özellikle de bütün bu plan Führer'den habersiz yapıldıktan sonra.»</p>

  <p>«Tabii Himmler, Max Radl'a Hitler tarafından imzalanmış bir izin mektubu verdi.»</p>

  <p>«Hitler'in imzaladığı <span class="t11">san</span><span class="t11">ı</span><span class="t11">lan</span> bir mektup, Jack. Hayır, Himmler bunun ortaya çıkmasını istemez.»</p>

  <p>«Biz de bunun <span class="t11">Daily Express'in</span> baş sayfasına çıkmasını istemeyiz, efendim. Bir İngiliz köyünde Başbakan'ı kaçırmak için Amerikan Atlı Korucuları'yla savaşan Alman paraşütçüleri.»</p>

  <p>«Evet, bu savaşın durumuna pek yardımcı olmaz.»</p>

  <p>Munro yine dosyaya baktı. «IRA için çalışan şu delikanlı, Devlin. Harika biri. Onun yaralandığını mı söylemiştin?»</p>

  <p>«Evet, efendim. Hollanda'daki bir hastanedeydi. Şimdi Lizbon'da olduğunu sanıyoruz.»</p>

  <p>«Belki de bir yolunu bulup Amerika'ya gitmeyi düşünüyordur. Onu gözaltında tutuyor muyuz? <span class="t2">SOE</span>'nin Lizbon'daki adamı kim?»</p>

  <p>«Binbaşı Arthur Frear, efendim. Elçilikte askeri ataşe. Ona haber verdik.»</p>

  <p>«Güzel.» Munro başını salladı.</p>

  <p>«Peki, Steiner'i ne yapacağız, efendim?»</p>

  <p>Munro kaşlarını çatıp düşünmeye başladı.</p>

  <p>«İyileşir iyileşmez onu Londra'ya getirin. Alman savaş esirlerini hâlâ Kale'de mi tutuyoruz?»</p>

  <p>«Yalnızca arasıra efendim. Savaşın ilk günleri gibi değil. O zamanlar U-gemisinden esir alınanların çoğu orada kalmıştı.»</p>

  <p>«Ve Hess.»</p>

  <p>«O özel bir durum, efendim.»</p>

  <p>«Pekâlâ. Steiner'i Kale'de tutacağız. Biz emin bir yer bulana dek hastanede kalabilir. Başka bir şey var mı?»</p>

  <p>«Bir gelişme var, efendim. Biliyorsunuz, Steiner'in babası Hitler'in öldürülmesini amaçlayan bazı gizli planlarda görev almıştı. Ona yasalara uygun bir ceza verildi. Piyano teliyle asıldı ve Führer'in emriyle bütün bu olay filme alındı.»</p>

  <p>«Ne fena.»</p>

  <p>«Biz General Steiner'in ölümünü gösteren bu filmi ele geçirdik, efendim. Berlin'deki kaynaklarımızdan biri bunu İsveç yoluyla ele geçirmiş. Görmek isteyip istemeyeceğinizi bilemiyorum. Pek hoş bir şey değil.»</p>

  <p>Munro öfkelenip ayağa kalktı ve odada gezinmeye başladı. Biraz sonra dudaklarında hafif bir gülümsemeyle durdu.</p>

  <p>«Söylesene, Jack, o küçük sersem Vargas hâlâ İspanyol Elçiliği'nde mi?»</p>

  <p>«Jose Vargas, evet, efendim, ticaret ataşesi. Bir süredir onu hiç kullanmadık.»</p>

  <p>«Ama Alman Haberalma Örgütü onun kendi taraflarında olduğundan emin, öyle değil mi?»</p>

  <p>«Vargas kimin cüzdanı şişkinse o taraftadır, efendim. Berlin'deki İspanyol Elçiliği'ndeki kuzeni aracılığıyla çalışıyor.»</p>

  <p>«Harika.» Munro yine keyiflenmişti. «Ona Kurt Steiner'in elimizde olduğunu Berlin'e haber vermesini söyle. Onun Londra Kalesi'nde kaldığını söylesin. Çok etkileyici olacak. Daha da önemlisi, hem <span class="t11">Canaris'in</span> hem de <span class="t11">Himmler'in</span> bu bilgiyi almalarını sağlasın. Bu onları harekete geçirir.»</p>

  <p>«Tanrı aşkına, neler planlıyorsunuz, efendim?»</p>

  <p>«Savaş, Jack, savaş. Şimdi bir içki daha al ve ardından evine gidip yat. Yarın çok hareketli bir gün geçireceksin.»</p>

  <p><span class="t14">H</span>einrich Himmler'in 1934'te yerel meclisten aldığı şato Paderborn yakınlarındaki Wewelsburg kasabasındaydı. Himmler'in asıl niyeti, burayı Alman <span class="t2">SS</span> liderleri için bir okula dönüştürmekti, ama mimarlarla müteahhitler uzun zaman çalıştılar, milyonlarca mark harcandı ve Himmler tarihi filmler moda olduğu zaman tıpkı Hollywood'dakilere eşdeğer büyük bir film seti yarattı. Şatonun üç kanadı, kuleleri, kale hendeği, güney kanadında Reichsführer'in kendi daireleri ve <span class="t2">SS</span> Örgütü'nün seçkin üyelerinin hep birlikte yemek yedikleri çok büyük bir yemek salonu vardı. Bütün bunlar Himmler'in Kral Arthur ve Yuvarlak Masa Şövalyeleri'ne olan hayranlığından esinlenerek yapılmıştı. O kasım gecesi, on mil ötede, Walter Schellenberg kendisini şatoya götüren Mercedes'in arka koltuğunda bir sigara yaktı. O öğleden sonra Berlin'de Reichsführer'le buluşması gerektiğini bildiren bir emir almıştı. Neden belirtilmemişti. Ancak Schellenberg bunun bir terfi görüşmesi olmadığından emindi. Wewelsburgs daha önce de birkaç kez gelmişti; hatta şatonun planlarını gördüğü için burayı çok iyi biliyordu. Ayrıca Reichsführer'le birlikte o masaya oturanların Himmler gibi Sakson üstünlüğüyle ilgili bütün ortaçağ saçmalıklarına inanan sabit fikirli insanlar ya da gümüş plakalar üzerine adları yazılı iskemleleri olan açık fikirli insanlar olduğunu da biliyordu. Kral Arthur'un İngiliz olması ve Saksonlara karşı savaşması bütün bunları daha da saçma kılıyordu. Schellenberg uzun zamandır Hitler yönetimindeki Nazi Almanyası'nın aşırılıklarından hoşlanmıyordu.</p>

  <p>Wewelsburg'un şartlarına uyarak <span class="t2">SS</span> Örgütü'nün siyah üniformasını giyip ceketinin sol yanına da 1. Sınıf Demir Haçı takmıştı.</p>

  <p>Otomobil tatlı tatlı yağan karın arasından şatoya doğru yol alırken, Schellenberg kendi kendine, «Ne dünya,» dedi. «Bazen acaba tımarhaneleri kimler yönetiyor diye gerçekten merak ediyorum.»</p>

  <p>Arkasına yaslanıp gülümseyince, yanağındaki yaraya karşın birden oldukça çekici göründü. Bu yara onun acımasız yanını ortaya koyan, Bonn Üniversitesi'ndeki öğrencilik günlerinin bir anısıydı. Yabancı dillere olan yeteneğine karşın Tıp Fakültesi'ne girip oradan da hukuka geçmişti. Ancak 1933'te Almanya'da zor bir dönem yaşanıyordu, hatta iyi eğitim görmüş genç üniversite mezunları için bile durum aynıydı. <span class="t2">SS</span>, Örgütün yüksek konumları için yetenekli ve kültürlü gençleri topluyordu. Pek çoğu gibi Schellenberg de bunu siyasi bir ideal değil, bir iş olarak görmüş ve işinde şaşırtıcı bir hızla yükselmişti. Yabancı dillere olan yeteneğinden dolayı, Heydrich onu <span class="t2">SS</span> Örgütü'nün <span class="t2">SD</span> olarak bilinen güvenlik bölümüne getirmişti. Schellenberg'in başlıca görevi yabancı ülkelerde haber toplamaktı, Canaris'le olan özel ilişkisi çok iyi olmasına karşın, sık sık Abwehr'le anlaşmazlığa düşerdi. Kazandığı başarılar sayesinde hızla merdivenin üst basamaklarına yükseldi. Otuz yaşına geldiğinde, bir <span class="t2">SS</span> Brigadeführer'i ve tuğgeneraldi. Asıl şaşırtıcı olan şey, Walter Schellenberg kendini bir Nazi olarak görmez, Nazi Almanyası'nı da üzücü bir hareket olarak görürdü. Yaşamını ona borçlu olan Yahudiler ve onun sayesinde toplama kamplarından kaçıp İsveç'e sığman insanlar vardı. Schellenberg bu yaptıklarını tehlikeli bir oyun, vicdanı için bir suspayı olarak görüyordu. Pek çok düşmanı vardı. Yalnızca bir tek nedenden dolayı hâlâ sağdı. Himmler onun zekâsına ve üstün yeteneklerine ihtiyaç duyuyordu, bu da yeterliydi.</p>

  <p><span class="t14">K</span>ale hendeğinde su yerine yalnızca bir parça kar vardı. Mercedes kapıya açılan köprüden geçerken Schellenberg arkasına yaslanıp kendi kendine, «Atlıkarıncadan inmek için artık çok geç, Walter, çok geç,» dedi.</p>

  <p>Himmler onu güney kanadındaki özel oturma odasında bekliyordu. Odaya dek Scheltenberg'e üniformalı bir <span class="t2">SS</span> çavuşu eşlik etti. Himmler'in özel yardımcısı Sturmbannführer Rossman da oturma odasının hemen önünde bir masada oturuyordu, onun da üzerinde üniforma vardı.</p>

  <p>«Binbaşı.» Schellenberg başıyla selam verdi.</p>

  <p>Rossman çavuşa gitmesini işaret etti. «Sizi gördüğüme memnun oldum, general. Reichsführer sizi bekliyor. Bu arada keyfi pek yerinde değil.»</p>

  <p>«Bunu aklımda tutarım.»</p>

  <p>Rossman kapıyı açtı ve Schellenberg içeri girdi. Odada koyu meşe ağacından yapılmış mobilyalar, duvarlarda da goblenler vardı. Büyük taş şöminede bir kütük yanıyordu. Reichsführer büyük bir masada bir yığın kâğıtla uğraşıyordu. Üzerinde üniforma yoktu ki bu onun için olağandışı bir şeydi. Onun yerine tüvit bir takımla beyaz bir gömlek giymiş ve siyah bir kravat takmıştı. Gözündeki gümüş kelebek gözlük ona sevimsiz bir okul müdürü havası veriyordu.</p>

  <p>Schellenberg'e hep ilk adıyla hitap eden Heydrich'in tersine, Himmler her zaman çok resmiydi.</p>

  <p>«General Schellenberg.»</p>

  <p>Başını kaldırdı. «Demek geldiniz.»</p>

  <p>Schellenberg onun azarlar gibi konuştuğunu farkedince, «Mesajınızı alır almaz Berlin'den ayrıldım, Reichsführer'im,» dedi. «Size nasıl hizmet edebilirim?»</p>

  <p>«Kartal Harekâtı, yani şu Churchill olayı. Başka işleriniz olduğundan dolayı sizi o iş için görevlendirmemiştim. Yine de şimdi, bu işin ayrıntılarını öğreneceksiniz.»</p>

  <p>«Emredersiniz, Reichsführer'im.»</p>

  <p>Himmler birden konuyu değiştirdi. «Schellenberg, Yüksek Komuta Heyeti'ndeki bazı üyelerin devlet aleyhine yaptıkları etkinliklerden son derece kaygılıyım. Sizin de bildiğiniz gibi, geçen hafta Führer'in Rastenburg'daki karargâhının girişinde genç bir binbaşı arabasıyla birlikte havaya uçtu. Bunun Führer'imizin canına kasteden bir girişim olduğu apaçık.»</p>

  <p>«Korkarım, öyle, Reichsführer'im.»</p>

  <p>Himmler ayağa kalkıp elini onun omzuna koydu. «Siz ve ben, general, <span class="t2">SS</span> dediğimiz kardeşlik bağıyla birbirimize bağlıyız. Hepimiz Führer'imizi korumak için yemin ettik, ama yine de sık sık böyle ihanetlerle karşılaşıyoruz.»</p>

  <p>Schellenberg; «Kesin bir kanıt yok, Reichsführer'im,» dedi, ama bu pek de doğru değildi.</p>

  <p>«General von Stulpnagel, von Falkenhausen, Wagner ve daha pek çoğu, hatta sizin şu yakın dostunuz Amiral Wilhelm Canaris, Schellenberg. Bu sizi şaşırttı mı?»</p>

  <p>Schellenberg kendi adının da sayılabileceği olasılığını gözönünde bulundurarak sakin görünmeye çalıştı.</p>

  <p>«Ne söyleyebilirim, Reichsführer'im?»</p>

  <p>«Ve Rommel, general, Çöl Tilkisi. Bütün herkesin kahramanı..»</p>

  <p>«Aman Tanrım!» Schellenberg şaşırmış gibi yaptı, çünkü görünüşe göre yapması gereken en doğru hareket buydu.</p>

  <p>«Kanıt.» Himmler öfkeli görünüyordu. «Gerekli kanıtı bulacağım. Onların hepsinin cellatla randevuları var.» Yine masasına dönüp oturdu. «Hiç Vargas adında bir ajanla çalışmış mıydınız?» Dikkatle önündeki bir kâğıdı inceledi. «Jose Vargas.»</p>

  <p>«Onu tanıyorum. Abwehr'le bağlantısı var. Londra'daki İspanyol Elçiliği'nde ticari ataşe. Bildiğim kadarıyla, yalnızca arasıra kullanılıyor.»</p>

  <p>«Burada Berlin'deki İspanyol Elçiliği'nde ticari ataşelik yapan bir de kuzeni var. Juan Rivera adında biri.» Schellenberg'e baktı. «Doğru mu?»</p>

  <p>«Doğru olduğunu sanıyorum, Reichsführer'im. Vargas bu diplomatik ilişkiden yararlanıyordun Mesajların çoğu şu Berlin'deki kuzenine otuz altı saat içinde ulaşıyordur. Yasalara aykırı tabii.»</p>

  <p>«Tanrıya şükürler olsun ki öyle. Şu Kartal Harekâtı olayı. Ayrıntıları bildiğinizi söylüyorsunuz, öyle mi?»</p>

  <p>«Evet, Reichsführer'im.»</p>

  <p>«Bir sorun var, general. Fikir, Führer tarafından ortaya atılmasına karşın, nasıl söylesem, biraz hayaldi. Canaris'e bu konuda güvenilemez. Korkarım, Nazi Almanyası'nın başarısı onun pek umurunda değil. İşte bu nedenle, planı yürürlüğe bizzat ben koydum. Bunun için Abwehr'den Albay Radl'dan da yardım aldım, ancak kendisi bir kalp krizi geçirdi, anladığım kadarıyla pek fazla ömrü kalmamış.»</p>

  <p>Schellenberg ihtiyatla, «Yani Führer bu olaydan habersiz?»</p>

  <p>«Sevgili Schellenberg, savaşın bütün sorumluluğu, bütün yükü onun omuzlarında. Bu yükü olabildiğince azaltmak da bizim görevimiz.»</p>

  <p>«Elbette, Reichsführer'im.»</p>

  <p>«Kartal Harekâtı ne kadar başarılı bir biçimde tasarlandıysa da başarısızlıkla sonuçlandı. Şimdi kim bu başarısızlığı üzerine alıp Führer'e bildirmeyi ister ki?» Schellenberg'in konuşmasına fırsat vermeden devam etti. «Ve bu rapor bana Vargas'tan Berlin'deki Rivera denilen kuzeni aracılığıyla ulaştı.»</p>

  <p>Schellenberg kendisine uzatılan kâğıda baktı. «Olamaz! Demek Kurt Steiner sağ.»</p>

  <p>«Londra Kalesi'nde.» Himmler kâğıdı geri aldı. «Onu orada çok uzun zaman tutmazlar. Çünkü Kale böyle önemli esirleri tutmak için uygun bir yer değil. Tıpkı Hess'e yaptıkları gibi onu da hemen güvenli bir yere göndereceklerdir.»</p>

  <p>«Bu konuyla ilgili başka fikriniz var mı?»</p>

  <p>«Yalnızca İngilizlerin bu konuda seslerini çıkarmayacaklarını düşünüyorum.»</p>

  <p>«Neden böyle söylediniz?»</p>

  <p>«Çünkü Kartal Harekâtı neredeyse başarıya ulaşmıştı.»</p>

  <p>«Ama Churchill Churchill değildi,» diye anımsattı Himmler. «Haberalma servisimizdeki adamlarımız bunu öğrendiler.»</p>

  <p>«Elbette, Reichsführer'im, ama Alman paraşütçüleri İngiliz topraklarına inip kanlı bir çatışmaya giriştiler. Bu öykü halka açıklanırsa, savaşın bu evresinde insanlar üzerindeki etkisi korkunç olur. Bunun <span class="t2">SOE</span>'nin işi olması ve Tuğbay Munro'nun konuyla ilgilenmesi kanıttır.»</p>

  <p>«Onu tanıyor musunuz?»</p>

  <p>«Yalnızca adını biliyorum, Reichsführer'im. Çok yetenekli bir gizli haberalma subayı.»</p>

  <p>«Kaynaklarım Rivera'nın bu haberi Canaris'e de ulaştırdığını belirtiyorlar. Sizce buna nasıl tepki gösterecektir?»</p>

  <p>«Hiçbir fikrim yok, Reichsführer'im.»</p>

  <p>«Berlin'e dönünce onu görebilirsiniz. Tepkisini öğrenin. Bence hiçbir şey yapmayacaktır. Führer'e koşmayacağı kesin.»</p>

  <p>Himmler önündeki başka bir kâğıdı incelemeye başladı. «Steiner gibi adamları hiçbir zaman anlayamayacağım. Bir savaş kahramanı. Başarılı bir asker, yine de Varşova'da yardım etmeye çalıştığı küçük bir Yahudi fahişesi için her şeyi tehlikeye atıp mesleğini de mahvetti. Onu ve adamlarını ceza almaktan kurtaran tek şey Kartal Harekâtı'ydı.» Kâğıdı elinden bıraktı. «Şu İrlandalı da başka bir konu, tabii.»</p>

  <p>«Devlin mi, Reichsführer'im?»</p>

  <p>«Evet, oldukça iğrenç bir adam. İrlandalıların nasıl olduklarını bilir misiniz, Schellenberg? Onlara göre her şey bir şakadır.»</p>

  <p>«Raporlardan öğrendiğim kadarıyla işini bilen biri olduğunu söylemeliyim.»</p>

  <p>«Kabul ediyorum, ama yalnızca para için bu işteydi. Birisi onun Hollanda'daki o hastaneden çıkmasına izin vermekle korkunç bir dikkatsizlik yaptı.»</p>

  <p>«Haklısınız, Reichsführer' im.»</p>

  <p>«Aldığım raporlara göre, Devlin şu anda Lizbon'daymış.»</p>

  <p>Himmler bir kâğıt daha uzattı. «Ayrıntıları burada bulabilirsiniz. Amerika'ya kaçmaya çalışıyor, ama parası yok. Bu nedenle de bir yerde barmen olarak çalışıyor.»</p>

  <p>Schellenberg kâğıda hemen bir göz gezdirdi. «Bu konuda ne yapmamı istiyorsunuz, Reichsführer'im?»</p>

  <p>«Bu gece Berlin'e dönüp yarın Lizbon'a uçacaksınız. Şu sefil Devlin'in sizinle birlikte dönmesini sağlayın. Bunun çok güç olacağını sanmıyorum. Radl, Kartal Harekâtı'nda çalışması için ona yirmi bir pound vermişti. Bu para Cenevre'deki bir banka hesabına yatırılmıştı.» Himmler hafifçe gülümsedi. «O adam para için her şeyi yapar. O türden işte. Ona aynı miktarı teklif edin... Eğer gerekirse daha da fazlasını. Otuz bin pounda kadar ödemenize izin veriyorum.»</p>

  <p>«Ama ne için, Reichsführer'im?»</p>

  <p>«Ne için mi? Steiner'in kaçırılması için, elbette. Bunun oldukça açık olduğunu düşünmüştüm. Adam bir Reich kahramanı, gerçek bir kahraman. Onun İngilizlerin elinde kalmasına izin veremeyiz.»</p>

  <p>General Steiner'in Prinz Albrechtstrasse'deki Gestapo mahzenlerinde yaşama veda ettiğini anımsayınca, Schellenberg, Himmler'in kafasında başka nedenler olabileceğini düşündü.</p>

  <p>«Ne demek istediğinizi anlıyorum, Reichsführer'im.»</p>

  <p>«Size ne kadar güvendiğimi biliyorsunuz, general ve beni hiçbir zaman düşkırıklığına uğratmadınız. Bu işi bütünüyle sizin becerikli ellerinize bırakıyorum.» Schellenberg'e bir zarf uzattı. «O zarfın içinde her şeyi halledebilecek bir izin mektubu bulacaksınız.»</p>

  <p>Schellenberg zarfı hemen açmadı. Onun yerine, «Benim yarın Lizbon'a gitmemi istediğinizi söylediniz, Reichsführer'im,» dedi. «Ancak yarının Noel arifesi olduğunu size anımsatabilir miyim?»</p>

  <p>«Tanrı aşkına, bunun konuyla ne ilgisi var?» Himmler gerçekten şaşırmıştı. «Hız burada çok önemli, Schellenberg ve bir <span class="t2">SS</span> üyesi olarak ettiğiniz yemini unutmayın, nedenini şimdi açıklayacağım. Aşağı yukarı dört hafta sonra, Führer Normandiya'ya, daha doğrusu Cherbourg'a uçacak. Ocağın yirmi birinde. Ben de ona eşlik edeceğim. Oradan deniz kıyısındaki bir şatoya geçeceğiz. Château de Belle Ile. Şu Fransızlar ne garip adlar takıyorlar.»</p>

  <p>«Ziyaretin amacını sorabilir miyim?»</p>

  <p>«Führer, <span class="t11">B Grubu Ordusu</span>'nun komutanıyla olan randevusunu sağlama bağlamak için Mareşal Rommel'le şahsen tanışmak istiyor. Bu buluşma düşmanlarımızın gelecek yıl bize saldırma olasılığına karşı gerekli stratejiyle ilgili. Führer toplantıyı düzenleme onurunu ve kendisini koruma sorumluluğunu bana verdi. Bütünüyle bir <span class="t2">SS</span> işi. Dediğim gibi, Rommel ve belki Canaris de orada olacak. Führer onu özellikle istedi.» Önündeki kâğıtları düzenlemeye başlayıp bazılarını bir çantaya yerleştirdi.</p>

  <p>«Ama Steiner işinin acelesini anlayamıyorum, Reichsführer'im,» dedi Schellenberg.</p>

  <p>«Onu o toplantıda Führer'le tanıştırmayı düşünüyorum, general. Onun kurtuluşu <span class="t2">SS</span> için büyük bir olay. Varlığı, elbette, Canaris için durumu biraz zorlaştıracak, ama böylesi daha iyi.» Çantayı kapattıktan sonra gözlerini kısıp, «Bilmeniz gerekenlerin hepsi bu kadar,» dedi.</p>

  <p>Schellenberg mantıklı olmaya çalışarak, «Ama Reichsführer'im,» diye söze başladı. «Ya Devlin gelmek istemezse?»</p>

  <p>«O zaman en doğru hareketi yapmalısınız. Bu nedenle, bir Gestapo'yu koruyucunuz olarak size Lizbon'a dek eşlik etmesi için seçtim.» Masasının üzerindeki zili çaldı ve Rossman içeri gidi. «Rossman. Şimdi Sturmbannführer Berger'i görmek istiyorum.»</p>

  <p><span class="t14">S</span>chellenberg'in canı aşırı derecede sigara istiyordu, ama Himmler'in sigaradan ne kadar nefret ettiğini bildiği için sessizce bekledi. Az sonra kapı açıldı ve yanında bir adamla Rossman içeri girdi. Bu henüz yirmi beş, yirmi altı yaşlarında beyaza yakın sarı saçları olan gencecik bir delikanlıydı. Bir zamanlar yakışıklı olduğu belliydi, ama yüzünün bir yanı fena halde yanmıştı. Schellenberg derinin ek yerlerini görebiliyordu. Elini uzattı.</p>

  <p>«General Schellenberg. Horst Berger. Sizinle çalışmak büyük bir zevk.»</p>

  <p>Delikanlı şeytana benzeyen o yaralı yüzüyle gülümsedi.</p>

  <p>Schellenberg, «Binbaşı,» dedi ve Himmler'e döndü. «Ben görevime başlayabilir miyim, Reichsführer'im?»</p>

  <p>«Elbette. Berger size avluda katılacak. Rossman'ı içeri gönderin.»</p>

  <p>Schellenberg kapıyı açınca Himmler ekledi, «Bir şey daha. Canaris hiçbir şey bilmiyor. Yani Devlin'i, Steiner'le ilgili planlarımızı ve henüz Belle Ile'yi de bilmiyor. Bunun önemini anlıyor musunuz?»</p>

  <p>«Elbette, Reichsführer'im.»</p>

  <p>Schellenberg, Rossman'a içeri girmesini söyleyip koridorda yürümeye başladı. Bir sonraki katta bir tuvalet buldu ve içeri dalıp bir sigara yakarak Himmler'in ona verdiği zarfı çıkarıp açtı.</p>

  <p><span class="t12">ÜLKEN</span><span class="t12">İ</span><span class="t12">N L</span><span class="t12">İ</span><span class="t12">DER</span><span class="t12">İ</span> <span class="t12">VE BA</span><span class="t12">Ş</span><span class="t12">BAKANINDAN</span></p>

  <p><span class="t11">General Schellenberg Reich için çok önemli bir görevi yerine getirmek üzere benim özel emrimle hareket etmektedir. Kendisi yaln</span><span class="t11">ı</span><span class="t11">zca bana hesap vermekle yükümlüdür. Asker ve sivil, rütbe fark</span><span class="t11">ı</span> <span class="t11">gözetmeksizin, herkes ona istedi</span><span class="t11">ğ</span><span class="t11">i her konuda yard</span><span class="t11">ı</span><span class="t11">mc</span><span class="t11">ı</span> <span class="t11">olacakt</span><span class="t11">ı</span><span class="t11">r.</span></p>

  <p><span class="t12">ADOLF HITLER</span></p>

  <p>Schellenberg tüylerinin ürperdiğini hissederek mektubu yine zarfın içine koydu. İmza kesinlikle gerçek gibi görünüyordu. Führer'in imzasını pek çok kez görmüştü; ama bu imzayı almak Himmler için çok kolay olmalıydı, bu kâğıdı başka kâğıtların arasına sıkıştırmış olabilirdi. Demek şimdi ona da Kartal Harekâtı için Max Radl'a vermiş olduğu yetkiyi veriyordu. Ama neden? Steiner'in belirtilen bu sürede geri getirilmesi neden bu kadar önemliydi?</p>

  <p>Himmler'in ona anlattığından daha fazla bir şeyler olmalıydı, bu kesindi. Schellenberg bir sigara daha yakıp dışarı çıktı, ama koridorda yolunu kaybetmişti. Kararsız bir halde durakladıktan sonra koridorun büyük salonun üstündeki balkona çıktığını farketti. Tam dönüp o yana gidecekti ki bazı sesler duydu. Meraklanarak balkona doğru yürüyüp ihtiyatla aşağı baktı. Himmler, Rossman'la Berger'i karşısına almış, büyük masasının başında duruyordu.</p>

  <p>«Fikirlerden çok insanlarla ilgilenenler vardır, Berger,» diyordu Reichsführer.</p>

  <p>«Kolayca duygusallaşıyorlar. Sizin onlardan biri olduğunuzu sanmıyorum.»</p>

  <p>«Hayır, Reichsführer'im,» dedi Berger. «Ancak ne yazık ki, General Schellenberg öyle biri. Sizi bu nedenle onunla birlikte Lizbon'a gönderiyorum. Devlin denilen adam istese de istemese de gelecek. Bu işi halledeceğinize inanıyorum.»</p>

  <p>Rossman, «Reichsführer'im, General Schellenberg'in bağlılığından kuşku mu duyuyor?» diye sordu.</p>

  <p>«General Reich'a büyük hizmetlerde bulundu. Belki de emrimdeki en yetenekli subay, ama onun Parti'ye olan bağlılığından hep kuşku duymuşumdur. Yine de şu anda hiçbir sorun yok, Rossman. Şu anda elimden çıkaramayacağım kadar yararlı biri. Schellenberg, Steiner işiyle uğraşırken biz de bütün enerjimizi Belle Ile'nin hazırlıklarına harcamalıyız.» Berger'e döndü «Artık gitseniz iyi olur.»</p>

  <p>«Reichsführer.»</p>

  <p>Berger topuklarını çarpıp arkasını döndü. Tam kapıdan çıkmıştı ki Himmler arkasından seslendi, «Bütün hünerinizi gösterin, Sturmbannführer.» Berger tabancalığının ağzını açıp inanılmaz bir hızla döndü. İlerdeki duvarda ortaçağ stilinde yapılmış alçıdan şövalye freskleri vardı. Üç kez arka arkaya ateş etti, üç baş da gövdeden ayrılıp parçalanmıştı. Kurşun sesleri koridorda yankılanırken silahını yerine koydu. «Harika,» dedi Himmler.</p>

  <p>Schellenberg de olanları duymuştu. O da belki en az Berger kadar iyiydi, ama şimdi konu bu değildi. Holden paltosuyla şapkasını aldı, beş dakika sonra Berger geldiğinde Mercedes'in arka koltuğunda oturuyordu. Berger arabaya binerken, «Sizi beklettiysem özür dilerim, general,» dedi.</p>

  <p>«Önemli değil.» Schellenberg şoföre başıyla işaret etti ve yola koyuldular.</p>

  <p>«İstiyorsanız, sigara içebilirsiniz.»</p>

  <p>«Korkarım, kötü bir alışkanlığım yok.»</p>

  <p>«Öyle mi? Çok ilginç.»</p>

  <p>Schellenberg paltosunun yakasını kaldırıp şapkasını da gözlerine indirerek arkasına yaslandı.</p>

  <p>«Berlin'e daha çok yolumuz var. Sizi bilmem, ama ben biraz kestireceğim.»</p>

  <p>Gerçekten de öyle yaptı. Bir süre onu seyrettikten sonra Berger de paltosunun yakasını kaldırıp aynı şeyi yaptı. Schellenberg'in Prinz Albrechtstrasse'deki bürosunda sık sık geceyi orada geçirdiği için askeri bir kamp yatağı vardı. Sekreteri İlse Huber içeri girdiğinde Schellenberg küçük banyoda traş oluyordu. Bayan Huber kırk bir yaşında güzel ve çekici bir kadındı, kocasını savaşta yitirmişti. O gün de beyaz bluz ve siyah eteğiyle oldukça hoş görünüyordu. Bir zamanlar Heydrich'in de sekreterliğini yapmış ve Schellenberg'e ondan miras kalmıştı.</p>

  <p>«O burada,» dedi.</p>

  <p>«Rivera mı?» Schellenberg yüzündeki sabunu sildi. «Ya Canaris?»</p>

  <p>«Herr Amiral her zamanki gibi saat onda ata binecek. Ona katılacak mısınız?»</p>

  <p>Schellenberg arasıra ona katılırdı, ama pencereye gidip yağan karı görünce güldü. «Bu sabah olmaz, teşekkür ederim, ama onu görmem gerek.»</p>

  <p><span class="t14">B</span>ayan Huber'in içgüdüleri çok güçlüydü. Gidip masanın üzerine bıraktığı tepsideki fincana kahve koydu.</p>

  <p>«Bir sorun mu var, general?»</p>

  <p>«Bir bakıma, canım.» Schellenberg kahveden bir yudum alıp gülümsedi. Onun o acımasız, tehlikeli gülüşü Bayan Huber'in yüreğini oynatırdı. «Ama merak etme. Halledemeyeceğim bir şey değil. Çıkmadan önce sana ayrıntıları anlatırım. Bu kez senin yardımına ihtiyacım var. Aklıma gelmişken, Berger nerede?»</p>

  <p>«Onu son gördüğümde aşağıdaki büfedeydi.»</p>

  <p>«Pekâlâ. Şimdi gidip Rivera'yı göreyim.»</p>

  <p>Sekreter bir an için duraksayıp döndü. «O adam beni ürkütüyor. Yani Berger'i kastediyorum.»</p>

  <p>Schellenberg yanına gidip ona sarıldı.</p>

  <p>«Sana merak etmemeni söyledim. Ayrıca büyük Schellenberg şimdiye dek hiç başarısızlığa uğradı mı?»</p>

  <p>Onun kendi kendine böyle dalga geçmesi Bayan Huber'i hep güldürürdü. Schellenberg ona sıkı sıkı sarıldı, sonra İlse gülümseyerek dışarı çıktı. Schellenberg de ceketinin düğmelerini ilikleyip oturdu. Bir dakika sonra kapı açıldı, Rivera içeri girdi.</p>

  <p>Üzerinde kahverengi bir takım elbise, kolunda da palto vardı. Saçları dikkatle taranmış, soluk tenli ufak tefek bir adamdı. Oldukça kaygılı görünüyordu. Schellenberg ona, «Benim kim olduğumu biliyor musunuz?» diye sordu.</p>

  <p>«Elbette, general. Sizinle tanışmak benim için bir onurdur.»</p>

  <p>Schellenberg önceki hafta Viyana'da kaldığı otelin bloknotunu eline aldı. «Londra Elçiliği'ndeki kuzeniniz Vargas'tan aldığınız şu mesaj, hani Albay Steiner'in nerede olduğuyla ilgili olan mesajı kastediyorum. Bundan kimseye söz ettiniz mi?»</p>

  <p>Rivera gerçekten afallamıştı. «Kesinlikle hayır, general. Bunun için yemin ederim.» Gülünç bir biçimde ellerini havaya kaldırdı. «Annemin üzerine yemin ederim.»</p>

  <p>«Annenizi bu işe karıştırmamız gerektiğini sanmıyorum. O San Carlos'ta onun için aldığınız o küçük villada oldukça rahat olmalı.»</p>

  <p>Rivera'nın şaşkınlığı iyice artmıştı. «Görüyorsunuz ya, sizin hakkınızda bilmediğim hiçbir şey yok. Nereye giderseniz gidin benden kaçamazsınız. Anlıyor musunuz?»</p>

  <p>«Çok iyi anlıyorum, general.» Rivera terlemeye başlamıştı.</p>

  <p>«Artık <span class="t2">SD</span>'ye ve Reichsführer Himmler'e aitsiniz, ama hesap vereceğiniz kişi benim, başkası değil. O halde işe Londra'daki kuzeninizden gelen şu mesajla başlayabiliriz. Onu neden Amiral Canaris'e de gönderdiniz?»</p>

  <p>«Kuzenimin emriydi, general. Bu tür işlerde hep para sorunu vardır ve bunda da... » Omuzlarını silkti.</p>

  <p>«Böylece iki katını alabileceğinizi mi düşündü?» Schellenberg başını salladı. Bu mantıklıydı, ama yine de bu oyunda hiçbir şeyi kesin olarak kabul etmemek gerektiğini öğrenmişti. «Bana kuzeninizden söz edin.»</p>

  <p>«Generalin bilmediği ne söyleyebilirim ki? Jose'nin annesiyle babası Birinci Dünya Savaşı'ndan hemen sonra bir grip salgınında öldüler. Onu benim ailem yetiştirdi. Kardeş gibiydik. Birlikte Madrid Üniversitesi'ne gittik. İç Savaş'ta da ayni alaydaydık. O benden bir yaş büyüktür, şimdi otuz üç yaşında.»</p>

  <p>«Siz evlisiniz, o değil. Londra'da bir kız arkadaşı var mı?»</p>

  <p>Rivera ellerini iki yana açtı. «Şey, Jose kadınlardan hoşlanmaz, general.»</p>

  <p>«Anlıyorum.» Schellenberg bir süre düşündü. Eşcinsellere karşı değildi, ama bu tür insanlar şantaj için çok uygun olurlardı ve gizli haberalma işinde çalışan biri için bu büyük bir zayıflıktı. Yani Vargas'ın aleyhine bir noktaydı bu.</p>

  <p>«Londra'yı biliyor musunuz?»</p>

  <p>Rivera evet anlamında başını salladı, «Otuz dokuzda Jose'yle birlikte bir yıl çalışmıştım. Karım Madrid'de kalmıştı.»</p>

  <p>«Ben de Londra'yı bilirim,» dedi Schellenberg. «Bana onun yaşamından söz edin. Elçilikte mi kalıyor?»</p>

  <p>«Resmi olarak öyle, general, ama özel yaşamı için küçük bir dairesi var. Ben oradayken o daireyi yedi yıllığına kiralamıştı, yani hâlâ aynı daireyi kullanıyor olmalı.»</p>

  <p>«Bu daire nerede?»</p>

  <p>«Westminster Abbey'e çok yakın, Stanley Mews'te.»</p>

  <p>«Parlamento Binası'na da yakın. İyi bir yer. Etkilendim.»</p>

  <p>«Jose her zaman her şeyin en iyisini sever.»</p>

  <p>«Bu da para gerektirir.» Schellenberg ayağa kalkıp pencereye gitti. Kar hafif hafif atıştırıyordu. «Sizin şu kuzeniniz güvenilir midir? Şimdiye dek İngiliz dostlarımızla herhangi bir ilgisi oldu mu?»</p>

  <p>Rivera yine afallamış gibi görünüyordu. «General Schellenberg, sizi temin ederim, Jose de benim gibi iyi bir faşisttir. İç Savaş'ta General Franco'yla birlikte çarpıştık. Biz...»</p>

  <p>«Pekâlâ, yalnızca emin olmaya çalışıyordum. Şimdi beni dikkatle dinleyin. Albay Steiner'i kurtarmaya karar verebiliriz.»</p>

  <p>«Londra Kalesi'nden mi, senyor?» Rivera'nın gözleri faltaşı gibi açılmıştı.</p>

  <p>«Ben onu başka emin bir yere götüreceklerini düşünüyorum. Hatta belki bunu çoktan yapmışlardır bile. Siz de bugün kuzeninize bu konuyla ilgili bütün bilgiyi istediğinizi belirten bir mesaj göndereceksiniz.»</p>

  <p>«Elbette, general.»</p>

  <p>«O halde hemen başlayın.» Rivera kapıya yönelmişti ki Schellenberg ekledi. «Herhalde bu konuyla ilgili tek bir kelime dışarı sızarsa sizin Spree Nehri'ni kuzeninizin de Thames'i boylayacağını söylememe gerek yok sanırım. Benim kolum aşırı uzundur»</p>

  <p>«General, size yalvarıyorum.» Rivera yine itiraz etmeye başlamıştı.</p>

  <p>«Bana ne kadar iyi, bir faşist olduğunuzu gösterin. Ve benim ne kadar cömert olabileceğimi de unutmayın. İlişkimiz için daha sağlam bir temel olur.» Rivera gittikten sonra Schellenberg arabasını getirmelerini söyleyerek paltosunu alıp çıktı!</p>

  <p><span class="t14">A</span>miral Wilhelm Canaris elli altı yaşındaydı. Birinci Dünya Savaşı sırasında bir U-gemisi kaptanıydı, 1935'te de Abwehr'e yönelmişti ve gerçek bir Alman olmakla birlikte Ulusal Sosyalizm'le yıldızı hiç barışmamıştı. Hitler'e yapılan suikast planlarına karşı çıktığı halde, birkaç yıl boyunca Alman direniş hareketlerine katılmıştı. O sabah atıyla gezerken hayvanın toynakları yumuşak karın üzerine vurdukça müthiş bir keyif duyuyordu. Ona her yerde eşlik eden iki köpeği de şaşırtıcı bir hızla peşinden geliyordu. Canaris, Schellenberg'i Mercedes'inin yanında görünce el sallayarak ona doğru yaklaştı.</p>

  <p>«Günaydın, Walter. Sen de benimle gelmeliydin.»</p>

  <p>«Bu sabah olmaz. Yine yolculuğa çıkacağım.» Canaris attan inince Schellenberg'in şoförü atın yularını tuttu. Canaris, Schellenberg'e bir sigara ikram etti ve gölün üzerindeki duvara dayandılar.</p>

  <p>«İlginç bir yere mi gidiyorsun?» diye sordu Canaris.</p>

  <p>«Hayır, yalnızca bir iş programı.»</p>

  <p>«Hadi, Walter söyle. Senin aklında bir şeyler var.»</p>

  <p>«Pekâlâ. Kartal Harekâtı işi.»</p>

  <p>«Onun benimle bir ilgisi yok. Fikir Führer'indi. Ne saçmalık ama! Neredeyse savaşı kaybetmişiz, sen git Churchill'i öldür.»</p>

  <p>«Umarım böyle bir şeyi yüksek sesle ortalıkta söylemiyorsundur.»</p>

  <p>Canaris ona aldırmadı. «Bir ön hazırlık çalışması yapmam emredilmişti. Führer'in bunu birkaç gün içinde unutacağını biliyordum, nitekim öyle oldu, ancak Himmler unutmadı. Her zamanki gibi yaşamı benim için çekilmez kılmak istedi. En güvenilir yardımcılarımdan biri olan Max Radl'ı ayarttı. Ve her şey altüst oldu.»</p>

  <p>«Tabii Steiner az kalsın başarıyordu.»</p>

  <p>«Başarıyor muydu? Haydi, Walter, Steiner'in ataklığını ve cesaretini inkâr etmiyorum, ama peşlerinde oldukları adam Churchill bile değildi. Onu getirselerdi, ne komedi olurdu ama. Himmler'in yüzündeki ifadeyi görmeye değerdi doğrusu.»</p>

  <p>«Şimdi Steiner'in ölmediğini duyduk. Onu Londra Kalesi'nde tutuyorlarmış.»</p>

  <p>«Yaa, demek Rivera sevgili kuzeninin mesajını Reichsführer'e de iletmiş?» Canaris alaycı bir ifadeyle gülümsedi. «Her zamanki gibi ödüllerini ikiye katladılar.»</p>

  <p>«Sence İngilizler ne yapacaklardır?»</p>

  <p>«Steiner'e mi? Hess gibi onu da savaşın sonuna dek bir yere kapatacaklar, ancak bu konuda suskun kalacaklardır. Bu konuda uluorta konuşulması iyi olmaz, gerçekler ortaya çıkarsa Führer de durumu pek hoş karşılamayacaktır.»</p>

  <p>«Sence Führer olanları öğrenir mi?» diye sordu Schellenberg.</p>

  <p>Canaris kahkahalarla gülmeye başladı. «Yani benden öğreneceğini mi kastediyorsun? Hayır, Walter, bugünlerde başım zaten yeterince dertte, daha fazlasına ihtiyacım yok. Reichsführer'e o sustuğu sürece benim de susacağımı söyleyebilirsin.»</p>

  <p>Mercedes'e doğru yürümeye başladılar. Schellenberg, «Umarım şu Vargas denilen adam güvenilir biridir,» dedi. «Ona inanabilir miyiz?»</p>

  <p>Canaris ciddileşti. «İngiltere'deki harekâtlarımızın başarısız olduğunu ilk kabul eden benim. İngiliz Gizli Servisi bizim adamlarımızı yakaladıklarında vurmayıp onları çift yönlü çalışan ajanlar olmaya zorlamıştı.»</p>

  <p>«Ya Vargas?»</p>

  <p>«Kimse kesinlikle emin olamaz, ama sanmıyorum. İspanyol Elçiliği'ndeki görevi, yalnızca arasıra ve serbest olarak çalışması böyle düşünmeme neden oluyor. Üstelik İngiltere'deki başka ajanlarla hiçbir bağlantısı olmadı, anlıyor musun?» Arabanın yanına gelmişlerdi. Canaris gülümsedi. «Başka bir şey var mıydı?»</p>

  <p>Schellenberg bu adamı çok sevdiği için dayanamadı. «Sen de biliyorsun, Rastenburg'da yine Führer'e suikast yapmaya çalıştılar. Ama genç subayın elindeki bomba zamanından önce patlamış.»</p>

  <p>«Çok dikkatsizmiş. İyi de, sen ne demek istiyorsun, Walter?"</p>

  <p>«Tanrı aşkına, kendine iyi bak. Tehlikeli bir dönemdeyiz.»</p>

  <p>«Walter. Ben Führer'e karşı yapılacak bir suikasta asla göz yummadım.» Amiral yine atına binip yuları aldı. «Führer'in aptallığı sayesinde Stalingrad bize üç yüz binden fazla ölüye maloldu. Yirmi dört general dâhil doksan bir bin asker esir alındı. Şimdiye dek aldığımız en büyük yenilgi. Hepsi Führer'in yüzünden.» Kaba bir tavırla güldü. «Gerçeği farketmiyor musun, dostum? Onun varlığı bizim için savaşı kısaltıyor.» Atını mahmuzladı ve peşinde koşan köpekleriyle birlikte ağaçların arasında gözden kayboldu. Schellenberg bürosuna döndüğünde banyoda üzerini değiştirirken bir yandan da İlse Huber'le konuşup ona gerekli bilgileri veriyordu.</p>

  <p>Banyodan çıkarken, «Ne düşünüyorsun?» diye sordu. «Grimm Kardeşler'in masallarına benziyor, değil mi?»</p>

  <p>«Daha çok bir korku öyküsüne benziyor.» Schellenberg'e siyah deri mantosunu tuttu. «Yakıt ikmali için Madrid'e uğrayıp yola devam edeceğiz. Öğleden sonra Lizbon'da oluruz.» Şapkasını da giydikten sonra Ilse'nin onun için hazırladığı çantayı aldı. «En fazla iki gün içinde Rivera'dan haber bekliyorum. Ona otuz altı saat ver. Bir haber çıkmazsa sıkıştır.» Sekreteri yanağından öptü. «Kendine iyi bak, İlse. Yakında görüşürüz.» Ve çıkıp gitti.</p>

  <p><span class="t14">U</span>çak üç motorlu bir JU 52'ydi. Berlin'in dışındaki Luftwaffe savaş üssünden kalktıktan sonra Schellenberg kemerini çözüp çantasını kucağına aldı. Koltukların arasındaki boşluğun öbür ucunda oturan Berger gülümsedi.</p>

  <p>«Herr Amiral iyi miydi, general?»</p>

  <p>Bu pek iyi olmadı, diye düşündü Schellenberg. Onu gördüğümden haberdar olmamalıydı.</p>

  <p>Gülümseyerek karşılık verdi. «Her zamanki gibiydi.»</p>

  <p>Çantasını açıp Devlin'in geçmişiyle ilgili raporu okumaya koyuldu, buna iliştirilmiş bir de fotoğraf vardı. Schellenberg bir süre sonra okumayı bırakıp pencereden dışarı baktı, Canaris'in Hitler hakkında söylediği sözleri anımsamıştı.</p>

  <p><span class="t11">Onun varl</span><span class="t11">ığı</span> <span class="t11">bizim için sava</span><span class="t11">ş</span><span class="t11">ı</span> <span class="t11">k</span><span class="t11">ı</span><span class="t11">salt</span><span class="t11">ı</span><span class="t11">yor.</span></p>

  <p>Bu düşüncenin kafasına iyice yerleşmesi ne garipti.</p>
</body>
</html>
