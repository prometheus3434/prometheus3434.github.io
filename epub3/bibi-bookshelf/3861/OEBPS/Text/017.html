<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title>ON BÝRÝNCI BÖLÜM</title>
</head>

<body>
  <h2><span class="t21">ON BİRİNCİ BÖLÜM</span></h2>

  <p><span class="t14">T</span>hames'in güneyinden Maidstone'a giden yolu seçmişlerdi. Arabayı Ryan kullanıyordu, Devlin de onun yanına' oturmuştu. Üzerinde üniforması yoktu, rahip giysisiyle trençkotunu giyip şapkasını da yana doğru eğmişti. Ryan doğruyu söylemişti. Eski püskü görünüşüne karşın, Ford'un motoru mükemmeldi.</p>

  <p>«Haklıymışsın, Michael,» dedi Devlin. «Araban tam bir yarış arabası.»</p>

  <p>Ryan sırıttı. «Elbette. Brooklands yarışları hâlâ yapılıyorsa, bunu da o yarışa sokabilirim.»</p>

  <p>Mary arkada oturmuş, her zamanki gibi kitap okuyordu.</p>

  <p>Devlin, «Sen orda iyi misin?» diye sordu ona.</p>

  <p>«İyiyim.»</p>

  <p>«Biraz sonra bir fincan çay içmek için dururuz.»</p>

  <p>Maidstone'da Ryan bir bisikletçi dükkânı bulmak için kentin içinden geçti. Devlin dükkândan yarım düzine bisiklet lambasıyla pil aldı.</p>

  <p>«Adamın elindekilerin hepsini aldım,» dedi. «Ona bunları kilisemin izci grubu için istediğimi söyledim. Tabii hiç kuşkulanmadı, bu yakanın bazen çok yararı oluyor.»</p>

  <p>Mary, «Peki bunları neden istiyorsunuz?» diye sordu.</p>

  <p>«Bir uçak karanlıkta kayıp bir kuş gibidir, sevgili kızım. Ona ışıklarla yol göstermek gerekir. Bir parça ışık işimizi görür.»</p>

  <p>Ashford'da yolun kenarına çekip durdular. Mary termosu açıp onlara çay doldurdu. İleride küçük bir koru vardı. Yağmur durmuştu, ama hava hâlâ çok nemliydi. Gökyüzü de kapkaranlıktı, yine yağmur yağacak gibiydi. Mary'yle Devlin inip biraz yürüdükten sonra bir ağacın altında durdular.</p>

  <p>Devlin kızın kitabına baktı. «Bu kez ne okuyorsun?»</p>

  <p>«Şiir. Robert Browning. Şiir sever misiniz?»</p>

  <p>«Bir ara bazı şiirlerimi yayınlatmıştım. İncecik bir kitap.»</p>

  <p>Güldü. «Gençken bir çırpıda bir şeyler uydurabilirdim, ama sonra bir gün bunların ne kadar kötü olduklarını farkettim.»</p>

  <p>«Size inanmıyorum. Benim için de bir şeyler uydurun bakalım.»</p>

  <p>Devlin ağzına bir sigara aldı. «Peki.» Biraz düşündükten sonra mırıldanmaya başladı: «Gizemli kız, sen kimsin? Daracık eteğin, kıvır kıvır saçların, nerden gelirsin?»</p>

  <p>Şeytansı bakışlarla bakınca Mary ona hafif bir yumruk savurdu.</p>

  <p>«Berbat.»</p>

  <p>«Seni uyarmıştım.» Sigarasını yaktı. «İyi bir şiir her şeyi birkaç dizede anlatıverir.»</p>

  <p>«Pekâlâ, böyle bir şiir beni nasıl anlatır?»</p>

  <p>«Kolay. '<span class="t11">Ey yolcu, aramak ve bulmak</span> <span class="t11">İ</span><span class="t11">çin bütün denizleri a</span><span class="t11">ş</span><span class="t11">.</span>'»</p>

  <p>«Harika. Bunu siz mi yazdınız?»</p>

  <p>«Pek sayılmaz. Bunu ilk olarak Walt Whitman adında Amerikalı bir şair düşünmüş.»</p>

  <p>Yağmur yağmaya başlamıştı, Devlin onun koluna girdi.</p>

  <p>«Ama bunları senin için ben yazmak isterdim. Hadi artık gidelim.»</p>

  <p>Kamyona geri döndüler.</p>

  <p><span class="t14">A</span>storia'nın üstündeki dairelerinde Jack Carver pencerenin yanındaki masada oturmuş kahvaltısını ederken Eric içeri girdi. Kulağı tâ alnına dek iyice bantlanmıştı. Korkunç görünüyordu.</p>

  <p>«Kendini nasıl hissediyorsun?» diye sordu Carver.</p>

  <p>«Çok kötü, Jack, çok ağrım var. Aziz bana bazı haplar verdi, ama bana mısın demedi.»</p>

  <p>«Aziz, George'un da kötü durumda olduğunu söyledi. Kurşun kemiği parçalamış. Kolu da bacağı gibi sakat kalabilirmiş.»</p>

  <p>Eric kendisine kahve koydu, elleri titriyordu.</p>

  <p>«O alçak herife bunları ödetmeliyiz, Jack. Buna zorunluyuz.»</p>

  <p>«Ödeteceğiz, oğlum,» dedi Jack. «Bizim de sıramız gelecek. Londra'daki herkese onun tarifini verdim. Yakında ortaya çıkar. Şimdi kahveni içip bir şeyler ye.»</p>

  <p><span class="t14">H</span>arita sayesinde Ryan, Charbury'yi kolayca buldu. Küçük köy dükkânında biraz soruşturduktan sonra Shaw Malikânesi'ni de hemen buldular. Yolun sonundaki paslı büyük demir kapılar açıktı. Eski eve uzanan uzun yoldaki çakılların arasında çimenler bitmişti.</p>

  <p>«Burası zamanında iyi bir yermiş,» dedi Ryan.</p>

  <p>Devlin arabadan inip telsizi ve bisiklet lambalarını koyduğu paketi çıkardı.</p>

  <p>«Beni burada bırakabilirsin. Eve dek yürürüm.»</p>

  <p>«Ne zaman seni almaya gelelim?»</p>

  <p>«Bana dört saat verin. Burada değilsem, biraz beklersiniz. Şimdi gidip çevreyi gezin.»</p>

  <p>«Peki. Kendine iyi bak, Liam.» Araba geldiği yoldan geri döndü.</p>

  <p>Devlin çantayı alıp yürümeye başladı. Shaw'ların para sıkıntısı çektikleri evin her halinden belliydi. Pencerelerdeki kepenklerin ve ön kapının boyaya fena halde ihtiyacı vardı. Devlin kapıdaki çanın ipini çekip: bekledi, ama kimse yanıt vermedi. Biraz daha bekledikten sonra kaldırım taşı döşenmiş avlunun bulunduğu arka tarafa gitti. Ahır kapılarından biri açıktı ve içeriden sesler geliyordu. Devlin çantasını yere bırakıp başını uzattı.</p>

  <p>Lavinia Shaw binici pantolonu ve çizmeleri giyip saçını toplamıştı. Siyah büyük bir atı tımar etmekle meşguldü. Devlin ağzına bir sigara koyup çakmağını çaktı. Bayan Shaw sesi duyunca irkilip çevresine bakındı.</p>

  <p>«Bayan Lavinia Shaw?»</p>

  <p>«Evet.»</p>

  <p>«Harry Conlon. Dün gece ağabeyinize telefon etmiştim. Beni bekliyor.»</p>

  <p>«Binbaşı Conlon.» Kadın birden canlanmış gibiydi. Kullandığı fırçayla tarağı yere bırakıp ellerini pantolonuna sildi. «Elbette. Burada olmanız çok hoş.»</p>

  <p>Soylu tavırları ve konuşması Devlin'e inanılmaz gelmişti. Kadının uzattığı eli sıkıp gülümsedi.</p>

  <p>«Benim için bir zevk, Bayan Shaw.»</p>

  <p>«Maxwell tüfeğiyle bataklığa gitti. Her gün gider zaten. Nasıl olduğunu bilirsiniz. Yiyecek sıkıntısı. Amaç tencere dolsun.» Çok konuşkan görünüyordu. «Mutfağa geçelim, olur mu?»</p>

  <p>Burası kırmızı fayanslarla döşenmiş çok büyük bir mutfaktı, ortada kocaman bir çam masa ve iskemleler vardı. Lavabo kirli tabaklarla doluydu, her yer karmakarışıktı, hizmetçilerin eksikliği açıkça belli oluyordu.</p>

  <p>«Çay?» diye sordu Bayan Shaw. «Yoksa daha sert bir şey mi isterdiniz?»</p>

  <p>«Hayır, çay iyi olur.»</p>

  <p>Devlin çantayla bisiklet lambalarının bulunduğu torbayı dikkatle masanın üzerine koydu. Bu arada kadın da su kaynatıp çayı çabucak hazırlamıştı; öyle heyecanlıydı ki, çayı daha kaynamadan fincanlara doldurdu.</p>

  <p>«Oh, Aman Tanrım, berbat yapmışım.»</p>

  <p>«Hiç de değil. Nasıl olsa sıcak, öyle değil mi?»</p>

  <p>Devlin kendi çayına bir parça da süt ekledi. Lavinia Shaw kollarını dolgun göğüslerinin altında kavuşturarak karşısına oturmuş, pırıl pırıl gözlerle onu seyrediyordu.</p>

  <p>«Bütün bunların ne kadar heyecan verici olduğunu anlatamam. Yıllardır bu kadar heyecanlanmamıştım.» Biraz sustuktan sonra devam etti. «Son zamanlarda Almanya'ya gittiniz mi?»</p>

  <p>«Elbette,» dedi Devlin. «Daha geçen gün Berlin'deydim.»</p>

  <p>«Bütün bunların bir parçası olmak ne harika. Buradaki insanlar hallerinden çok memnunlar. Führer'in Almanya için neler yaptığını anlamıyorlar.»</p>

  <p>«Hatta bütün Avrupa için diyebilirsiniz.»</p>

  <p>«Gerçekten de öyle. Güç, belli bir amaç, disiplin. Oysa...» Kibirli bir ifadeyle güldü. «O ayyaş ve aptal Churchill ne yaptığını bilmiyor. Hata üstüne hata yapıp duruyor.»</p>

  <p>Devlin alay eder gibi, «Ah, evet, haklısınız,» dedi. «Çevreyi gezebilir miyiz acaba? Uçağınız için kullandığınız eski ambarla South Meadow'u görmek isterdim.»</p>

  <p>«Elbette.» Kadın öyle bir hevesle ayağa fırladı ki, kalkarken iskemleyi devirdi. «Ben gidip paltomu alayım.»</p>

  <p>Otlak Devlin'in beklediğinden daha büyüktü, uzaktaki ağaçlık alana dek uzanıyordu.</p>

  <p>«Uzunluğu nedir?» diye sordu Devlin. «İki yüz elli mi yoksa üç yüz metre mi?»</p>

  <p>«Yo, hayır. Üç yüz elli kadar vardır. Otlar çok kısa, çünkü burayı koyunlarını otlatması için bir çiftçiye kiralamıştık, ama şimdi pazara gittiler.»</p>

  <p>«Eskiden uçağınızla buradan inip kalkıyordunuz, değil mi?»</p>

  <p>«Evet. O zamanlar küçük uçağım burdaydı. Çok eğlenirdim.»</p>

  <p>«Oradaki ambarı da hangar olarak kullanıyordunuz...»</p>

  <p>«Evet, öyle. Size göstereyim.»</p>

  <p>Hangar olarak kullanılan ambar oldukça büyüktü, ama her yer gibi burası da çok kötü durumdaydı, döşemeler eskimiş, tahtalar da çürümüştü. Devlin kadına kapıyı açması için yardım etti. Köşede paslı bir traktör, arkada da çürümüş samanlar vardı. Çatıdaki deliklerden yağmur giriyordu.</p>

  <p>Lavinia Shaw, «Buraya bir uçak mı koymak istiyorsunuz?» diye sordu.</p>

  <p>«Yalnızca kısa bir süre için, gözden uzak tutmak amacıyla. Bir Lysander. Fazla büyük değil. Buraya rahatlıkla sığar.»</p>

  <p>«Tam olarak ne zaman?»</p>

  <p>«Yarın gece.»</p>

  <p>«Aman Tanrım, demek çok aceleniz var.»</p>

  <p>«Evet, zaman çok önemli.»</p>

  <p>Dışarı çıktılar, Devlin kapıyı kapattı. O sırada uzaklardan bir silah sesi duyuldu.</p>

  <p>«Ağabeyim,» dedi Lavinia Shaw. «Hadi gidip onu bulalım, ne dersiniz?»</p>

  <p>Çayırda yürürlerken anlatmaya başladı.</p>

  <p>«Eskiden buraya gelen bir Alman dostumuz vardı, Werner Keitel. Onunla birlikte uçardık. Onu tanır mısınız?»</p>

  <p>«Dostunuz Britanya Savaşı'nda öldü.»</p>

  <p>Kadın bir an için durakladıktan sonra devam etti. «Evet, ben de öyle bir şey olduğunu tahmin etmiştim.»</p>

  <p>«Üzgünüm.»</p>

  <p>Lavinia Shaw omuzlarını silkti. «Uzun zaman oldu, binbaşı.»</p>

  <p>Ve daha hızlı yürümeye başladı. Kamışların arasından yürürlerken suların içinde sıçrayıp oynayan Nell'i gördüler. Yine bir silah sesi duyuldu. Ardından da Shaw kamışların arasından çıkıp onlara doğru yürümeye başladı.</p>

  <p>«Şuna bak.» Elindeki bir çift tavşanı gösteriyordu.</p>

  <p>Kız kardeşi, «Bak burda kim var,» diye seslendi.</p>

  <p>Shaw biraz durduktan sonra yine yürümeye başladı. «Conlon, sevgili dostum. Seni görmek ne güzel. El sıkışmayalım. Ellerim kanlı. Şimdi eve gidelim de size bir içki ikram edeyim.»</p>

  <p>Eve doğru yürürlerken Devlin kamışlı alanın genişliğine baktı. «Burası çok ıssız bir yer.»</p>

  <p>«Yalnızca ıssız değil ölü, dostum. Bu kahrolası yerdeki her şey ölü. Elbette büyükbabamın zamanında her şey çok farklıydı. Evde yirmi beş tane hizmetkâr vardı. Artık bütün arazide kaç tane olduğunu Tanrı bilir.» Yürürken hiç durmadan konuşuyordu. «Bugünlerde insanlar çalışmak istemiyorlar, sorun da bu zaten. Führer'in bu yanını çok takdir ediyorum. İnsanların yaşamlarını düzene sokuyor.»</p>

  <p>«Yani onlara emirler veriyor?» dedi Devlin.</p>

  <p>Shaw coşkuyla başını salladı. «Aynen öyle, dostum, aynen.»</p>

  <p>Devlin telsizi eski kütüphanenin arkasındaki küçük çalışma odasına kurdu. Shaw banyo yapmaya gittiği için antenleri çıkarmasına Lavinia yardım etti.</p>

  <p>«Bu sizin eski telsizinizden çok mu farklı?» diye sordu Devlin.</p>

  <p>«Biraz daha karmaşık, o kadar.»</p>

  <p>«Peki Mors alfabesini hâlâ anımsıyor musunuz?»</p>

  <p>«Tanrım, Binbaşı Conlon, insan öyle bir şeyi hiç unutur mu? Ben onu ilk öğrendiğimde izciydim.»</p>

  <p>«Güzel. O halde neler yapabildiğinizi bir görelim bakalım.»</p>

  <p><span class="t14">P</span>rinz Albrechtstrasse'deki telsiz odasında Schellenberg Devlin'in ilk mesajını inceledikten sonra Ilse'yle Asa'ya döndü.</p>

  <p>«İnanılmaz bir şey. Steiner'i yarın akşam kaçırmayı planlıyor. Senin de gece yarısı yola çıkacak gibi orda olmanı istiyor.»</p>

  <p>«O halde işe başlamalıyız,» dedi Asa.</p>

  <p>«Evet, Lysander dün Chernay'e götürüldü. Geriye yalnızca bizim oraya gitmemiz kaldı.»</p>

  <p>Telsiz operatörüne döndü.</p>

  <p>«Şahin'e şu mesajı geçin: <span class="t11">'</span><span class="t11">İ</span><span class="t11">htiyaçlar</span><span class="t11">ı</span><span class="t11">n</span><span class="t11">ı</span><span class="t11">z</span><span class="t11">ı</span> <span class="t11">kar</span><span class="t11">ş</span><span class="t11">ı</span><span class="t11">layaca</span><span class="t11">ğı</span><span class="t11">z. Hareket saati yar</span><span class="t11">ı</span><span class="t11">n gece bildirilecektir.'</span>»</p>

  <p>Schellenberg odadan çıkmaya hazırlanırken telsiz operatörü, «Yanıt verdiler, general,» dedi.</p>

  <p>Schellenberg döndü. «Nedir?»</p>

  <p>«Sizinle iş yapmak bir zevk.»</p>

  <p>Schellenberg gülümseyerek odadan çıktı, Asa'yla İlse de onu izlediler.</p>

  <p>Çalışma odasında, Lavinia telsizi kapattı. «Nasıldım?» Ağabeyi elinde bir viski kadehiyle şöminenin yanında oturuyordu.</p>

  <p>«Bence iyiydin.»</p>

  <p>«Harikaydınız,» dedi Devlin. «Şimdi bu set sizin bataklığa attığınızdan biraz daha farklı. Kısa mesafeler için doğrudan doğruya ses kapasitesi var. Aşağı yukarı yirmi beş mil kadar. Onlara frekans ölçümünü bu yüzden verdim. Her şeyi ayarladım, sizin tek yapacağınız şey telsizi çalıştırmak. Yani pilot yaklaştığı zaman konuşabilirsiniz.»</p>

  <p>«Harika. Başka bir şey var mı?»</p>

  <p>«Saat yediden sonra hareket saatini bildirmek için sizinle Fransa üssünden bağlantıya geçecekler. Bu nedenle hazır bekleyin. Sonra da bisiklet lambalarını size tarif ettiğim gibi çayıra yerleştirirsiniz.»</p>

  <p>«Olur. Bana güvenebilirsiniz.» Lavinia ağabeyine döndü.</p>

  <p>«Harika, öyle değil mi, hayatım?»</p>

  <p>Shaw, «Öyle canım,» diyerek kendine bir içki daha koydu.</p>

  <p>Devlin'in gitme zamanı gelmişti, ayağa kalktı. «Yola çıkmalıyım. Yarın gece görüşürüz.»</p>

  <p>Shaw bir şeyler mırıldandı ve Lavinia, Devlin'i mutfağa götürüp paltosuyla şapkasını verdi.</p>

  <p>Devlin ön kapıya giderlerken sordu, «O iyi mi?»</p>

  <p>«Kim, Max mi? Ah, evet. Hiç merak etmeyin, binbaşı.»</p>

  <p>«O halde görüşmek üzere.»</p>

  <p>Devlin yola çıktığında yağmur başlamıştı, kamyonu ortalarda göremedi. Elleri cebinde yarım saat bekledikten sonra Ford çıkageldi.</p>

  <p>«İyi gitti mi?» diye sordu Ryan.</p>

  <p>Mary hemen onun sözünü kesti. «Harika vakit geçirdik. Rye çok güzel bir yer.»</p>

  <p>Devlin, «Çok iyi, sizin için sevindim,» dedi ters ters.</p>

  <p>«Bana yiyecek bir lokma bir şey bile ikram etmediler.»</p>

  <p><span class="t14">S</span>chellenberg telaşla içeri girdiğinde Asa yemeğini bitirmek üzereydi.</p>

  <p>«Planlarımızda küçük bir değişiklik oldu. Reichsführer'den bir mesaj aldım, beni görmek istiyormuş. İşin ilginç yanı seni de oraya götürmemi istiyor.»</p>

  <p>«Ne için?»</p>

  <p>«Galiba Birinci Sınıf Demir Haçı almaya hak kazanmışsın, Reichsführer <span class="t2">SS</span> subaylarına bunu kendi eliyle takmak ister.»</p>

  <p>«Ne iyi.»</p>

  <p>«Başka bir sorun da onun Wewelsburg'da olması. Orayı duymuştun herhalde?»</p>

  <p>«Peki planlarımız ne olacak?»</p>

  <p>«Sorun yok. Wewelsburgs on mil uzaklıkta bir Luftwaffe üssü var. Stork'la oraya uçar, sonra da Chernay'e gideriz.» Schellenberg saatine baktı. «Randevumuz saat yedide. Reichsführer tam zamanında orada olmamızı ister.»</p>

  <p><span class="t14">S</span>aat altıda Ryan motorlu tekneyi çakıllı kıyıya doğru götürürken Thames'in üzerine iyice karanlık çökmüştü.</p>

  <p>«Sen burda dur,» dedi Mary'ye. «Uzun sürmez.»</p>

  <p>Devlin alet torbasıyla el fenerini aldı. «Hadi, işe başlayalım.»</p>

  <p>Tüneldeki su bu kez daha derindi, bazı yerlerde göğüs hizasına geliyordu. Ama dayanıp yollarına devam ettiler ve birkaç dakika sonra ızgaraya ulaştılar.</p>

  <p>«Bundan emin misin?» diye sordu Ryan.</p>

  <p>«Michael, bunun kolayca çıkacağını kendin söyledin. Şimdi Steiner'i yarın kaçıracakken kahrolası ızgaranın yerinden kıpırdamadığını görürsem deli olurum herhalde.»</p>

  <p>«Pekâlâ, hadi deneyelim.»</p>

  <p>«Fazla patırtı yapma. Yukarıdakilerin burda neler olup bittiğini merak etmelerini istemem.»</p>

  <p>Bu da her şeyi önce göründüğünden daha güç kılıyordu. Tuğlaları yavaş ve dikkatli bir biçimde çıkarmak epey zaman alacaktı. Bazıları hemen yerlerinden çıkıyordu, ama bazıları da bir türlü kıpırdamıyordu bile. Bir yanı açmak tam yarım saatlerini aldı.</p>

  <p>Öbür yanda da on beş dakika uğraştıktan sonra Ryan, «Haklıymışsın, zaman alıyor,» dedi.</p>

  <p>Birden ızgarayı hiddetle çekip çıkardı. Devlin onu kenara çekti. El fenerini alıp içeri baktıktan sonra feneri Ryan'a verdi. «Sen bana ışık tut da içeri girip bir bakayım.»</p>

  <p>«Dikkatli ol.»</p>

  <p>Devlin delikten içeri girip suların içinde ilerlemeye başladı. Sular koltukaltına dek yükseliyor, mezarlar bile görünmüyordu bugün. Sonunda merdivenlere ulaşmayı başarmıştı, yukarı çıktı. O sırada bir fare yanından geçip suya daldı. Devlin son basamağa gelince biraz durdu, sonra kapının kolunu yavaşça itti. Kapı hafifçe gıcırdayarak açıldı. Buradan mum ışığıyla aydınlatılmış mihrapla öbür yandaki Meryem figürünü görebiliyordu. Dikkatle çevreye bir göz attı. İbadet odası bomboştu, ama birden dış kapı açıldı ve bir rahibe içeri girdi. Onu görünce Devlin yavaşça kapıyı kapatıp aşağı indi.</p>

  <p>Delikten çıkarken Ryan, «Tamam, hadi şimdi burdan gidelim,» dedi.</p>

  <p><span class="t14">S</span>chellenberg, Luftwaffe üssünde Stork'a yakıt ikmali yapılması için emir verdikten sonra üs komutanının Mercedes'iyle şoförünü alıp Asa'yla birlikte Wewelsburgs doğru yola çıktı. Kar yağmaya başlamıştı. Uzaktan Wewelsburgs görebiliyorlardı. Karartma yasasına uyulmamıştı, bütün pencerelerde ışık vardı. Asa şatoyu ve kaleleri görünce ağzı açık kaldı.</p>

  <p>«Aman Tanrım! İnanılmaz bir şey.»</p>

  <p>«Biliyorum.» Schellenberg, Luftwaffe şoförünün, duymaması için eğilip cam bölmeyi kapattı.</p>

  <p>«Tıpkı bir film seti gibi. Reichsführer için özel bir inziva köşesi, ayrıca <span class="t2">SS</span>'in seçkin üyeleri için de bir konukevi.»</p>

  <p>«Peki burada ne yapıyorlar?»</p>

  <p>«Reichsführer Kral Arthur ve Yuvarlak Masa Şövalyeleri'ne tutkundur. Bu yüzden de en güvendiği on iki subayla birlikte yuvarlak bir masanın çevresine otururlar. Yani onlar onun şövalyesi olurlar, anlıyor musun?»</p>

  <p>«Galiba siz onlardan biri değilsiniz?»</p>

  <p>«Tabii ki hayır. Böyle oyunlara katılmak için deli olmak gerekir. Tören salonunda on İki tane sütun üzerinde küllerin konulacağı kaplar, tavanda da gamalı bir haç var.»</p>

  <p>«Şaka ediyor olmalısınız!» dedi Asa.</p>

  <p>«Hayır, bunların hepsi gerçek. Bir fırsatını bulursak, sana da gösteririm.» Schellenberg gülerek başını salladı. «Ve milyonların kaderi bu insanların elinde.»</p>

  <p>Giriş salonuna gelince paltolarıyla şapkalarını nöbetçi çavuşa bıraktılar. Çavuş kayıt defterine baktı.</p>

  <p>«Evet, General Schellenberg, Reichsführer sizi saat yedide Güney Kanadı'ndaki özel oturma odasında bekliyor. Ben sizi oraya götürürüm, efendim.»</p>

  <p>«Gerek yok Yolu biliyorum.»</p>

  <p>Asa koridorda onu izliyordu. «Haklısınız. Burası değme film stüdyolarına taş çıkarır.»</p>

  <p>Schellenberg saatine baktı. «On beş dakikamız var. Hadi sana sözünü ettiğim tören salonunu göstereyim. Şurada. Anımsadığım kadarıyla, küçük bir koridor vardı. Evet, işte geldik.»</p>

  <p>Büyük bir kapıya çıkan bir sürü merdiven vardı. Kapı kolayca açılıverdi, içeriden sesler geliyordu. Schellenberg durup kaşlarını çatarak Asa'ya döndü ve susmasını işaret etti. Sonra da kapıyı dikkatle açıp içeri girdi.</p>

  <p>Yuvarlak salon loş bir biçimde aydınlatılmıştı. Asa, Schellenberg'in tarif ettiği sütunlarla kül kaplarını ve tavandaki gamalı haçı hemen farketti, ama orda bulunan insanlar hepsinden de ilginçti. Himmler'in yardımcısı Rossman ayakta bekliyordu. Reichsführer, Sturmbannführer'le ortada duruyordu. Hepsi de siyah üniformalarını giymişlerdi.</p>

  <p>«Berger, kutsal görevini yerine getirmek üzere yola çıkmadan önce seni buraya getirdim.»</p>

  <p>«Benim için bir onur, Reichsführer'im.»</p>

  <p>«Şimdi ayrıntıları bir kez daha gözden geçirelim. Führer'in Cherbourg'daki Luftwaffe üssüne inecek olan uçağını yarın akşam saat altıda karşılayacaksınız. Ben de onunla olacağım. Geceyi geçireceğimiz Château de Belle Ile'ye dek bize eşlik edeceksiniz. Ertesi sabah saat yedide Führer, Rommel ve Amiral Canaris'le kahvaltı edecek. Onlar kara yoluyla gelecekler.»</p>

  <p>«Ne zaman harekete geçeceğim, Reichsführer'im?»</p>

  <p>Himmler omuzlarını silkti. «Pek farketmez. Herhalde yemeğin sonu uygun olur. Kaç adamın var?»</p>

  <p>«Otuz.»</p>

  <p>«Güzel. Bu kadarı yeterli.»</p>

  <p>«Hepsi de özenle seçildi, Reichsführer'im.»</p>

  <p>«Tamam, az olmaları daha iyi. Aramızda özel bir kardeşlik bağı var, ancak bazıları bizim planladığımız bu işe karşılar.»</p>

  <p>«Haklısınız, Reichsführer'im.»</p>

  <p>«Örneğin General Schellenberg. Ama o tilkiden bile daha kurnazdır. Bu yüzden onun şu son üç hafta boyunca başka bir yerde olmasını istedim. Yerine getirmesi için saçma bir görev verdim. Steiner'i İngiltere'den buraya getirecek. Olanaksız bir görev. Gizli Servis'teki bazı elemanlarımızdan öğrendiğime göre, bizim için çalışan ajan Vargas aynı zamanda İngilizler için de çalışıyormuş. Schellenberg'e bunu söylemedik tabii, öyle değil mi, Rossman?»</p>

  <p>«Hayır, Reichsführer'im.»</p>

  <p>«Öyleyse o İrlandalının orada pek fazla kalmayacağına inanabiliriz.»</p>

  <p>«Hiçbir şey beni" bu kadar memnun edemezdi, Reichsführer'im,» dedi Berger.</p>

  <p>«Eğer Führer motorize kuvvetlerin kıyıdan ilerlemesine izin verseydi, Dunkirk'teki bu savaşı kazanabilirdik, Berger. Oysa o durmalarını emretti. Rusya, felaket üstüne felaket. Stalingrad, Alman ordusunun şimdiye dek aldığı en korkunç yenilgi.» Himmler biraz yürüyüp döndü. «Gaf üstüne gaf ve bizi hâlâ dinlemiyor.»</p>

  <p>«Anlıyorum, Reichsführer'im,» dedi Berger. «Aklı başında bir insan dinlerdi.»</p>

  <p>«Ve Almanya, sevgili ülkemiz karşı konulmaz bir biçimde dibe batıyor, işte bu yüzden Führer ölmeli. Senin kutsal görevin de bunu başarmak. Rommel, Canaris ve Führer. Onlar da Führer'in ardından sadık <span class="t2">SS</span> subaylarının ellerinde ölecekler.»</p>

  <p>«Ya sonra?» diye sordu Berger.</p>

  <p>«<span class="t2">SS</span> Örgütü'nün devletle ilgili bütün gücünü elimize alacağız tabii. Savaş işte o zaman gerektiği biçimde devam edebilir. Güçsüzlüğe ve görevden kaçınmaya son vereceğiz.» Elini Berger'in omzuna koydu. «Biz aynı kardeşlik bağıyla birbirimize bağlıyız, binbaşı, sana verilen bu fırsatı kıskanıyorum.»</p>

  <p>Schellenberg, Asa'ya başıyla işaret etti, dışarı çıkıp kapıyı kapattılar.</p>

  <p>«Aman Tanrım!» dedi Asa. «Şimdi ne olacak?»</p>

  <p>«Randevumuza gideceğiz. Eğer Himmler bu konuşmalara kulak misafiri olduğumuzu öğrenirse, burdan asla sağ çıkamayız.»</p>

  <p>Koridorda hızla yürürlerken Schellenberg, «Ne olursa olsun, benim söylediklerimi doğrula ve Devlin'in neler yaptığından hiç söz etme,» dedi.</p>

  <p>Yukarı çıkıp bir koridordan geçtikten sonra hemen Himmler'in Güney Kanadı'ndaki oturma odasının kapısına geldiler.</p>

  <p>Schellenberg, Rossman'ın masasının arkasındaki iskemleye oturdu. «Şimdi bekleyelim. Herhalde arka kapıdan yukarı çıkarlar.»</p>

  <p>Bir dakika sonra kapı açıldı ve Rossman İçeri girdi. «Ah, demek geldiniz.»</p>

  <p>«Tam zamanında.»</p>

  <p>Masasında oturan Himmler onları görünce başını kaldırdı.</p>

  <p>«Evet, general, demek Steiner işi için bulduğunuz pilot bu, Hauptsturmführer Vaughan.»</p>

  <p>«Evet, Reichsführer'im.»</p>

  <p>«Sizin şu Bay Devlin'den bir haber var mı?»</p>

  <p>«Korkarım yok, Reichsführer'im,» dedi Schellenberg.</p>

  <p>«Zaten biraz zor bir görev bu. Führer yarın gece Cherbourg'a uçup Belle Ile'ye gidecek. Canaris'le Rommel de ertesi sabah saat yedide onunla kahvaltıda buluşacaklar. Tabii ben de orada olacağım. Sersemler şu anda Normandiya'da geziyorlar. Saldırının oradan geleceği gibi aptal bir fikre kapılmışlar, Führer'i de onlarla hemfikir olmaya ikna edeceklerini umuyorlar.»</p>

  <p>«Anlıyorum, Reichsführer'im.»</p>

  <p>«Her neyse, şimdi ziyaretinizin ve bu subayı buraya getirmenizi istememin nedenine gelelim.» Döndü. «Rossman.»</p>

  <p>Himmler ayağa kalkınca Rossman elindeki madalya kutusunu açtı. Reichsführer kutunun içindeki Demir Haçı çıkarıp Asa Vaughan'ın üniformasının üzerine taktı.</p>

  <p>«George Washington Lejyonu'ndan Hauptsturmführer Asa Vaughan, Polonya'ya yapılan hava saldırısında gösterdiği üstün kahramanlık nedeniyle bu madalyaya layık görüldünüz.»</p>

  <p>Asa renk vermemek için büyük bir çaba harcayarak, «Reichsführer'im,» dedi.</p>

  <p>«Şimdi gidebilirsiniz. Yapacak işlerim var.»</p>

  <p>Schellenberg'le Asa aceleyle merdivenlerden inip paltolarıyla şapkalarını alarak dışarıda kendilerini bekleyen Mercedes'e bindiler.</p>

  <p>Schellenberg şoföre, «Üsse dönelim,» diye emretti.</p>

  <p>Araba hareket edince Asa cam bölmeyi kapattı. «Bütün bunlara ne anlam veriyorsunuz?»</p>

  <p>«Bildiğim tek bir şey var. O da Hitler'i öldürmek olabilecek en kötü şey. Führer hata üstüne hata yapsa bile, savaş bir an önce bitebilir, ama Himmler durumu değiştirecek. O hayvanın bütün gücü eline aldığını düşünebiliyor musun? Devletin de ordunun da başında o olacak. Savaş artık yıllarca sürebilir.»</p>

  <p>«Peki ne yapacağız? Rommel'le Canaris'i uyaracak mıyız?»</p>

  <p>«Onların şu anda tam olarak nerede olduklarını bilmiyorum, üstelik bu bir inanç meselesi, Asa. Bana neden inansınlar ki? Benim sözüme karşılık <span class="t2">SS</span> Reichsführer'inin sözü.»</p>

  <p>«Hadi, general. Liam Devlin'e göre, siz çok zeki birisiniz. Mutlaka bir şeyler yapabilirsiniz.»</p>

  <p>Schellenberg, «Bütün gücümle bir şeyler yapmaya çalışacağım,» diye söz verdi.</p>

  <p>«Ama şimdi yolculuğumuzu düşünelim. Bir an önce gitmeliyiz. Chernay'e ne kadar erken gidersek o kadar memnun olacağım.»</p>
</body>
</html>
