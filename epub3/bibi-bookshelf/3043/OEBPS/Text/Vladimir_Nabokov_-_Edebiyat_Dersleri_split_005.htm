<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <div class="calibre1">
            <div class="calibre1">
              <div class="calibre1">
                <div class="calibre1">
                  <div class="calibre1">
                    <div class="calibre1">
                      <div class="calibre1">
                        <div class="calibre1">
                          <div class="calibre1">
                            <div class="calibre1">
                              <div class="calibre1">
                                <div class="calibre1">
                                  <b class="calibre3"><span class="calibre14"><br class="calibre15" id="calibre_pb_4"/></span></b>

                                  <p class="calibre2"><a class="pcalibre pcalibre1" id="bookmark12"></a></p>

                                  <p class="calibre2"><b class="calibre3"><span class="calibre6">ANNA KARENIN<a class="pcalibre pcalibre1" id="footnote5"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark13"><span class="calibre17">5</span></a></sup></span></b></p>

                                  <p class="calibre18"><span class="calibre6">Tolstoy, düzyazıda Rusların en büyük yazarıdır. Öncülleri Puşkin ve Lermontov'u bir yana bırakırsak Rus düzyazısının en büyük sanatçılarını şöyle sıralayabiliriz; bir, Tolstoy; iki Gogol; üç, Çehov; dört, Turgenyev<a class="pcalibre pcalibre1" id="footnote6"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark14"><span class="calibre17">6</span></a></sup> Bu biraz öğrencilere not vermek gibi bir şey; herhalde Dostoyevski ile Saltikov da, aldıkları kötü notları konuşmak için kapımda bekleşiyorlardır.</span></p>

                                  <p class="calibre18"><span class="calibre6">O ideolojik zehir, mesaj —şarlatan yenilikçilerin buluşu olan terimi kullanmak gerekirse— Rus romanı üzerindeki etkilerini geçtiğimiz yüzyılın ortalarında göstermeye başladı ve yüzyılımızın ortalarında bu romanı katletti. İlk bakışta, Tolstoy’un bize vermek istediği derslerin yazdığı kurmacaya fazlasıyla bulaşmış olduğu düşünülebilir. Gerçekte, ideolojisi öylesine evcil, öylesine belli belirsiz, öylesine politikadan uzaktır ve öte yandan bir ‘kaplan’ gibi 'pırıl pırıl yanan’<a class="pcalibre pcalibre1" id="footnote7"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark15"><span class="calibre17">7</span></a></sup> sanatı öylesine güçlü, öylesine özgün ve evrenseldir ki vaaz kısmını kolaylıkla aşar. Sonuç olarak sanatçı Tolstoy’u ilgilendiren Yaşam ve Ölüm’dür; eh, hiçbir sanatçı da bu konularla uğraşmaktan kaçmamaz.</span></p>

                                  <p class="calibre18"><span class="calibre6">Çok kişi açıklayamadığı duygularla yaklaşır Tolstoy’a. Ondaki sanatçıyı sever, vaizden ise son derece sıkılır; ama aynı zamanda, vaiz Tolstoy’u sanatçı Tolstoy’dan ayırmak da son derece zordur — aynı kalın, acelesiz ses, bir düşlem bulutunu ya da bir düşünceler dengini sırtalayan aynı güçlü omuz. <span>İnsan ne yapmak istiyor biliyor musunuz, o önemi abartılmış portakal sandığını sandaletli ayaklarının altından bir tekmede itivermek ve onu damacanalar dolusu mürekkep ve deste deste kâğıtla bir çöl adasında taştan bir eve kilitlemek — dikkatini Anna’nın ak ensesi üzerinde kıvrılan siyah saçtan çekip alan etik, pedagojik bütün ilgilerden çok uzaklara çekmek...</span> Ama olacak iş değildir bu; Tolstoy bir bütündür, tektir ve özellikle yaşlılık yıllarında kara toprağın, beyaz tenin, mavi karın, yeşil çayırların, mor fırtına bulutlarının güzelliğine bakıp da içi giden adamla edebiyatın günahkârlık, sanatın ahlakdışı olduğunu ileri süren adam arasındaki çatışma</span> <span class="calibre6">— işte bu çatışma aynı adamın içinde yaşanmaktadır. İster betimlesin ister vaaz versin, Tolstoy bütün engellere karşın gerçeğe ulaşmaya çalışmaktadır.</span> <span><span class="calibre6">Arına Karenin</span> <span class="calibre6">yazarı olarak gerçeği bulup çıkarmanın bir yolunu kullanmıştır; vaazlarında başka bir yolunu; ama gene de sanatı ne ka~ dar incelikli, öteki tutumlarının bazıları ne kadar yavan olursa olsun, ağır aksak, el yordamıyla bulmaya çalıştığı ya da birdenbire büyülü bir biçimde köşebaşında rastlayıverdiği gerçek hep aynı gerçektir — bu gerçek Tolstoy’dur ve Tolstoy başlıbaşına bir sanattır.</span></span></p>

                                  <p class="calibre18"><span class="calibre6">İnsanı üzen, onun gerçekle yüzyüze geldiğinde kendi benliğini her zaman tanıyamamış olmasıdır. Şu öyküyü pek severim; yaşlılığında, kasvetli bir gün, roman yazmaktan vazgeçişinden yıllar sonra, eline rastgele bir kitap almış, ortasından okumaya başlamış, ilgilenmiş, çok hoşlanmış romandan, sonra adına bakayım demiş ve görmüş ki; <span>Arına Karenin,</span> yazan Leo Tolstoy.</span></p>

                                  <p class="calibre18"><span class="calibre6">Tolstoy’u avucunun içine alan, dehâsını gölgeleyen, bugün iyi okura sıkıntı veren şey, onun gerçeği arama sürecini, sanatçı dehası aracılığıyla o zahmetsiz, canlı, gözkamaştırıcı gerçek yanılsamasını bulup çıkartmaktan daha önemli olduğunu sanmasıdır nedense. Bizim o eski Rus gerçeği de hiçbir zaman rahat ettirici bir dost olmamıştır; tepesi attı mı fena atar, insanın üstüne bütün ağırlığıyla çökerdi. Yalnızca gerçek, gündelik <span>pravda</span> değil, ölümsüz <span>istina</span></span> <span class="calibre6">—gerçek değil, gerçeğin iç ışığı— idi. Tolstoy onu kendinde, yaratıcı düşgücünün görkeminde bulduğunda, handiyse bilmeden doğru y</span><span class="calibre6">olu da bulmuştu zaten. Romanlarının herhangi birindeki yaratıcı bir bölümün ışığında bakıldığında, egemen Ortodoks kilisesiyle olan didişmesinin, ahlaki görüşlerinin ne önemi var?</span></p>

                                  <p class="calibre18"><span class="calibre6">Özdeki gerçek, <span>istina,</span> Rus dilinde kafiye bulunamayacak birkaç sözcükten biridir. Sözel bir eşi, sözel çağrışımları yoktur, ötekilerin uzağında, tekbaşına durur; göz kamaştıran koyu parıltısına sadece belli belirsiz bir ‘ayakta durmak’ kökü işlenmiş yaşlı, ölümsüz bir kayadır. Birçok Rus yazarı onun nereden gelip nereye gittiğini, temel özelliklerini merak edip durmuşlardır. <span>Puşkin için soylu bir güneşin altında parıldayan mermerdendi; çok daha alt düzeyde bir sanatçı olan Dostoyevski, onu kan, gözyaşı, histerik ve güncel politika ve tere bulanmış bir şey olarak gördü; Çehov, çevresini saran sisler içindeki dekorla ilgilenir gibi görünürken şakacı bakışlarını onun üzerinden hiç ayırmadı; Tolstoy ise başını eğip yumruklarını sıkarak dosdoğru üzerine yürüdü Gerçeğin ve bir zamanlar İsa’nın çarmıhının durduğu yeri buldu, ya da kendi benliğinin imgesini...</span></span></p>

                                  <p class="calibre18"><span class="calibre6">Onun yaptığı keşiflerden biri nedense eleştirmenlerin</span></p>

                                  <p class="calibre2"><span><span class="calibre6">hiç</span></span> <span class="calibre6">dikkatini çekmemiştir. Şunu keşfetti Tolstoy —hiç kuşkusuz, kendisi de bilemedi keşfini— yaşamı, çok hoşa gidecek bir biçimde, tastamam, biz insanoğullarınınzaman duygusuna denk düşecek biçimde canlandırmanın yöntemini... Saati sayısız okurlarının saatiyle aynı giden, bildiğim tek yazar odur. Bütün büyük yazarların ‘gözleri iyidir’, üstelik Tolstoy’un betimlemelerinde gerçekçilik diye bilinen şey, başka yazarlar tarafından çok daha derinine işlenmiştir. Kaldı ki, ortalama Rus okuru size Tolstoy’da çekici bulduğu şeyin onun romanlarındaki mutlak gerçekçilik, eski dostlarla karşılaşmanın, tanıdık yerler görmenin heyecanıdır derse bilin ki bu lafı dolaştırmaktan başka bir şey değildir. Canlı betimlemelerde en az onun kadar başarılı olan başka yazarlar da vardır. Gerçekte ortalama okura çekici gelen, Tolstoy’un yazdığı kurmacaya, bizim zaman duygumuza tıpatıp denk düşen zamansal değerler katabilme yeteneğidir. Bu, dehânın övülesi bir özelliğinden çok, o dehânın fiziki yanına ilişkin esrarengiz bir beceridir. Sevgili okurun, Tolstoy’un son derece keskin durugörüsüne yakıştırmaya hazır olduğu ortalama gerçeklik duygusunu yaratan, yalnızca Tolstoy’a özgü bir zaman dengesidir.</span></p>

                                  <p class="calibre19"><span class="calibre6">İşin tuhafı, Tolstoy’un zamanı nesnel olarak konu edinirken aslında oldukça dikkatsiz davranmasıdır. Dikkatli okurlar Savaş ve <span>Barış'ta</span> çok hızlı büyüyen ya da yeterince hızlı büyümeyen çocuklar bulup çıkaracaktır. (Tıpkı Gogol’ün giyim kuşam konusunda gösterdiği onca özene karşın, <span>Ölü Canlar</span>’da Çiçikov’un yaz ortasında ayı postlarına bürünmesi gibi). İleride göreceğimiz üzere, <span>Arına Karenin de</span> de zamanın buzlu yolları üzerinde korkunç sürçmeler var. Ama Tolstoy açısından bu tip sürçmelerin, yazarın bize ilettiği zaman izlenimi <span>ile,</span> okurun, zaman duygusuyla tıpatıp örtüşen zaman fikriyle hiçbir ilişkisi yoktur. Son derece bilinçli olarak zaman fikrinin büyüsüne kapılan ve gene son derece bilinçli olarak zamanın akışını aktarmaya çalışan başka büyük yazarlar da vardır. Aynı şeyi Proust da yapar; onun <span>Kaybolmuş Zamanı Ararken</span></span></p>

                                  <p class="calibre2"><span><span class="calibre6">adlı</span></span> <span class="calibre6">romanının kahramanı romanın bitiminde büyük bir davete gelir ve külrengi perukalarla gezmen kişilere rastlar, neden olduğunu anlayamaz, sonra külrengi perukaların gerçek saç olduğunu, kendisi anılar arasında gezinirken insanların yaşlandığını anlar. Ya da James Joyce’un <span>Ulysses’</span>de, bükülüp top yapılmış bir kâğıt parçasının ırmağın üzerinde yavaşça köprüden köprüye süzülerek Liffy’ den Dublin Körfez’ine, oradan da ebedi denize gidişini anlatarak zaman unsurunu nasıl kullandığını düşünün. Gene de, esas olarak zamansal değerlerle uğraşan bu yazarlar, Tolstoy’un hiç çaba harcamaksızm, farkında bile olmadan başardığı şeyi başaramamışlardır; okurun dede yadigârı duvar saatinden daha hızlı ya da daha ağır hareket eder onlar; <span>Proust zamanı</span> ya da <span>Joyce zamanı</span> <span>dır</span> onlarınki; sıradan, ortalama zaman, Tolstoy’un ne yapıp edip bize iletmeyi başardığı bir çeşit standart zaman değil.</span></p>

                                  <p class="calibre18"><span><span class="calibre6">Demek ki, yaşlı Rusların akşam çayı sohbetlerinde Tolstoy’un kişilerinden gerçek yaşamdaki arkadaşlarına, dostlarına benzeyen kişilermiş gibi sözetmeleri, onları sanki o baloda Kitty, Anna ya da Nataşa ile dansetmiş ya da Oblonski ile<a class="pcalibre pcalibre1" id="footnote8"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark16"><span class="calibre17">8</span></a></sup> o lokantada yemek yemiş gibi —biz de biraz sonra onunla yiyeceğiz aynı yemeği— açık seçik gözlerinin önüne getirebilmelerine şaşmamalı.</span></span> <span class="calibre6">Okurların Tolstoy’a ‘dev’ demeleri, öteki yazarların cüce olmalarından değil, Tolstoy’un bizimle tam tamına aynı boyda olmasından<a class="pcalibre pcalibre1" id="footnote9"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark17"><span class="calibre17">9</span></a></sup>, başka yazarlar gibi uzaktan geçip gidecek yerde, adımlarını adımlarımıza uydurmasmdandır.</span></p>

                                  <p class="calibre18"><span class="calibre6">Bu bağlamda, sürekli kendi kişiliğini işin içine sokan, roman kişilerinin yaşamlarına karışan, sürekli okura dönüp konuşan Tolstoy’un, aynı Tolstoy’un başyapıt mertebesindeki o ölümsüz bölümlerde görünmezleştiğini ve böylelikle Flaubert’in her yazardan ısrarla beklediği yazarlık idealine —görünmez, ama evrendeki Tanrı gibi heryerde birden olabilmek— ulaştığını görmek ilginçtir. Öyle ki, ara sıra Tolstoy’un romanının kendi kendini yazdığını, kendi malzemesi, kendi konusu tarafından yazıldığı duygusuna kapılırız; kalemini soldan sağa hareket ettiren, sonra geri dönüp bir sözcüğü silen, düşünüp taşınırken sakalının altından çenesini kaşıyan<a class="pcalibre pcalibre1" id="footnote10"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark18"><span class="calibre17">10</span></a></sup> bir yazar tarafından değil...</span></p>

                                  <p class="calibre18"><span class="calibre6">Öğretmenin sanatçının alanına dalması, daha önce de belirttiğim gibi, Tolstoy’un romanlarında her zaman açık seçik parmak basılabilecek bir şey değildir. Vaazın ritmini şu ya da bu roman kişisinin iç düşüncelerinin ritminden ayırmak zordur. <span>Ama bazan —aslında sık sık— anlatılan olaylarla ilgisi çok dolaylı olan, bize ne <span>düşünmemiz gerektiğini,</span> daha doğrusu <span>Tolstoy’un</span> savaş ya da evlilik ya da tanınkonusunda neler düşündüğünü bildiren sayfalar birbirini izlediğinde işte o zaman büyü bozulur ve deminden beri yanımızda oturan, yaşamlarımıza karışan o tatlı, tanıdık insanlar bizden uzaklaştırılır, bir yerlere kapatılır ve ağırbaşlı yazar evlilik, Napoleon, çiftçilik ya da ahlak ve din konularındaki düşüncelerini yeniden, yeniden açıklayıncaya kadar da kilitli bulundukları yerin kapısı açılmaz.</span></span></p>

                                  <p class="calibre18"><span class="calibre6">Örneğin, kitapta tartışma konusu edilen, özellikle Levin’in çiftçiliğine ilişkin tarımsal sorunlar, Rusça bilmeyen okurlar için son derece sıkıcıdır ve hiçbirinizin de konuyla çok derinden ilgileneceğini sanmıyorum. Sanatçı olarak, Tolstoy bu sorunlara bu kadar çok sayfa ayırmakla hatalı davranır; hele bunlar geçersizleşmeye yüz tutacak şeylerse, belli bir tarihi dönemle ilgiliyse, hele Tolstoy’un bu konudaki kendi düşüncelerinin zamanla değiştiği düşünülecek olursa... 1870’lerin tarım sorunlarında Anna’nınya da Kitty’nin duygularının ya da onların davranışlarını hazırlayan nedenlerin sonsuza dek sürecek çekiciliğinden eser yoktur.</span></p>

                                  <p class="calibre18"><span class="calibre6">Olay örgüsünden sözetmek hiç <span>adetim</span> değildir ama <span>Anna Karenin'de</span> bu kuralı bozacağım, çünkü burada, olay örgüsü kaçınılmaz olarak ahlaki bir olay örgüsü, arapsaçı olmuş etik ahtapot kollarından bir yumaktır ve romanın tadına olay örgüsünden daha yüksek bir düzlemde varmak istiyorsak önce olay örgüsünü incelemeliyiz.</span></p>

                                  <p class="calibre18"><span class="calibre6">Dünya edebiyatının en çekici kişilerinden biri olan Anna, genç, güzel, özünde iyi ama gene özünde bahtsız bir kadındır. Çok genç bir kızken iyiliğini düşünen bir teyze tarafından, gözkamaştırıcı bürokratik kariyer sahibi, ilerisi için umut veren bir yüksek memurla evlendirilen Anna, St. Petersburg sosyetesinin en pırıltılı çevrelerinde mutlu bir yaşam sürdürmektedir. Küçük oğlunu deliler gibi sevmekte, yirmi yaş büyük kocasına saygı duymaktadır; canlı, iyimser yaradılışı yaşamın kendisine sunduğu bütün yüzeysel hazlardan tad almasını sağlamaktadır.</span></p>

                                  <p class="calibre18"><span class="calibre6">Bir Moskova yolculuğunda Vronski’yle tanışır ve ona derin bir aşkla bağlanır. Bu aşk, Anna’nınçevresindeki her şeyi değiştirir; baktığı her şeyi farklı bir ışık altında görmeye başlar. St. Petersburg garında Karenin’in onu karşılamaya geldiği o ünlü sahnede kocasının iri ve çirkince kulaklarının büyüklüğünü ve insanın sinirine dokunan kepçe biçimini ansızın farkeder. Bu kulakları eskiden hiç farketmemiştir, çünkü eleştirel gözle bakmamıştır; Karenin, Anna’nınöylece kabullendiği yaşamındaki kabul edilegelmiş şeylerden biridir. Artık her şey değişmiştir. Vronski’ye duyduğu aşk, eski dünyasını ölü bir gezegendeki ölü bir manzara gibi gösteren bembeyaz bir ışık selidir.</span></p>

                                  <p class="calibre18"><span class="calibre6">Anna yalnızca bir kadın, kadınlığın parmakla gösterilecek bir örneği değil dopdolu, yoğun doğasının ahlaki yönü ağır basan bir kadındır da; roman kişisi olarak her şeyiyle anlamlı ve önemli, göz alan bir kişidir ve bu aşkı için de geçerlidir. Kitaptaki başka bir roman kişisinin, Prenses Betsy’nin yaptığı gibi gizli kapaklı bir gönül serüveniyle kendini smırlayamaz. Doğrucu ve tutkulu doğası kılık değiştirmeleri, gizli kapaklı işleri reddeder. O, yıkık dökük duvar diplerinden sürünerek birbirinden farksız <span>aşıkların</span> yataklarına yollanan arzu dolu bir kenarın dilberi, düşlerle yaşayan taşralı Emma Bovary değildir. Anna, Vronski’ye bütün yaşamını verir, sevgili küçük oğlundan ayrılmaya —çocuğu görmemekten duyacağı korkunç acıya karşın— evet der ve önce ülke dışında, İtalya’da, sonra da onun Orta Rusya’daki kır evinde Vronski ile birlikte yaşar. Bu ‘açık’ gönül serüveni ahlaktan nasibini almamış dost çevresinin gözünde ahlaksız olarak damgalanmasına yol açsa da yapar bunu. <span>(</span>Anna’nm, bir bakıma Emma’nın Rodolphe ile kaçma düşünü gerçekleştirdiği söylenebilir</span></p>

                                  <p class="calibre2"><span class="calibre6">— kaldı ki <span>kendi</span> çocuğundan ayrılırken Emma’nıniçi bile sızlamaz, o küçükhanım için çetrefil ahlaki sorunlar filan söz konusu değildir<span>)</span>. Sonunda Anna ile Vronski kent yaşamına dönerler. Çevresindeki ikiyüzlü topluluğu aşk serüveninden çok, toplum kurallarını nasıl açıkça hiçe saydığını göstererek küplere bindirir Anna.</span></p>

                                  <p class="calibre18"><span><span class="calibre6">Anna, toplumun öfkesinin sonuçlarına katlanırken, horlanıp züppece davranışlarla karşılanırken, hakaret görüp kendisinden ‘bucak bucak kaçılırken’ Vronski, erkek olduğu için —kesinlikle çok derin, yetenekleri olan bir erkek değildir, sadece ‘gözde’ bir erkek diyebiliriz ona— rezaletten etkilenmez; çağrılar alır, şuraya buraya gider, eski dostlarıyla buluşur, lekelenmiş Anna’yla bir saniye bile aynı odada durmayacak güya namuslu kadınlarla tanıştırılır.</span></span> <span class="calibre6">Anna’yı hâlâ sevmektedir ama zaman zaman da eğlence ve şıklık dolu kendi dünyasına geri döndüğüne sevinir ve ara sıra bu dünyanın nimetlerinden yararlanmaya da başlar. Anna, yanlış bir değerlendirmeyle, onun önemsiz kaçamaklarını aşkının hararetinde bir düşüş olarak görür. Yalnızca aşkının Vronski’ye artık yetmediği, onu belki de yitirmekte olduğu duygusuna kapılır.</span></p>

                                  <p class="calibre18"><span class="calibre6">Ortalama zekâda, küt bir adam olan Vronski, Anna’ nın kıskançlığı karşısında hoşgörüsüz davranır ve böylece Anna’nın kuşkularım doğrular sanki<a class="pcalibre pcalibre1" id="footnote11"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark19"><span class="calibre17">11</span></a></sup>. Tutkusunu çıkmaza sokan bunca çamur balçık içinde dönenen Anna, Mayıs ayının bir Pazar akşamı kendini bir yük katarının altına atar. Vronski neler yitirdiğini çok geç anlamıştır. Neyse ki, OsmanlIlarla savaş —yıl 1876’dır— rüzgârları esmektedir, bu hem onun hem de Tolstoy’un çok işine gelir ve Vronski bir gönüllü taburuyla cepheye yollanır. Bu, belki de romandaki tek karşı çıkılacak trüktür, çünkü çok kolaycı, çok hazırloptur.</span></p>

                                  <p class="calibre18"><span class="calibre6">Görünürde romandan oldukça bağımsız bir çizgide ilerleyen koşut bir öyküde Levin’le Prenses Kitty Çşerbatski’nin sevişmeleri ve evlenmeleridir. Tolstoy’un içine kendini tüm öteki erkek kahramanlarından daha çok kattığı Levin, ahlâki idealleri olan, Vicdan’ın ‘V’sini büyük yazan bir adamdır. Vicdan ona bir an soluk aldırmaz. Levin, Vronski’den çok farklıdır. Vronski, yalnızca kendi dürtülerini doyurmak için yaşar. Anna ile tanışmadan önce çevresine ters düşmeyen bir yaşam sürdürmüştür Vronski; <span>aşıkken</span> bile ahlaki ideallerin yerini çevresinin benimsediği genelgeçer ilkeler alabilir ve o bundan rahatsızlık duymaz. Oysa Levin çevresindeki dünyayı aklıyla kavramakla ve onun içindeki yerini <span>hakketmekle</span> yükümlü olduğunu düşünen bir adamdır. Bu nedenle, Levin’in yaradılışı sürekli bir evrim içindedir, roman boyunca tinsel olarak gelişir, Tolstoy’un o tarihlerde kendi kendisi için geliştirdiği, olgunlaştırdığı dini ideallere doğru yönelir.</span></p>

                                  <p class="calibre18"><span class="calibre6">Bu ana roman kişilerinin çevresinde belli sayıda başkaları dolanır. Anna’nınkaygısız, işe yaramaz erkek kardeşi; kızlık soyadı Çşerbatski olan karısı Dolly, iyi yürekli, ciddi, yaşam boyu acılar çekmiş bir kadın, bir anlamda yaşamını kendini yok edercesine çocuklarına ve hayırsız kocasına adadığı için Tolstoy’un ideal kadınlarından biri; sonra Çşerbatski’ler, Moskova’nın en köklü aristokrat ailelerinden biri; Vronski’nin <span>annesi;</span> ve Petersburg yüksek sosyetesinin üyelerinden oluşan koskoca bir galeri. Petersburg sosyetesi Moskova sosyetesinden çok farklıydı; Moskova yufka yürekli, rahat, gevşek, anaerkil eski kentti, otuz yıl sonra benim dünyaya gözlerimi açtığım Petersburg ise incelmiş, soğuk, biçimci, gözde ve görece yeni başkent. Elbette bir de Karenin’in kendisi; Anna’nınkocası Karenin, soğuk, hak düşkünü, kuramsal erdemi içinde acımasız, devletin sadık hizmetkârı, dostlarının sahte ahlakçılığını kabullenmeye dünden razı <span>philistine</span> bürokrat, ikiyüzlü bir adam ve bir zorba. Ender olarak iyi bir davranışta, iyi yürekli bir jestte bulunduğu olsa da bunları çok geçmeden unutur ve kariyer kaygılan adına gözden çıkarır. Vronski’nin çocuğunu doğurduktan sonra çok hasta düşen ve ölümünün yakın olduğundan emin olan (ama ölüm henüz gelmeyecektir) Anna’nın yatağının başucunda, Karenin Vronski’yi bağışlar ve gerçek bir Hıristiyan’a yakışacak bir tevazu ve yücegönüllülükle onun elini sıkar. Daha sonra, insanın içini ürperten, eski, sevimsiz kimliğine geri dönecektir ama o an sahneyi aydınlatan ölümün yakınlığıdır ve Anna bilinçaltında Vronski’yi sevdiği kadar onu da sever; her ikisinin de adlan Aleksey’dir, her ikisi de ona <span>aşık</span> erkekler olarak Anna’nın rüyalarını paylaşmışlardır. Ama bu içtenlik ve iyi yüreklilik uzun sürmez ve Karenin boşanma girişiminde bulunup da —onu pek etkilemeyecek ama Anna için çok önemli olan bir girişim— bunu yaparken birtakım tatsız engellerle karşılaşacağını görünce vazgeçiverir ve Anna için ne gibi sonuçlar doğuracağına aldırmadan bir daha denemeyi kesinlikle reddeder. Dahası, kendi hak düşkünlüğünden doyum sağlamayı bile becerir.</span></p>

                                  <p class="calibre18"><span class="calibre6">Dünya edebiyatının en büyük aşk öykülerinden olmakla birlikte, <span>Anna Karenin</span> elbette ki yalnızca bir ‘sergüzeşt’ romanı değildir. Ahlaki sorunlarla derinden ilgilenen Tolstoy, insanlığın tümüne her zaman önemli gelmiş meselelerle ilgileniyordu her şeyden önce. <span>Anna Karenin’de</span> de romanı şöyle bir okuyup geçen okurun farkına yaramayabileceği ahlaki bir sorun yatmaktadır temelde. Bu ahlak dersi, Anna’nınkurduğu evlilik dışı ilişkinin bedelini ödemesi değildir elbette. (Oysa aynı ahlak dersinin, <span>Madam Bovary</span>’de fıçının ta dibindeki ahlak dersi olduğu söylenebilir üç aşağı beş yukan) Elbette değil, nedenleri de çok açık: Anna, Karenin’le kalıp serüvenini kurnazca dünyanın gözlerinden gizlese, aşkını önce mutluluğu sonra da yaşamıyla ödemek zorunda kalmayacaktı. Anna ne günahı yüzünden (işin orasını idare edebilirdi) ne de bütün toplum kuralları gibi son derece geçici olan ve ahlağm ebedi isterleriyle hiçbir ilgisi olmayan toplum kurallarını çiğnediği için cezalandırılmıştır. O halde, Tolstoy’un romanında iletmek istediği ‘ınesaj’ neydi? Bunu kitabın geri kalanına bakarak ve LevinKitty öyküsüyle VronskiAnna öyküsü arasında koşutluk kurarak daha iyi anlayabiliriz. Levin’in evliliği yalnızca fiziksel değil, aynı zamanda metafizik bir aşk anlayışı üzerine, her an özveriye hazır olmak üzerine, karşılıklı sevgi üzerine kuruludur. AnnaVronski birlikteliği ise yalnızca cinsel aşk üzerine kuruludur ve yıkılmasına neden olan da budur.</span></p>

                                  <p class="calibre18"><span class="calibre6">Hemen yüzünüz kızarıp da, Anna’ınn, kocası olmayan bir erkeğe âşık olduğu için cezalandırıldığını sanmayın. Böyle bir ‘ahlâk dersi’ kesinlikle ‘ahlakî’ olmayacağı gibi, kesinlikle sanatsal da olmazdı, çünkü aynı topluluğun öteki gözde hanımları istedikleri aşk serüvenini ama gizli gizli, kalın bir peçe ardında yaşıyorlardı. (Emma’nınRodolphe’la at gezintisine çıkarken taktığı mavi peçeyi, Rouen’da Leon’la buluşmasında örtündüğü siyah peçeyi hatırlayın) Ama dürüst, bahtsız Anna bu aldatmaca peçesine bürünmez. Toplumun buyrukları geçici buyruklardır; Tolstoy’u ilgilendiren ise ahlağın ebedi isterleridir. Ve vurgulamak istediği gerçek ahlaki ders de şudur; aşk yalmzca cinsel olamaz, çünkü o zaman bencilcedir ve bencilce olduğu için de yaratmaz, yıkar. Böylelikle de günahı içerir. <span>Tolstoy bu dersi sanatsal açıdan olabildiğince açık seçik kılmak üzere olağanüstü bir imgeler akışı içinde, birbirine taban tabana zıt iki aşkı yan yana getirir; VronskiAnna çiftinin cinsel aşkları (duyumsal açıdan zengin ama bahtsız, tinselliği kısır heyecanlar içinde debelenip duran bir aşk), öte yanda adını Tolstoy’un koyduğu otantik, Hıristiyanca sevgi, duyumsallığm zenginliğinden yoksun olmayan ama sorumluluğun, sevecenliğin, gerçeğin ve aile sevinçlerinin katışıksız atmosferinde denge ve uyum bulan LevinKitty çiftinin aşkları...</span></span></p>

                                  <p class="calibre18"><span class="calibre6">Kitabın başında İncil’den bir alıntı; ‘Öç almak <span>bana özgüdür;</span> karşılığını ben veririm’ (dedi Rab — Romalılar, XII, satır 19).</span></p>

                                  <p class="calibre18"><span class="calibre6">Ne demektir bu? Birincisi, toplumun Anna’yı yargılamaya hakkı yoktu; İkincisi, Anna’nın da intikam dolu intiharıyla Vronski’yi cezalandırmaya hakkı yoktu.</span></p>

                                  <p class="calibre2"><span class="calibre6">YAPI</span></p>

                                  <p class="calibre19"><span class="calibre6">Tolstoy’un büyük romanı <span>Anna Karenin,</span> in yapışım doğru biçimde anlayabilmemize yarayacak anahtar hangisidir acaba? Romanın yapısını açan tek anahtar <span>Anna Karenin'i</span> zaman açısından değerlendirebilmektir. Tolstoy’ un amacı ve başarısı belli başlı yedi insan yaşamını alıp bunları eşleştirmek olmuştur; Tolstoy’un sihirbazlığının bizde uyandırdığı hazzı akıl düzeyine çıkarmak istiyorsak bizim de bu eşleştirmeyi izlememiz gerekir.</span></p>

                                  <p class="calibre19"><span class="calibre6">İlk yirmi bir bölümün ana konusu Oblonski’lerin başına gelen felakettir. Bunlar iki yeni konunun da filizlenmesine yol açar; 1<span>)</span> KittyLevinVronski üçgeni, 2) VronskiAnna izleğinin belirmesi. Dikkat ederseniz, erkek kardeşiyle karısının arasını bulan (bunu ateş gözlü tanrıça Athena’ya yaraşır bir zarafet ve bilgelikle yapar) Anna, aynı zamanda Vronski’yi ele geçirerek KittyVronski olasılığını şeytanca ortadan kaldırır. OblonskiDolly anlaşmazlığı ile Kitty’nin hıncı kadar doğallıkla çözüme kavuşturulamayacak olan VronskiAnna izleğini hazırlayan olaylar, Oblonski’nin evlilik dışı serüvenleriyle Çşerbatski’lerin kırgınlığıdır. Dolly, kocasını çocuklarının hatırı ve aslında onu sevdiği için bağışlar; Kitty ise iki yıl sonra Levin’le evlenir ve bu, tam Tolstoy’un gönlüne göre, kusursuz bir evlilik olur. Ama kitabın karanlık güzeli Anna, önce aile yaşamının yerle bir olduğunu görecek sonra da ölecektir.</span></p>

                                  <p class="calibre19"><span class="calibre6">Birinci kitap boyunca (34 bölüm) bu yedi kişinin yaşamı zamana karşı yarışta başabaştır; Oblonski, Dolly, Kitty, Levin, Vronski, Anna ve Karenin. Evli çiftlere baktığımızda (Oblonski’ler ve Karenin’ler) bunların birlikteliğinin başından zedelenmiş olduğunu görürüz. Gene başta, Oblonski’lerin birlikteliği onanlırken Karenin’kilerinki çatlamaya başlar. Çift olmaları olası kişilere gelince, bunların aralarındaki bağlar da tamamıyla kopar; henüz tasan halindeki VronskiKitty çiftiyle gene henüz taslak halindeki LevinKitty çifti... Sonuç Kitty’nin eşsiz kalması, Levin’in eşsiz kalması, Vronski’nin de CAnna ile çift olmaları henüz kesinlik kazanmamıştır<span>)</span> Karenin çiftini ayıracak bir tehlike olarak belirmesidir. O halde ilk kitaptaki şu önemli noktalara dikkat çekelim; yedi ilişki iskambil kâğıtları gibi yeniden karıştırılmıştır; başa çıkılması gereken yedi insan yaşamı vardır (kısa bölümler arada mekik görevi görür); bu yedi insan yaşamı zamana karşı yarışta başabaştırlar, zaman ise 1872 Şubat’ında başlayan zaman’dır.</span></p>

                                  <p class="calibre18"><span class="calibre6">35 bölümden oluşan ikinci kitap bütün kişiler için aynı yılın, 1872’nin Mart’ında açılır. Derken garip bir durumla karşı karşıya kalırız. VronskiAnnaKarenin üçgeni hâlâ eşsiz Levin ve hâlâ eşsiz Kitty’den çok daha çabuk yaşanır. Romanın yapısı açısından çok ilginç bir noktadır bu; eşler, eşi olmayanlardan daha hızlı bir varoluş sürdürürler. Önce Kitty çizgisini izleyelim. Eşini bulamamış Kitty, Moskova’da solup gitmektedir. 15 Mart sıralarında ünlü bir doktor tarafından muayene edilir. Kitty, kendi başındaki dertlere karşın gene de Dolly’nin kızıla yakalanmış altı çocuğunu (bebek henüz iki aylıktır) sağlığa kavuşturmayı başarır. Derken 1872 Nisam’nın ilk haftasında anne babası onu alıp Soden adlı bir Alman kaplıcasına götürürler. Bu olaylar ikinci kitabın ilk üç bölümünde olup biter. Çşerbatski’lerin peşine takılıp Soden’e gitmemiz ise 30. bölümü bulur. Orada zaman ve Tolstoy, Kitty’i tamamen iyileştireceklerdir. Bu iyileşme sürecine beş bölüm ayrıldıktan sonra, Kitty, Rusya’ya dönerek Oblonski’lerle Çşerbatski’lerin taşradaki arazisine gider; arazi Levin’in arazisinden birkaç mil ötede, tarih 1872 yılının Temmuz sonudur ve Kitty açısından ikinci kitap bitmiş bulunmaktadır.</span></p>

                                  <p class="calibre18"><span class="calibre6">Gene ikinci kitapta, Levin’in Rus taşrasındaki yaşamı, Kitty’nin Almanya’daki günleriyle doğru olarak eşleştirilir. 12’den 17’ye kadar olan altı bölümlük bir öbekte Levin’in taşradaki arazisinde yaptığı işleri öğreniriz. Levin, Vronski’yle Karenin’lerin St. Petersburg’daki yaşamlarını konu edinen iki bölüm öbeği arasına sıkıştırılmıştır. Buradaki en önemli nokta, VronskiKarenin takımının Kitty’ den ya da Levin’den bir yıl kadar daha önde yaşamalarıdır. İkinci kitabın ilk bölüm öbeğinde (5’ten ll’e kadar) koca surat asar. Vronski üsteler, derken II. bölümde, yani neredeyse bir yıllık üstelemenin sonucunda, Vronski teknik terimle, «Anna’nınâşığı» olur. Ekim 1872. Levin ile Kitty’nin yaşamında ise zaman hâlâ 1872 ilkbaharıdır. Onlar aylarca geridedirler. 18’den 29’a kadar olan on iki bölümlük öbekte, VronskiKarenin <span>zamantakımı</span> <span>(</span>güzel bir Nabokov buluşu: <span>zamantakımı.</span> Kaynak belirtmeden kullanmayınız!<span>)</span> yeni bir atağa kalkar. Burada ünlü at yarışı sahnesi, ardından Anna’nın kocasına itirafı yer alır. Ağustos 1873. (Romanın bitimine daha üç yıl var.) Derken gene mekik; 1872 ilkbaharına, Almanya’daki Kitty’nin yanma geri döneriz. Böylece ikinci kitabın sonunda garip bir durumla karşı karşıya kalırız; Kitty’nin yaşamıyla Levin’in yaşamı, VronskiKarenin’lerin yaşamının on dört ya da on beş ay gerisindedir. Tekrarlamak gerekirse, eşliler eşsizlerden daha hızlı hareket etmiştir.</span></p>

                                  <p class="calibre18"><span class="calibre6">32 bölümlük üçüncü kitapta biraz Levin’in yanında oyalanır, sonra onunla birlikte, tam Kitty’nin oraya gelmesinden önce Oblonski’lerin arazisinde Dolly’i ziyaret ederiz. Sonunda 12. bölümde, yani 1872 yazında, Levin, Almanya’dan dönen Kitty’i tren istasyonundan dönerken atlı arabada görür. Çok hoş bir karşılaşmadır bu. Bir sonraki bölümler öbeği bizi Petersburg’a, Vronski’nin ve hemen yarış sonrası (1873 yazı) Karenin’lerin yanma götürür, sonra gene 1872 Eylülü’ne, Levin’in arazisine döneriz. Levin, buradan 1872 Ekimi’nde ayrılarak Almanya, Fransa ve İngiltere’yi kapsayan amacı belirsiz bir yolculuğa çıkar.</span></p>

                                  <p class="calibre18"><span class="calibre6">Şimdi, şuna dikkatinizi çekmek istiyorum. Tolstoy zor durumdadır. Tolstoy’un <span>âşıklar’ı</span> ile <span>aldatılmış koca’</span>sı hızlı yaşarlar. Bekâr Kitty ile Levin’i çok geride bırakmışlardır. Dördüncü kitabın ilk on altı bölümünde zaman, Petersburg’da kış ortasıdır. Ne var ki Tolstoy bize hiçbir yerde Levin’in yurtdışında tam olarak ne kadar kaldığını söylemez. AnnaVronski zamanı ise, sadece ikinci kitabın 11.</span></p>

                                  <p class="calibre2"><span><span class="calibre6">bölümündeki</span></span> <span class="calibre6">Anna’nın Vronski’nin sevgilisi olmasıyla ilgili zamandizinsel bir not ile desteklenir. Vronski, Anna’ya «evet» dedirinceye kadar bir yıl onun peşinden koşmuştur. LevinKitty zamanı da tam bu kadarlık bir gecikme gösterir işte. Ama okuyucu zaman çizelgesini her an gözünün önünde bulundurmadığı için —iyi okuyucular bile çok ender olarak yapar bunu— VronskiAnna bölümlerinin KittyLevin bölümleriyle tamamen eşzamanlı ilerlediğini ve her iki yaşam çevresindeki çeşitli olayların aşağı yukarı aynı zamanda olup bittiğini düşünüp hissetmek yanlışına düşeriz. Okuyucu uzamda mekik dokuduğumuzun, Almanya’dan Rusya’ya, taşradan Petersburg’a ve Moskova’ ya gidip geri döndüğümüzün farkındadır tabiî. Ama zaman içinde de, mekik dokuduğumuzu bilmeyebilir. VronskiAnna için ileriye doğru, LevinKitty için geriye doğru.</span></p>

                                  <p class="calibre18"><span class="calibre6">Dördüncü kitabın ilk beş bölümünde St. Petersburg’da, VronskiKarenin izleğinin gelişmelerini izleriz. 1873 yılının kış ortasıdır. Anna’nın Vronski’den çocuğu olacaktır. 6. bölümde Karenin politik bir görev dolayısıyla Moskova’ ya gider. Bu sırada Levin de yurt dışına yaptığı bir yolculuktan dönmüş, Moskova’ya gelmiştir. 9’dan 13’e kadar olan bölümlerde, Oblonski evinde bir akşam yemeği verir (1874 yılının Ocak ayının ilk haftası), bu yemekte Kitty ile Levin yeniden karşılaşırlar. Bendeniz zamanbekçisi, o ünlü tebeşirle yazma sahnesinin romanın başlangıcından tam iki yıl sonraya rastladığını söyleyeceğim size; ne var ki, hem okuyucu, hem de Kitty için (iskambil oyunu oynanan masada Kitty’nin Levin’le konuşurken yaptığı kimi göndermeleri hatırlayın) yalnızca bir yıl geçmiş bulunmaktadır. Demek ki şöyle bir şaşılası gerçekle karşı karşıyayız: Anna’nın bir yandaki fizikî zamanıyla Levin’in öte yandaki ruhanî zamanı arasında, boşboğazca bir fark bulunmaktadır.</span></p>

                                  <p class="calibre18"><span class="calibre6">Dördüncü kitaba, yani romanın tam ortasına geldiğimizde, yedi kişinin yaşamı gene başta 1872 Şubatı’nda olduğu gibi başabaştır. Anna’yla benim takvimime göre tarih 1874’ün Ocak ayı, okuyucuyla Kitty’nin takvimine göre ise 1873’ün Ocak ayıdır. Dördüncü kitabın ikinci yarısı (1723 bölümler arası) bize Anna’nın Petersburg’da çocuk doğururken handiyse ölüşünü anlatır. Bunu Karenin’in Vronski’yle geçici olarak barışması ve Vronski’nin intihar girişimi izler. Dördüncü kitap 1874 Mart’ında sona erer. Anna kocasından kopar, sevgilisiyle İtalya’ya gider.</span></p>

                                  <p class="calibre18"><span class="calibre6">Beşinci kitap otuz üç bölümdür. Yedi kişinin yaşamı uzun süre başabaş gitmez. İtalya’daki Vronski ile Anna gene öne geçerler. Bu oldukça sıkı bir yarıştır. Levin’in ilk altı bölümdeki evliliği 1874 ilkbaharının başlarına rastlar. Levin’ler yeniden, önce taşrada sonra da Levin’in kardeşinin ölüm döşeğinin başucunda (1420. bölümler arası) ortaya çıktıklarında, tarih 1874 Mayısı’nın başlarıdır. Oysa Vronski ile Anna (bu iki bölüm öbeği arasına sıkıştırılmışlardır) iki ay önde olup, Roma’da pek de içlerine sinmeyen bir Temmuz geçirmektedirler.</span></p>

                                  <p class="calibre18"><span class="calibre6">İki zamantakımı arasındaki eşleştirme halkası, eşsiz kalan Karenin’dir artık. Belli başlı yedi roman kişisi olduğuna, romanın olay örgüsü onların çiftler halinde düzenlenmesine dayandırıldığına, yedi de tek sayı olduğuna göre, bir kişinin dışarıda (ve eşsiz) kalması zorunludur. Başlangıçta grup dışı olan, fazladan olan Levin’di; şimdi Karenin’dir. 1874 yılının ilkbaharına, Levin’lerin yanına döner, sonra da Karenin’in çeşitli uğraşlarına eşlik ederiz. Bu da bizi giderek 1875 Mart’ına kadar getirir. Bu arada Vronski ile Anna, İtalya’da bir yıl kaldıktan sonra Petersburg’a geri dönmüşlerdir. Anna, onuncu yaş gününde küçük oğlunu görmeye gelir. Aşağı yukarı 1 Mart sıraları. <span>Dokunaklı bir sahne.</span> Hemen bunun ardından o ve Vronski, Vronski’nin taşradaki arazisinde oturmaya giderler. Elverişli bir rastlantı sonucu Vronski’nin arazisi, Oblonski ile Levin’in arazilerinin bulunduğu bölgededir.</span></p>

                                  <p class="calibre18"><span class="calibre6">Bir de bakarız ki, bizim yedi kişi altıncı kitapta gene başabaş götürüyorlar yarışı. (Altıncı kitap 1875 Haziranından Kasımına kadar otuz üç bölüm sürer.) 1875 yazının ilk yarısını Levin’ler ve onların akrabalarıyla geçiririz; derken Temmuz’da Dolly Oblonski bizi arabasına alır, Vronski’lerin arazisinde biraz tenis oynamaya götürür. Geriye kalan bölümlerde, Oblonski, Vronski ve Levin 1875 Ekimi’nin ikinci günü yerel seçimlerde bir araya gelirler, bir ay sonra da Vronski’yle Anna, Moskova’ya dönerler.</span></p>

                                  <div class="calibre1">
                                    <p class="calibre24"></p>

                                    <p class="calibre24"><b class="calibre3"><span class="calibre6">I</span></b></p>
                                  </div>

                                  <p class="calibre2"></p>

                                  <p class="calibre18"><span class="calibre6">Yedinci kitap otuz bir bölümden oluşur. Romanın en önemli kısmı, trajik doruk noktası burasıdır. Şimdi hepimiz 1875 Kasımı’nda Moskova’da, hepimiz başabaşızdır; içimizden altısı, üç çift, güvensiz, çoktan araları açılmış AnnaVronski, çoğalan Levin’ler ve Oblonski’ler Moskova’dadır. Kitty’nin bebeği doğar ve 1876 Mayısı’nınbaşlarında Oblonski’nin yedeğinde St. Petersburg’daki Karenin’i ziyaret etmeye gideriz. <span>Sonra geriye Moskova’ya.</span> Bundan sonra, 23’ten yedinci kitabın son bölümüne kadar süren, Anna’nın son günlerine ayrılmış bir öbek bölüm başlar. Bu ölümsüz sayfalara ayrıca değineceğim.</span></p>

                                  <p class="calibre18"><span class="calibre6">Sekizinci yani son kitap on dokuz bölümden oluşur, fazlalıkları olan bir kitaptır. Tolstoy kitap boyunca çeşitli yerlerde kullandığı bir yöntemi, kişileri bir yerden ötekine taşıyarak olayı da bir gruptan ötekine aktarma yöntemini kullanır. Romanda trenler ve atlı arabalar önemli bir yer tutar; ilk kitapta Anna’nın Petersburg’dan Moskova’ya sonra da geriye, Petersburg’a yaptığı iki tren yolculuğu vardır. Oblonski’yle Dolly romanın kimi noktalarında öykünün gezginci temsilcileri olarak okuyucuyu Tolstoy’un istediği yerlere alıp götürürler. Aslını isterseniz, Oblonski gidişgeliş yazara yaptığı hizmetler dolayısıyla bol maaşlı kolay bir işe kapılanır. Sekizinci ve son kitabın ilk beş bölümünde Levin’in üvey kardeşi Sergey’in Vronski’yle aynı trende yolculuk ettiğini görürüz. Savaş haberlerine yapılan çeşitli göndermeler yüzünden tarihi kestirmek kolaydır. Doğu Avrupalı Slavlar, Sırplar ve Bulgarlar Osmanlılara karşı savaşmaktadırlar. Tarih Ağustos 1876’dır; bir yıl sonra Rusya, Osmanlılara resmen savaş açacaktır. Vronski’yi cepheye giden gönüllülerin başında görürüz. Aynı trende yolculuk eden Sergey, Levin’leri ziyaret etmeye gitmektedir, böylece sadece Vronski değil Levin izleği de bir sonuca bağlanır. Son bölümler Levin’in taşradaki aile yaşamına ve Tolstoy’un yol göstericiliğinde el yordamıyla Tanrı’yı arayıp bulmasına ayrılmıştır.</span></p>

                                  <p class="calibre18"><span class="calibre6">Tolstoy’un romanının yapısı konusunda bu söylediklerimden romandaki geçişlerin, <span>Madame Bovary’nin<a class="pcalibre pcalibre1" id="footnote12"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark20"><span class="calibre17">12</span></a></sup></span> bölümleri arasındaki gruptan gruba geçişlerden çok daha az ayrıntılı, çok daha az esnek olduğu anlaşılacaktır. Flaubert’deki akıcı bir paragrafın yerini Tolstoy’da ansızın çıkagelen kısacık bir bölüm tutar. Ama Tolstoy’un Flaubert’ den daha fazla sayıda kişinin yaşamıyla başa çıkmak zorunda olduğu bir gerçektir. Flaubert’de, at üzerinde bir gezinti, bir yürüyüş, bir dans, kasabadan kente at arabasıyla yapılan bir yolculuk, sayısız küçük olay, küçük gidişgelişler, bölümler içinde sahneden sahneye geçişleri sağlar. Tolstoy’un romanında ise düdüklerini çalıp buharlar saçarak gelip giden trenler roman kişilerini taşımaya ya da öldürmeye yarar. Bölümden bölüme geçişlerde, aradan şu kadar zaman geçti ya da şu, şu insanlar şurada şunu yapıyorlar gibi geleneksel yöntemler kullanılır. Flaubert’in şiirinde çok daha fazla müzik vardır; yazılmış yazılacak en şiirli romanlardan biridir onunkisi. Tolstoy’un büyük romanında ise kas gücü vardır.</span></p>

                                  <p class="calibre18"><span class="calibre6">Kitabın yarış terimleriyle özetlemeye çalıştığım iskeleti budur işte; önce yedi kişinin yaşamları başabaştır, sonra Vronski ile Anna bastırır. Levin ile Kitty’i geride bırakır, sonra yedisi yeniden başabaş gelir, derken harika bir kurmalı oyuncağın öne fırlamasına benzer bir hareketle Vronski ile Anna yeniden başı çekerler, ama uzun sürmez bu. Anna yarışı bitiremez. Öbür altısı arasında Tolstoy’un ilgisini ayakta tutmayı başarabilenler ise sadece Kitty ve Levin olur.</span></p>

                                  <p class="calibre2"><span class="calibre6">TOLSTOY’DA ZAMANLAMA</span></p>

                                  <p class="calibre18"><span class="calibre6">Anna Karenin'in</span> <span class="calibre6">zamandizini edebiyat tarihlerinde benzerine rastlanmayacak sanatsal bir zamanlama duygusu üzerine kurulmuştur. Okuyucu, birinci kitabı bitirdiğinde (tamamı 135 sayfa tutan otuz dört kısa bölüm) birçok roman kişisinin yaşamlarını kapsayan belli sayıda sabah, öğleden sonra ve akşamın, en azından bütün bir haftanın en ince ayrıntılarına varıncaya kadar titiz bir biçimde anlatıldığı izlenimini edinir. Gerçekte kullanılan zaman çizelgesine ise biraz sonra göz atacağız, ama önce şu yemek saatleri meselesini açıklığa kavuştursak iyi olacak.</span></p>

                                  <p class="calibre18"><span class="calibre6">Geçtiğimiz yüzyılın yetmişli yıllarında varlıklı bir MoskovalI ya da Petersburglunun günlük öğünlerinin sırası şöyleydi: sabah 9 sıralarındaki kahvaltı, çay ya da kahve ile tereyağ ve ekmekten kuruluydu. Ekmek —Oblonski’nin sofrasında olduğu gibi— pandispanya çeşidi olabilirdi. (Örneğin, <span>kalaş</span> adı verilen üstüne un serpilmiş, dışı kızarmış içi yumuşacık bir çeşit tatlı tava ekmeği sıcak sıcak peçete içinde sofraya getirilirdi.) Öğleden sonra 2 ya da 3 sıralarında yenen hafif bir öğle yemeğini saat 5.30 sıralarında rus likörleri ve fransız şarapları eşliğinde yenen mükellef bir akşam yemeği izlerdi. Akşam çayı pasta, reçel ve son derece lezzetli, türlü rus mezeleri eşliğinde saat 9 ya da 10 sıralarında içilir, bundan sonra da yatılırdı. Ama ailenin daha keyfine düşkün üyelerinin saat 11 sıralarında ya da daha geç bir saatte, dışarıda yenilen bir yemekle günü taçlandırdıkları da olurdu.</span></p>

                                  <p class="calibre18"><span class="calibre6">Romandaki olaylar 1872 yılının 11 Şubatı ’nda (eski takvime göre) bir cuma günü sabah saat 8’de başlar. Bu tarihe kitabın hiçbir yerinde rastlayamazsınız ama aşağıdaki noktalar göz önünde tutulduğunda bu tarih kolayca çıkacaktır:</span></p>

                                  <p class="calibre18"><span class="calibre6">1) Romanın son bölümünde sözü geçen, Osmanlılarla savaş öncesindeki <span>politik karışıklıklar</span> 1876 Temmuzu’nda sona erer. Vronski 1872 Aralığında Anna’nınsevgilisi olur. At yarışı sahnesi 1873 Ağustosunda geçer. Vronski ve Anna 1874 yazıyla kışını İtalya’da, 1875 yazını da Vronski’nin arazisinde geçirirler; sonra Kasım’da Moskova’ya dönerler ve Anna orada 1876 Mayısı’nda bir pazar akşamı intihar eder.</span></p>

                                  <p class="calibre18"><span class="calibre6">2) Birinci kitabın altıncı bölümünde Levin’in kışın ilk iki ayını (Ekim ortasından Aralık 1871’in ikinci haftasına kadar) Moskova’da geçirdiğini, sonra iki aylığına kent dışındaki arazisine çekildiğini, şimdi de (yani Şubat’ta) Moskova’ya geri döndüğünü öğreniriz. Üç ay kadar sonra, gecikmiş bir ilkbaharın bütün coşkunluğu ile geldiğinden (ikinci kitabın 12. bölümü) söz edilir.</span></p>

                                  <p class="calibre18"><span class="calibre6">3) Oblonski sabah gazetesinde, İngiltere’ye geri dönerken Wiesbaden üzerinden yolculuk eden Avusturya’nın Londra büyükelçisi Kont Beust hakkında bir haber okur<a class="pcalibre pcalibre1" id="footnote13"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark21"><span class="calibre17">13</span></a></sup>. Bu, Galler Prensi’nin sağlığına kavuşması nedeniyle yapılan Şükran Günü ayininden çok kısa bir süre önceye rastlar. Ayin, 1872 yılının 15/27 Şubat’a rastlayan Salı günü yapılmıştır; bu durumda en akla yakın Cuma 1872 Şubat’ının 11/23’ü olan Cuma’dır.</span></p>

                                  <p class="calibre18"><span class="calibre6">Birinci kitabı meydana getiren otuz dört kısa bölümden ilk beşi hiç kesintisiz Oblonski’nin yapıp ettiklerinin anlatılmasına ayrılmıştır. Sabah 8’de uyanır Oblonski, 9 ile 9.30 arası kahvaltı eder. 11 sularında dairesine gelir.</span></p>

                                  <p class="calibre2"><span class="calibre6">Öğleden sonra saat 2’den biraz önce de Levin çıkagelir. 6. bölümün başından 9. bölümün sonuna kadar, Oblonski bir yana bırakılıp Levin ele alınır. Tolstoy’un, Levin izleğini ele almak için zamandizinsel olarak geriye gitmesi ilk olarak burada işin içine girer. Kısa bir geriye dönüşle dört ay öncesine gittikten sonra (79. bölümler arası) Levin’i Cuma sabahı Moskova’ya vardığı andan, evine indiği üvey kardeşiyle konuşmasına, Oblonski’nin bürosunu ziyaretine (geriye dönüşte) oradan da öğleden sonra saat 4’te Kitty ile paten kaydığı buz pistine kadar izleriz. Oblonski, 9. bölümün sonunda yeniden ortaya çıkar. Saat 5 sularında Levin’i akşam yemeğine götürmeye gelecektir. Hotel d’Angletterre’de yedikleri yemek 10. ve 11. bölümleri kapsar. Sonra Oblonski gene ortadan yok olur. Levin’in akşam için kıyafet değiştirmek üzere eve gittiğini anlarız; Çşerbatski’lerdeki davete yollanacaktır, biz de gider onu orada bekleriz (12. bölüm). Levin orada yeniden ortaya çıkar (13. bölüm). Saat, akşam 7.30’dur. Bir sonraki bölümde LevinVronski buluşması anlatılır. Bir düzine sayfa boyunca Levin ve Kitty ile birlikte olmuşuzdur (Bölüm 1214). Levin saat 9 sularında çıkar, Vronski bir iki saat daha oyalanacaktır. Çşerbatski’ler yatmadan önce günün olaylarını konuşurlar (Bölüm 15) ve Vronski’nin gecesinin geri kalanı —aşağı yukarı gece yarısına kadar— bölüm 16’da anlatılır. Okuyucu bu noktada, Levin’in Çşerbatski’lerden ayrıldıktan sonra geçirdiği saatlerin daha sonra anlatılacağına dikkat etmelidir. Bu arada, romanın bu ilk günü, yani 11 Şubat Cuma, on altı bölümlük bir dizinin sonunda, yemekten sonra otel odasında mışıl mışıl uyuyan Vronski ile bu heyecanlı ve şen günü bir lokantada tamamına erdiren Oblonski ile bitmiş bulunmaktadır.</span></p>

                                  <p class="calibre25"><span class="calibre6">Ertesi gün, yani 12 Şubat Cumartesi, Vronski ile Oblonski’nin sabah saat ll’de, Vronski’nin annesiyle Oblonski’nin kız kardeşini getirecek olan Petersburg ekspresini karşılamak üzere ayrı ayrı tren istasyonuna gelmeleriyle açılır (Bölüm 1718). Anna’yı eve bıraktıktan sonra Oblonski, öğle sıralarında dairesine gider ve bizler Anna’ yı Moskova’da geçirdiği ilk gün boyunca, akşam saat 9.20’a kadar izleriz. Cumartesi gününün olaylarını aktaran bölümler (1718) yirmi sayfa kadar tutar.</span></p>

                                  <p class="calibre18"><span class="calibre6">Bölüm 2223 (on sayfa kadar) üç ya da dört gün sonra, diyelim 1872 yılının 16 Şubatı’na rastlayan Çarşamba günü verilen baloya ayrılmıştır.</span></p>

                                  <p class="calibre18"><span class="calibre6">Bir sonraki bölümde (24) Tolstoy önceden sezdirdiği (68 arası bölümler) ve kitap boyunca sık sık karşılaşacağımız bir yöntemi kullanır; Levin’in yapıp ettikleri söz konusu olduğunda zaman içinde geriye gitmek. Burada 11 Şubat Cuma gününe, Levin’in Çşerbatski’lerden çıkıp saat 9.30’da kardeşine gitmesine ve onunla akşam yemeği yemesine (2425 arası bölümler) geri döneriz. Ertesi sabah, cumartesi günü Anna’nınindiği tren istasyonundan (Peterburgski) farklı bir istasyondan (Nizhegorodski) trene binen Levin, Orta Rusya’da, büyük olasılıkla Moskova’nın üç yüz mil güneyindeki Tulsa’daki arazisine gider. Orada geçirdiği gece 26. ve 27. bölümlerde anlatılır.</span></p>

                                  <p class="calibre18"><span class="calibre6">Derken, oradan 17 Şubat 1872 Perşembe gününe atlarız ve Anna’nınbalo gecesinin ertesi Petersburg’a gitmek üzere trene binişini ve bir gece yolculuğundan sonra (2931 arası bölümler), 18 Şubat Cuma günü sabah saat ll’de oraya varışını izleriz. (Bu Cuma, 3133 arası bölümlerde ayrıntılı olarak anlatılmıştır.) Tolstoy burada alaylı bir biçimde, Karenin’in inceden inceye hesaplanmış —oysa yakında yerle bir olacaktır— bir günlük zaman çizelgesini vermek için amaçlı bir zamanlama harikasına başvurur. Karenin, Anna’yı istasyonda karşıladıktan hemen sonra bir komite toplantısına başkanlık etmeye gider, öğleden sonra 4’te eve gelir, karı koca 5’te akşam yemeğine konuk ağırlarlar, Karenin 7’de kabine toplantısına katılmak üzere evden çıkar. 9.30’da döner, karısıyla akşam çayı içer, çalışma odasına çekilir ve tam gece yansı yatak odasına karısının yanma gelir. Son bölüm (34) ise Vronski’nin gene aynı Cuma günü eve dönüşünü anlatır.</span></p>

                                  <p class="calibre18"><span class="calibre6">Birinci kitaptaki zaman çizelgesinin bu kısa özetinden de anlaşılacağı gibi, Tolstoy <span>zaman</span>'ı sanatsal bir araç olarak değişik biçimlerde ve çeşitli amaçlarla kullanır. Oblonski’nin <span>zamanının</span> ilk beş bölüm boyunca süregiden düzenli seyri, onun kendine hafta içindeki çalışma günlerinde uyguladığı telâşsız, gündelik rutini vurgulamaya yarar. Sabah 8’den akşam saat 5.30 sularında yenen yemeğe kadar süren, karısının mutsuzluğunun hiçbir biçimde kesintiye uğratamayacağı hayvansal bir varoluşun akışı... Birinci kitap bu rutin ile açılır ve simetrik bir yapı içinde, başka bir günün, Oblonski’nin eniştesi Karenin’in gününün daha oturaklı, daha katı düzeni içinde sona erer. Bir dizi komite toplantısını ve diğer idari görevleri ardına bırakarak, sessiz ve kendinden emin bir düzen içinde yatma vaktine ve bunun yasal hazlarma doğru yol alırken, Anna’nın içten içe baştan aşağı değişmesi kocasının zaman çizelgesinde hiçbir değişikliğe yol açmaz. Levin’in <span>zamanı</span> ise Oblonski’nin hiç tasasız akıp giden gününü düzensiz aralıklarla keser. Heyecanlı ve hemen hüzünlenen Levin, Tolstoy’un örmekte olduğu zamandizinsel ağa beklenmedik, sıçramalı, düzensiz ilmekler atarak eklenir. Bir de, birinci kitapta yer alan belli başlı iki sahnenin kurduğu çarpıcı dengeyi unutmamalıyız; Kitty’nin Anna’nınçekiciliğinin farkına varırken geliştirdiği aşırı, esrik bilincin anlatıldığı balo gecesi; bir de Anna’nınkarmakarışık zihninden geçen türlü türlü delice düşünceye sahne olan Petersburg’a dönüş yolculuğu gecesi... Bu iki sahne, benzetme yerindeyse, iki kanadı Oblonski’nin <span>zamanı</span> ile Karenin’in <span>zamanı</span> olan yapıyı içeriden omuzlamış birer temel direğidir.</span></p>

                                  <p class="calibre2"><span class="calibre6">KIRMIZI ÇANTA</span></p>

                                  <p class="calibre19"><span class="calibre6">Tolstoy, Anna’nınkırmızı çantasını birinci kitabın 28. bölümünde ortaya çıkarır. Bu çanta «oyuncak gibi» ya da «minicik» olarak tanımlanır ama büyüyecektir. Anna, Pe</span></p>

                                  <p class="calibre2"><span class="calibre6">tersburg’a gitmek üzere Dolly’nin Moskova’daki evinden çıkarken birden nedeni belirsiz bir gözyaşı seline kapılacak, al basmış yüzünü içine bir gecelik başlığı ve keten mendiller koyduğu bu küçük çantanın üzerine eğecektir. Trenin kompartımanına yerleştiğinde küçük bir yastık, İngilizce bir roman ve bunun sayfalarını açmak için bir kâğıt keseceği çıkarmak üzere kırmızı çantayı bir kere daha açacaktır; bundan sonra kırmızı çanta yanında uyuklayan hizmetçinin ellerine emanet edilir. Dört buçuk yıl sonra (1876 Mayısı) yaşamına son verdiğinde silkip attığı son eşya da bu çanta olacaktır. Kendini trenin altına atarken bileğinden çıkarmaya çalıştığı bu çanta onu kısacık bir an oyalar.</span></p>

                                  <p class="calibre18"><span class="calibre6">Şimdi gelelim teknik açıdan <span>kadının düşüşü</span> olarak adlandırılan olaya. Ahlaki açıdan bakıldığında, bu sahne Flaubert’den, Emma’nın coşku sarhoşluğundan, Rodolphe’ın Yonville yakınlarındaki küçük, güneşli çam korusunda içtiği purodan çok, çok uzaklardadır. Bu bölüm boyunca zinayı kanlı bir cinayetle eş tutan ahlaki bir karşılaştırma sürdürülür; ahlaki bir imge olarak Anna’nın bedeni sevgilisi tarafından, günahı tarafından ayaklar altında ezilir, parça parça edilir. Anna ezici bir gücün kurbanıdır:</span></p>

                                  <p class="calibre18"><span class="calibre6">Hemen hemen bir yıldan beri Vronski için, bundan önceki bütün isteklerinin yerine geçerek, hayatının yalnız biricik isteği haline gelen; Anna içinse imkânsız, korkunç, o ölçüde mutluluğunun en çekici rüyası olan şey gerçekleşmişti. Solgun yüzünün alt çenesi titreyen Vronski, Anna'nın başucunda duruyor, niçin ve nasıl olduğunu kendisi de bilmeden, Anna’nın yatışması için yalvarıyordu... <span>«</span>Anna! Anna!<span>»</span> diyordu... Vronski, öldürdüğü kişinin cesedini gören bir katilin duyması gerekli olan şeyi duyuyordu... Onun hayatına son verdiği bu ceset, onların aşkları, aşklarının ilk safhası idi... Manevi çıplaklığı karşısında duyduğu utanç Anna yı eziyor, bu duygu Vronski’ye de bulaşıyordu. Ama bir katilin, öldürdüğü kurbanının ölüsü karşısında kapıldığı bütün dehşete rağmen onu parçala</span></p>

                                  <p class="calibre2"><span class="calibre6">mak, saklamak gerekiyordu. Ve katil, büyük bir hınçla, adeta tutkuyla bu ceset üzerine atılıyor, onu sürüklüyor ve parçalıyordu. O da bunun gibi, Anrıa'nınyüzünü, omuzlarını öpücüklerle örtüyordu<a class="pcalibre pcalibre1" id="footnote14"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark22"><span class="calibre17">14</span></a></sup>.</span></p>

                                  <p class="calibre18"><span class="calibre6">Bu Anna’yı Moskova’ya getiren trenin ikiye biçtiği, ağzı burnu sıkı sıkıya yünlülere sarılmış bekçi ile başlayan ölüm izleğinin ileriki bir gelişimidir.</span></p>

                                  <p class="calibre18"><span class="calibre6">Şimdi bir yıl sonra görülen iki rüyaya gelebiliriz. Kitap dört, bölüm iki:</span></p>

                                  <p class="calibre18"><span class="calibre6">Vronski eve dönünce, Anna'dan gelmiş bir pusula buldu. Anna bu pusulasında şunları yazıyordu: <span>«</span>Hasta ve mutsuzum. Dışarı çıkamıyorum. <span>Ama,</span> artık sizi görmeden de edemiyorum. Akşama geliniz. Aleksey Aleksandroviç saat yedide toplantıya gidiyor, saat ona kadar orada olacak</span><span class="calibre6">.<span>»</span> <span>Vronski, kocasının, eve gelmesini yasaklamasına rağmen, Anna’nınkendisini doğrudan doğruya evine çağırmasını biraz tuhaf buldu. Bir an düşündükten sonra gitmeye karar verdi.</span></span></p>

                                  <p class="calibre18"><span class="calibre6">Vronski bu kış albay olmuştu. Alaydan ayrılmış, birbaşına yaşıyordu. Kahvaltı ettikten sonra hemen bir kanepeye uzandı. Son günlerde gördüğü çok çirkin sahnelerin anıları, beş dakika içinde, Anna üzerine ve son ayı avında önemli rol oynayan ayı bastırıcımujik üzerine olan düşünceleriyle birbirine karıştı, bağlandı. Ve Vronski uyudu. Korkudan tirtir titreyerek karanlıkta uyandı ve acele mumu yakti: «Ne var<span>?...</span> Ne oluyor<span>?.</span> Rüyamda böyle korkunç ne gördüm<span>?...</span> Evet, evet... Galiba, şu ayı avındaki ufaktefek, sakalı karmakarışık, pis, bastırıcımujik, eğilmiş bir şeyler yapıyordu. Birdenbire Fransızca tuhaf bir takım sözcükler söylemeye başladı. Evet, rüyamda başka bir şey görmedim<span>»</span>, diye düşündü. «<span>Ama,</span> bunda böyle korkuya kapılacak ne var?». Çabucak, yine mujiği ve onun söylediği anlaşılmaz Fransızca sözcükleri hatırladı. Sırtında</span></p>

                                  <p class="calibre2"><span><span class="calibre6">soğuk</span></span> <span class="calibre6">bir dehşet ürpertisi dolaştı. «Ne saçma şey!» diye düşündü ve saatine baktı.</span></p>

                                  <p class="calibre18"><span class="calibre6">Anna’ya gelmekte gecikmişti. Sevgilisinin evine girerken dışarıya çıkan Karenin’le karşılaştı:</span></p>

                                  <p class="calibre18"><span class="calibre6">Vronski başıyla onu selâmladı. Aleksey Aleksandroviç dudaklarını kısarak elini şapkasına <span>götürdü,</span> ve geçip gitti. Vronski onun, arkasına bakmadan, nasıl arabaya oturduğunu, arabanın penceresinden yol battaniyesini ve dürbünü alıp kaybolduğunu gördü. Vronski, hole girdi. Kaşları çatılmıştı, gözleri öfkeli ve gururlu bir ışıkla parlıyordu.</span></p>

                                  <p class="calibre18"><span class="calibre6">Daha holde, Anna’nınuzaklaşan ayak seslerini duydu. Anna'nınkendisini beklemekte olduğunu, kulak kabarttığını, şimdi de salona dönmekte olduğunu anladı...</span></p>

                                  <p class="calibre18"><span class="calibre6">Geç kalmıştı. Rüya geç kalmasına neden olmuştu:</span></p>

                                  <p class="calibre18"><span class="calibre6">Anna, Vronski'yi görünce:</span></p>

                                  <p class="calibre18"><span class="calibre6">— <span>Hayır! <span>diye</span> bağırdı ve sesinin ilk çınlayışında gözleri yaşla doldu. Hayır, bu böyle sürüp giderse, o şey, çok, çok daha önce olacak<span>!..</span></span></span></p>

                                  <p class="calibre18"><span class="calibre6">— <span>Ne var dostum?</span></span></p>

                                  <p class="calibre18"><span class="calibre6">— <span>Ne mi var<span>?...</span> Seni bekliyorum, acı çekiyorum. Bir saat, iki saat... Hayır, kavga etmeyeceğim! Seninle kavga edemem. Herhalde gelemedin değil mi<span>?...</span> Hayır, kavga etmeyeceğim!...</span></span></p>

                                  <p class="calibre18"><span class="calibre6">İki elini de Vronski’nin omuzlarına koydu ve ona, derin, hayran, aynı zamanda araştırıcı bakışlarla uzun uzun baktı.</span></p>

                                  <p class="calibre18"><span class="calibre6">Anna’nınilk söylediği sözün belli belirsiz de olsa kendi ölümü ile ilgili olduğuna dikkat edin:</span></p>

                                  <p class="calibre18"><span class="calibre6">Vronski:</span></p>

                                  <p class="calibre18"><span class="calibre6">— <span>Rüyanda mı? <span>diye</span> tekrarladı ve birdenbire rüyasında gördüğü kendi mujiğini hatırladı.</span></span></p>

                                  <p class="calibre18"><span class="calibre6">Anna:</span></p>

                                  <p class="calibre18"><span class="calibre6">— <span>Evet, rüyamda, dedi. Bu rüyayı göreli çok oluyor. Rüyamda, bana gerekli olan bir şey almak, bir şey öğrenmek için koşa koşa yatak odama giriyorum. Bunun rüyada nasıl olduğunu bilirsin!</span> <span>—Anna korkudan gözleri kocaman kocaman açılmış bir halde rüyasını anlatıyordu</span>.— <span>Yatak odasının köşesinde bir şey duruyordu.</span></span></p>

                                  <p class="calibre18"><span class="calibre6">— <span>Ah, ne saçma şey<span>!...</span> Buna inanılır mı hiç...</span></span></p>

                                  <p class="calibre18"><span class="calibre6">Amma Anna, sözlerinin kesilmesine izin vermedi. Anlattığı şey, kendisi için çok önemli idi.</span></p>

                                  <p class="calibre18"><span class="calibre6">— <span>Köşede duran bu şey dönüverdi. Ve ben bunun, sakalı karmakarışık ufaktefek, korkunç bir mujik olduğunu gördüm. Kaçmak istedim, ama o bir çuvalın üstüne eğilerek, orada elleriyle bir şeyler karıştırmaya başladı.</span></span></p>

                                  <p class="calibre18"><span class="calibre6">Anna aynı sözcüğü bir kere daha kullanır; sakalı karmakarışık.</span></p>

                                  <p class="calibre18"><span class="calibre6">Vronski rüyasında ne ihtiyar köylüyü, ne de çuvalı tam olarak seçememiştir. Anna ise seçmiştir:</span></p>

                                  <p class="calibre18"><span class="calibre6">Anna, çuvalda bir şeyler karıştıran müjik'in taklidini yaptı, yüzünde korku okunuyordu. Vronski de, kendi rüyasını hatırlayarak ruhunu kaplayan aynı korkuyu hissetti.</span></p>

                                  <p class="calibre18"><span class="calibre6">— <span>Mujik çuvalı karıştırıyor, öte yandan da, çabuk çabuk hem de «R»leri yutarak, peltek bir dille Fransızca konuşuyordu:</span> <span>«İl faut le battre le fer, le broyer, le petrir...» (‘Demiri dövmeli, ezmeli, yoğur malı...’) Ben korkudan uyanmak istedim, uyandım... Ama rüyada uyandım. Bunun ne demek olduğunu kendi kendime sormaya başladım. Korney (bir hizmetçi) bana:</span> <span>«</span><span>Doğururken, doğururken öleceksin. Anacağım, dedi, doğururken...<span>»</span> ben de uyandım.</span> <span>(</span>Çocuk doğururken olmayacaktır oysa Anna’nın ölümü. Ruh doğumu, iman doğumu sırasında olacaktır<span>)</span></span></p>

                                  <p class="calibre18"><span class="calibre6">Vronski:</span></p>

                                  <p class="calibre18"><span class="calibre6">— <span>Ne saçma, ne saçma şey! <span>diye</span> söylendi. <span>Ama,</span> sesinde hiçbir inandırıcılık olmadığını kendisi de hissetti.</span></span></p>

                                  <p class="calibre18"><span class="calibre6">Anna:</span></p>

                                  <p class="calibre18"><span class="calibre6">— <span><span>Ama,</span></span> <span>artık konuşmayalım, dedi. Zile bas, çay getirteceğim. Bekle biraz, şimdi ben...</span></span></p>

                                  <p class="calibre18"><span class="calibre6">Birden durakladı. Yüz anlatımı bir anda değişmişti. Korku ve heyecanın yerini, birdenbire, sdkin, ciddi ve şefkatli bir dikkat almıştı. Vronski bu değişikliğin ne deme</span></p>

                                  <p class="calibre2"><span><span class="calibre6">ye</span></span> <span class="calibre6"><span>geldiğini anlayamamıştı. Anna karnında yeni bir hayatın kımıldadığını duymuştu.</span></span></p>

                                  <p class="calibre18"><span class="calibre6">Burada ölüm düşüncesinin çocuk doğurma düşüncesiyle nasıl bağdaştırıldığına dikkat edin. Bunu aslında Kitty’ nin bebeğini simgeleyen titrek ışıkla Anna’nın ölmeden önce göreceği ışığa bağlamalıyız. Tolstoy için ölüm, ruhun doğuşu demektir çünkü.</span></p>

                                  <p class="calibre18"><span class="calibre6">Anna’nın rüyasıyla Vronski’nin rüyasını karşılaştıralım şimdi de. Aslında temelde ikisi de aynı rüyadır elbette ve her ikisi de uzun vadede bir buçuk yıl öncesinin demiryolu izlenimlerinden —trenin ezdiği demiryolu bekçisinden— kaynaklanmaktadır. Ama Vronski’nin rüyasında, her şeyi başlatan partal elbiseli zavallının yerini ya da daha doğru bir deyişle <span>rolünü, ayı</span> avına katılan bir köylü, bir tuzakçı almıştır. Anna’nın rüyasında ise Petersburg’a yaptığı tren yolculuğundan gelme ek izlenimler vardır: kondüktör, ocakçı. Her iki rüyada da ufak tefek, korkunç köylünün sakalı karmakarışıktır, elleriyle bir şeyler aranırken kollarını zorlukla kıpırdatır (belki de her yanının sıkı sıkıya yünlülere sarılmış olmasının bir sonucu). Her iki rüyada da bir şeyin üzerine eğilerek Fransızca bir şeyler mırıldanır; Tolstoy’un sahte değerlerle dolu olduğuna inandığı çevrelerde gündelik olaylardan söz ederken bile Fransızca gevezelik edilir ya... Ama Vronski onun söylediği sözlerden bir anlam çıkaramaz; Anna ise çıkarır, bu Fransızca sözcüklerden çıkan anlam, demir kavramıyla, ezilmiş, parçalanmış bir şeyle ilgilidir; bu şey de Anna’nın kendisidir.</span></p>

                                  <p class="calibre2"><span class="calibre6">ANKA’NIN SON GÜNÜ</span></p>

                                  <p class="calibre18"><span class="calibre6">Anna’nın 1876 Mayısı ortalarında Moskova’da geçirdiği son günlerin izlediği sıra ve olup biten olaylar apaçık ortadadır.</span></p>

                                  <p class="calibre18"><span class="calibre6">Cuma günü Vronski ile kavga edip barışırlar, sonra da Anna’nınarzusuna uyarak pazartesi ya da salı günü Vronski’nin Orta Rusya’daki arazisine gitmek üzere Moskova’dan ayrılmaya karar verirler. Çözüme kavuşturması gereken bir işi olduğu için Vronski daha sonra gitmek istemiştir ama sonunda Anna’ya boyun eğer. (Bir atla annesinin mülkü olan bir evi satacaktır.)</span></p>

                                  <p class="calibre18"><span class="calibre6">Cumartesi günü Moskova’nın 350 mil kadar kuzeyindeki Petersburg’da oturan Oblonski’den bir mektup gelir. Oblonski onlara Karenin’in Anna’yı boşamasının pek zayıf bir olasılık olduğunu yazmaktadır. Anna ve Vronski o sabah bir daha kavga ederler ve Vronski bütün gününü işleriyle uğraşarak geçirir.</span></p>

                                  <p class="calibre18"><span class="calibre6">Anna, yaşamının son günü olan pazar gününün sabahı, daha Vronski ile sevişmeye başlamadan önce bile sık sık rüyalarına giren bir karabasan imgesi ile uyanır. Karmakarışık sakallı, küçük, ihtiyar bir adam demirlerin üzerine eğilmiş bir şeyler yapmakta, bu arada anlamsız Fransızca sözcükler mırıldanmaktadır. Anna, aynı karabasanda hep yinelenegeldiği üzere (zaten karabasanın korkunçluğu da bundan ileri gelmektedir) köylünün kendisine dikkat bile etmediği ve demirle yaptığı iş her ne ise bu işin kendisi üzerinde yapıldığı duygusuna kapılır. Anna bu korkunç rüyayı son kez gördükten sonra pencereden Vronski’nin genç bir hanım ve annesiyle kısa ve zevkli bir sohbete daldığını görür. Yaşlı Kontes Vronski kent dışındaki arazisinden satışa çıkardığı evle ilgili bazı evrakı Vronski’ye ulaştırmak için bu hanımlara vermiştir. Vronski, Anna ile barışmadan ayrılır. Önce satmak üzere olduğu atın bulunduğu ahırlara gider, sonra arabayı Anna’nın gündelik kullanımı için geri yollar, sonra da annesinin kendisine yolladığı evrakı yine annesine imzalatmak üzere yaşlı kadının kent dışındaki arazisine yollanır. Anna’ nın Vronski’ye kendisini yalnız bırakmaması için yalvaran ilk mesajı, arabacı Michael eliyle ahırlara yollanır; ama Vronski oradan ayrılmıştır, mesaj ve ulak geri gelir. Vronski, annesinin kentin bir iki mil dışındaki arazisine giden trene binmek üzere istasyona gitmiştir. Anna aynı mesajı gene Michael ile yaşlı Kontes Vronski’nin evine yollarken aynı anda bir de telgraf çekerek Vronski’ye bir an önce dönmesi için yalvarır. Yıldırım telgraf gözü yaşlı mesajdan önce yerine varacaktır.</span></p>

                                  <p class="calibre18"><span class="calibre6">Öğleden sonra üç sularında arabaya binerek Dolly Oblonski’ye gider, onu oraya götüren arabacı Theodore’dur, biraz sonra yolda akimdan geçenlerin bir çözümlemesine girişeceğiz. Şimdi önümüzdeki gelişim çizgisini izleyelim. Altı sularında eve döner ve telgrafına cevap geldiğini görür. Vronski telgrafta akşam on’dan önce evde olamayacağını bildirmektedir. Anna bir banliyö trenine binip, Vronski’nin annesinin oturduğu yerin yakınındaki Obiralovka istasyonunda inmeye karar verir. Orada trenden inip Vronski ile görüşecektir; eğer Vronski onunla gelmeyi reddederse trene binip nereye olursa olsun gidecek, bir daha da onu hiç görmeyecektir. Tren Moskova’dan saat sekizde kalkar. Anna yirmi dakika kadar sonra banliyö istasyonu Obiralovka’dadır. Günlerden Pazar olduğunu unutmayın, çevrede bir sürü insan vardır ve neşeli ya da incitici birçok izlenim kanşır Anna’nın düşüncelerine.</span></p>

                                  <p class="calibre18"><span class="calibre6">Obiralovka’da, ilk mesajı götüren yabancı Michael tarafından karşılanır. Adam ona Vronski’nin gece on’dan önce eve dönemeyeceğini ikinci defa bildirir. Anna hizmetçiden, Kontes Vronski’nin oğluyla evlenmesini istediği genç hanımın da Vronski ile birlikte annesinin yanında olduğunu öğrenir. Durum Anna’nın zihninde, kendisine karşı düzenlenmiş iblisçe bir entrikanın alevli renklerine bürünür. Canına kıymaya o an karar verir; 1876 Mayıs’ının o güneşli Pazar akşamı, Emma Bovary’nin ölümünden 45 yıl sonra kendisini istasyona girmekte olan bir yük katarının altına atar.</span></p>

                                  <p class="calibre18"><span class="calibre6">Hareket çizelgesi bu; şimdi beş saat öncesine, o Pazar gününün öğleden sonrasına ve Anna’nın son gününün bazı ayrıntılarına geri dönelim.</span></p>

                                  <p class="calibre18"><span class="calibre6">Bilinç Akışı ya da İç Monolog, James Joyce’dan çok önce Rus yazarı Tolstoy tarafından icat edilmiş bulunuyordu. Bu anlatım yönteminde anlatı kişisinin zihni doğal akışını izler, kâh kişiye özel heyecanlar ve anımsamalarla kesişir, kâh yerin altına iner, kâh yerin altından fışkıran bir kaynak gibi dış dünyanın kimi unsurlarını yansıtır. Anlatı kişisinin zihninin hiç durmadan akmasını, yazarın hiçbir yorum ya da açıklamasına uğramaksızm bir imge, ya da düşünceden ötekisine sıçramasını izleyen bir seyir defteridir bu. Tolstoy’da bu yöntem henüz kabataslak biçimindedir, yazar okura az da olsa yardımcı olur, oysa James Joyce’da yazı mümkün olan en uç noktaya götürülerek, tamamıyla nesnel bir seyir defteri olacaktır.</span></p>

                                  <p class="calibre19"><span class="calibre6">Anna’nın son öğleden sonrasına dönelim. Moskova’da bir pazar günü, 1876 Mayısı. Sabah yağmur çiseledikten sonra hava henüz açmıştır. Demir çatılar, yaya kaldırımları, taş döşeli yollar, tekerlekler, atlı arabaların deri ve madenî akşamı; hepsi de Mayıs güneşinde pırıl pırıl parlamaktadır. <span>Moskova’da bir pazar günü.</span> Saat üç.</span></p>

                                  <p class="calibre19"><span class="calibre6">Anna <span>Victoria</span> tipi atlı arabanın rahat bir köşesinde otururken son günlerde olup bitenleri geçirir akimdan, Vronski ile olan kavgalarını hatırlar. Ruhunu böylesi bir aşağılanmaya katlanacak kadar alçalttığı için kendi kendisini suçlar. Sonra dükkân tabelalarını okumaya dalar. Burada, bilinç akışı tekniği işin içine girer.</span></p>

                                  <p class="calibre19"><span><span class="calibre6">«</span></span><span class="calibre6">Büro <span>ve Depo. Diş Hekimi... Evet, Dolly’ye her şeyi anlatacağım. O, Vronski’yi sevmiyor. Bunun ayıp kaçacağını, bana acı vereceğini biliyorum, ama her şeyi anlatacağım. Dolly beni çok sever, ben de onun öğütünü tutacağım. Vronski'ye boyun eğmeyeceğim; beni eğitmeye kalkışmasına izin vermeyeceğim... "Filipov, francala... Dediklerine göre francala hamurunu Petersburg’a yolluyorlarmış. <span>Moskova’nın suyu öylesine iyi ki.</span> Ah, Mitişçen’in kuyuları, gözlemeleri!" Anna, çok eskiden, daha on yedi yaşında bir kızken, halasıyla nasıl Troitsa Manastırına gittiklerini hatırladı. “Hem de at arabasıyla. Kırmızı kırmızı elleri olan o kız sahiden ben miydim acaba? O zamanlar gözüme çok güzel ve ulaşılmaz görünen ne kadar çok şey var ki, çoktan önemini yitirmiş bulunuyor, o zaman elimin erişeceği pek çok şey de şimdi ebedi olarak ulaşılmaz oldu! Böylesine küçülebileceğime o zamanlar hiç inanabilir miydim? Pusulamı alınca kimbilir ne kadar sevinecek, ne kadar gurur duyacaktır! Ama ben ona gösteririm... Şu boya da ne pis kokuyor! Niye hep boyarlar, bina yaparlar sanki? “Modalar ve şapkalar" diye okudu. Bir adam onu eğilerek selâmladı. Anuşka’nınkocasıydı. Vronski’nin, ‘‘Bizim asalaklar", dediğini hatırladı. “Bizim?" Niye bizim oluyor?<span>»</span></span> (Ortak hiçbir şeyleri kalmamıştır artık.)</span></p>

                                  <p class="calibre18"><span><span class="calibre6">«</span></span><span class="calibre6">Şuradaki iki genç kızın niye gülümseyebileceklerini düşünmeye başladı. Herhalde, aşkla ilgilidir? Nerden bilecekler aşkın ne korkunç olduğunu, ne aşağılık... Bulvar vc çocuklar. Üç küçük oğlan koşuyor, atçılık oynuyorlar. Seryoja! Her şeyi kaybedeceğim, onu da geri alamayacağım.<span>»</span></span></p>

                                  <p class="calibre18"><span class="calibre6">Dolly’yi ziyareti sonuçsuz kalır. (Orada rastlantı eseri Kitty’yi de görmüştür). Anna arabayla eve döner. Eve dönerken bilinç akışı devam eder. Anna’nındüşünceleri rastlansal (özel) olanla dramatik (genel) olan arasında gidip gelir. Şişman, kırmızı yanaklı bir bey onu, bir tanıdığa benzetir, parlak silindir şapkasını parlak, kel karasının üzerine kaldırarak selam verir, ardından yanlışını farkeder:</span></p>

                                  <p class="calibre18"><span class="calibre6">*Beni tanıdığını sandı. Oysa o da beni dünyada herhangi bir insan kadar az tanıyor. Ben bile kendimi bilmiyorum! Fransızların dediği gibi, ben kendi isteklerimi İnliyorum.<span>»</span> İki oğlan çocuğunun bir seyyar dondurmacıyı durdurduğunu, dondurmacının başından dondurma kutusunu yere indirip, terli yüzünü havlunun kenarıyla sildiğini görerek, «İşte, şu iki çocuğun canı bu pis dondurmadan istiyor</span> <span class="calibre6">— <span>bunu istediklerini iyice biliyordu,» diye düşündü.</span> <span><span>«</span></span><span>Hepimiz tatlı, lezzetli şeyler isteriz; şekerleme bulamazsak, pis dondurmaya razı oluruz! Kitty de böyle: Vronski olmayınca, Levin. Kitty hem bana imreniyor, hem benden tiksiniyor. Hepimiz birbirimizden tiksiniyoruz. Kity benden, ben Kitty’den! <span>Bu bir gerçek. <span>(</span></span></span>Sonra, komik bir</span></p>

                                  <p class="calibre2"><span class="calibre6">Rus adıyla berberin Fransızcasını yanyana getirir aklında. Rüyasına giren küçük köylü de Fransızca sözcükler mırıldanmıştır, hatırlarsanız.<span>)</span></span></p>

                                  <p class="calibre19"><span class="calibre6">«<span>Tyutkin, Coiffeur...» Je me fais coiffer par Tyutkin. <span>(</span>Kadın berberi Tyutkin... Saçlarımı Tyutkin’e yaptırıyorum.<span>)</span> ‘Döndüğü zaman ona bunu söyleyeceğim,’ diye düşündü ve gülümsedi. Ama birdenbire, artık gülünç bir şey anlatabileceği kimsesi olmadığını hatırladı.</span></span></p>

                                  <p class="calibre19"><span class="calibre6">Bilinç akışı sürer gider:</span></p>

                                  <p class="calibre19"><span class="calibre6">Zaten gülünç, neşeli bir şey yok. <span>Her şey iğrenç.</span> Akşam duası çanları çalıyor. Bu tüccar da ne kadar dikkatle istavroz çıkarıyor, âdeta yere bir şey düşürmekten korkar gibi! Bu kiliseler, bu çanlar, bütün bu yalanlar niçin? Yalnız, hepimizin</span> <span class="calibre6"><span>—tıpkı şu birbirine öfkeli öfkeli küfreden arabacılar gibi</span>— <span>birbirimizden tiksindiğimizi gizlemek için.</span></span></p>

                                  <p class="calibre19"><span class="calibre6">Arabayı Theodore sürmekte, uşak Peter de arabacının yanındaki yerinde oturmaktadır. Anna, Obiralovka trenine binmek üzere istasyona doğru yol alıyor. İstasyona doğru giderken bilinç akışı yeniden başlar:</span></p>

                                  <p class="calibre19"><span class="calibre6">«Son olarak o kadar iyi düşündüğüm şey neydi bakayım'?» Anna hatırlamaya çalıştı.</span> <span class="calibre6">«<span>Tiyutkin, Coiffeur» mü? <span>«</span>Hayır, o değil. Hah tamam! Yaşvin'in söylediği: İnsanları birbirine bağlayan biricik şey, hayat kavgası ve kindir.<span>»</span></span></span></p>

                                  <p class="calibre19"><span class="calibre6">Dört atlı bir arabayla, herhalde şehir dışına, eğlenmeye giden bir gruba içinden seslenerek: «Hayır, boşuna gidiyorsunuz,» dedi.</span></p>

                                  <p class="calibre19"><span class="calibre6">Akimdan, taşraya eğlenmeye giden bir fayton dolusu insana söylemektedir bunları:</span></p>

                                  <p class="calibre19"><span><span class="calibre6">«</span></span><span class="calibre6">Yanınızda götürdüğünüz köpeğin de size bir yardımı olamaz! Kendinizden kaçamazsınız!<span>»</span> Piyotr’ın İMktığı yöne bakan Anna, bir polisin, kolundan tutup bir yerlere götürdüğü, bulut gibi sarhoş, başını dik tutamayan bir fabrika işçisi gördü. «Bak, işte bu daha çabuk bir yol bulmuş,» diye düşündü.</span> <span class="calibre6"><span>«Kont Vronski’yle ben de, ondan çok şeyler beklediğimiz halde bu tadı bulamadık...»</span></span></p>

                                  <p class="calibre18"><span><span class="calibre6">«</span></span><span class="calibre6">İşte bebeğiyle bir dilenci kadın. Ona acıdığımı saniyordur. Hepimiz dünyaya sırf birbirimizden tiksinmek ve dolayısıyla hem kendimize, hem de başkalarına acı vermek için getirilmedik mi? İşte lise öğrencileri gidiyor, gülüyorlar. Ya Seryoja</span><span class="calibre6">?<span>»</span> <span>diye aklına geldi. <span>«</span>Onu da sevdiğimi sanıyordum ve ona gösterdiğim yufka yüreklilikten duygulanıyordum. Ama onsuz yaşayabildim, onu başka birine olan aşkımla değiştim ve bu aşkla doyurulduğum sürece bu değiştokuştan yakınmadım</span>.<span>»</span></span></p>

                                  <p class="calibre18"><span class="calibre6">Ve tiksinerek «bu aşk» dediği şeyi, Vronski’ye olan cinsel tutkusunu düşünür.</span></p>

                                  <p class="calibre18"><span class="calibre6">İstasyona varır, Kontes Vronski’nin bulunduğu yerin en yakınındaki Obiralovka’ya giden banliyö trenine biner. Kompartımanda yerini alırken aynı anda iki olay birden gelişir. Yapmacık bir fransızca ile konuşan sesler duyar ve tam o anda da saçı sakalı karmakarışık, üstü başı kir pas içinde küçük, iğrenç bir adamın kompartımanının tekerleklerinin üzerine eğildiğini görür. Doğaüstü bir esinin katlanılmaz sarsıntısı içinde, o eski karabasandaki imgelerin bağdaşımı, bir yandan demirden bir şeylerle uğraşırken, bir yandan da fransızca kelimeler mırıldanan sefil köylü gelir akima. Fransızca —yapay bir yaşamın simgesi— ile üstü başı dökülen cüce —ruhunu güdükleştiren günahının simgesi— kaderin özenle hazırladığı bir çakışma noktasında buluşuverirler.</span></p>

                                  <p class="calibre18"><span class="calibre6">Bu banliyö treninin kompartımanlarının Moskova ve Petersburg arasındaki gece ekspreslerininkinden farklı olduğunu unutmamalıyız. Bu trenlerde vagonlar çok daha kısa olup, her biri beşer kompartımandan meydana gelmektedir. Koridor yoktur. Kompartımanların her iki yandan birer kapısı vardır, yolcular buralardan inip çıkarlar, bu yüzden her iki yandaki beş kapı da büyük gürültülerlo çarpılarak açılıp kapanır. Koridor olmadığı için, kondüktör tren hareket halindeyken kompartımandan kompartımana geçebilmek üzere bunların her iki yanındaki dar bir eşikten yararlanır. Bu tip bir banliyö treni saatle otuz mil kadar hız yapabilmektedir.</span></p>

                                  <p class="calibre18"><span class="calibre6">Yirmi dakika sonra Obiralovka’ya varır ve uşağın getirdiği bir mesajdan Vronski’nin hemen gelmek niyetinde olmadığını anlar. Oysa ona gelmesi için yalvarmıştır. Kendi acılı kalbiyle dertleşerek platform boyunca yürür:</span></p>

                                  <p class="calibre18"><span class="calibre6">Peronda dolaşan iki hizmetçi kız başlarını çevirip Anna’ya baktılar ve elbisesi üzerine yüksek sesle bir şeyler söylediler. Anna’nın üstündeki dantellerden</span> <span class="calibre6">«<span>Sahici</span>» <span>diye sözettiler. Deukanlılar Anna’ya rahat vermiyorlardı. Yüzüne baka baka, gülerek ve tabii olmayan bir sesle bağıra bağıra bir şeyler söyleyerek tekrar onun yanından geçtiler. İstasyon şefi, yanından geçerken Anna’ya, trenle yoluna devam edip etmeyeceğini sordu. Kvas satan bir oğlan çocuğu, gözlerini ondan ayırmıyordu. Anna, peronda uzağa, daha uzağa giderek, <span>«</span>Yarabbi! Nereye gideyim</span>?<span>»</span> <span>diye akimdan geçirdi. Peronun sonunda durdu. Gözlüklü bir beyi karşılamaya gelen ve yüksek sesle konuşup gülüşen kadınlarla çocuklar, Anna hizalarına geldiği zaman sustular ve Anna’yı süzdüler. Anna daha hızlı yürüyerek onlardan uzaklaştı, peronun ta ucuna kadar gitti. Bir marşandiz yaklaşıyordu. Peron sarsıldı, Anna kendini yine trende gidiyormuş gibi sandı.</span></span></p>

                                  <p class="calibre18"><span class="calibre6">Birdenbire, Vronski'yle ilk karşılaştığı gün trenin altında ezilen adamı hatırlayarak, ne yapması gerektiğini anladı. Su kulesinin bulunduğu yerden raylara giden basamakları hafif adımlarla çabucak inip, önünden geçmekte olan marşandize iyice sokularak durdu.</span> <span class="calibre6">(Artık rayların hizasındadır.)</span></p>

                                  <p class="calibre18"><span class="calibre6">Vagonların alt yanma, cıvatalarına, zincirlerine ve ağır ağır ilerleyen en öndeki vagonun kocaman, dökme demir tekerleklerine baktı, ön tekerleklerle arka tekerleklerin ortasını, bu orta noktanın tam kendisinin karşısına geleceği ânı göz kararıyla kestirmeye çalıştı.</span> <span class="calibre6">(Göbek, ölüme giriş, küçük kemerli bir kapı.)</span></p>

                                  <p class="calibre18"><span class="calibre6">Traversleri örten kum vc kömür tozu karışımı üzerine düşen vagonun gölgesine bakarak içinden: «Oraya!» dedi. «Oraya, tam ortasına, onu cezalandıracağım ve hem herkesten, hem de kendimden kurtulmuş olacağım!»</span></p>

                                  <p class="calibre20"><span class="calibre6">Arına, tam kendi hizasından geçmekte olan ön vagonun altına, onun orta yerine düşmek istiyordu. Ama kolundan çıkarmaya uğraştığı küçük kırmızı el çantası</span> <span class="calibre6">(Eski dostumuz!) <span>onu oyaladı ve Anna geç kaldı! Vagonun orta yeri onun hizasını geçmişti. İkinci vagonu beklemek gerekiyordu. Banyo yaparken suya ilk dalacağı sırada her zaman duyduğuna benzer bir duyguya kapıldı ve istavroz çıkardı. Yapmaya alışık olduğu istavroz işareti bir yığın çocukluk ve genç kızlık anısının ruhunda canlanmasına yol <span>açtı,</span> ve ondan her şeyi gizleyen karanlık birdenbire parçalanarak, bir an için hayat, bütün aydınlık geçmişinin sevinçleriyle, gözünün önünde belirdi. Ama Anna gözlerini, yaklaşmakta olan ikinci vagonun tekerleklerinden ayırmadı. Tekerlekler arasındaki orta nokta tam hizasına geldiği anda, kırmızı çantasını fırlattı, başını omuzlarının arasına kısarak vagonun altına, ellerinin üzerine düştü ve hafif bir davranışla, âdeta hemen kalkmaya hazırlanıyormuş gibi, dizlerinin üstünde doğruldu. Aynı, anda, yaptığından dehşete kapıldı.</span> <span>«</span><span>Neredeyim? Ne yapıyorum? Neden?» Kalkmak, kendini geriye atmak istedi; <span>ama,</span> koskocaman, karşı konulmaz bir şey kafasına çarptı ve onu sırtından sürükledi. Savaşmanın boşuna olduğunu hissederek:</span> «<span>Allahım, bütün günahlarımı bağışla</span>/» <span>diye mırıldandı. Ufak tefek bir köylü, bir şeyler mırıldanarak, bir demirin üzerinde çalışıyordu. Anna’nın, okumakta olduğu, üzüntülerle, aldatmalarla, acılarla, kötülüklerle dolu kitabı aydınlatan mum, her zamandan daha parlak bir ışıkla parladı. Anna’ya, eskiden karanlıkta kalan her şeyi aydınlattı, titremeye, kararmaya başladı ve ebedi olarak söndü.</span></span></p>

                                  <p class="calibre2"><a class="pcalibre pcalibre1" id="bookmark23"></a></p>
                                </div>
                              </div>
                            </div>
                          </div>
                        </div>
                      </div>
                    </div>
                  </div>
                </div>
              </div>
            </div>
          </div>
        </div>
      </div>
    </div>
  </div>
</body>
</html>