<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="WordSection">
    <div class="calibre1">
      <div class="calibre1">
        <div class="calibre1">
          <div class="calibre1">
            <div class="calibre1">
              <div class="calibre1">
                <div class="calibre1">
                  <div class="calibre1">
                    <div class="calibre1">
                      <div class="calibre1">
                        <div class="calibre1">
                          <div class="calibre1">
                            <div class="calibre1">
                              <div class="calibre1">
                                <div class="calibre1">
                                  <b class="calibre3"><span class="calibre14"><br class="calibre15" id="calibre_pb_12"/></span></b>

                                  <p class="calibre2"><a class="pcalibre pcalibre1" id="bookmark46"></a></p>

                                  <p class="calibre2"><b class="calibre3"><span class="calibre6">MARTI</span></b></p>

                                  <p class="calibre20"><span class="calibre6">Martı</span> <span class="calibre6">1896’da St. Petersburg’daki Alexandrine Tiyatrosunda tam bir bozguna uğradı ama Moskova Sanat Tiyatrosunda 1898’de müthiş bir başarı elde etti.</span></p>

                                  <p class="calibre20"><span class="calibre6">Açılıştaki sergilemeye, ikinci dereceden kişiler, Maşa ile köy öğretmeni Medvedenko arasındaki konuşmaya, her ikisinin tavrı ve ruh durumu iyice sinmiş, işlemiştir. Onları ve iki ana kişiyi, park yolunda amatör oyunlar sahneleyen, geleceğin oyuncusu Nina Zarechny ile ozan Treplev’i bu konuşmadan öğreniriz: <span>«</span>Âşıkmışlar birbirlerine... Ne mutlu onlara: Bugün bir sanat eserinde ruhları birleşecek.<span>»</span> Öğretmen tipik bir Rus yarı aydınının süslü konuşma tarzıyla böyle der. Buna değinmesinin nedenleri vardır; kendisi de âşıktır. Yine de bunun kesinlikle tepeden inme bir giriş olduğunu kabul etmeliyiz. Çehov da, İbsen gibi açıklama işini bir an önce bitirip kurtulma yanlısıydı. Gevşek, iyi huylu toprak sahibi Sorin, Treplev’e, sahneye koyduğu oyundan dolayı huzursuz olan yeğenine yanaşır. Sahne için kullanılacak yükseltiyi kuran işçiler gelir, göle yıkanmaya gideceklerini söylerler. Bu arada yaşlı Sorin, Maşa’dan, (çiftlikte Sorin’in kâhyası olan) babasına gece köpeği sessiz tutmasını söylemesini ister. Maşa da onu tersleyerek ‘Kendiniz söyleyin’ der. Oyunun kusursuz biçimde doğal ve uyumlu ritmi, garip garip, küçük, aynı zamanda yaşama da tam uygun ayrıntıların bir araya gelmesi; Çehov’un dehâsı işte buralarda açığa çıkar.</span></p>

                                  <p class="calibre18"><span class="calibre6">İkinci sergilemede Treplev ile dayısı, profesyonel bir oyuncu olan, hem Treplev’in oyununda oynayacak genç kadını kıskanan hem de yanında Duse’den<a class="pcalibre pcalibre1" id="footnote31"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark47"><span class="calibre17">31</span></a></sup> bile söz ettirmeyen annesinden söz ederler, ‘Aman Tanrım, hele bir deneyin’ diye bağırır Treplev.</span></p>

                                  <p class="calibre18"><span class="calibre6">Başka bir yazarda, bu tür bir açılış konuşmasında kadının her yanıyla ortaya konması berbat bir geleneksel teknik örneği olabilir; özellikle genç adamın konuştuğu kişinin kadının erkek kardeşi olduğu düşünülürse. Ama Çehov yalnızca yetenek gücüyle bu zorluğu da atlatmayı becerir. Ayrıntıların hepsi de öylesine eğlencelidir ki: bankada yetmiş bini var ama borç istemeye kalkarsan ağlamaya başlıyor... Sonra o devrin tiyatrosundan, onun evcil törelerinden ve kendi yaratmak istediği yeni şeyden söz eder, kendini anlatır. Annesi sürekli ünlü sanatçı ve yazarlarla çevrili olduğundan kendisindeki o aşağılık duygusundan sözeder. Oldukça uzun bir konuşma. Akıllıca işin içine sokulan bir soruyla annesinin arkadaşı Trigorin’den sözetmesi sağlanır. Albeni, yetenek ama — ama neden bilinmez, Tolstoy ile Zola’dan sonra insan, Trigorin’i okumak istemez. Tolstoy’la Zola’nın aynı düzeye getirilmesine dikkatinizi çekerim — O günlerde, ‘90’ların sonunda Treplev gibi genç bir yazar için tipik bir durum.</span></p>

                                  <p class="calibre18"><span class="calibre6">Nina çıkagelir. Komşu çiftliğin sahibi olan babasının onu yollamayacağından korkmuştur. Sorin ev halkını çağırmaya gider çünkü ay yükselmekte, Treplev’in oyununun başlama zamanı gelmektedir. İki tipik Çehov hamlesine dikkat: İlkin, Sorin ile Schubert şarkısından birkaç dize okur, sonra kendine gelir, bir zamanlar birinin sesi için söylediği berbat şeyleri gülerek anlatır; İkincisi, Nina ile Treplev sonradan başbaşa kaldıklarında öpüşürler ve hemen ardından Nina sorar, <span>«Oradaki ne ağacı</span>?» Yanıt, karaağaç. <span>«Neden öyle karanlık?»</span> diye sürdürür Nina. Bu ufak tefek, önemsiz ayrıntılar insanların umarsızlığını Çehov’dan önce bulunmuş her şeyden daha iyi açığa çıkartır — yaşamını berbat etmiş yaşlı adam; hiç mutlu olamayacak ince, duyarlı kız.</span></p>

                                  <p class="calibre18"><span class="calibre6">İşçiler döner. Oyunun başlama zamanıdır. Nina içindeki sahne korkusuna değinir — o eşsiz kısa öykülerin yazarı Trigorin’in önünde oynayacaktır. «<span>Bilmem</span>, <span>okumadım,</span>» diye tersler Treplev. Bu tür şeyleri hiç gözden kaçırmayan eleştirmenler, orta yaşlı oyuncu Arkadina'nın, sahne yaşamını şimdilik yalnızca düşlemekle kalan Nina’yı, başarısız ve pek de yetenekli olmayan oğlununsa, gerçekten iyi bir yazar olan Trigorin’i (söylemeden edemeyeceğim, profesyonel Çehov’un bir eşi) kıskandığını belirtirler. Seyirciler gelir. İlkin Dorn, yaşlı doktor ve Sorin’in çiftlik kâhyası Şamrayev’in karısı ve Dorn’un eski sevgilisi; sonra Arkadina, Sorin, Trigorin, Maşa ve Medvedenko doluşurlar. Şamrayev, Arkadina’ya bir zamanlar alkışladığı eski bir komiği sorar. Arkadina <span>«</span><span>Ne bileyim ben! Öyle kimseleri soruyorsunuz ki, bunların hepsi unutuldu gitti,<span>»</span></span> diye huzursuzca yanıtlar.</span></p>

                                  <p class="calibre18"><span class="calibre6">Ardından perde açılır. Sahnenin fon perdesi yerine gerçek ay ve göl görünümü vardır. Bir taşın üstüne oturmuş Nina, mistik ama sıradan, belli belirsiz kalıplaşmış lirik Masterlinck biçemiyle bir konuşma yapar <span><span>(</span></span><span>Pek dekadanca bir şey</span>,» diye fısıldar Arkadina. Oğlu yalvaran bir sesle «<span>Anne</span>!» der.<span>)</span> Nina sürdürür. Konuşmasının ardındaki anlam, yeryüzünde tüm yaşam bittikten sonra konuşan bir ruh olduğudur. Şeytanın kırmızı gözleri belirir. Arkadina alay eder. Treplev’in tepesi atar, «perde» diye bağırır ve kaçar gider. Ötekiler oğlunu incittiği için Arkadina’ya çıkışırlar. Ama o kendinin aşağılandığını düşünür — kötü huylu kendini bilmez çocuk... <span>bana</span> tiyatronun ne olduğunu öğretmeye kalkıyor... İşin can alıcı noktası eski sanat biçimlerini yok etmeye gerçekten istekli olmakla birlikte, onların yerini tutacak yenilerini bulacak yeteneği olmaması. Çehov’un burada yaptıklarını gözden kaçırmayın: Başka hangi yazar başkişisini —olumlu kişi dedikleri, seyircinin destekleyeceğini umduğumuz kişi— ondan başka kim bu başkişiyi önemsiz bir ozan yapıp, oyunun pek yakınlık duyamadığımız kişilerine, kötü, kendini beğenmiş oyuncu kadınla, bencil, aşırı eleştirel, son derece profesyonel yazara gerçek yetenek verir?</span></p>

                                  <p class="calibre18"><span class="calibre6">Gölde birinin şarkısı duyulur. Arkadina buraların gençlik ve neşeyle dolup taştığı günleri anımsar. Oğlunu incittiğine pişman olur. Nina görünür ve Arkadina onu Trigorin’le tanıştırır. «Eserlerinizin hemen hemen hepsini okudum.» Ardından Çehov’un şiirle düzyazıyı karşılaştırma yönteminin küçük, çok hoş bir parodisi: <span>«Dekor da nefisti</span>.» der Trigorin, biraz durakladıktan sonra ekler, <span>«Bu gölde çokça balık olmalı.»</span> Nina kendi deyimiyle yaratıcı yaşamın tatlarını yaşamış bir adamın balıkçılıktan hoşlanabileceğini öğrenince şaşkınlığa uğrar.</span></p>

                                  <p class="calibre18"><span class="calibre6">Hiçbir özel bağlantı olmadan (yine Çehov’un tipik bir yöntemi ve çok güzel bir biçimde gerçeğe uygun) ama besbelli daha önceki konuşmasının düşüncesini izleyerek, Şamrayev bir tiyatroda yıllar öncesinin gülünç bir olayını anımsar. Bundan sonra bir duraklama olur. Şaka anlaşılmaz, kimse gülmez. Sorin, hiçbir sonuç alamadan Şamrayev’e gece havlayan köpekten yakınır. Şamrayev bir kilise korocusuyla ilgili daha eski bir anısını yineler. Medvedenko, toplumcu düşüncelere sahip para gereksinen, köy öğretmeni, böyle bir korocunun ne kadar kazandığını sorar; çok geçmeden hepsi dağılırlar. Sorunun yanıtlanmaması, oyunlardan bilgi ve sayılar bekleyen birçok eleştirmeni sarsmıştır. Bir yerde bir eleştirmenin, oyun yazarının oyundaki her bir kişinin gelirini açıkça seyircilere bildirmesi gerektiği, böyle yapmazsa ruh durumlarıyla eylemlerinin gereğince anlaşılamayacağı yolundaki ciddi sözlerini okuduğumu anımsıyorum. Ama gelişigüzelliğin dehâsı Çehov, bu önemsiz sözlerin uyumlu dokusunda, neden ile sonucun sıradan kölelerinden daha yükseklere erişir.</span></p>

                                  <p class="calibre18"><span class="calibre6">Dorn, yine ortaya çıkan Treplev’e oyununu beğendiğini söyler — oyunun işittiği kadarını. Yaşam, düşünceler ve sanata değin görüşlerini açıklamaya girişir. İlkin övgüsünden duygulanan Treplev onu iki kez durdurur. Nina nerede? Ağlamaklı uzaklaşır. <span>«Ah, gençlik, gençlik</span>!» diye içini çeker doktor. Maşa yanıtlar, «<span>Laf bitince söylenen beylik bir deyim: Gençlik, gençlik</span>!» Enfiye çekerek Dorn’u iyice öfkelendirir. Sonra birden kendini kaybederek Treplev’e duyduğu karşılıksız ve umutsuz sevgiyi anlatır. <span>«Hah, al bir sinirli daha,»</span> diye yanıtlar doktor. <span>«</span><span>Hepsi sinir kesildi burada... Aşk bir yandan... Gölün etkisi bu... Elimden ne gelir benim, yavrucuğum<span>?...</span> Ne yapabilirim ben?<span>»</span></span></span></p>

                                  <p class="calibre20"><span class="calibre6">Birinci perde böyle biter. Çehov’un devrinde (ortalama’ya tapman ve onu kollayan eleştirmenler kadar) ortalama seyircinin de oldukça rahatsız olmasını ve şaşırmasını kolayca anlayabiliriz. Oyunda şimdiye dek hiçbir kesin çatışma çizgisi görülmedi. Bunun yerine birkaç belli belirsiz çizgi ve çatışmanın yararsızlığı görüldü çünkü ikisi de ağzından kaçırdığı sözcüklere pişman olan, çabuk öfkeye kapılan ama yumuşak bir oğulla, yine öfkesine yenilen ama eş derecede yumuşak bir anne arasındaki tartışmadan özel bir çatışma çıkması beklenemez. Yine, Nina ile Trigorin’in karşılaşmasıyla sezdirilen özel bir şey yok, öteki oyuncuların duygu dünyalarıysa çıkmaz sokaklar. Perdeyi böylesine apaçık bir çıkmazla bitirmek sıkı bir dalaşma bekleyen insanlara aşağılanmaya uğramışlık duygusunu verdi. Çehov’ un burun kıvırdığı bazı geleneklere (örneğin, oldukça dümdüz sergilemeler) hâlâ bağlı olması bir yana bırakılırsa, ortalama eleştirmene aptallık ve yanlışlık gibi görünen, aslında gerçekten büyük tiyatronun gün gelip yeşerecek tohumlarıdır, çünkü Çehov’dan çok hoşlanmakla birlikte, onun özgün dehâsına rağmen, kusursuz bir başyapıt yaratamadığını da gözardı edemem. Onun başarısı, gerekirci (<span>determinist</span>) nedensellik ile neden ve sonuç zindanından kaçış yolunu göstermesi ve tiyatro sanatını tutuklayan parmaklıkları kırmasıdır. Gelecekteki oyun yazarları için umduğum; tümüyle Çehov’un yöntemlerini yinelemekle kalmamaları, çünkü o yöntemler Çehov’un, onunki gibi bir dehânındır ve buna öykünülemez; ama aynı tiyatro özgürlüğünü daha da güçle sağlayacak başka yöntemler bulunup uygulanacaktır. Bunu da söyledikten sonra, ikinci perdeye dönüp huzursuz ve şaşkın bir seyirciyi nelerin beklediğini görelim.</span></p>

                                  <p class="calibre19"><span class="calibre6">II. Perde. Kroket alanı, evin bir bölümü ile göl. Arkadina, Maşa'ya bir kadının formunu nasıl koruyacağına değin ipuçları veriyor. Rastlantısal olarak söylediklerinden, uzunca bir süredir Trigorin’in sevgilisi olduğunu öğreniyoruz. Sorin, babasıyla üveyannesi üç günlük bir yolculuğa çıktıklarında oraya gelme fırsatı yakalamış Nina’yla birlikte gelir. Treplev’in bozuk morali, Sorin’in kötüleyen sağlığı çevresinde dönen amaçsız bir konuşma sürer.</span></p>

                                  <p class="calibre2"><span class="calibre6">Maşa</span> <span class="calibre6">— <span>Kendisi ne hoş okuyor: Gözleri alevleniyor, yüzü bembeyaz kesiliyor. Sesi de güzel doğrusu, hüzünlü... Tam bir şair!</span></span></p>

                                  <p class="calibre2"><span class="calibre6">(Sorin in horlaması duyulur)</span> <span class="calibre6">[(Ne karşıtlık)]</span></p>

                                  <p class="calibre2"><span class="calibre6">Dorn</span> <span class="calibre6">— <span>Allah rahatlık versin, Ekselans.</span></span></p>

                                  <p class="calibre2"><span class="calibre6">Arkadina</span> <span class="calibre6">— <span>Petruşa, ağabey!</span></span></p>

                                  <p class="calibre2"><span class="calibre6">Sorin</span> <span class="calibre6">— <span>Ha<span>?..</span></span></span></p>

                                  <p class="calibre2"><span class="calibre6">Arkadina</span> <span class="calibre6">— <span>Uyudun mu?</span></span></p>

                                  <p class="calibre2"><span class="calibre6">Sorin</span> <span class="calibre6">— <span>Kim, ben mi? Ne münasebet!</span></span></p>

                                  <p class="calibre2"><span class="calibre6">(Sessizlik)</span> <span class="calibre6">[(Sessizlikler ustası Çehov)]</span></p>

                                  <p class="calibre2"><span class="calibre6">Arkadina</span> <span class="calibre6">— <span>Bakmıyorsun kendine, ağabey. Doğru değil bu.</span></span></p>

                                  <p class="calibre2"><span class="calibre6">Sorin</span> <span class="calibre6">— <span>Kim demiş! Ama doktorun baktığı var mı? (Başıyla Dorn’u gösterir.)</span></span></p>

                                  <p class="calibre2"><span class="calibre6">Dorn</span> <span class="calibre6">— <span>Altmış yaşında ne tedavisi olsun.</span></span></p>

                                  <p class="calibre2"><span class="calibre6">Sorin</span> <span class="calibre6">— <span>Altmışlık insan da yaşamak ister, azizim.</span></span></p>

                                  <p class="calibre2"><span class="calibre6">Dorn</span> <span class="calibre6">— <span>(aksi) Bol bol Valeriyan damlası alın öyleyse.</span></span></p>

                                  <p class="calibre2"><span class="calibre6">Arkadina</span> <span class="calibre6">— <span>Kaplıcalara falan gitse, yarar gibime geliyor.</span></span></p>

                                  <p class="calibre2"><span class="calibre6">Dorn</span> <span class="calibre6">— <span>Gitsin. Gidebilir tabii...</span></span></p>

                                  <p class="calibre2"><span class="calibre6">Arkadina</span> <span class="calibre6">— <span>Öyle söylüyorsunuz ki, mânâsını anlayana aşkolsun!</span></span></p>

                                  <p class="calibre2"><span class="calibre6">Dorn</span> <span class="calibre6">— <span>Derine gitmeye lüzum yok zaten. <span>Her şey meydanda.</span></span></span></p>

                                  <p class="calibre18"><span class="calibre6">Böylece sürüp gider. Yanlış bir seyirci, çatışma ve doruk noktası aşınıp yiterken yazarın ikinci perdeyi, o değerli yirmi dakikasını boşa savurduğu izlenimini edinebilir. Aslında yapılan doğrudur. Yazar işini biliyor.</span></p>

                                  <p class="calibre2"><span class="calibre6">Maşa</span> <span class="calibre6">— <span>(Kalkar) Mutfağa gidip de yemeği sorayım bari... (Tembel tembel yürür) Aman, öff... Ayağım uyuşmuş... (diye söylenerek çıkar).</span></span></p>

                                  <p class="calibre18"><span class="calibre6">Hemen ardından, Şamrayev gelir; hasat için atlara gereksinme varken karısıyla Arkadina’nın kasabaya inmek istemelerine sinirlenmiştir. Tartışırlar; Şamrayev’in tepesi atar ve çiftliği artık yürütemeyeceğini söyler. Buna çatışma denebilir mi? Evet işi buralara getiren bir şey olmuştur —gece havlayan köpeği susturmaya yanaşmaması gibi küçük bir şey— ama çokbilmiş eleştirmen, Tanrı aşkına söyleyin bu ne biçim parodi, diyecektir.<a class="pcalibre pcalibre1" id="footnote32"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark48"><span class="calibre17">32</span></a></sup></span></p>

                                  <p class="calibre18"><span class="calibre6">Burada yenilikçi Çehov (sahnede tek başına kalmış) <span>baş kişi</span> Nina’ya düşüncelerini yüksek sesle söyleterek bu eski numaraya kolayca ve büyük bir güvenle başvurur. Evet, yeni yeni filizlenen bir oyuncudur Nina — ama bu bile yeterli bir gerekçe olamaz. Dümdüz küçük bir konuşma bu. İstediğini yapamayan ünlü bir oyuncu kadının ağlaması, ünlü bir yazarın gününü balık avlamakla geçirmesi onu şaşkınlığa uğratmıştır. Treplev avdan döner; Nina’nın ayaklarının dibine bir martı fırlatır. <span>«Bu martıyı vurmak alçaklığını yaptım,»</span> sonra ekler, <span>«Yakında kendimi de böyle vuracağım</span>» Nina terslenir: <span><span>«</span></span><span>Son günlerde pek hırçınsınız: imalı sözlerle, birtakım sembollerle konuşuyorsunuz. Şu martı da bir sembol olmalı ama ben böyle şeylerden anlamam kusura bakmayın. (Martıyı banka bırakır) Basit bir kızım ben, sizi anlayamıyorum</span>.<span>»</span> (Bu düşünce çizgisi çok düzgün bir sonuca varacak — Nina’nın kendisi, anlamadığı ve Treplev’in yanılgıyla uyguladığı bu simgenin canlı öznesi olacak.) Treplev oyunun bozgunundan sonra kendisine soğuk durup yüz çevirdiği için ona saldırır. Kendi aptallığından söz eder. Burada; Hamlet <span>kompleksine</span> anıştırma var ve bu, Treplev’in elinde kitapla giren Trigorin’e bir Hamlet özelliği yakıştırmasıyla Çehov tarafından ters yüz ediliyor. <span>«Sözler, sözler, sözler</span>,» diye bağırarak çıkar Treplev.</span></p>

                                  <p class="calibre18"><span class="calibre6">Trigorin defterine Maşa’yla ilgili bir gözlemini not eder. <span><span>«</span></span><span>Enfiye çeker, votka içer... Daima siyahlar giyer. Öğretmen ona tutkun</span>.<span>»</span> Çehov kendisi de el altında bulunabilecek kişiler için notlar alabileceği böyle bir defter tutardı. Trigorin, Nina’ya kendisiyle Arkadina’nın yola çıkma olasılıklarını (Şamrayev’le bir tartışma yüzünden) söyler. «Bir <span>yazar olmak ne harika bir şey olmalı</span>,» diye düşünen Nina’ ya yanıt olarak Trigorin yaklaşık üç sayfalık nefis bir konuşma yapar. Kendisine değin bir şeyler söylemek için öylesine iyi ve tipik bir fırsat ki çağcıl tiyatroda uzayıp giden konuşmaların itici bulunduğu unutuluverir. İşinin tüm ayrıntıları dikkate değer bir başarıyla açığa vurulmuş: <span>«...Şu anda sizinle konuşurken zevk duyuyorum, heyecanlanıyorum <span>ama,</span> bitirmediğim bir yazının masada beni beklediği bir an olsun çıkmıyor içimden. İşte, ötede kuyruklu piyanoya benzer bir bulut gördüm. Hemen ‘Hikâyelerimin birine böyle bir bulut koymalıyım...’ diye düşünüyorum. Burnuma heliyotrop kokusu geldi</span>. <span>'Dulların rengi, baygın bir koku...’ Bir yaz akşamı tasvirinde faydalanmalı bundan; diyorum kendi kendime</span>.<span>»</span> Ya da şurası: <span>«Yeni bir piyesim oynarken daima seyircilerin esmerlerinin bana düşman, sarışınların soğuk, ilgisiz olduğunu sanırdım.</span> <span>»</span> Ya da şu: <span>«Evet, yazarken kendimi iyi hissederim, memnunum... Kitap bitince bütün ilgim söner... Ama halk okuyor. Evet, okuyor, gene de, ‘Sevimli, kuvvetli bir kalem...' gibi övgülerin yanına, ‘...Ama Tolstoy nerde bu nerde’ diye eklemeyi unutmuyorlar. Ya da, 'Güzel eser <span>ama,</span> Turgenyev’in ‘Babalar ve Çocuklar’ı kat kat iyi!' diye kıyaslamalar yapıyorlar</span>.» (Bu Çehov’un kendi deneyimiydi.)</span></p>

                                  <p class="calibre18"><span class="calibre6">Nina, sonunda ünlü olacaksa, bu türden her dert ya da düş kırıklığına hazır olduğunu söyler durur. Trigorin göle bir göz atıp havayı ve görünümü içine sindirmeye çalışarak, ne yazık ki gitmesi gerektiğini söyler. Nina ona, gölün öteki yakasında annesinin oturmuş olduğu evi gösterir.</span></p>

                                  <p class="calibre2"><span class="calibre6">Nina</span> <span class="calibre6">— <span>Ölen annemin çiftliği. Orada doğdum</span>, <span>hayatım hep bu gölde geçti... Üstündeki adacıkları tek tek bilirim.</span></span></p>

                                  <p class="calibre2"><span class="calibre6">Trigorin</span> <span class="calibre6">— <span>Yaşanacak yer doğrusu. (Martıyı görür) Bu ne?</span></span></p>

                                  <p class="calibre2"><span class="calibre6">Nina</span> <span class="calibre6">— <span>Martı. Konstantin Gavriloviç vurmuş.</span></span></p>

                                  <p class="calibre2"><span class="calibre6">Trigorin</span> <span class="calibre6">— <span>Güzel kuş. Vallahi, ayaklarım geri geri gidiyor... Bari siz kandırın İrina Nikolayevna’yi; gitmesin. (Deftere bir şeyler yazar).</span></span></p>

                                  <p class="calibre2"><span class="calibre6">Nina</span> <span class="calibre6">— <span>Nedir o yazdığınız?</span></span></p>

                                  <p class="calibre2"><span class="calibre6">Trigorin</span> <span class="calibre6">— <span>Ufak bir not: Aklıma bir konu geldi de... (Defteri cebine koyar). <span>Küçük bir hikâye konusu.</span> Genç bir kız... <span>sizin</span> gibi işte</span> — <span>göl kenarında yaşıyor. Martılar gibi gölü seviyor, onlar gibi hür ve mesut. Bir gün karşısına çıkan adam durup dururken, sırf eğlence olsun diye genç kıza kıyıyor, şu martı gibi mahvediyor onu... (Sessizlik, pencereden Arkadina görünür.)</span></span></p>

                                  <p class="calibre2"><span class="calibre6">Arkadina</span> <span class="calibre6">— <span>Neredesiniz, Boris Alekseyeviç?</span></span></p>

                                  <p class="calibre2"><span class="calibre6">Trigorin</span> <span class="calibre6">— <span>Bir dakika! <span>(</span>Başını Nina’ya çevirerek yürür, pencereye yaklaşır. Arkadina’ya<span>)</span> Buyrun geldim.</span></span></p>

                                  <p class="calibre2"><span class="calibre6">Arkadina</span> <span class="calibre6">— <span>Gitmekten vazgeçtim. Kalıyoruz.</span></span></p>

                                  <p class="calibre2"><span class="calibre6">(Trigorin içeri girer.)</span></p>

                                  <p class="calibre2"><span class="calibre6">Nina</span> <span class="calibre6">— <span><span>(</span></span><span>Sahnede öne doğru ilerler, bir kenarda durur. Bir an düşünceye dalar. Silkinir) Düş bu, düş<span>!..</span></span></span></p>

                                  <p class="calibre2"><span class="calibre6">Perde</span></p>

                                  <p class="calibre19"><span class="calibre6">Şimdi, ikinci perdenin sonu için söylenecek üç şey var. İlkin, Çehov’un güçsüzlüğünü şimdiden farkettik<sub class="calibre22">:</sub> Şiirsel genç kadın canlandırması. Nina’da azıcık sahte bir yan seziliyor. Sahne ışıklarının dibindeki o son iç çekişin modası çoktan geçmiş; yalnızca oyundaki öteki şeylerle aynı kusursuz yalınlık ve doğal gerçeklik düzeyinde olmadığından, geçmiş modası. Kusursuz, onun bir oyuncu havasında olduğunu, vb. biliyoruz ama yine de yerine tam oturmuyor. Trigorin, Nina’ya birçok başka şeyin yanı sıra, genç kızlara rastlama fırsatını çok az bulduğunu, o tatlı onsekiz yaşın duygularını açık seçik düşleyebilmek için yaşının epeyce geçkin olduğunu, bu yüzden öykülerindeki genç kızların genellikle gerçeğe uymadığını söyler. (Ressam Sargent’a poz verenlerin topu da aynı gözlemde bulunurlarmış ya, biz de buna uyup «ağız pek olmamış,» diye ekleyebiliriz.) Trigorin’in söyledikleri oyun yazarı Çehov’a uygulanabilir; çünkü kısa öykülerinde, örneğin «Küçük Köpekli Kadın»daki genç kadınlar eşsiz biçimde canlı. Ama onları çok konuşturmadığından bunu başarıyor. Burada konuşuyorlar ve o güçsüz noktayı hemen duyuyoruz: Çehov konuşkan bir yazar değildi. Bu bir.</span></p>

                                  <p class="calibre18"><span class="calibre6">Değinilmesi gereken bir başka konu da şu: Görünüşte, yazarlık işine o incelikli yaklaşımından, gözlem <span>gücünden,</span> ve başka yönlerden yargıya varırsak Trigorin gerçekten de iyi bir yazar. Ama her nasılsa, kuş, göl ve kızla ilgili düştüğü notlar iyi bir öykü kuracağa benzemiyor. Aynı zamanda, daha baştan oyunun örgüsünün bu öyküden başka bir şey olmadığını kestirebiliyoruz. Teknik ilgi şimdi şu noktada odaklanıyor: Çehov, Trigorin’in defterinde böylesine kalıplaşmış görünen gereçten iyi bir öykü oluşturmayı becerebilecek mi? Başarırsa, Trigorin’in bayağı bir izleği iyi bir öyküye dönüştürebilecek derecede iyi bir yazar olduğunu düşünmekte haklıydık. <span>Son olarak, üçüncü bir nokta.</span> Treplev ölü kuşu getirdiğinde Nina nasıl simgenin gerçek önemini kavrayamadıysa, aynı biçimde Trigorin de gölün kıyısındaki bu evde kalarak kuşu öldüren avcı olacağını farketmez.</span></p>

                                  <p class="calibre18"><span class="calibre6">Bir başka deyişle, bu perdenin sonucu da ortalama seyirci için henüz karanlık, çünkü şimdilik hiçbir şey beklenemez. Gerçekte olup biten, bir tartışma, kararlaştırılan bir ayrılık ve ileri atılan bir ayrılık kararı. İşin gerçek ilginç yanı satırların belirsizliğinde, sanatsal olarak verilmiş yansözlerde yatıyor.</span></p>

                                  <p class="calibre18"><span class="calibre6">III. Perde, bir hafta sonra. Sorin’in çiftliğinde bir yemek odası. Trigorin kahvaltı ediyor, «siz, <span>bir yazar olarak yaşamımı kullanabilirsiniz</span>» diye Maşa ona kendini anlatıyor. Daha ilk sözlerinden Treplev’in kendini öldürmeye kalkıştığı ama yarasının çok önemli olmadığı anlaşılıyor.<a class="pcalibre pcalibre1" id="footnote33"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark49"><span class="calibre17">33</span></a></sup> Öyle görünüyor ki Maşa’nın Treplev’e olan aşkı sönüyor çünkü şimdi Treplev’i unutmak için öğretmenle evlenmeye karar verir Maşa. Bir de Trigorin’le Arkadina’nın kesin olarak gitmeye karar verdiklerini öğreniriz. Bunu Nina ile Trigorin arasında geçen bir sahne izler. Nina ona kitaplarından birinin adı, bir sayfa ile satır numarası kazılı bir madalyon armağan eder. Arkadina ile Sorin girerken Nina, Trigorin’in gitmeden önce ona birkaç dakika bağışlamasını isteyerek aceleyle çıkar. Ama bakın, tek bir sevgi sözcüğü geçmemiştir ve Trigorin biraz böncedir. Oyun ilerledikçe Trigorin bir yandan o sayfadaki satırın hangisi olduğunu anımsamaya çalışarak kendi kendine mırıldanır durur. Bu evde benim kitaplarımdan var mı? Var. Sorin’in çalışma odasında. Aradığını bulmak için çıkar; onu sahneden çıkartmanın en kusursuz yolu. Sorin ile Arkadina, Treplev’in kendini öldürme girişiminin nedenlerini tartışırlar: Kıskançlık, işsiz güçsüzlük, gurur... Sorin ona para vermesini önerince Arkadina oğlunun bu durumlarda yaptığını söylediği gibi ağlamaya başlar. Sorin heyecanlanır ve baygınlık geçirir.</span></p>

                                  <p class="calibre18"><span class="calibre6">Sorin götürüldükten sonra, Treplev ile Arkadina konuşurlar. Bu hafif histerik ve çok da inandırıcı olmayan bir sahnedir. İlk çıkış: Annesine, Sorin’e biraz ödünç para vermesini önerir; o da ona bir banker değil, oyuncu olduğu yanıtını verir. Duraklama. İkinci çıkış: Başındaki pansumanı değiştirmesini ister. Annesi sevecenlikle istediğini yaparken ona bir zamanlar yaptığı büyük bir iyilikten söz eder, ama annesi anımsamaz. Onu ne denli sevdiğini söyler ama — ve son olarak, üçüncü çıkış<sub class="calibre22">:</sub> Neden o adamın etkisi altındadır annesi? Bu Arkadina’yı kızdırır. Treplev, Trigorin’in yazın sanatının midesini bulandırdığını söyler: Sen de kıskanç bir hiçsin, diye yanıtlar annesi; şiddetle tartışırlar; Treplev ağlamaya başlar; yeniden barışırlar (günahkâr anneni bağışla); Treplev, Nina’yı sevdiğini ama Nina’nın kendisini sevmediğini açıklar; artık yazamamaktadır ve bütün umutlarını yitirmiştir. Burada ruh durumlarının iniş çıkışları biraz fazlaca altı çizilmiş —neredeyse bir gösteri—, yazar kişileri kendi düzenleriyle sergiliyor. <span>Hemen ardından kötü bir gaf.</span> Trigorin girer, bir kitabın yapraklarını çevirir, bir satır arar, sonra da seyircilere de duyurarak okur: <span><span>«</span></span><span>Hah, işte</span>. <span>Bir gün hayatım sana lâzım olursa, gel al; senin</span> o...<span>»</span></span></p>

                                  <p class="calibre18"><span class="calibre6">Şimdi, Sorin’in çalışma odasında, alt rafta kitabı arayıp bulan Trigorin’in doğal olarak oraya çömelip satırları okuması gerektiği apaçık ortada. Her zaman olduğu gibi yanlışlar çorap söküğü gibi gidiyor; Bir sonraki tümce de çok güçsüz. Trigorin yüksek sesle konuşur: <span><span>«</span></span><span>Ne tuhaf; temiz bir yürekten kopan bu çağrı dokundu bana... Neden acaba?<span>»</span></span> Bu kesinkes işe yaramaz nitelikte ve Trigorin gibi iyi bir yazarın böylesine acıklı bir duruma düşmesi uzak olasılık. Çehov birdenbire yazarını insanlaştırmak gibi güç bir görevle karşı karşıya kaldı ve seyircinin onu daha iyi görebilmesi için tepelere tırmandırarak her şeyi iyiden iyiye altüst etti.</span></p>

                                  <p class="calibre18"><span class="calibre6">Trigorin sevgilisinin yüzüne karşı, kalmak ve Nina’yla şansını bir kez daha denemek istediğini söyler. Arkadina diz çöker ve çok iyi düşünülmüş bir konuşmayla ona yalvarır; Kıralım, benim güzel ilahım... <span>yaşamımın</span> son yaprağısın, vb. Yaşayan en iyi yazar, Rusya’nın tek umudusun, vb. Trigorin seyircilere hiç gücü, istemi olmadığını — hep güçsüz, nereye çeksen oraya giden, boyun eğen biri olduğunu açıklar. Arkadina defterine bir şeyler yazdığını görür. Trigorin şöyle der: <span><span>«</span></span><span>Bu sabah güzel bir tabir duydum : 'Kızlar ormanı... Lâzım olur belki. (Gerinir) Ee, gidiyoruz demek... Gene vagonlar, istasyonlar, büfelerde pirzolalar... <span>yolcularla</span> çene çalmalar</span>.»<a class="pcalibre pcalibre1" id="footnote34"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark50"><span class="calibre17">34</span></a></sup></span></p>

                                  <p class="calibre18"><span class="calibre6">Arabanın hazır olduğunu söylemeye gelen Şamrayev bir zamanlar tanıdığı eski bir oyuncudan söz eder. İlk perdede olduğu gibi kendi çizdiği tipe uygundur bu ama yine de garip bir şeyler olmuş gibidir. Çehov’un kişilerini canlandırmak için yeni bir yöntem kullandığını, cimrinin hep altınlarını, doktorun ilaçlarını anlatması yerine, kişilerine bir anlamsız şaka ya da aptalca bir gözlem ya da sıradan bir anı verdiğini farkettik. Ama bu durumda, daha önce saptırılmış olan gerekirci tanrıça öcünü alır ve konuşmacının kişiliğini dolaylı olarak ortaya koyan nefis bir rastgele söz bile cimrinin pintiliği kadar kaçınılmaz ve kavrayıcı bir özellik oluverir. Trigorin’in defteri, Arkadina’nın para sorunları ortaya getirildiğinde akan gözyaşları, Şamrayev’in tiyatro anıları — bu geleneksel oyunlarda sürgit rastlanan gariplikler denli rahatsız edici yaftalar oluverirler. Ne demek istediğimi anlarsınız — bir kişinin oyun boyunca en umulmadık ya da daha doğrusu en umulan anlarda yineleyip durduğu özel bir gülüt <span>(gag).</span> Bu da bize Çehov’un yeni ve daha iyi bir tür tiyatro yaratmayı neredeyse becermesine karşın, kendi kurduğu tuzaklara düşmekten kurtulamadığını gösterir. Bende bıraktığı kesin izlenim, girdikleri türlü biçimleri biraz daha iyi tanısaydı kırdığını sandığı bu kalıpların ağına düşmeyeceğiydi. Bende, tiyatro sanatını baştan sona incelemediği; yeterli sayıda oyun incelemediği ve gerecinin birtakım teknik yönleri konusunda yeterince eleştirel olmadığı izlenimi doğuyor.</span></p>

                                  <p class="calibre18"><span class="calibre6">Ayrılık kargaşası içinde (Arkadina’nın üç hizmetçiye o zamanlar yaklaşık elli sent tutan bir ruble verip paylaşmalarım yinelemesiyle), Trigorin, Nina’yla bir iki söz etmeye fırsat bulur. Onun meleksi saflığı ve boyun eğen tavrı, vb. konusunda Trigorin’in konuşmasını çok etkileyici buluruz. Nina ona bir oyuncu olmaya, Moskova’ya gitmeye karar verdiğini söyler. Orada bir gün kararlaştırıp, sarılırlar. Perde. Bu perde, içindeki birkaç iyi şey —çoğunlukla sözler— dışında hiç kuşkusuz ilk ikisinden çok daha düşük nitelikte.<a class="pcalibre pcalibre1" id="footnote35"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark51"><span class="calibre17">35</span></a></sup></span></p>

                                  <p class="calibre18"><span class="calibre6">IV. Perde. İki yıl sonra. Uzamda birliği sağlamak için Çehov o eski, zamanda birlik kuralını usulca bir yana bırakır, çünkü Trigorin’le Arkadina’nın ağabeyinin çiftliğinde kalmaya gelecekleri ertesi yaza geçmek çok doğal gelir.</span></p>

                                  <p class="calibre18"><span class="calibre6">Treplev’in bir ine dönüştürdüğü çalışma odası — kitapla dolu. Maşa ile Medvedenko girer. Evlenmişler, bir çocukları vardır. Maşa yalnız kalmaya korkan Sorin için kaygılanır. Karanlık bahçede duran tiyatro iskeletine değinirler. Bayan Şamrayev, Maşa’nın annesi, Treplev’in kızına daha iyi davranmasını önerir. Maşa onu hâlâ sever ama kocası başka bir yere atanırsa, unutacağını umar. Bu arada, Treplev’in dergilere yazı yazdığını öğreniriz. Yaşlı Sorin yatağını buraya Treplev’in odasına yaptırır. Nefes darlığı çeken, ufacık bir değişiklik için içi giden her adamın bunu istemesi çok doğal — «herkes sahnede» tekniğiyle karıştırılmamalı. Doktor, Sorin ile Medvedenko arasında nefis bir konuşma sürer. (Arkadina istasyona Trigorin’i karşılamaya gitmiştir.) Örneğin, doktor yabancı ülkelerde epeyce dolaşıp çok para harcadığına değinir. Sonra başka şeylerden söz açarlar. Sessizlik. Sonra Medvedenko konuşur.</span></p>

                                  <p class="calibre2"><span class="calibre6">Medvedenko</span> <span class="calibre6">— <span>Müsaadenizle bir şey soracağım doktorcuğum: Avrupa'da en çok hangi şehri beğendiniz?</span></span></p>

                                  <p class="calibre2"><span class="calibre6">Dorn</span> <span class="calibre6">— <span>Cenovayı.</span></span></p>

                                  <p class="calibre2"><span class="calibre6">Treplev</span> <span class="calibre6">— <span>Neden?</span></span></p>

                                  <p class="calibre18"><span class="calibre6">Doktor açıklar: Yalnızca bir izlenim; orada yaşamlar bir o yana, bir bu yana kıvrılarak ilerler ve birleşir —aynı sizin oyundaki evrensel ruh gibi, diye ekler— Sahi, nerelerde o genç oyuncu kız? (Çok doğal bir geçiş) Treplev, Dorn’a Nina’yı anlatır. Trigorin’le bir aşk serüveni yaşadı, bir çocuğu oldu, bebek öldü; çok iyi bir oyuncu olmamakla birlikte tam bir profesyonel artık, büyük rollere çıkıyor ama çok kabaca, zevksiz, sesi ağlamaklı, abartarak oynuyor — ara sıra haykırışlarında ya da ölüm sahnelerinde yeteneğini duyduğunuz oluyor ama bir anlık bunlar.</span></p>

                                  <p class="calibre18"><span class="calibre6">Dorn yeteneği olup olmadığını sorar, Treplev de anlamanın güç olduğunu söyler. (Nina’yla Treplev sanatsal başarıları açısından aynı durumdalar). Onu her oynadığı yerde bir kentten ötekine izlediğini ama Nina’nın onu yanına yanaştırmadığını söyleyerek sürdürür. Nina bazan mektup yazar. Trigorin onu bıraktıktan sonra ruhsal bir bunalım içinde. Mektuplarını <span>«martı»</span> diye imzalar. (Treplev’in bunun anlamını unutmasını gözden kaçırmayın). Şimdi burada olduğunu, orada burada gezindiğini yaklaşma yürekliliğini gösteremediğini, kimseyle de konuşmadığını ekler.</span></p>

                                  <p class="calibre2"><span class="calibre6">Sorin</span> <span class="calibre6">— <span>Ne şeker kızdı!</span></span></p>

                                  <p class="calibre2"><span class="calibre6">Dorn</span> <span class="calibre6">— <span>Efendim?</span></span></p>

                                  <p class="calibre2"><span class="calibre6">Sorin</span> <span class="calibre6">— <span>Şeker kızdı diyorum.</span></span></p>

                                  <p class="calibre18"><span class="calibre6">O sırada Arkadina, Trigorin’le istasyondan döner. (Medvedenko’nun kayınpederinin baskılarından kaçışı bu sahnelerin içine katılarak gösterilir). Treplev ile Trigorin zorla el sıkışırlar. Trigorin, Moskova’dan içinde Trigorin’in bir öyküsü olan aylık bir dergi getirmiştir ve ünlü bir yazarın daha sönük bir yıldıza üstten bakan arkadaşça tavrıyla birçok kişinin Treplev’le ilgilendiğini, onu gizemli bulduğunu söyler.</span></p>

                                  <p class="calibre20"><span class="calibre6">Az sonra, Treplev’den başka herkes yağmurlu akşamlarda alışılageldiği gibi tombala oynamaya başlarlar. Treplev dergiye göz gezdirerek kendi kendine: «<span>Trigorin kendi yazdıklarını okumuş, benimkinin sayfalarını bile kesmemiş.»</span> Tombala oyununu izleriz. Çok tipik ve güzel bir Çehov sahnesi. Dehasının doruğuna ulaşmak için insanları doğallaştırmak, evlerindeki gibi gevşetmek, rahatlatmak zorunda gibi görünüyor. Kuşkusuz hafif bir can sıkıntısı, ufak tefek karamsar düşünceler, uyanan anılar olmayacak demek değildir. Yine, kişiler gariplikleri ya da alışkanlıklarıyla gösteriliyor burada — Sorin yine uyuklar, Trigorin balıkçılıktan söz açar, Arkadina sahne başarılarını anımsar — bu, bir önceki perdenin düzmece tiyatro artalanında olduğundan çok daha doğallıkla gerçekleştirilmiş, çünkü aynı yerde aynı kişiler iki yıl sonra toplandığında, eski numaralar usulca ve oldukça dokunaklı biçimde yinelenir. Eleştirmenlerin genç Treplev’i pek hırpaladıkları sezdirilir. Arkadina oğlunun öykülerinden bir satır bile okumamıştır. Sonra, yazılarına dalmış Treplev dışında hepsi oyunu bırakıp yemeğe gider. Tek kişilik bir konuşma — öylesine iyi ki, buradaki uzlaşıma <span>(convention)</span> aldırmayız: <span>«Yeni akımları dilimden düşürdüğüm yok <span>ama,</span> yavaş yavaş ben de beylik yollara sapmaya başladım galiba.» (</span>Oyundaki yazarlık mesleği konusundaki tüm gözlemler gibi bu da belki bir anlamda, yalnızca bir önceki perdedeki tökezlemeleri gibi durumlarda, Çehov’un kendisine uygulanabilir.) Treplev okur: <span><span>«</span></span><span>'Siyah saçlarla çerçevelenmiş solgun bir yüz...' Şunlar yazılıydı... Çerçevelenmiş yüz... Yavan ifadeler bunlar! (Çizer) Öyküye adamın yağmurdan uyanmasıyla başlayacağım. Laf kalabalığı olmasın. Mehtaplı gece tasviri hem uzun, hem özentili... Trigorin’in kendine göre bir kalıbı var: hiç güçlük çekmeden aradığını buluyor herif. Onda, bende kırık bir şişenin ağzının parıldaması, değirmen tekerleğinin kara gölgesi mehtaplı geceyi anlatmaya yetiyor. Ben aynı maksatla titrek ışıkları, yıldızların sessiz kırpıştırmalarını; sakin, kokulu havada uzaktan gelen piyano seslerini sıralar dururum. Azap bu...<span>»</span></span> (Söz arasında, Çehov’un sanatıyla çağdaşlarınınki çok güzel tanımlanmış ayrımı görüyoruz).</span></p>

                                  <p class="calibre18"><span class="calibre6">Geleneksel sahne açısından en belli başlı sayılabilecek ve bence oyunun en doyurucu sahnesi, Nina’yla karşılaşma sahnesi bunu izler. Gerçekten de çok özenle hazırlanmış Nina’nın konuşma biçimi, saf, istekli ve romantik kızları betimlemeyi bir yana bıraktığında tam Çehov’un ustası olduğu türden. Nina yorgun, sinirleri bozuk, mutsuzdur; bir anılar ve ayrıntı karmaşası olmuştur. Trigorin’i hâlâ sever ve kendisiyle kalması için onu kandırmaya çalışan Treplev’in o korkunç duygu selini görmezlikten gelir. Durup dururken «<span>Martıyım ben,»</span> der. <span>«</span><span>Martıyım ben... Yo... <span>değil</span> de... <span>şey</span>, siz o sıralar bir martı vurmuştunuz; hatırlar mısınız? Yaa... Böyle işte<span>!.,</span> gelmiş bir adam, durup dururken, laf olsun diye yok etmiş kuşcağızı... Tam küçük öykü konusu... Gene de söylemek istediğim bu değildi...<span>»</span></span> Treplev elindeki son fırsata sarılarak, «<span>Kalın Nina, size yiyecek bir şeyler getiririm,»</span> der. Bütün bunlar inceden inceye, özenle işlenmiş. Nina istemez; onu duygusuzca ortada bırakan Trigorin’e olan sevgisinden yine söz eder, sonra ilk perdenin başındaki Treplev’in oyunundaki konuşmasına döner ve aceleyle çıkar.</span></p>

                                  <p class="calibre18"><span class="calibre6">Perde sonu eşsizdir.</span></p>

                                  <p class="calibre18"><span class="calibre6">Treplev</span> <span class="calibre6">— <span>(Bir an sessizce durur, sonra kuşkuyla) Bahçede birisiyle karşılaşırsa iyi olmaz; Annem duyabilir. Üzülür belki annem... <span>(</span>Yazı masasına gider. Masada ne kadar müsvedde varsa, bir iki dakika içinde hepsini yırtar, masanın altına atar. Sonra kilitli olan sağ kapıyı açarak çıkar.<span>)</span></span></span></p>

                                  <p class="calibre2"><span class="calibre6">Dorn</span> <span class="calibre6">— <span>(Sol kapıyı açmaya uğraşır) Ne oldu bu kapıya, içerden mi kapalı ne<span>?..</span> (İçeri girip koltuğu yerine koyar) Engelli koşu sanki...</span></span></p>

                                  <p class="calibre2"><span class="calibre6">(İçeriye Arkadina, Polina; arkasından şişlerle Yakov, Maşa, Şamrayev ve Trigorin girerler).</span></p>

                                  <p class="calibre2"><span class="calibre6">Arkadina</span> <span class="calibre6">— <span>Kırmızı şarapla Boris Alekseyeviç'in birasını şuraya masaya koy Yakov. Hem oynar, hem içeriz. Hadi oturalım.</span></span></p>

                                  <p class="calibre2"><span class="calibre6">Polina</span> <span class="calibre6">— <span>(Yakov’a) Çayı da getir. (Mumları yakar, oyun masasına oturur.)</span></span></p>

                                  <p class="calibre2"><span class="calibre6">Şamrayev</span> <span class="calibre6">— <span>(Trigorin'i dolabın yanma götürür). Size demin bahsettiğim nesne bu işte. (Dolaptan doldurulmuş martıyı çıkarır) Siz ısmarlamıştmız.</span></span></p>

                                  <p class="calibre2"><span class="calibre6">Trigorin</span> <span class="calibre6">— <span>(Martıya bakar) Vallahi hatırlamıyorum. (Düşünür) Hiç hatırlamıyorum... (Sahnenin arkasında, soldan, bir silah sesi duyulur, hepsi titrer.)</span></span></p>

                                  <p class="calibre2"><span class="calibre6">Arkadina</span> <span class="calibre6">— <span>(Korkuyla) O ne<span>?..</span></span></span></p>

                                  <p class="calibre2"><span class="calibre6">Dorn</span> <span class="calibre6">—</span> <span class="calibre6">Yok bir şey. Ecza çantamdaki şişelerden biri patladı besbelli... Merak etmeyin. (Sağ kapıdan çıkıp hemen döner). Dediğim gibi: Eter şişesi... (Şarkı mırıldanır) 'Gene senin önünde büyülenmiş gibi duruyorum ben...’</span></p>

                                  <p class="calibre2"><span class="calibre6">Arkadina</span> <span class="calibre6">— <span>(Yerine oturarak) Off... <span>öyle</span> korktum ki... Geçen defakini hatırlattı bana... (Yüzünü elleriyle kapar) Gözlerim karardı.</span></span></p>

                                  <p class="calibre2"><span class="calibre6">Dorn</span> <span class="calibre6">— <span><span>(</span></span><span>Masadan aldığı derginin sayfalarını karıştırır. Trigorin’e<span>)</span> Şunlardan birinde bir iki ay önce bir yazı okumuştum... Amerika’dan bir mektup muydu, neydi... Size soracaktım... (Trigorin’i belinden tutarak sahnenin kenarına çeker) Bu konuyla ilgileniyorum da... (Sesini alçaltarak) İrina Nikolayevna’yı götürün buradan; Konstantin Gavriloviç vurdu kendini.</span></span></p>

                                  <p class="calibre2"><span class="calibre6">PERDE</span></p>

                                  <p class="calibre18"><span class="calibre6">Yineleyeyim, bu son derece başarılı bir bitiş. Sahne gerisinde kendini öldürme geleneğinin, oyunun <span>baş kişisi</span> tarafından, ne olup bittiğini farketmeksizin ama daha önceki bir durumu anımsayarak gerçek tepkiyi yansılamak yoluyla kırılmasını gözden kaçırmayın. Bir de konuşan doktor olduğundan seyirciyi inandırmak için başka bir doktor çağırmaya gerek kalmamasına dikkatinizi çekerim. Son olarak, başarısız olan kendine kıyma girişiminden önce Treplev böyle bir şeye değindiği halde, bu sahneden tek bir ipucu olmaması — yine de bu girişimin kusursuzca ve tümüyle güdülendiği de gözden kaçırılmamalı.<a class="pcalibre pcalibre1" id="footnote36"></a><sup class="calibre16"><a class="pcalibre pcalibre1" href="Vladimir_Nabokov_-_Edebiyat_Dersleri_split_016.htm#bookmark52"><span class="calibre17">36</span></a></sup></span></p>

                                  <p class="calibre2"></p>

                                  <p class="calibre2"></p>

                                  <p class="calibre2"></p>

                                  <p class="calibre2"></p>

                                  <p class="calibre2"></p>
                                </div>
                              </div>
                            </div>
                          </div>
                        </div>
                      </div>
                    </div>
                  </div>
                </div>
              </div>
            </div>
          </div>
        </div>
      </div>
    </div>
  </div>
</body>
</html>