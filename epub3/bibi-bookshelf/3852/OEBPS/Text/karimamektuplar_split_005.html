<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karımamektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_4"><br class="chapter" />
  <br class="chapter" />
  &nbsp;&nbsp;&nbsp;8 Şubat 1779</h1>

  <p class="normal">İşte yine isteklerimi duymazdan gelip, ne güzel gözümü boyamaya çalışıyorsunuz. Ne kibar, ne akıllı, ne hoşsunuz. Ama bir kusurunuz var, her şey çok tekdüze. Bu hoş mesajı sık sık tekrarladığınızdan doğallığını yitiriyor. Yapmacık olan her şey bir daha doğal olamıyor, verdiğiniz mesajlara doğallık katmayı unutmayın. Uyarılarda mutlaka bulunması gereken yalınlık özelliği olmaksızın, sizden gelen ve anladığımı sandığım bir mesajın tam tersi bir anlamı olduğunda, nereye varılabilir? Her şeyi yitiririz; temel bilgiler birbirine karışır, şimşekler çakar, başkan<sup class="calibre2"><a href="../Text/karimamektuplar_split_055.html#footnote-271-37" id="footnote-271-37-backlink">[37]</a></sup> ortalardan kaybolur. Belki de beni dünyada en çok eğlendiren şeyin, bu beceriksiz halinizle <span class="ideitalik">–işaretleşen hayvanlar olarak hepinizi kastediyorum-, doğallığı yakalamak için çabalıyor oluşunuz olduğunu söyleyebilirim: hiçbir şey kasıtlı yapılmaz; olayları doğuran her zaman tesadüflerdir; hal böyleyken, nasıl olur da bu tesadüflere yapmacıklık eklenebilir.</span> İşte tutsakların kafası böyle çalışır; her şeye bu gözle bakar. Ama siz sayın işaretçiler, demek ki yalanla doğalın asla birbiriyle bağdaşmayacağını bilmiyorsunuz; yalana, doğal özellikler eklemeye çalıştıkça, hem daha beceriksiz hem de komik olacağınızı bilmiyor musunuz? Bundan bihaber olduğunuz kesin ama şüphesiz bilmediğiniz başka daha çok şey var.</p>

  <p class="normal">Şifreli mesaj yazan biri, doğası gereği, okumamış, çok cahil, somurtkan, budala, ağır, çokbilmiş, aptal ve dalkavuk olmalıdır.</p>

  <p class="normal">Neredeyse altı haftadır geciktirdiğiniz ihtiyaçlarım için yaptığım listenin orijinalini iyi ki saklamışım. Size onu göndereceğim ama bende başka kopyası yok. Eğer bu sefer de tamamlamazsanız<sup class="calibre2"><a href="../Text/karimamektuplar_split_056.html#footnote-271-38" id="footnote-271-38-backlink">[38]</a></sup> artık ne istediğimi hatırlayamayacağım.</p>

  <p class="normal">Bu duruma sebep olan, mektuplarımı sansürleyen, iflah olmaz bu alçağa, Emniyet binasının önünde ayakkabı boyadığı zamanlarda, yaptığı boyayı beğenmeyip, önüne iki liard attığım zamanları hatırlat. Başkan'ın her hafta onu, yatağının ayakucunda sıcak çikolata içmeye çağırdığını duydum ama işini bu kadar kötü yaparken, ona ne para ödemeli, ne de iyilik yapmalı. Çünkü onun vazifesi, yalnızca mektuplardan sakıncalı kısımları silip kalanını size olduğu gibi bildirmek: bu durumda, ihtiyaç listesinin size ulaşmasını engellemeye hakkı yok. Hiçbir ihtiyaç listesinde, Rougement tam bir a... ; Başkan ......; le Sartine, Madrid Engizisyonu'nda<sup class="calibre2"><a href="../Text/karimamektuplar_split_057.html#footnote-271-39" id="footnote-271-39-backlink">[39]</a></sup> düşük rütbeli bir subayın<sup class="calibre2"><a href="../Text/karimamektuplar_split_058.html#footnote-271-40" id="footnote-271-40-backlink">[40]</a></sup> oğlu; le Boucher, kundura boyacısı; l'Albaret, bir oğ<sup class="calibre2"><a href="../Text/karimamektuplar_split_059.html#footnote-271-41" id="footnote-271-41-backlink">[41]</a></sup>.... , demedim. Hayır, ihtiyaçlarımı sıraladığım listelere hiç böyle şeyler yazmıyorum! Bunları sadece mektuplarımda yazıyorum. O halde sansürlenmesi gereken sadece mektuplarım, ihtiyaç listeleri değiştirilmeden olduğu gibi size iletilmeli.</p>

  <p class="normal">İhtiyaçlarımı temin ederken, sadaka veriyormuş gibi davranıyorlar, ekli pusuladaki parayı hemen ödemenizi rica ediyorum; borçlar kapatılmadan hep aynı şeyi yapıyorlar.</p>

  <p class="normal">Hala beklediğim komedileri de göndermenizi rica ediyorum, özellikle <span class="ideitalik">Tutarsız</span><sup class="calibre2"><a href="../Text/karimamektuplar_split_060.html#footnote-271-42" id="footnote-271-42-backlink">[42]</a></sup> ve Petrarca'nın <span class="ideitalik">Opera</span>'sını.<sup class="calibre2"><a href="../Text/karimamektuplar_split_061.html#footnote-271-43" id="footnote-271-43-backlink">[43]</a></sup> Tüm bu eserlerin basıldığından emin olduğumu saygılarımla arz ederim. Hatta öylesine gerçekler ki, bu baskının kıçınıza yapılmasını istemezdiniz.</p>
</body>
</html>
