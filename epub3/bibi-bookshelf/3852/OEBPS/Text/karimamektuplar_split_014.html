<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karımamektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_13"><br class="chapter" />
  <br class="chapter" />
  &nbsp;&nbsp;&nbsp;22 Ağustos 1779</h1>

  <p class="normal">Sevgili dostum, gönderdiğin incirleri diyemeyeceğim ama incir kompostosunu <sup class="calibre2"><a href="../Text/karimamektuplar_split_110.html#footnote-271-92" id="footnote-271-92-backlink">[92]</a></sup> aldım. İncirleri bu şekilde göndererek, bu meyvelerin hiç de gönderilecek şeyler olmadığı fikrini ispatlamış oldun. Ama bu meyve gönderileceği zaman böyle paketlenmez ki, böyle paketlenince de bozulduğuna şaşmamak lazım. 1° Asla birbirine değmemeli 2° Her biri için yuva açılmış bir süngere dizilip gönderilmeli. Neyse benim için hepsi bir; bana ilgini, iyi niyetini göstermiş oldun ya benim için önemli olan bu. Benim için yaptıklarına memnun oluyor, tersi olduğunda ise öfkeleniyorum. Burada bana yaptığın iyilikler için sana minnettar olduğumu söylememek mümkün değil.</p>

  <p class="normal">Dün, açıkça söyleyemedim ama ima etmeye çalıştım; çünkü geri çevrilmekten korktum. Reddedilmek bana göre değil, ben kendim reddetmek için yaratılmışım. Neyse, Vincennes kutlamalarını görebilmek için, tek bir gün, dışarıyı gören bir odaya geçebilirsem, bunu bana karşı yapılmış büyük bir nezaket, büyük bir onur olarak kabul edeceğimi hissettirdim; dört duvar arasında hiçbir şey göremeyen zavallı biri için eğlenceli olacaktı. İki yıl önce kaldığım odadan, yapılan eğlenceleri izleyebilmiştim; aynısına tekrar katılabilmek için, tek bir gün, aynı katta başka bir odaya geçmek istediğimi söyledim. Ama o hizmetçiniz var ya! Hemen yapabileceği bu isteği duymazdan geldi. Of! Aman Tanrım, aman Tanrım, bıkmadan usanmadan tekrar edeceğim, Başkan böyle birini <sup class="calibre2"><a href="../Text/karimamektuplar_split_111.html#footnote-271-93" id="footnote-271-93-backlink">[93]</a></sup> bulduğu için çok mutlu olmalı; bu adam onun için bulunmaz nimet! Ara sıra onları çenesi düşük kadınlar gibi dedikodu yaparken duyuyorum, ikisi de birbirinde beter. Tanrım, diyor Başkan, buna inanmasına mani olun, şu işarete dikkat edin, bu mektubu siyah ya da kırmızı mürekkeple kaşelemeyi unutmayın, mektubu şu saatte, şu kişiye teslim edin... Beyefendi, bir bilseniz, bu ne kadar önemli! Buna inanmaktan başka çaresi yok, eğer buna inandırırsak, şuna inanmayacaktır; ne oldu inandı mı?.. Sevgili dostum, bunlar böyle işte. Sözlerimdeki saçmalıklara, bayağılıklara bakıp, konuşmaların orijinallerini tahmin edebilirsin; çünkü gerçekten konuşmaları aynen böyle. Konuşmaları bitince, birbirlerine büyük saygı gösterileri içinde ayrılıyorlar, çünkü dalavereciler ve düzenbazlar, hep birbirini över, birbirine karşılıklı saygı gösterir... Şimdi bana bir askerin nasıl bu kadar ikiyüzlü olabileceğini soracaksın. Demek ki sevgili dostum, kralın emrindeki bir askerle, polisin emrindeki bir asker arasındaki farkı bilmiyorsun. İkisinin arasında, Navarrolu bir kumbaracıyla, nöbetçi asker kadar fark vardır. Açık yüreklilik, dürüstlük birinin sahip olması gereken erdemlerdir ve bu erdemlere sahiptir de. En aşağılık ikiyüzlülük, en kötü yalanlar, dolaplar, aldırmazlık ise diğerinin sahip olması gereken kusurlardır ve bu istenen kusurlara sahiptir de. Sabır... sabır! Son gülen iyi güler! Tüm umudum, tek tesellim bu. Bir gün böyle davranılmayı hak etmediğimi ispat edersem, dünyada en son kalan tek insan olmaya razıyım.</p>

  <p class="normal">Mektubumu okuyup bana kızanların vay haline... Bugün gönüllerince eğlendiler; beni aralarına almayarak eğlendiler; ama artık sıra bana geldi, <span class="ideitalik">kader bana başka bir silah vermediği sürece,</span> kalemim tek silahım olarak kalacak.</p>

  <p class="normal">Seni kucaklıyorum ve ayın birinde şu saydıklarımı göndermeyi unutmamanı rica ediyorum: bir kavanoz dana iliği, birer kavanoz ahududu ve kayısı, on iki tane kaplamalı bisküvi. Lavanta ve kolonya, en kalitelisinden, en iyi kokanından olsun; yarım şişe portakal çiçeği likörü; yarım kilo iyisinden pudra, en son gönderdiklerinin aynısı küçük mumlar ve katalog.<sup class="calibre2"><a href="../Text/karimamektuplar_split_112.html#footnote-271-94" id="footnote-271-94-backlink">[94]</a></sup><a id="anchor-3-anchor"></a></p>
</body>
</html>
