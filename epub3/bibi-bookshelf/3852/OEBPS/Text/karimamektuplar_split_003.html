<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karımamektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_2"><br class="chapter" />
  <br class="chapter" />
  &nbsp;&nbsp;&nbsp;4 Ekim 1778</h1>

  <p class="normal">Demek bundan böyle, beni çarkın dişlilerin<sup class="calibre2"><a href="../Text/karimamektuplar_split_035.html#footnote-271-17" id="footnote-271-17-backlink">[17]</a></sup> ulaştıracak bilgiler, mektuplarınızdaki silinmiş, üstü karalanmış, kargacık burgacık satırlarda saklanmış olacak. Eğer söylediğiniz gibi, kaleminizden dökülen, güzel ama duygudan yoksun ifadelerle, beni sakinleştirmeyi, mutlu etmeyi bu kadar çok istiyorsanız, lütfen bana bu karalanmış satırları göndermeyi kesin; bana bu iyiliği yapın. Bu satırların bir kısmının şifresini çözdüm, size ait olduklarına bahse girerim, çünkü sizden başka birine ait olamayacak kadar duygusuzlar. Bunlar da gizli mesaj değil mi? Yalvarırım bana bunları göndermeyin, sizi temin ederim ki içinde en ufak bir karalama olan mektubunuzu iade edeceğim. Beni, bunları yapanın siz olmadığına mı inandırmak istiyorsunuz? Öyleyse beni bu işkenceden kurtarmanın kolay yolu var. Ayakkabıları, nasıl boyansın diye kunduracıya gönderiyorsak, siz de yazdığınız mektupların müsveddelerini sansürcü polis memuruna<sup class="calibre2"><a href="../Text/karimamektuplar_split_036.html#footnote-271-18" id="footnote-271-18-backlink">[18]</a></sup> gönderin; görevli mektuplarınızı istediği gibi denetleyip, değiştirdikten sonra size geri versin. Sonrasında mektubu bana göndermeden önce tekrar temize çekin, böylece ben de karalanan satırları görmemiş olurum. Bu satırları silen siz değilseniz, azıcık yüreğiniz olsa, gidip bunları silen kişiyi bulmanızı ve ona bu hakkı nereden bulduğunu sormanızı isterdim. Bugün eleştirilmesi yasaklanan sadece iki şey var: kral ve hükümet. Mademki siz ikisini de eleştirmiyorsunuz... Ama siz gidip bunu araştırmazsınız ki. Yapsanız Bay sansürcüye saygıda kusur etmiş olursunuz! Ama bu sefil adamı soruşturmanızı rica ediyorum, bir sabah gidip şefiyle<sup class="calibre2"><a href="../Text/karimamektuplar_split_037.html#footnote-271-19" id="footnote-271-19-backlink">[19]</a></sup> konuşun. Size ve annenize yazdığım mektupların hepsini, Marais'ye, şefinin emriyle mi vermiş? Aix'e hareketimden üç hafta önce, ona çok yakışan alaycı bir edayla, bana şöyle demişti: <span class="ideitalik">Görüyorsunuz mektup ne kadar uzun. Yazanın bir tutuklu olduğu kolayca anlaşılıyor.</span> Marais, sansürcü polisin, mektuplarımdan iki-üç tanesini kendisine gösterdiğini söyledi; hem de size evimde yaptıkları küstahlıklardan bahsettiğim, o aynı dört şahidin önünde. Yolda, onun bana eşlik etmesini istemediğimi, kayınvalidem ve Bay Le Noir'a yazdığım mektuplarda ısrarla belirtmiştim, bu mektupları da okumuş. İyi dost oldukları bu memur, ona her şeyi anlatıyor, her mektubu okutturuyormuş. Birkaç gün sonra, Marais bana, kendi hakkında yazılanlara çok sinirlendiği için böyle davrandığını söyledi. Daha sonra ise bana, bu denetçinin, sırf nezaketimden ona denetçi diyorum; yoksa yakalanmama ahdetmiş, yaptığı ayak oyunlarıyla ödüllendirilen bu adam (yine kunduracı benzetmeme geliyoruz; Bay <span class="ideitalik">Kıl Fırça</span> kendisine para kazandıran sadık müşterisini kaybetmekten hiç hoşlanmaz)... Neyse bu denetçi diyelim, Bayan de Montreuil'ye gidip, kurnazca (denetçiler, kurnaz olur!), Valence'dan geçerken karşılaşmaktan korktukları Vidal isimli biri hakkında bilgi almaya çalışmış. İstediğini ustaca elde etmiş (denetçi iyi düzenbazdır!). Bayan de Montreuil'yün yakalanmamı istemediğini anlayınca, hemen gidip Marais'ye yetiştirmiş. İşte olanlar böyle! Benim uyduramayacağım kadar gerçek olduklarına göre inanmış olmalısınız. Şeflerinin en çok güvendiği memurların, ilk fırsatta, kendi menfaatleri için, bu güveni nasıl kötüye kullandıklarını da görmüş oldunuz. Sırf olaydan haberdar olduğumu kanıtlamak için size ikinci şeften bahsettim; onu bir kenara bırakın, ilk şef ile ilgili görüşmek için, Bay Le Noir'ın yanına gidin; mektuplarımla ilgilenmesi için görevlendirdiği memurun, yazılarımda gördüğü her detayı, beni çekiştirmek için, üçüncü hatta dördüncü kişilerle paylaşarak görevini kötüye kullandığından şikâyetçi olun. Eğer bu dediğimi yapmazsanız, <span class="ideitalik">denetçi Martin'in</span> sansürlerine devam edeceği ortada; hakkında yaptığım şikâyetleri de reddettiğine göre kendini suçlu hissediyor. Hayatım boyunca hiç bu sınıftan küstahları cezalandırmak zorunda kalmamıştım ama ben ne yapacağımı bilirim.</p>

  <p class="normal">Bahsettiğim <span class="ideitalik">hayvanın</span> son yaptıklarından yakaladığım tek kelime <span class="ideitalik">"sertifika"</span>. Bunun ne anlama geldiğini bilmiyorum. Ama önceki satırlardan anlaşıldığı gibi eğer Marais hakkında yazılmış bir şeyse, sevgili denetçi arkadaşı bu satırı da karalamış. Tüm bu alçaklar birbirinin aynı, birbirlerini tutuyorlar. Bununla ilgili bana çok hoş bir şey yazmıştın. Dört bin yüz frankla ilgiliydi: <span class="ideitalik">"Sen dışarı çıkar çıkmaz bu parayı ödeyeceğim, aksi halde bir kuruş bile vermem".</span> <sup class="calibre2"><a href="../Text/karimamektuplar_split_038.html#footnote-271-20" id="footnote-271-20-backlink">[20]</a></sup>Ama ben dışarı çıktığımda, hesapları tutmak, imzaları atmak hala sende mi olacak? İşleri devralacağımı sanıyordum. Görüyorsunuz bu iğrenç cümlelerinizle daima üstü kapalı imalarda bulunuyorsunuz. Peki ya <span class="ideitalik">"aksi halde"</span> kelimesini ne anlamda kullandınız? <span class="ideitalik">Aksi halde,</span> yani dışarı çıkamama ihtimalimin olduğunu öngörüyorsunuz ve bana bunu ustaca anlatıyorsunuz. Mektuplarınızda ne güzel teselliler veriyorsunuz! Sonra da bana, <span class="ideitalik">beni yatıştırmaya, sakinleştirmeye, vs... çalıştığınız halde, benim neden üzüldüğümü anlayamadığınızı</span> yazıyorsunuz! Haydi, hanımefendi haydi! Bana karşı davranışlarınız korkunç. Mektubunuzun başka bir sayfasında, <span class="ideitalik">eğer mümkün olsa, burada ne kadar zamanımın kaldığını yazacağınızı söylüyorsunuz; ama sessizliğinizin kısa süreceğini, bu konudaki çabanızın sürdüğünü, vs...</span> İşte başka bir darbe daha, insanın kocasına bu şekilde yazabilmesi için tüm saygısını ve insanî duygularını yitirmiş olması gerekir. Bana karşı olan davranışlarınız tiksinti verici. Unutmayın ki, kanımın son damlasına kadar sizi affetmeyeceğim. Sizden öğrendiğim ikiyüzlülükle bu kızgınlığımı gizleyebilirim ama hayatım boyunca sizi, kalpsiz ve duygusuz bir kadın olarak bileceğim; siz en hafif esintide yön değiştirir, en ufak darbede yere düşersiniz; tek kelimeyle, tıpkı bir avuç balmumu gibisiniz, sizi en son ele geçiren, sizi istediği şekle sokar. Ya <span class="ideitalik">"çabalarınız, yaptığınız müracaatlar"?</span> Sizinle bir anlaşma yapalım. Bütün bunlardan vazgeçebilirim yeter ki bana en kötü durumda ne kadar ceza alacağımı bildirin. Hiç indirim almadan cezamı çekmeye razıyım, yeter ki ne olduğunu bileyim. Haydi, haydi hanımefendi, böyle davranmak size hiç yakışmıyor; tek sözüm bu. Ama La Coste kalesinde bana <span class="ideitalik">bir ya da üç yıl</span> ceza alacağımı yazdığınıza göre bu bilgi böylesine gizli olmamalı. O zaman orada söylediğinizi, neden şimdi burada tekrar edemiyorsunuz? Size sadece cezamın bir yıl mı yoksa üç yıl mı olduğunu soruyorum. Bana bunu söyleyebilirsiniz! Hangi sebep bunu bilmemi engelleyebilir? Şu an hiçbir yeni suçlama yok. Benim için, sizin bana karşı takındığınız bu korkunç ve kin dolu kötülük ya da sizi yöneten kalleşlere karşı gösterdiğiniz zayıflık ve teslimiyetten daha korkunç başka bir darbe olamaz. <span class="ideitalik">Albaret</span>'nin<sup class="calibre2"><a href="../Text/karimamektuplar_split_039.html#footnote-271-21" id="footnote-271-21-backlink">[21]</a></sup> sözlerinin sizin için anlaşılmasının güç olduğunu söylüyorsunuz. <span class="ideitalik">Bontoux</span><sup class="calibre2"><a href="../Text/karimamektuplar_split_040.html#footnote-271-22" id="footnote-271-22-backlink">[22]</a></sup> imzasını taşıdığı halde, Bay Bontoux tarafından inkâr edilen, geçen sene bana gönderdiğiniz bu iki mektup ta neyin nesi? Mektuplardaki yazı Albaret'in el yazısı, bunu da inkâr etmeyeceksiniz değil mi? Zaten şato komutanının<sup class="calibre2"><a href="../Text/karimamektuplar_split_041.html#footnote-271-23" id="footnote-271-23-backlink">[23]</a></sup> huzurunda, Bay Bontoux, açıkça bu mektupları kendisinin yazmadığını söyledi. O vakit, kime ait bu mektuplar? Bunu bana açıklayıncaya kadar, bu rezil herif Albaret'in akıl hocanız olduğu düşüncesini aklımdan çıkartamam. Zaten Chauvin,<sup class="calibre2"><a href="../Text/karimamektuplar_split_042.html#footnote-271-24" id="footnote-271-24-backlink">[24]</a></sup> bana, onu sizin evde gördüğünü söylemişti. Bu kadar aşikâr olan bu durumu yalanlamaya çalışmanın faydası yok. Provence'dayken<sup class="calibre2"><a href="../Text/karimamektuplar_split_043.html#footnote-271-25" id="footnote-271-25-backlink">[25]</a></sup> bana şunları yazmıştınız: "Aman <span class="ideitalik">Tanrım, dostum, yazdıklarım seni üzüyor. Doğrusu bunun nedenini anlayamıyorum. Eğer daha fazlasını söylemiyorsam, bunu gerçekten yapamıyor oluşumu anlaman gerek."</span> Peki ya konuşabildiğiniz zamanlarda, bana görünmez mürekkeple<sup class="calibre2"><a href="../Text/karimamektuplar_split_044.html#footnote-271-26" id="footnote-271-26-backlink">[26]</a></sup> yazdığınız o otuz mektupta, neden hiçbir şey demediniz? Bu gizemli mektuplar, neden diğerlerinden daha saçma? Neden? Peki, bu soruma nasıl cevap vereceksiniz? Yoksa kötülüğünüzle veya zayıflığınızla mı? Ah! Duyduğum acı kısa sürede geçmeyecek. Sizin bana yaşattığınız acının ne mertebede olduğunu size Bayan Rousset anlatsın; sizi sever biliyorsunuz ama yaptığınız tüm bu korkunç şeyleri duyunca öylesine şaşırdı ki, sizi haklı çıkaracak hiçbir söz bulamadı. Ondan Paris'e gelmesini istediğim için çok üzgünüm. Şimdi o da sizin üslubunuzu, kullandığınız dili kapacak; bense iyi bir arkadaşımı kaybetmiş olacağım. Keşke ondan gelmesini hiç istemeseydim! "En kötüsü <span class="ideitalik">oldu</span>": bu cümle ne anlama geliyor? Siz bu cümleden ne anlıyorsunuz? Tiksindirici mektuplarınızda bana teselli edici en ufak bir şey yazmadığınız gibi, üstüne bir de kafamı karıştırmaya çalıştığınız ortada. Böyle yaparak kazanacağınızı mı zannediyorsunuz? İnan olsun ki hayır, hayır! Bu şekilde beni daha çok hırçınlaştırıyorsunuz ve hiç olmadığım kadar kötü kılıyorsunuz. Ah! Aman Tanrım, nelere sebep olduğunuzu kestiremiyor, beni ne hale soktuğunuzu anlayamıyorsunuz! Ama şu "En kötüsü <span class="ideitalik">oldu</span>" cümlesini hatırlıyorum, daha önce La Coste kalesindeyken de yazmıştınız. Daha o zamandan yapacağım şeyler olduğunu biliyor muydunuz? Mademki biliyordunuz, neden bana söylemediniz? Bana La Coste'tan ayrılmamı salık vereceğinize, güvenliğimi öne sürerek neden "Seyahatine <span class="ideitalik">devam etmemeni öneriyorum</span>" dediniz? Ama bilmediğiniz şey... Mademki bilmiyorsunuz neden bana <span class="ideitalik">"En kötüsü oldu"</span> dediniz. Bu çıkmazdan kurtulun artık. Ama cevap vermeyeceksiniz değil mi? Çünkü bu en kolayı, nasılsa sarışın polis yardımınıza koşacak. Son mektubunuzda <span class="ideitalik">"Seni sevdiğimi bir gün anlayacaksın"</span> diyorsunuz. Evet, tıpkı beni Aix'te sevdiğiniz gibi, değil mi? İçindeki satırları anlamak için iki saatimi harcadığım bu güzel mektup, <span class="ideitalik">"Sevgili dostum, şu an sana karşı beslediğim sevgiden şüphe mi ediyorsun?"</span> diye başlıyordu. Ah! Aman Tanrım, bana neler oluyor diye düşündüm. Kendimi özgür kalmış zannettim. Hayal görüp görmediğimi anlamak için kendimi çimdikledim... Bu güzel sevda, önümde hayatımı tehlikeye atacak yollar açıyor ama sizden hiç yardım gelmiyor. Çünkü yardım<sup class="calibre2"><a href="../Text/karimamektuplar_split_045.html#footnote-271-27" id="footnote-271-27-backlink">[27]</a></sup> etmek için, hala yapılacak bir şeyler olduğunu anladığınızda, <span class="ideitalik">"en kötüsü oldu"</span> demiştiniz; neyse yardım etmek için diyordum, yurt dışına çıkmak için gerekli poliçeleri, tavsiye mektuplarını almak için ısrarlı davranmak gerekir. Tüm bunları ve arabamı, bana La Jeunesse<sup class="calibre2"><a href="../Text/karimamektuplar_split_046.html#footnote-271-28" id="footnote-271-28-backlink">[28]</a></sup> getirip verdi. Birine bir şey yaptırmak istiyorsanız, nasıl davranmak lazım görün; sade bir mektup yazıp, beş parasız ve alçak bir iş adamından yardım isteyerek bunu yapamazsınız; hele size olan iki bin ekülük borcunu ödemesine yalnızca beş ay kalmışken, lütfeder gibi çıkarıp on iki altın veren bu adamla hiç yapamazsınız. İşte hanımefendi, beni sevmek ancak böyle olur. Eğer sizin sevginiz buysa, aman kusur kalsın. Tek kelimeyle, dün yazdıklarınızdan, eğer burada ne kadar kalacağımı bana söylerseniz benim hiçbir kazancımın olmayacağı ama eğer sessiz kalırsanız bunun benim lehime olacağı anlaşılıyor. O halde, bir kez daha tekrar ediyorum, bunu bilmek uğruna ne kazanacaksam, ondan vazgeçiyorum. Tek kelimeyle, sizden bana bunu söylemenizi çok rica ediyorum. <span class="ideitalik">Aksi halde dilerim dünyada son kalan tek canlı siz olun, biliyorum yine isteğimi geri çevireceksiniz ve ben de yaşadığım müddetçe sizi bir canavar olarak addedeceğim.</span> Bayan Rousset'nin yanında getirdiği bu iki sandığın anlamı ne? Bahse girerim ki bir tanesi sizin La Coste'tan getirdiğiniz eşyalarınızla dolu. Haydi söyleyin. Eğer bu doğruysa, neden portremi<sup class="calibre2"><a href="../Text/karimamektuplar_split_047.html#footnote-271-29" id="footnote-271-29-backlink">[29]</a></sup> de yanınıza aldınız? Neden uşakların kıyafetlerini getirttiniz? Peki, arabamı neden sattınız?.. Lafı dolandırmadan cevap verin. Haydi, içeride daha çok kalacağımı, bu yaptıklarınızla da durumu anlamamı sağlamaya çalıştığınızı söyleyin. Of! Aman Tanrım, neden Provence'a gitme talihsizliğini yaptım? Burada öğrendiklerimin, gördüklerimin tümü bana felaket getirdi. Eğer Bayan Rousset benimle Provence'a tekrar dönecek olsa, ben kısa sürede buradan çıkacak olsam, yanına bu kadar malzeme almazdı! Ama burada daha uzun süre kalacağımı anladığından, sonuca uygun hareket ediyor. <span class="ideitalik">" Endişelenme. Sakin ol."</span> Burada geçirdiğim on altı aylık tutukluluğum<sup class="calibre2"><a href="../Text/karimamektuplar_split_048.html#footnote-271-30" id="footnote-271-30-backlink">[30]</a></sup> boyunca hep aynı şeyleri söylediniz. Bunlar sizin alışılagelen cümleleriniz! Normalde beni sakinleştirmeleri gerekir. Bundan böyle sizden bir şey istediğimde, bana <span class="ideitalik">"Konudan bakan</span><sup class="calibre2"><a href="../Text/karimamektuplar_split_049.html#footnote-271-31" id="footnote-271-31-backlink">[31]</a></sup> <span class="ideitalik">beye bahsederim"</span> diye cevap vermekten vazgeçin. Daha iyi bir odaya geçmek, temiz havaya kavuşmak ve mektup yazacak kâğıt bulmak için bakana gitmeye gerek yok. Tüm bu sorunlar giderildi. Tek eksik bana <span class="ideitalik">burada ne kadar kalacağımın</span> söylenmemesi. Kaldığım odaya gelince, hücremin değiştirilmesi tam bir namussuzluk. Bu olayı da diğerleri gibi hiç unutmayacağım. Buradaki sorunum artık sadece kışın ısınamayacak oluşum değil; şu an etrafta gezinen fareler, sıçanlar yüzünden gece hiç gözümü kırpmıyorum. Burada geçirdiğim altı gece boyunca, bir dakika bile uyuyamadım; bu yaratıkları avlasın diye yan odada bir kedi bulundurmalarını istediğimde bana <span class="ideitalik">burada hayvanların yasak olduğunu</span> söylediler. <span class="ideitalik">"Ne kadar aptalsınız, mademki burada hayvan olmamalı, o halde fareler, sıçanlar da olmamalı."</span> dediğimde, <span class="ideitalik">"O başka"</span> diye cevap verdiler. Görüyor musunuz, bu iğrenç mezbelelikteki kurallar, tamamen buradaki tutukluyu bedbaht etmek üzerine kurulu, aralarında medet umulacak tek bir tanesi bile yok. Daha çekecek cezam olduğuna göre, en azından Paris'te veya Aix'te yatmak daha iyi olur. Tek isteğim bu. Vincennes'da bir keşmekeşliktir gidiyor! Tüm söylenebilecekler bunlar. Beni burada tutan, buraya konmama sebep olan ve burada ne kadar daha kalmam gerektiğini bana söylemeyenler binlerce defa gebersin. Son arzum budur.</p>
</body>
</html>
