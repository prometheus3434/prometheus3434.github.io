<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karımamektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_7"><br class="chapter" />
  <br class="chapter" />
  &nbsp;&nbsp;&nbsp;22 Mart 1779</h1>

  <p class="normal">Sevgili dostum, dün akşam Bayan Rousset'ye veda etmek için uzun bir mektup yazdım... Çünkü söylediğine göre gidiyormuş.<sup class="calibre2"><a href="../Text/karimamektuplar_split_074.html#footnote-271-56" id="footnote-271-56-backlink">[56]</a></sup> Gidişini gizli tutmak için, yazdığı mektubu (senin iddiana göre) senin okumanı istememiş. Oysa ne kadar yanıldığını anla artık. Bayan Rousset ve benim için bu gülünç planlarından vazgeçmen konusunda senin ölçülülüğüne ve dostluğuna güveniyorum. Zaten sayesinde tutukluğumun ne kadar uzun süreceğini anlamış oldum, çünkü eğer bu mesele birkaç ayda hallolacak gibi olsaydı, beni bekleyeceğine dair verdiği sözü mutlaka tutardı. Burada kalacağım sürenin uzunluğunu ima etmek için, sanırım bu mesajdan daha iyisi verilemezdi. Eğer bu bir şaka değilse,- ben hala şaka olduğunu umut ediyorum – ve gerçekten gidiyorsa, her halükarda çok büyük bir umutsuzluğa düşeceğim, elbette onu kaybettiğime çok üzüleceğim ve acılarım asla son bulmayacak. Bana bu konu hakkında bilgi vermeni rica ediyorum; gideceği vakte kadar, hem onu düşünmemeye çalışıyor, hem de üzüntümü erteliyorum. İlk mektubunda vereceğin haberleri bekliyorum; beklerken de, bana yazdıklarına satır satır, kendi tarzımla, cevap vereceğim.</p>

  <p class="normal">Seni biraz şişmanlamış bulmalarına ve benim önerilerimin işe yaramış olmasına çok memnun oldum; bu diyet çok özel, dışarı çıkar çıkmaz benim de aynısını yapacağımdan emin olabilirsin.</p>

  <p class="normal">Bay Le Noir, daha fazla havalandırmaya çıkmama hiç izin vermiyor. Mektuptaki şu satırı sildirmek gereksizdi: <span class="ideitalik">İçeride sıkı gözetim altında tutulduğunu duyduğunda şaşırmış göründü.</span> Bay Le Noir benim ne halde olduğumu çok iyi biliyor; asla kendi başına karar alamayan hapishane müdürü, amirinden böyle bir emir almamış olsa, neden beni orada kapalı tutsun. Yani, eğer Bay Le Noir, bunları duyunca şaşırmış gibi yaptıysa, gerçekten sana tiyatro yapmış. Onu artık, daha önceleri yapmadığım kadar yakından izliyorum; daha önce iki-üç defa sana detaylardan bahsetmiştim. Buradan haziranda çıkabileceğim olasılığı beni şaşırttı doğrusu, ama eğer bu ihtimal gerçekleşemeyecek kadar zayıfsa ve Bay Le Noir size durumumu dikkate alacağına ve bana daha iyi bir ortam sağlayacağına dair söz verdiyse, bunu bana hemen söyleyin ki, burada kalacağım sürede ihtiyacım olacak eşyaları istemen için gerekli dilekçeyi hazırlayayım. Bunun sonuçlanmasını beklerken, daha önce hiç olmadığı kadar istediğim şu üçüncü havalandırmaya çıkma hakkına sahip olma zamanı geldi, mutlaka bunu iste: yalnız öğleden sonra verilmesi için gayret et, bu gezintiler ancak o saatlerde ağrılarıma iyi geliyor. Eğer haziran tahminin doğruysa, havalandırmadan başka bir şey istemeye gerek yok. Ama eğer doğru değilse – muhtemelen doğru değil -, samimi olarak yaz mevsimini, kışı geçirdiğim kadar kötü geçirmek istemiyorum. Bu konuyla ilgili cevabını bekliyorum. Mektubunda işlerden uzun uzadıya bahsetmene gerek yok, yaptığın önemli şeyleri yazarsın; bunların hiç birine tek kelime bile cevap yazmayacağım. Verdiğim sözü gösteren belgeyi almış olmalısın, sözümden geri dönmeyeceğim.</p>

  <p class="normal">Paulet'nin<sup class="calibre2"><a href="../Text/karimamektuplar_split_075.html#footnote-271-57" id="footnote-271-57-backlink">[57]</a></sup> dizeleriyle ilgili asla yanılmam; mektubun ve dizelerin Paris'ten, Azize<sup class="calibre2"><a href="../Text/karimamektuplar_split_076.html#footnote-271-58" id="footnote-271-58-backlink">[58]</a></sup> Rousset veya vekilleri tarafından yollandığı konusunda ısrarlıyım. Gothon'a yazdırdığınız mektuplarda, ikinizi de gülmekten öldüren Bay Ives'in (Bontoux ismi gibi uydurulmuş bir isim daha) köylü aklıyla, sonu gelmeyen boş laflar ettiğini söylüyorsunuz. İşte tam bu noktada sizinle aynı fikirde değilim, çünkü Paulet'nin mektubu hiç komik değil, cümlelerin sonu hiç gelmiyor gibi de değil. Mısraları ve mektubu çok iyi yazılmış, anlaşılması kolay ve hoş bir tarzda yazılmış, tek kelimeyle sevgiliye yazılmış bir eser gibi. Aslında daha da iyi yazar ama ben anlamayayım diye tarzını biraz değiştirmiş olmalı. İşte aslında bu da bana gönderilen bir işaret ama anlamaya çalışma zahmetine girmeyeceğim. Hediye olarak bana takvim vermesi örneğinde olduğu gibi, yalnızca bariz ve önemli mesajlar veren işaretlere dikkat ediyorum... Küçük hediyeler ama burada umduğumdan <span class="ideitalik">daha uzun süre</span><sup class="calibre2"><a href="../Text/karimamektuplar_split_077.html#footnote-271-59" id="footnote-271-59-backlink">[59]</a></sup> kalacağıma işaret ediyorlar. Sonra, tuzla buz olan kırık küçük ayna,<sup class="calibre2"><a href="../Text/karimamektuplar_split_078.html#footnote-271-60" id="footnote-271-60-backlink">[60]</a></sup> şüphesiz, bu seneyi iyi geçirmeyeceğimin habercisi; kırık aynadan çok uğursuzluk getiren bir şey yoktur. Anlaşılabilir işaretler dediğimde işte böyle şeyleri kastediyorum. Of! Bu tarzda anlatılanları anlıyorum... Ama diğerleri için sadece üzülmekle kalmıyorum, Bayan Rousset'nin mektubunda dediği gibi, <span class="ideitalik">okuyamıyorum</span> bile. Mektubunu nasıl okumam gerektiğini, benim adıma ona sorar mısın? Kâğıdı ters mi yoksa altüst mü çevirmem lazım? Hiç olmazsa bana bunu söylesin de nasıl okuyacağımı öğreneyim! Böyle yaparak, sizin hep yaptığınız gibi, mektuplarında sıkça tekrarladığı, <span class="ideitalik">işaretlerin, noktaların, virgüllerin, satırların, vs...</span> ne anlama geldiğini anlamadığımı mı söylemek istiyor? Eğer anlatmak istediği buysa, okumayı bilmiyor olduğumu söylemekte haklı; ama bana bu şekilde isterse yüz yıl boyunca yazsın, hiçbir zaman mektuplarını daha çok anlamış olmayacağım çünkü bunun için çaba harcayamam. Ben gerçeğin ne olduğunu tek bir kere sorduğum halde, o bana iki kere cevap verdiği için hatalı olduğunu yazmış... Yine benim adıma, dün onun mektubundan alıntı yaptığım iki cümleden hangisinin gerçeği yansıttığını sormanı rica ediyorum; çünkü cümlelerden biri beyaz derken diğeri siyahı anlatıyor. Eğer gerçeğin ne olduğunu bilirsem, kendimi buna hazırlar ve sizi bir daha bu konu hakkında rahatsız etmem... <span class="ideitalik">Gerçek! Gerçeği</span> söylemesini ne çok istiyorum. Peşinden koştuğum gerçeği o biliyor mu acaba? Aradığım cevap ne kadar kısa, ne kadar kolay; konuyla alakasız hep aynı şeyleri döndürüp dolaştırmak bir işe yaramıyor. Beklediğim tek satırlık cevap şu: ay – yıl – sabah ya da akşam, saat – tarihinde buradan çıkacaksınız. Gördüğün gibi, istediğim cevap bu denli kısa; bunu bana söylemek için bu kadar kaçamak lafa gerek yoktu. Hele otuz kadar beyaz mektup<sup class="calibre2"><a href="../Text/karimamektuplar_split_079.html#footnote-271-61" id="footnote-271-61-backlink">[61]</a></sup> yazmak hiç lüzumsuzdu, <span class="ideitalik">hatta, vs...</span> Görünmez mürekkeple yazılmış mektuplarınızı içeri soktuğunuz gibi, bir parça kağıtla da bu işi aynı şekilde kolayca hallederdiniz. Ama bunu yapamayacağınızı söylüyorsunuz, değil mi? ... Yalan, kuyruklu yalan... Yapmak istemediğinizi açıkça söylesenize, bu davranışınızı asla unutmayacağımı aklınıza yazın.</p>

  <p class="normal">Demek Gothon'dan <span class="ideitalik">bana her ay yazmasını</span> istediniz...</p>

  <p class="normal">Gerçekten, hayal etmesi güzel... <span class="ideitalik">Her ay...</span> Öyleyse buradayken elime yüz tane mektup geçecek desenize! ... <span class="ideitalik">Her ay,</span> kulağa ne hoş geliyor. Bunu sizden istediğim için yaptınız ama ne zamanlama! Şimdi bu <span class="ideitalik">her ay</span> lafı Gothon'un gözüne çarpacak, daha uzun süre burada kalacağımı anlayacak; size ona yol vermeyelim, her an eve dönecekmişiz gibi bizi beklesin, evi temiz tutsun demiştim; ama şimdi o böyle düşünmeyecek. Bu iki konuyu halledin.</p>

  <p class="normal"><span class="ideitalik">Bir diğer hoşluk</span> ise, elimdeki atletlerin,<sup class="calibre2"><a href="../Text/karimamektuplar_split_080.html#footnote-271-62" id="footnote-271-62-backlink">[62]</a></sup> burada kaldığım müddetçe yeteceğini <span class="ideitalik">umduğunuz</span> için artık başka atlet göndermeyecek oluşunuz. Oysa size 1780 Mayısı dâhil, yetecek kadar atletim olduğunu söylemiştim. Demek bu tarihten sonra ihtiyacım olmayacağını <span class="ideitalik">umuyorsunuz.</span> İşte hoş olan bu. Oysa ben yazın atlet giymiyorum. Sonuç olarak yirmi bir ay boyunca bunlara ihtiyacım olacak. Ve bu tarihte artık bu atletlere ihtiyacım kalmayacağını UMUYORSUNUZ. Lütfettiniz hanımefendi, gerçekten sağ olun! Burada geçirdiğim zamanı tekrar gözümde canlandırdığımda, bana karşı olan görevlerinizi başarıyla yerine getirdiğinizi, bana teselli olduğunuzu söyleyebilirim. Olaylara aynı şekilde bakmadığımızı, benim hep boşu boşuna korktuğumu, olayların hep kötü tarafını gördüğümü söyleyeceğinizi biliyorum. Hanımefendi, iki yıldır bana hep aynı süslü cümleleri söylüyorsunuz, ama boş yere korkmadığımı, kötümser olmakta haksız olmadığımı siz de kabul edeceksiniz. Uzun süreden beri burada işkence çektiğime göre, bundan sonra böyle olmayacağını kim bana garanti edebilir? Şu an, başlangıca göre farklı olan bir şey var mı? En ufak bir fark yok; ıstırapla geçen iki yılın sonunda, aldığım mektuplarda yazılanlarla, gördüğüm muameleyle, ilk aylarda olmadığı kadar unutulmuş bir durumda olmam gerçekten çok tuhaf, belki de başka örneği olmayan bir durum... Bana karşı böyle bir işkenceyi hayata geçirenlerden bunun hesabını sormayacağımı mı sanıyorsunuz? Onlardan intikamımı alamazsam, öleyim daha iyi... Diğerlerinin felaketi için cehennemin kustuğu bu alçak canavarlara, bu iğrenç hayvanlara, onların oyuncağı olmadığımı göstereceğim; bir süreliğine bu bahtsızlığı yaşamış olsam da, kim olurlarsa olsunlar, onlar da bir gün benim elimde oyuncak olabilirler.</p>

  <p class="normal">Elinizdeki misket şaraplarını kendiniz için saklayın. Chauvin fazla getirdiyse isteyecektim ama mademki az var, ben istemiyorum; sakın dışarıdan alıp getirmeyin, çünkü onları içemiyorum... sanki içlerine uyuşturucu bir şeyler katıyorlar; hiç istemiyorum, getirmeyin... Zaten hevesim de geçti... Korkutucu olduğu kadar eşi benzeri de olmayan bir durumdayım; daha önce hiç başıma gelmeyen şaşırtıcı şeyler yaşıyorum. İyi bir doktor bana bu durumu izah etse ne iyi olur. Gün içinde bir şeyi belki yirmi defa canım çekiyor, hem de eşi benzeri olmayan bir arzuyla; bir dakika sonra, daha canımın çektiği o şey elime geçmeden, onun için müthiş bir tiksinti duymaya başlıyorum. Senden getirmeni istediğim her şey için aynı durumu yaşadım; yolladıklarını elime alır almaz midem bulandı; bana bunu açıkla.</p>

  <p class="normal">Ağzında gevelediğin bu sözler de neyin nesi? <span class="ideitalik">Doktor,</span><sup class="calibre2"><a href="../Text/karimamektuplar_split_081.html#footnote-271-63" id="footnote-271-63-backlink">[63]</a></sup> <span class="ideitalik">senin kendisine hiç bahsetmediğin bir konu hakkında, nasıl olur da benimle alay edermiş? Ben, EĞER doktora bunu sen söylediysen, kızmadığına göre sakin biri olmalı</span> dedim. Konuyu şimdi anladın mı? Ben burada anlaşılmayacak bir şey göremiyorum; bu sebepten sakın bana ağzımdan çıkanı kulağımın duymadığını söyleme.</p>

  <p class="normal">Doktorun kızının güzel olduğunu falan söylemedim, ama kızın esmer değil sarısın olduğunu söylemiştim. Sence bu kızın güzelliğinden bahsettiğim anlamına mı geliyor? Düşese<sup class="calibre2"><a href="../Text/karimamektuplar_split_082.html#footnote-271-64" id="footnote-271-64-backlink">[64]</a></sup> gelince, güzellikte sizin yanınıza yaklaşamaz; Benim Papa Sixte'e benzediğim kadar o da Martignan'a<sup class="calibre2"><a href="../Text/karimamektuplar_split_083.html#footnote-271-65" id="footnote-271-65-backlink">[65]</a></sup> benziyor. Martignan tam bir orospu, başıma gelenlerin büyük oranda sorumlusu o; Provence'a ilk zamanlar yaptığım yolculuklarda, onu yanımda götürmediğim için benden intikam alıyor. Hareketleri çok yapmacık, kısa boylu ve sıradan; oysa düşes çok hoş, çok zarif, <span class="ideitalik">tanrıça Athena</span>'yı andırıyor. Israrla söylüyorum, Paris'te Bontoux adlı bir avukat yok. Siméon'dan<sup class="calibre2"><a href="../Text/karimamektuplar_split_084.html#footnote-271-66" id="footnote-271-66-backlink">[66]</a></sup> araştırmasını istemiştim; o da bana göstermek için Paris'teki bütün avukatların isim ve adreslerini içeren listeyi bastırıp getirmiş; listede bu isimde biri yok. Bir daha bana bu hayvandan bahsetmeyin. Bu isimle bana takdim edilen bu sevimsiz suratlı hayvanın ismi isterse Chivarucmarbarbarmarocsacrominecpanti olsun, benim için fark etmez ama inşallah Tanrı onu karşıma hiç çıkarmaz. <span class="ideitalik">Ünlü Adamlar</span>'ın<sup class="calibre2"><a href="../Text/karimamektuplar_split_085.html#footnote-271-67" id="footnote-271-67-backlink">[67]</a></sup> dört cildini sabırsızlıkla bekliyorum; bu ilk dört cildi gönderirken, başka kaç tane daha cilt olduğunu da öğrenin. O küçük mumlar, Tanrı aşkına, o küçük mumlar! Bana göndermek istemediğin yegâne şey bu mumlar! Petrarca'yı tatilde belki de daha önce sana geri gönderirim. Baban hala sarayda mı? İnsanın yüz bin liralık geliri olunca, sabah saat beşte kalkıp, işleri takibe koşması gerekiyor değil mi? Şu an, ticaret odasının başkanı mı? Peki ya kardeşin, hangi dragon süvarisinin emrinde çalışıyor? Yavrucuğum, neden sizinkilere yemeğe gitmiyorsunuz?.. Bu hiç doğru değil! Hazreti Musa, <span class="ideitalik">anne, babanıza saygılı olun, sık sık onlarla birlikte yemek yiyin,</span> der. Bayan Plissay nasıl? Bayan de Chamousset'ye durumumla ilgili bilgi ver. Onu daima sevdim ve saygı duydum, bana asla ihanet etmemiş olduğuna bahse girerim. Buradan çıkınca Laure'u<sup class="calibre2"><a href="../Text/karimamektuplar_split_086.html#footnote-271-68" id="footnote-271-68-backlink">[68]</a></sup> göreceğimi yazmışsın, çok memnun oldum... Mesela bu, henüz tiksinti duymadığım heveslerimden biri... Böyle iki-üç tane daha hevesim var, yeri ve zamanı gelince, Markiz hanım, onları da size bildiririm. Kuzucuklarımla ilgili, bana, kelimesi kelimesine, <span class="ideitalik">çocuklar giderken seni iki yıl sonra görecekleri için mutlulardı,</span> yazmıştın. Bu onları iki yıl göremeyeceğim anlamına geliyor sanırım. Ama şimdi iyi ki bu değişti, onları görmeden ülkeden ayrılmak zorunda kalsaydım, bu benim için dayanılmaz bir acı olurdu. Deli oldum. Beni tek başıma sanki onlar yanımdaymış gibi konuşurken görseydin... Aklımı kaçırdığımı zannederdin. Rüyama girmedikleri tek bir gece yok. Yakında onlara mektup yazacağım. Düşes hakkında iyi haberler verirsen sevinirim.</p>

  <p class="normal">Bayan Rousset'nin yaptığı bu portrenin<sup class="calibre2"><a href="../Text/karimamektuplar_split_087.html#footnote-271-69" id="footnote-271-69-backlink">[69]</a></sup> eşi benzeri yok. Eğitim almadan böyle bir şey yapıldığı görülmüş şey değil... Elleri her işe yatkın, neye el atsa başarıyor... La Coste kalesinde yine ondan ellerini kullanarak bir şey yapmasını istemiştim ama yapmadı... Şimdi senin aklına edepsiz şeyler gelmiştir ama sandığın gibi değil, istediğim dünyanın en masum şeyiydi. Hatta öylesine masum ve onurlu ki, eğer isterse Meryem Ana'ya bile anlatabilirim. Öğrenmek isterseniz size de açıklayabilirim... Bu arada ona, uğraşılarıyla, hiç tahmin etmediği kadar övündüğümü ve bu portreyi hayatım boyunca saklayacağımı söyle. Birini, onun portresini yapacak kadar severken uzaklara gidilmeyeceğini söyle. Çizdiği portre çok iyi olsa da, Van Loo'nun tablosundan çalışmasa bana daha çok benzetebilirdi, bence kendi içinde beni Van Loo'nun tuvalindekinden daha çekici gören bir yan var; bunu da ona söyle... Eğer giderse, bir daha onu ömrüm boyunca göremem. Gitmezse daima hep birlikte yaşarız. Sana gelince, tombul pilicim, seni ....dan, .....dan, ....dan öpüyorum...</p>

  <p class="normal">Günlerden 22 Mart, burada geçireceğim hala on bir ayım var.</p>
</body>
</html>
