<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karımamektuplar</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_8"><br class="chapter" />
  <br class="chapter" />
  &nbsp;&nbsp;&nbsp;1779 Mart veya Nisan</h1>

  <p class="normal">İnsanın görmek istememesi mümkün mü<sup class="calibre2"><a href="../Text/karimamektuplar_split_088.html#footnote-271-70" id="footnote-271-70-backlink">[70]</a></sup> ... , bu yalnızca davam bittiğinde doğacak fırsatların hepsini yok etmeye yarayacak. Hayır, beni yeniden tutuklayarak yaptıkları bu alçaklığı asla bağışlamayacağım... Yapılan bu kötülük emsalsiz. Bir insanı, şerefini, namusunu, çocuklarını, tekrar hapishaneye dönmemi isteyenlerin doymazlığı, intikam hırsı ve para düşkünlüğü pahasına feda etmek -kurulan tuzaktan haberleri olduğu halde bunu benden gizlediler- en vahşi ırklarda bile görülmemiş bir nefretin işareti. Bir kez daha aynı tuzağa düştüğümde, öncekinden daha bedbaht oldum, kapana sıkıştım, daha çok eziyet gördüm, küstahça söylenen yalanları işittim... Bu davranışlarla insanın tüyleri ürperiyor, soğukkanlılığı kayboluyor... İnsanları böyle yola getirebileceklerini düşünenlere, fazlasıyla yanıldıklarını söyle, çünkü böyle muamele gören kişiler daha da hırçınlaşıyor. Zalim adamlar, zalim kadınlar, zorbalar, zorbaların uşakları, onların rezil kaprislerinin gerçekleşmesine yardım eden iğrenç yardakçılar... Tek amacınız intikam almak, nüfuzuyla size destek olanların, parasıyla karnınızı doyuranların açgözlülüğünden alçakça yararlanıp saygınlık kazanmak... Sizleri neye benzetiyorum biliyor musunuz? Ellerinde sopalarla kafesteki aslanı kızdırmaya giden yaramaz çocuklara. Bu çocuklar, muzipliklerine eklenen endişeli bir ifadeyle, parmaklıkların arasından aslanı sinirlendirirler. Hayvan zincirlerini bir koparsa, hepiniz birbirinizi ezerek, yakalanma korkusuyla, aceleyle tabanları yağlarsınız. İşte dostlarım içinde bulunduğunuz durum bu: bu benzetmeyle ne kadar alçak olduğunuzu anlayabilirsiniz.</p>

  <p class="normal">Oğlumun başarı haberlerini sonsuz bir memnuniyetle aldım. Onun bu başarıları, gözümdeki değerini nasıl arttırıyor anlıyor olmalısın... Başrahip ne derse desin, altı aylık bir öğrenci için bu çok iyi bir sonuç. Şövalyeyi <sup class="calibre2"><a href="../Text/karimamektuplar_split_089.html#footnote-271-71" id="footnote-271-71-backlink">[71]</a></sup> de onun kadar seviyorum. Biliyorsun onu eskiden daha çok severdim. Ama büyüğün başarılarını görmek onu benim nazarımda son derecede değerli kılıyor; söylediğin gibi, cesaretlendirmek için şövalyeye de yazacağım. Annene emekleri için teşekkür etmeni rica ederim, çocuğumuzun gösterdiği başarının sevincini onunla paylaşıyorum. Bu çocuğa daha geniş çaplı bir eğitim verilememesi ne acı... Eğer buradan çıkınca onu göremezsem, bu benim için ne büyük bir ıstırap olacak. La Jeunesse'e <sup class="calibre2"><a href="../Text/karimamektuplar_split_090.html#footnote-271-72" id="footnote-271-72-backlink">[72]</a></sup> temize çekmesi için verecek yeni bir şeyler yazamadım. Kitapsız ne yapmamı bekliyorsun? Üretmek için, insanın etrafının kitaplarla çevrili olması gerekir, aksi halde yazdıkları peri masallarından öteye geçemez; bu da benim tarzım değil. Babandan istediğim kitapla ilgili bilgi vermeni bekliyorum; bir de yüzyıldır istediğim ama hala göndermediğin mumlar var, elimdekiler bitti, sekiz gündür karanlıktayım.</p>

  <p class="normal">Öpüyorum.</p>
</body>
</html>
