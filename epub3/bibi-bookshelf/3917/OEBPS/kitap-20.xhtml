<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-20</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-11"><st c="0">“Eğer bir kez öfkelendiyseniz içinizde artık kötülük olduğundan emin olabilirsiniz. </st><st c="84">Çünkü o huyu körüklediniz, ateşini harladınız.”</st></p>
			<p xml:lang="en-GB"><span xml:lang="tr-TR"><st c="131">Epiktetos’un insanlığa kazandırmaya çalıştığı belki de en önemli prensip şudur:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="211">“Kötü sözlerin ya da davranışların hiçbiri aslında kötü değildir, onları kötü yapan sizin onları nasıl anladığınız ve yargıladığınızdır. </st><st c="349">Yani kendinizi aslında kendi düşüncenizin sinirlendirdiğinin farkına varın. </st><st c="425">Düşüncelerinizin sizi alıp sürüklemesine izin vermeyin. </st><st c="481">Tepkilerinizi yavaşlatmayı ve geciktirmeyi bir kez öğrenirseniz bu alışkanlık haline gelir ve hep öyle yaparsınız.</st></p>
			<p xml:lang="en-GB"><st c="595">Huylar ve davranışlar yaptıklarımızla desteklenir. </st><st c="647">Daha önce hiç olmayan huylar ortaya çıkar, var olanlar güç kazanır, artar. </st><st c="722">İşte filozoflar zihnin hastalıklarının başlangıcı olarak bunları görürler. </st><st c="797">Diyelim ki bir şeyi çok arzuladınız ve onun peşinden gittiniz. </st><st c="860">Eğer kontrol altına almazsanız, artık bunun dönüşü yoktur. </st><st c="919">Tam tersi bir dahaki sefer öncesinden de daha çabuk alev alacaktır. </st><st c="987">Alışkanlık tekrarlandıkça zihin de nasırlaşır ve bu zihinsel hastalık hırsa dönüşür.</st></p>
			<p xml:lang="en-GB"><span xml:lang="tr-TR"><st c="1071">Bir kez ateşlenen kişi sağlığına kavuştuğunda bile tedavisi tamamlanmamışsa artık aynı kişi değildir. </st><st c="1174">İşte zihin hastalıkları için de aynı şey geçerlidir. </st><st c="1227">Zihnin arkasında izler, iltihaplar kalır ve eğer tamamen silinmezlerse o iltihaplar uçuklara dönüşür. </st><st c="1329">Eğer öfkeye alışmak istemiyorsanız, bu huyu körüklemeyin. </st><st c="1387">Artmasına sebep olacak hiçbir şeyi yapmayın. </st><st c="1432">Önce sessiz kalın ve sinirlenmediğiniz günleri sayın. </st><st c="1486">‘Eskiden her gün sinirlenirdim. </st><st c="1518">Sonra iki günde bir oldu, sonra üç günde bir.’ Otuz gün geçtiğinde Tanrı’ya şükredin. </st><st c="1604">Bedeninize yenik düştüyseniz bunu hemen bir yenilgi olarak da kabul etmeyin.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1681">Epiktetos burada çok önemli bir noktaya değinir, kim bilir belki de bunu bir öğrencisinin sorusu üzerine söylemiştir. </st><st c="1800">Peki ya yapamazsam? </st><st c="1820">Otuz gün denersem ve hâlâ kendime hâkim olamıyorsam? </st><st c="1873">En ufak bir şeyde parlıyor, öfkeme yenik düşüyorsam? </st><st c="1926">Nihayetinde Epiktetos bunu iki bin yıl önce söylemişti. </st><st c="1982">Ortam ve koşullar bugünkünden çok daha farklıydı. </st><st c="2032">Trafik denen bir şey yoktu, nüfus daha azdı, dijital ortamda her gün on şifre hatırlamak zorunda kalmıyor ya da elimizde ufacık bir kâğıt parçası saatlerce bir bankonun önünde sıra beklemiyorduk. </st><st c="2228">Epiktetos buna şöyle cevap vermişti:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2264">“Eğer sahip olduğunuzdan daha güçlü bir karakteri oynarsanız aslında hem zayıf düşmüş hem de gerçekten güçlü olanı ihmal etmiş olursunuz.”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2403">Yine başa dönüyoruz, insan önce içe dönmeli, düşünmeli, kendini, kişiliğini güçlendirmeli ve sonra toplumun bir parçası olmaya soyunmalı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2541">“Eğer bir insan başkalarıyla iletişim halindeyse, onlarla muhabbet ediyor, eğleniyor ya da sadece tanışıyorsa ya onlar gibi olmak zorundadır ya da onları kendine benzetmelidir. </st><st c="2719">Bir kömür parçası yananların yanına konduğunda onlarla birlikte yanacaktır.</st></span><span xml:lang="tr-TR"> </span><span xml:lang="tr-TR"><st c="2794">İşte böyle bir tehlike varken insanın kiminle omuz omuza duracağı çok önemlidir. </st><st c="2876">Kirli biriyle arkadaşlık eden temiz kalamaz. </st><st c="2921">İnsanlar hakkında konuşulduğunda, hatta onlar yargılandığında ne yapacaksın? </st><st c="2998">Diyelim ki biri başkalarına hakaret ediyor, sinirleniyor, bağırıp çağırıyor. </st><st c="3075">Aramızda bir kavalcı var mıdır ki bir notaya dokunduğu anda yanındakini doğru yola getirsin? </st><st c="3168">Aranızda Sokrates’e benzeyen, konuştuğu herkesi ikna edebilen biri var mıdır? </st><st c="3246">Hayır, bir oraya bir buraya çekiştirilirsin. </st><st c="3291">O halde nasıl oluyor da bazıları senden daha güçlü görünüyor? </st><st c="3353">Çünkü onlar söylediklerine gerçekten, kalpten inanıyorlar. </st><st c="3412">Bütün o çürümüş fikirlerine gerçekten inanıyorlar. </st><st c="3463">Senin doğru düşüncelerin ise sadece dudaklarından dökülüyor ve kimseyi ikna edemiyor.”</st></span></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="3549">***</st></span></p>
			<p xml:lang="en-GB"><span xml:lang="tr-TR"></span></p>
			<p><st c="3553">“Hiç kimse irademizi elimizden alamaz. </st><st c="3593">Kimse ona hükmedemez.”</st></p>
		</div>
	<div id="charCountTotal" value="3615"></div></body>
</html>
