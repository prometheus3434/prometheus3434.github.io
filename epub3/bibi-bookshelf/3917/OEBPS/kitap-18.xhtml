<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-10"><st c="0">“ ‘Fikrim değişmez’ kadar tehlikeli bir laf olamaz. </st><st c="52">Deliler de kendi sanrılarına inanırlar ama ne kadar çok inanırlarsa tedaviye de o kadar çok ihtiyaç duyarlar.”</st></p>
			<p xml:lang="en-GB"><span xml:lang="tr-TR"><st c="162">Epiktetos her şeyden önce insan zihninin esnek olması gerektiğini söyler. </st><st c="237">Bir düşünceye ya da inanca saplanıp kalmak insanın ilerleyişini durduracaktır. </st><st c="316">Bir konuya başka açılardan bakmak, susmak, dinlemek, gözlemlemek, anlamaya çalışmak temel davranış şekilleri olmalıdır. </st><st c="436">Ayrıca daha önce de bahsettiğimiz gibi siz kendinizi ne kadar anlatırsanız anlatın karşınızdaki bunu anlayabilecek kapasitede olmayabilir. </st><st c="575">Bu durumda yapılacak bir şey yoktur, ancak bundan çıkartılacak bir ders vardır: O anlamayan, anlamaya çalışmayan kişi olmamak. </st><st c="702">Epiktetos bunu kendi yaşadığı bir diyalogla anlatır:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="754">“Epiktetos, pek çok kereler seni dinlemeye geldim ve bana hiçbir zaman bir cevap vermedin. </st><st c="846">Eğer şimdi mümkünse lütfen bana bir şey söyle.”</st></p>
			<p xml:lang="en-GB"><st c="893">“Sence konuşmak sanatı diye bir şey var mıdır? </st><st c="941">Yetenek gerektiren ve dinleyene faydası dokunan bir konuşma şekli?”</st></p>
			<p xml:lang="en-GB"><st c="1008">“Evet.”</st></p>
			<p xml:lang="en-GB"><st c="1016">“Peki ya her dinleyici fayda görür mü yoksa sadece bazıları mı? </st><st c="1081">Galiba konuşmak kadar dinlemek de bir sanattır... </st><st c="1131">Bir heykel yapmak yetenek isterse ona bakmak da yetenek ister.”</st></p>
			<p xml:lang="en-GB"><st c="1194">“Kabul ediyorum.”</st></p>
			<p xml:lang="en-GB"><st c="1212">“Ayrıca felsefe konuşması dinleyecek birinin bu konuda iyi eğitimli olması gerekir. </st><st c="1297">Öyle değil mi? </st><st c="1312">Hangi konuda beni dinledin?”</st></p>
			<p xml:lang="en-GB"><st c="1340">“İyi ve kötü hakkında.”</st></p>
			<p xml:lang="en-GB"><st c="1364">“Neyin iyisi ve kötüsü? </st><st c="1389">Bir atın mı? </st><st c="1402">Bir öküzün mü?”</st></p>
			<p xml:lang="en-GB"><st c="1417">“Hayır insanın.”</st></p>
			<p xml:lang="en-GB"><st c="1434">“Peki insan nedir, biliyor muyuz? </st><st c="1469">Doğası nedir? </st><st c="1483">Onun hakkında ne düşünürüz? </st><st c="1511">Ve kulaklarımız bu konuda ehlileşmiş midir? </st><st c="1555">Hayır. </st><st c="1562">Doğa ne anlıyor musun? </st><st c="1585">İzah etmek zorunda olduğumu söylediğimde beni hangi derecede anlıyorsun? </st><st c="1658">İzahat nedir biliyor musun? </st><st c="1686">Doğru ya da yanlış nedir biliyor musun? </st><st c="1726">Seni felsefeyle mi tanıştırmalıyım? </st><st c="1762">Seninle konuşmaktan ben ne kazanıyorum söyle. </st><st c="1808">Beni heveslendir. </st><st c="1826">Neden böyle bir arzu duyayım? </st><st c="1856">Koyun sevdiği otları gördü mü iştahlanır. </st><st c="1898">Ona taş ya da ekmek göster yerinden kıpırdamaz bile. </st><st c="1951">Dolayısıyla bizim de doğal bazı arzularımız vardır. </st><st c="2003">Mesela konuşmaya değecek insanlar. </st><st c="2038">Bizim içimizdeki ruhu canlandıracak bir dinleyici. </st><st c="2089">Ama bir taş ya da ot gibi oturursa ben neden konuşma arzusu duyacağım?”</st></p>
			<p xml:lang="en-GB"><st c="2160">“O halde bana hiçbir şey söylemeyeceksin?”</st></p>
			<p xml:lang="en-GB"><st c="2203">“Sana sadece şunu söyleyebilirim: Kim olduğunu bilmeyen, ne için doğduğunu bilmeyen, bu dünyanın nasıl bir yer olduğunu anlamayan, o yüzden de ne işe yaradığını bilmeyen, iyiyle kötüyü birbirinden ayıramayan, güzellikle çirkinliği ayırt edemeyen... </st><st c="2453">Doğruyla yanlışı bilemeyen hiçbir zaman arzularını, içgüdülerini ve tiksindiği şeyleri şekillendirirken mantığını kullanmayacaktır; aslında hiçbir şey bilmezken tek kelimeyle kör ve sağır dolaşacaktır. </st><st c="2655">Ama bu şaşırtıcı bir şey mi? </st><st c="2684">İnsanlık başladığından beri zaten bütün hataların sebebi bu cehalet değil midir?</st></p>
			<p xml:lang="en-GB"><st c="2764">Sana bütün söyleyeceğim bu ki bu bile fazla. </st><st c="2810">Neden? </st><st c="2817">Çünkü sen benim ruhumu canlandırmadın. </st><st c="2856">Ben sende diğer atların ruhunu canlandıran cinsten ne görebilirim? </st><st c="2923">Bedenin mi? </st><st c="2935">Kötü davrandığın bedenin. </st><st c="2961">Kıyafetin mi? </st><st c="2975">Bu şık kıyafet. </st><st c="2991">Davranışın mı, bakışların mı? </st><st c="3021">Hiçbiri. </st><st c="3030">Bir filozofu duymak istediğinde ona sen bana hiçbir şey demiyorsun deme, sadece bir şey duymaya değer olduğunu göster ve o zaman onu nasıl harekete geçireceğini gör.</st></p>
			<p xml:lang="en-GB"><span xml:lang="tr-TR"><st c="3195">Bir insan felsefenin peşine düşecekse yapması gereken ilk şey fikirlerini bir kenara bırakmaktır. </st><st c="3294">Çünkü zaten her şeyi bilen bir adamın bir şey öğrenmesi imkânsızdır.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3363">Epiktetos’un ders niteliğindeki bu kısa diyaloğu aslında bugün de bize hayatın her alanında, dostluklarda, işimizde, özel hayatımızda, ilişkilerimizde kılavuzluk edebilir. </st><st c="3536">Bazı insanlar ne kadar anlatırsak anlayalım “gerçekten” duymayacaktır. </st><st c="3607">Ancak kendimizi kandırmayalım, biz de belki başkalarına kulaklarımızı inatla kapatacağızdır. </st><st c="3700">Şöyle der Epiktetos:</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="3720">“Artık şu atasözünün anlamını biliyorum: ‘Bir aptalı ne bükebilirsin ne kırabilirsin.’ Neyse ki böylesine ‘akıllı’ bir aptal arkadaşım yok.”</st></p>
		</div>
	<div id="charCountTotal" value="3861"></div></body>
</html>
