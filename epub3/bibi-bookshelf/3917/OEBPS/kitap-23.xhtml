<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-23</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-13"><st c="0">“Olimpiyatlarda şampiyon olsan bile önce durumu ve sonuçlarını gözden geçir. </st><st c="78">Ancak sonra elini mükâfata uzat.”</st></p>
			<p xml:lang="en-GB"><span xml:lang="tr-TR"><st c="111">Nasıl ki kaybetmiş olmak her zaman kaybetmek anlamına gelmez, kazanmak da her zaman kazanmış olmak demek değildir. </st><st c="227">Epiktetos’a göre insan durmaksızın içinde bulunduğu durumu ve koşulları değerlendirmelidir; asla rehavete kapılmamalıdır. </st><st c="349">Ne oldum demeli ne de pes etmelidir. </st><st c="386">O sporu mükemmel bir metafor olarak kullanır ve hayat dersi verir.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="452">“Kurallara göre yaşamalı, doğru yiyip içmeli, kötü şeylerden uzak durmalı, her daim egzersiz yapmalı, suyunu ya da şarabını soğuk içmemelisin. </st><st c="596">Aslında kendini tamamen hekimine teslim etmelisin.</st></p>
			<p xml:lang="en-GB"><st c="646">Sonra yarış saati geldiğinde kim bilir belki de bileğini burkacaksın, kolun çıkacak, toz yutacaksın ve belki de kaybedeceksin.</st></p>
			<p xml:lang="en-GB"><st c="773">Sonuçlarına bak ve hâlâ istiyorsan o zaman bir sporcu gibi yaşa. </st><st c="839">Eğer öyle değilse çocuklar gibi bir o oyuna bir bu oyunu saldıran biri olacaksın. </st><st c="921">Sonra o kadar çok her şeyden biraz olacaksın ki hiçbirini tam olmayacaksın. </st><st c="997">Bir maymun gibi gördüğünü tekrar edeceksin ve bu da kimseyi etkilemeyecek. </st><st c="1072">Çünkü hiçbir zaman yaptığın şeye her yönünden bakıp gerçekten düşünerek yapmayacaksın. </st><st c="1159">Seçimini düşünmeden yaptığın için bir müddet sonra tutkunun ateşi de sönmüş olacak.</st></p>
			<p xml:lang="en-GB"><st c="1242">Dostum önce ne yapmak istediğini düşün ve sonra da kendi doğanın neyi yapabileceğini. </st><st c="1329">Güreşmek mi istiyorsun, omuzlarına bak. </st><st c="1369">Her insan aynı yaratılmamıştır. </st><st c="1401">Böyle yiyip içmeye, öfkeye kapılmaya devam ederken bir filozof olabilir misin? </st><st c="1480">Hayır, seyretmelisin, çalışmalısın, bazı arzularını bastırmalısın, arkadaşlarından vazgeçmelisin, seni sevenler tarafından sevilmemeye, tanıştıkların tarafından alay edilmeye hazır olmalısın.</st></p>
			<p xml:lang="en-GB"><span xml:lang="tr-TR"><st c="1671">Bütün bunları dikkatle değerlendir ve eğer hâlâ istiyorsan elini uzat.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1743">Ama eğer üzerinde yeteri kadar düşündüysen, zihninin süzgecinden geçirdiysen, yolunu seçtiysen ve bu hayatta nasıl biri olmak istediğinden emin olduysan bile bu sefer de sonuçlarıyla ilgili çok büyük beklentilere kapılmamalısın.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1972">“Yine unuttun mu? </st><st c="1991">İyi bir adam nasıl göründüğünü önemsemez, o iyi biri olmak için yaşar. </st><st c="2062">‘Peki bunun hiçbir ödülü yok mu?’ diye soruyorsun. </st><st c="2113">Ödül? </st><st c="2119">Bir insanın iyi olanı yapabilmesinden daha büyük bir ödül var mıdır? </st><st c="2188">İnsanı iyi ve mutlu edecek olan kazandığı bir oyundan sonra başına kondurulacak taç mıdır?</st></p>
			<p xml:lang="en-GB"><span xml:lang="tr-TR"><st c="2278">Fedakârlığının karşılığında ödülün özgürlük, sükûnet ve arzunun olmadığı bir huzur olacak.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2370">Epiktetos’un felsefesinde sürekli ulaşılmak istenen mertebe zaten tamamen arzudan arınmaktır. </st><st c="2465">Hiçbir şey istemeyen insan özgürdür, huzurludur. </st><st c="2514">Amaç arzuladığın şeye kavuşmak değil, hiçbir şey arzulamamak olmalıdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2585">“Kendine sevdiğin kişinin ölümlü olduğunu, sevdiğin şeylerin sana ait olmadığını, sana birer hediye olarak verildiklerini, sonsuza kadar senin olmayacaklarını hatırlat. </st><st c="2755">Üzüm ya da incir bile sadece mevsiminde toplanır.</st></p>
			<p xml:lang="en-GB"><st c="2804">Bir yaprağın kuruyup düşmesi kötüye alamet değildir. </st><st c="2858">Yeşil bir incir elbette kuruyacaktır. </st><st c="2896">Vakti geçen üzümlerden kurumuş üzüm yapılacaktır. </st><st c="2946">Bütün bunlar sadece bir halden başka bir hale geçmek demektir. </st><st c="3009">Yıkım değil, sadece dünyanın düzenidir. </st><st c="3049">Ölüm dediğin ‘şimdi’ var olandan ‘şimdi’ var olmayana değişimdir, var olmaktan var olmamaya değil.</st></p>
			<p xml:lang="en-GB"><span xml:lang="tr-TR"><st c="3147">Var olmaya devam edeceksin, ama başka bir halde. </st><st c="3197">Dünyanın sana nasıl ihtiyacı varsa öyle. </st><st c="3238">Zira sen seçtiğin bir zamanda da doğmadın zaten, dünyanın sana ihtiyacı olduğu bir zamanda doğdun.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3337">Nasıl ki beden sırf beyne hizmet etmek için var olan bir uzuvdur, aslında insan da yerküreye, varoluşa, dünyanın devrine hizmet eden bir varlıktır. </st><st c="3486">Hepsi bu. </st><st c="3496">Geleceği saati de gideceği saati de bilmez. </st><st c="3540">Önemli olan burada bulunduğu zamanlarda Tanrı’nın kendisine lütfettiğini en iyi şekilde değerlendirmek ve üzerine düşeni yapmaktır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3671">***</st></span></p>
			<p xml:lang="en-GB"><span xml:lang="tr-TR"></span></p>
			<p><st c="3675">“Ölüm fikrini her zaman aklında bulundur. </st><st c="3718">O zaman asla kötü bir şey yapmaz, niyet dahi etmezsin.”</st></p>
		</div>
	<div id="charCountTotal" value="3773"></div></body>
</html>
