<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-10</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-5"><st c="0">“Sen cansız bir bedeni yüklenmiş zavallı bir ruhtan başka bir şey değilsin.”</st></p>
			<p xml:lang="en-GB"><span xml:lang="tr-TR"><st c="77">Epiktetos Tanrı’dan bir parça taşıyan insanın da değerli bir varlık olduğunu düşünüyordu. </st><st c="168">Ancak değeri doğaya ne kadar yakın olursa o kadar artacaktı. </st><st c="229">Kendini ne kadar maddeden uzaklaştırırsa o kadar kıymetli olacaktı.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="296">“Kendi değerinin ne olduğunu, kendine ne değer biçeceğini yine kendin bilirsin. </st><st c="377">Çünkü insanlar kendi değerlerini kendilerine göre biçerler. </st><st c="437">İşte Florus bu yüzden Nero’nun oyunlarında yer almazdı. </st><st c="493">Agrippinus ‘Neden oyunlarda yer almıyorsun?’ diye sorduğunda ‘Çünkü bu soruyu kayda değer bile bulmuyorum’ diye cevap vermişti. </st><st c="621">Çünkü bu soruyu düşünen ve bunların değerini düşünmeye başlayan biri ne tür bir adam olduğunu unutmaya da yakındır.</st></span><span xml:lang="tr-TR"></span></p>
			<p xml:lang="en-GB"><st c="736">Bedenlerimiz hayvanlarınkinden farksız, ama bizim bir zihnimiz var ve düşünebiliyoruz. </st><st c="824">Bu iki özelliğimiz, yani bedenimiz ve zihnimiz daha doğumda bir araya geliyor. </st><st c="903">Kimisi bu mutsuz arkadaşlığa katlanamaz, ölmeyi tercih eder, ama kimisi bu eşsiz arkadaşlığın değeriyle yücelir. </st><st c="1016">Doğduğu günden itibaren her insan kendi yaradılışı hangisine müsaitse durumu öyle değerlendirir.</st></p>
			<p xml:lang="en-GB"><span xml:lang="tr-TR"><st c="1112">Sadakat, tevazu ve mantığın gerektirdiklerini yerine getiren çok az sayıdaki insan hiçbir zaman kendilerini görmezden gelmezler.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1242">Mantık Epiktetos’un konuşmalarında çok sık geçen bir kavramdır. </st><st c="1307">Mantık çerçevesinde yaşayan insanların hayatlarında fazla bir dirençle karşılaşmayacaklarına inanır. </st><st c="1408">İnsanların ne kadar çok kendileriyle ilgili değiştirebilecekleri şeylerin farkına varırlarsa o kadar kendilerini bulacaklarını ve kendilerini geliştirebileceklerini söyler. </st><st c="1581">Bunu yapamayanlar?</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="1599">“ ‘Peki ben neyim?’ diye kendine soranlar... </st><st c="1645">Zavallı bedenlerinin içinde zavallı insan evlatları. </st><st c="1698">Onlar gerçekten de zavallılar! </st><st c="1729">Aslında ellerinde o bedenden çok daha fazlası var. </st><st c="1780">Ya bedene ya da zihne tutunmayı tercih edip diğerini görmezden gelirler. </st><st c="1853">Bunu neden yaparlar?”</st></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1874">Epiktetos’un bedenden ziyade ruha ve zihne yatırım yapıyor olması elbette şaşırtıcı değildir. </st><st c="1969">Hatta Platon’un bedeni bir hapishaneye benzetmesini de konuşmalarında hatırlar, hatırlatır. </st><st c="2061">Bazı söylemleri son derece günceldir. </st><st c="2099">“Sen saçından ve bedeninden ibaret değilsin. </st><st c="2144">Senin kim olduğunu belirleyen seçimlerindir ve seçimlerin güzelse sen de güzelsindir” der. </st><st c="2235">Hayat tıpkı zar oynamak gibidir. </st><st c="2268">Bahtınıza ne çıkarsa. </st><st c="2290">Ancak önemli olan zarlar dağıldıktan sonra bahtınıza çıkanla ne yapacağınızdır.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2369">“Bedene sadece ihtiyacı olanını verin ve bunun dışındaki her lüksü reddedin.</st></p>
			<p xml:lang="en-GB"><st c="2446">İnsan bedeni, yemek, içmek ve diğerleri gibi bedensel faaliyetlerine çok fazla zaman harcamamalı. </st><st c="2545">Bunlar ikincil, anlamaya çalışmak birincil planda olmalıdır.</st></p>
			<p xml:lang="en-GB"><span xml:lang="tr-TR"><st c="2605">Yemek yerken aynı anda iki misafire hizmet ettiğinizi düşünün. </st><st c="2669">Beden ve ruh. </st><st c="2683">Bedene verdiğinizi muhakkak kaybedeceksiniz, ama ruha verdiğiniz daima orada kalacak.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="2769">Zihin düşünerek geliştirilmesi gereken bir şeydir. </st><st c="2821">Ve işte felsefe de bu noktada devreye girer.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2865">“Felsefenin başlangıcı insanın kendi zihnini bilmesidir. </st><st c="2923">İnsan aklının en zayıf olduğunu hissettiği anlarda ona büyük sorular sormak da istemez. </st><st c="3011">Tek bir lokma yiyemeyecek adamın önüne koca tabak konulmaz. </st><st c="3071">Yediğini ya kusacak ya da hasta olacaktır. </st><st c="3114">Halbuki yapması gereken kendi kapasitesini düşünmeyi bırakmaktır.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="3179">Bir adamın bir ilkeyi benimsemesi kolay bir şey değildir, bunu bilmen gerekir. </st><st c="3259">Bir adamın bir ilkeyi benimsemesi için ona her gün sahip çıkması, sahip çıkıldığını duyması ve hayatında bire bir kullanması gerekir.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3393">Epiktetos bunu en azından kendisi uygulamıştır. </st><st c="3442">Yine tasavvufta olduğu gibi ya göründüğün gibi ol ya da olduğun gibi görün felsefesinden yola çıkarak kendisi giyim kuşamına, bedensel herhangi bir hazza önem vermemiş, yaşamı boyunca düşünce gücünü geliştirmeye uğraşmıştır. </st><st c="3667">Bugüne kadar ulaşan felsefesi şüphesiz bu uğraşın sonucudur. </st><st c="3728">Epiktetos insanı değerli bulur, ancak kendi değerini çok abartmaması gerektiğini de onu devasa evrenle karşılaştırarak yapar.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3853">“Evrenle karşılaştırıldığında nasıl bir şey olduğunun farkında mısın? </st><st c="3924">Ne bedenin ne de zihninle ne Tanrı mertebesindesin ne de ondan aşağıdasın. </st><st c="3999">Zira zihnin büyüklüğü madden değil manen ölçülür. </st><st c="4049">Verdiğin kararlarla.”</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4070">***</st></span></p>
			<p xml:lang="en-GB"><span xml:lang="tr-TR"></span></p>
			<p><st c="4074">“Tek bir lokma yiyemeyecek adamın önüne koca tabak konulmaz.”</st></p>
			<p xml:lang="en-GB"><span xml:lang="tr-TR"></span></p>
		</div>
	<div id="charCountTotal" value="4136"></div></body>
</html>
