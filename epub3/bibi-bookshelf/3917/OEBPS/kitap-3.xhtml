<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-3</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1"><st c="0">Epiktetos Kimdir?</st></p>
			<p xml:lang="en-GB"><span xml:lang="tr-TR"><st c="18">Epiktetos MS 55 yılı civarı bugün Pamukkale olarak bilinen Roma İmparatorluğu’nun bir şehri Hierapolis’te doğdu. </st><st c="132">Gençlik yıllarını Roma’da Epapheoditus’un kölesi olarak geçirdi. </st><st c="197">Zaten onun evine köle olarak doğmuştu ve bir söylentiye göre sahibi onu bilerek topal bırakmıştı. </st><st c="295">Epapheoditus Roma İmparatoru Neron’un bakanıydı ve bu yüzden Epiktetos sarayda etrafında pek çok entelektüel ile birlikte büyüdü. </st><st c="425">Köleyken bile zamanın en önemli stoacı düşünürlerinden biri olan Gaius Musonius Rufus’un öğrencisiydi ve derslerine hiç aksatmadan katılıyordu. </st><st c="569">Hatta en hevesli ve çalışkan öğrenci olarak da biliniyordu. </st><st c="629">Ancak Neron daha sonra Rufus’u etik öğretilerinden dolayı imparatorluktan kovmuştu.</st></span></p>
			<p xml:lang="en-GB"><span xml:lang="tr-TR"><st c="712">Neron’dan sonraki imparator Domityan, Epiktetos’un sahibini idam edince o da özgür kaldı ve Roma’da felsefe dersleri vermeye başladı. </st><st c="847">Ancak MS 93 yılı civarı bütün filozoflar Roma’da yaşamaktan men edildiğinde Epiktetos da Yunanistan’ın kuzeybatısındaki, bugün Bulgaristan’da bulunan Nikopol’e göç etmek zorunda kaldı. </st><st c="1032">Orada kendi felsefe okulunu kurarak, kısa zamanda bütün üst sınıf Romalıların geldiği başarılı bir eğitim başlattı. </st><st c="1148">Buradaki en önemli öğrencilerinden biri Arrianus idi ve Epiktetos’un tüm söylevlerini sonra Kılavuz ve Söylevler başlıkları altında kitaplaştırdı.</st></span></p>
			<p xml:lang="en-GB"><span xml:lang="tr-TR"><st c="1294">Epiktetos basit bir hayat yaşıyordu. </st><st c="1332">Söylenene göre çok iyi bir hatip ve alçakgönüllü bir insandı. </st><st c="1394">Öyle bilgeydi ki yine bir söylentiye göre Platon’un kendi zamanında olduğundan daha popülerdi. </st><st c="1489">Hiçbir zaman evlenmedi ve çocuk sahibi olmadı. </st><st c="1536">Ancak yaşlılığında bir arkadaşının çocuğunu ölüme terk etmemek için evlatlık edinerek kendi evladı gibi baktı.</st></span></p>
			<p xml:lang="en-GB"><span xml:lang="tr-TR"><st c="1646">Epiktetos MS 135 yılında Nikopol’de öldü.</st></span><span xml:lang="tr-TR"></span></p>
			<p xml:lang="en-GB"></p>
			<p xml:lang="en-GB"><st c="1688">Nedir insanlığın aradığı? </st><st c="1715">Nihai nokta nedir? </st><st c="1734">Para, sağlık, sevmek, sevilmek... </st><st c="1768">Bütün bunları istemesinin tek bir sebebi yok mu? </st><st c="1817">Aslında mutluluğa ve huzura erişmeye çalışmıyor mu? </st><st c="1869">Peki mutluluk bir şeylere sahip olmakla mı gelir, yoksa sahip olacak hiçbir şey istememekle mi? </st><st c="1965">Belki de doğduğumuz günden itibaren bize bu öğretilmelidir. </st><st c="2025">Bir şeylere sahip olma isteğinden arınmak. </st><st c="2068">Bu keşke o kadar kolay olsa.</st></p>
			<p xml:lang="en-GB"><st c="2096">Şimdi kendinizi üzerinizde kıyafetleriniz, ayağınızda ayakkabılarınız, elinizde çantanız, cebinizde cüzdanınız, yağmurlu bir havaysa şemsiyeniz, belki tek elinizde arabanızın anahtarı ile hayal edin.</st></p>
			<p xml:lang="en-GB"><st c="2296">Ve şimdi de bunları tek tek bıraktığınızı düşünün. </st><st c="2348">Anahtarı yakındaki bir masanın üzerine bırakın. </st><st c="2396">Bırakın bırakın. </st><st c="2413">Şemsiyenizi koyun. </st><st c="2432">Cüzdanınızı cebinizden çıkartın ya da çantanızdan ve bir köşeye atın. </st><st c="2502">Hâlâ orada mı diye dönüp bakmayın bile. </st><st c="2542">İlk kurtulmanız gereken endişe bu. </st><st c="2577">Sonra ceketinizi çıkartın, kıyafetleriniz, ayakkabılarınız. </st><st c="2637">Kat kat soyunun; düşünün ki görünmeyen bir el hepsini aldı ve yok oldu. </st><st c="2709">Artık bir siz varsınız. </st><st c="2733">Bir de düşünceleriniz.</st></p>
			<p xml:lang="en-GB"><st c="2755">İşte Epiktetos’un az çok yapmaya çalıştığı şey budur. </st><st c="2810">Sizi sahip olduğunuz her şeyden arındırmak. </st><st c="2854">Sadece madden değil manen de. </st><st c="2884">Kendisi de öyle yapmıştır. </st><st c="2911">Hiçbir eşyaya sahip olmadan küçücük bir kulübede yaşamıştır. </st><st c="2972">Tamam hemen evinizi terk edin, bir kulübeye taşının demiyoruz, ama şuradan başlayabilirsiniz: Evinize dönün bakın ve elinizde var olanla mutlu olun. </st><st c="3121">Neden daha fazlasını istediğinizi düşünün.</st></p>
			<p xml:lang="en-GB"><st c="3163">Ego mu? </st><st c="3172">Epiktetos’a göre öyle. </st><st c="3195">Benlik duygusu. </st><st c="3211">Benim neyim eksik hissi. </st><st c="3236">Sizin hiçbir şeyiniz eksik değil ama fazla da değil. </st><st c="3289">Daha fazlasına sahip olduğunuzda daha mutlu olacağınızı düşünüyor olabilirsiniz ama şunu bilin ki dünyada bir yerlerde kendini bütün isteklerinden arındırmış biri sizden daha mutlu.</st></p>
			<p xml:lang="en-GB"><st c="3470">Bu birdenbire olamayacak, belki de düşüncelerinizi hemen toparlayamayacaksınız. </st><st c="3551">Kendinizi bir şey arzulamamak için çok zorlamanız gerekecek. </st><st c="3612">Sık sık pes etmek isteyeceksiniz. </st><st c="3646">Olacak şey değil, neden istemeyeyim canım diyeceksiniz.</st></p>
			<p xml:lang="en-GB"><st c="3701">İşte elinizde tuttuğunuz bu kitap size yol gösterecek. </st><st c="3757">Her vazgeçme anında açıp okuduğunuzda, üstelik hangi sayfası denk gelirse gelsin, size ilham verdiğini, içinizi ferahlattığını göreceksiniz.</st></p>
			<p xml:lang="en-GB"><st c="3897">Bundan 2000 yıl önce yazılmış olmasına rağmen ne kadar güncel olduğuna şaşıracaksınız. </st><st c="3985">İnsanlığın dertlerinin hep aynı olması belki içinize su serpecek. </st><st c="4051">Sadece bugün değil, tarihin başından beri yalnız olmadığınızı hissedeceksiniz. </st><st c="4130">Kısacası deli olmadığınızı, problemli olmadığınızı; hayat denen bu gailenin insanı aslında gerçekten zorladığını fark edeceksiniz.</st></p>
			<p xml:lang="en-GB"><st c="4260"> Nasıl olacak bu iş dediğinizi duyar gibiyiz. </st><st c="4306">Olur mu canım öyle şey? </st><st c="4330">Karnımızı nasıl doyuracağız, çoluğumuza çocuğumuza nasıl bakacağız? </st><st c="4398">Haklı sorular bunlar. </st><st c="4420">Haklı karşı çıkmalar. </st><st c="4442">Ama işte Epiktetos buna da cevap veriyor, eğer bir filozof gibi yaşamak istiyorsan önce bildiklerini unutmalısın. </st><st c="4556">Her şeyi bildiğini iddia eden biri yeni bir şey öğrenemez. </st><st c="4615">Her şeyi olduğu gibi önyargılarınızı da bırakmalısınız bir kenara devam etmeden önce.</st></p>
			<p xml:lang="en-GB"><st c="4700">Ve belki bu sayfaları bitirdiğinizde biraz olsun özgürlüğün kapısını aralamış olabilirsiniz. </st><st c="4794">Epiktetos ve stoacılar için en önemli olgu özgürlüktür. </st><st c="4850">Özgür olmanın tek yolu ise kendini maddi ve manevi her şeyden arındırabilmektir.</st></p>
			<p xml:lang="en-GB"><st c="4930">Elbette şunu da unutmamalı ki; bu yol uzun. </st><st c="4975">Bu kitap sadece bir başlangıç. </st><st c="5006">Zihne ekilen bir tohum. </st><st c="5030">Ayrıca burada yazanları zaten biliyorsunuz, kalbinizin derinliklerinde hissediyorsunuz, ancak adını koyamıyorsunuz, cümlelere dökemiyorsunuz. </st><st c="5172">Ama artık yanınızda bir kılavuz var. </st><st c="5209">Düşünceleriniz ve kalbiniz birbirine dolandığında açıp bakabileceğiniz bir kılavuz.</st></p>
			<p xml:lang="en-GB"><span xml:lang="tr-TR"><st c="5292">Size bu yolda başarılar diliyoruz ve aradığınızı huzuru bulmanızı gönülden diliyoruz.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="5378">Aslı Perker</st></p>
		</div>
	<div id="charCountTotal" value="5390"></div></body>
</html>
