<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-21</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-12"><st c="0">“Çiftçiler toprakla, doktorlar bedenle, bilge adam ise akılla ilgilenir.”</st></p>
			<p xml:lang="en-GB"><span xml:lang="tr-TR"><st c="74">Epiktetos her insanın içindeki filozofa konuşmaktadır. </st><st c="130">İnsanlar arasında ayrımcılık yapmaz. </st><st c="167">Kendisi de bir köleyken özgürleştirilmiş bir birey olarak kendisini kimseden daha üstün bir yere koymaz. </st><st c="272">Tıpkı başkasını da kendisinden daha üstün bir yere koymadığı gibi. </st><st c="339">Bu dersleri de o yüzden vermiştir zaten. </st><st c="380">İnsanların içindeki bilgeyi çıkartmak için. </st><st c="424">Kendisini gerçekten dinlemediğini, onun içindeki anlatma cevherini uyandırmadığını söylediği adama anlattıklarında bile bir ders vardır aslında. </st><st c="569">Gönlünle dinle, gerçekten merak et, gözünü aç ve öğren der. </st><st c="629">Öğren ki sen de içindeki o derin kişiliği ortaya çıkartabilesin. </st><st c="694">Zaten onun bütün bu öğretilerini okurken insanın kendisini ben de böyle düşünüyorum derken bulması olasıdır ki bu da Epiktetos’un ne kadar haklı olduğunu gösterir; yani hepimizin içinde birer filozof vardır. </st><st c="902">Yeter ki düşünmeyi bilelim, buna zaman ayıralım ve en önemlisi sağduyulu olalım.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="982">“Sağduyu nedir? </st><st c="999">Herkesin kulağı müzik notalarını ayrıştıramaz. </st><st c="1046">Bu eğitim gerektirir. </st><st c="1068">Ama sesleri anlayabilir. </st><st c="1093">Dolayısıyla her insanın da tüm insanlığa açık doğal ilkeleri yanlış olmadan anlama kapasitesi vardır. </st><st c="1195">İşte aklın bu haline sağduyu denir.</st></p>
			<p xml:lang="en-GB"><span xml:lang="tr-TR"><st c="1230">Ah beni sadece bir heykel gibi öylece dururken gördün, hepsi bu. </st><st c="1296">Ama insan birinin aklındakini öğrendiği ve kendisininkini de ona gösterdiği zaman onunla gerçekten tanışmış olur. </st><st c="1410">Benim aklımdakileri öğren. </st><st c="1437">Kendininkileri bana göster. </st><st c="1465">Sonra gidip benimle tanıştığını söyleyebilirsin. </st><st c="1514">Birbirimizi sınayalım. </st><st c="1537">Eğer yanlış bir ilkem varsa ondan kurtulmamı sağla. </st><st c="1589">Eğer senin yanlış bir ilken varsa söyle, yardım edeyim. </st><st c="1645">İşte bu bir filozofla tanışmak demektir. </st><st c="1686">Öyle değil mi diyorsun? </st><st c="1710">Bu sadece ayaküstü bir ziyaret mi? </st><st c="1745">Bu arada gidip bir Epiktetos’u da görelim, bakalım bize diyecek nesi var mı dedin? </st><st c="1828">Sonra da buradan giderken şikâyet edersin. </st><st c="1871">‘Epiktetos dedikleri gibi bir şey değilmiş, kırsalda yaşayan önemsiz bir adam!’ Zaten başka ne görmeye gelmiştin ki?”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="1988">Epiktetos’un son sorusunun tam manasını kavramak önemli. </st><st c="2046">Zaten buraya ne görmeye gelmiştin ki? </st><st c="2084">Yani aslında hepimiz az çok görmeyi beklediğimizi görürüz. </st><st c="2143">Oysa bütün önyargılarımızdan arındığımızda gerçekten kıymetli olanı, önümüzde olanı görebiliriz.</st></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><st c="2239">“Önce kim olduğunu unut. </st><st c="2265">Kendi içinde bilgeliği ara. </st><st c="2293">Önce tohum toprağa ekilmeli. </st><st c="2322">Orada saklanmalı, yavaşça büyümeli. </st><st c="2358">Olgunlaşmalı. </st><st c="2372">Beklemeli. </st><st c="2383">Çünkü eğer mevsiminden önce gelişirse don olur, bütün emekler yok olur.</st></p>
			<p xml:lang="en-GB"><st c="2454">Bu hayatta zihnen ilerliyor olsan bile aptal görün, her şeyi anlıyormuşsun gibi davranma. </st><st c="2545">Bir şeyleri biliyor olmaktan dolayı gururlanma. </st><st c="2593">Biri seni övecek olursa bile sen kendinden şüphe et.</st></p>
			<p xml:lang="en-GB"><st c="2645">Öncelikle bu yaşadığın hayatı bir kenara bırak. </st><st c="2694">O tamamen kendini unutanlar gibi de olma, yaşadıklarını hiç yaşamamışsın gibi davranma. </st><st c="2782">Hayır, güreşçilerin ne yaptığını düşün. </st><st c="2822">Biri düştü mü? </st><st c="2837">Kalk derler, kuvvetin sana geri gelene kadar güreş. </st><st c="2889">İnsan ruhundan daha uysal bir şey yoktur. </st><st c="2931">İstemesi yeterlidir, her şey olur. </st><st c="2966">Ruh doğru yoldadır, sadece dikkatli davranmalıdır, yoksa her şeyi kaybeder. </st><st c="3042">Çünkü yıkım da yenilenmek de içten gelir.</st></p>
			<p xml:lang="en-GB"><st c="3083">İster kendi başına ol, ister başkalarının yanında; kendine bir karakter çiz. </st><st c="3161">Sessizlik genel kuralın olsun; ya da sadece gerekli olanı birkaç kelimeyle söyle. </st><st c="3243">Her şeyden de öte başkaları hakkında konuşmaktan kaçın. </st><st c="3299">Ne öv, ne yer, ne de başkalarıyla karşılaştır.</st></p>
			<p xml:lang="en-GB"><st c="3345">Eğer becerebilirsen sohbeti yönlendir. </st><st c="3385">Ama eğer kendini yabancılar ve bilmediğin konular arasında bulursan sessiz kal.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="3464">Bilgisizlerden kaçın. </st><st c="3487">Ancak onlarla birlikte olman gerekiyorsa da bir an bile dalma, yoksa sen de onların olduğu çukura düşersin. </st><st c="3595">Zira insan kendisi ne kadar temiz olursa olsun etrafındakiler de öyle olmadığı sürece olacaklardan kaçamayacaktır.”</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="3710">***</st></span></p>
			<p xml:lang="en-GB"><span xml:lang="tr-TR"></span></p>
			<p><st c="3714">“Nereye gittiğini bilen insana</st></p>
			<p><st c="3745">dünya yol verir.”</st></p>
		</div>
	<div id="charCountTotal" value="3763"></div></body>
</html>
