<html xmlns="http://www.w3.org/1999/xhtml">
<head>
  <title>03-04.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-04.html" xml:lang="tr-TR">
    <div class="Basic-Text-Frame">
      <p class="x1--Ba-l-k" id="toc_marker-21">EFENDİMİZ’İN NAMAZ GÜNLÜĞÜ</p>

      <p class="a--Paragraf-5">Namaz sadece insanların değil, melekler dâhil canlı-cansız bü tün vaRlıkların ibadetidir. Durum böyle olmakla beraber, sadece insan namazın bütün rükünlerini tam olarak yerine geti rebilmektedir. Diğer varlıklar, namazın bir veya birkaç rüknü ile mükelleftirler. Meselâ, meleklerden bir kısmının kıyamda oldukları, bir kısmının da rükûda oldukları rivayet edilmektedir. Bu durum, sadece insanın iradeli bir şekilde Allah’a tam bir kulluk sergileyebileceğini ve belki de bu nedenle insanın diğer varlıklardan üstün olduğunu göstermektedir.</p>

      <p class="a--Paragraf-5">Namaz, dinin direğidir. O olmadan diğer ibadetlerin bir kıymeti olmayacaktır. Namazsız bir adam, direksiz, sütunsuz bir binaya benzer ve onun yıkılıp gitmesi an meselesidir.</p>

      <p class="a--Paragraf-5">Namaz, imandan sonra gelen en büyük hakikattir. Allah, pek çok yerde, imandan hemen sonra namazdan bahseder. Müminleri tarif ederken hep, “iman eden ve salih amel işleyen” kelimelerini sarf eder. Salih amelin başı ise, namazdır. Pek çok yerde de, imandan sonra direkt namazı dile getirir. Allah daha Bakara suresinin başında müminleri ‘gayba iman edenler ve namazı dosdoğru kılanlar’ şeklinde tarif eder.</p>

      <p class="a--Paragraf-5">Namaz, müminin miracıdır. Derinlemesine bir aşk u şevk içinde Allah’ın huzurunda bulunmanın şuurunda olmaktan, onu Efendimiz’in <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> arkasındaki cemaat içinde kıldığını hissetmeye; doğrudan doğruya kendisini meleklerin safları arasında görmekten, Arş’ın örtüsüne alnını koyuyor gibi onu eda etmeye varıncaya kadar geniş bir yelpazede namazı duyma şekilleri vardır. İnsanın buna muvaffak olmasının şart-ı evveli, namazı tıpkı bir Miraç veya Miraç’ın gölgesidir. Zira o, sadece yatıp kalkmaktan ibaret bir hareketler topluluğu değildir.</p>

      <p class="a--Paragraf-5">Namaz kılmak, bir tesbih, bir tazim ve bir şükürdür. Namaza duran kimse, kendi kusurunu, günahını, küçüklüğünü; Allah’ın kusurdan, aczden uzak olduğunu ve büyüklüğünü hatırlayarak ‘sübhanallah’ ve ‘Allahuekber’ der. Allah’ın sonsuz nimetine kar şı sonsuz şükür gerekir. Fakat bu şükür mümkün değildir. Ancak, insan niyetiyle ve niyetini mümkün olduğunca amele dökerek bu şükrü yerine getirebilir. Bu da, sağlam bir kulluk ve devamlı ibadetle olur. Kulluğun ve ibadetlerin özü ise namazdır. Namazda ‘elhamdülillah’ kelimesi bu şükrün dil ile ifadesidir.</p>

      <p class="a--Paragraf-5">Namaz kılmak, hem çok kolay hem de çok kârlı bir ticarettir. Beş vakit namaz, günün yirmi dört saatin sadece bir saatini alır, fakat ebedi bir cennet hayatını insana müjdeler.</p>

      <p class="a--Paragraf-5">Namaz, günde beş defa Allah’a hesap vermenin adıdır. Bize çok değerli bir sermaye verilmiştir. Bu sermaye ömürdür. Ömrün de kendine göre bir hesabı vardır. Mümin, her an yaşadığı hayatın hesabını verme şuuruyla yaşamalıdır. Bu şuuru, her zaman canlı tutacak olan da beş vakit namazdır.</p>

      <p class="a--Paragraf-5">Namaz, günde beş defa insanın, Yüce Huzur’da küçüklüğünü hissetmesidir. Günde beş defa Allah’ın huzurunda el pençe divan duran insan, elbette kendi küçüklüğünü hatırlayacak neye ihtiyacı varsa, her şeye gücü yeten, her şeyi elinde bulunduran Allah’tan isteyecektir.</p>

      <p class="a--Paragraf-5">Namaz, günde beş defa günahlardan arınmadır. Allah Resûlü <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem</span><span class="x1---c-c-----s-a-s-----a-s-----r-a-----r-anh---5" xml:lang="tr-TR">)</span> buyuruyor: “Beş vakit namaz, herhangi birinizin evinin önünden akan ve günde beş defa yıkandığı suyu bol bir nehre benzer. Allah, beş vakit namaz sayesinde, günahları yok eder.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-1" id="footnote-234-1-backlink">1</a></span> Namaz, insanı bütün kötülüklere karşı koruyan bir siperdir. Cenab-ı Hak, şöyle buyuruyor: “<span class="x2---talik-4" xml:lang="tr-TR">Hiç şüphe yok ki namaz, insanı çirkin işlerden ve haramlardan alıkoyar.</span>” <span class="x8--Ayet-adresi-4" xml:lang="tr-TR">(Ankebût, 29/45)</span></p>

      <p class="x2--Ba-l-k-4" id="toc_marker-22">Evde Namaz</p>

      <p class="a--Paragraf-5">Farz namazları cemaatle kılmaya azami derecede gayret eden Efendimiz <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span>, nafile namazlarını daha çok evinde kılmayı tercih eder ve şöyle buyururdu: “Ey İnsanlar! Evinizde de namaz kılınız. Zira farz namaz dışındaki namazların en makbûlü, insanın evinde kıldığı namazdır.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-2" id="footnote-234-2-backlink">2</a></span></p>

      <p class="a--Paragraf-5">Farz namaz, her müslümanın yerine getirmesi zarûrî bir ibâdet olduğu için açıktan kılınması ve insanların bu ibadete daha sağlam bir şekilde yöneltilmesi gerekmektedir. Bu nedenle açıktan ve büyük bir cemaat şuuru içinde edâsı daha uygundur. Nafile namazlar ise insanların iradesine bırakılmış ihtiyârî ibâdetler olduğundan, Allâh’a vuslat yolunda yarışan kimselerin riyâ ve süm’a handikaplarını daha kolay aşabilmeleri, evlerinde gizli olarak ibâdet etmelerine bağlıdır. Bu hususta diğer bir nokta da, evlerin namazla şereflenmesi ve bereketlenmesidir. Cemaatle namaza çok önem veren Müslümanların, evlerini namaz kılınmayan yerler hâline getirmemeleri de istenmektedir. Bu konuda müminleri uyaran Peygamber Efendimiz, <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> şöyle buyurmuşlardır: “Namazınızın bir kısmını evlerinizde kılınız da oraları kabirlere çevirmeyiniz.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-3" id="footnote-234-3-backlink">3</a></span></p>

      <p class="x2--Ba-l-k-4" id="toc_marker-23">Namaz Çeşitleri</p>

      <p class="a--Paragraf-5">Birçok ibadette olduğu gibi, namaz da farz, vacip ve nafile şeklinde üçe ayrılır. Her gün kılınan beş vakit namaz ve cuma namazı farz namazlardır. Vitir ve bayram namazları vacip, diğer namazlar ise nafile namazlardır. Farz ve vacip namazlarla ilgili açıklamaları, ilmihal kitaplarına ve konuyla ilgili diğer kaynaklara havale edip aşağıdaki satırlarda, genel olarak Efendimiz’in kıldığı ve kılmasını tavsiye ettiği nafile namazlardan söz etmek istiyoruz.</p>

      <p class="a--Paragraf-5">Efendimiz’in <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span>, farz veya vacib namazlar dışında kıldığı ve kılınmasını tavsiye ettiği namazlara nafile namaz denir. Konuyla ilgili eserlerde rastlayabileceğimiz nafile, sünnet, tatavvu ve müstehap gibi kelimeler yaklaşık aynı anlamda kullanılır. Nafile namazları birkaç grupta incelemek mümkün ise de, biz Efendimiz’in bir gün içinde kıldığı nafile namazlardan söz etmek istiyoruz. Teravih, istihare, hacet, yolculuk, istiska (Allah’tan yağmur isteme), küsuf (güneş tutulması), husuf (ay tutulması) gibi namazlar konumuzun dışında kalmaktadır. Bu namazlar hakkında bilgi edinmek isteyenler konuyla ilgili kaleme alınmış eserlere müracaat edebilirler.</p>

      <p class="a--Paragraf-5">Efendimiz’in hemen her gün kıldığı namazları dört ana gruba ayırmak mümkündür:</p>

      <p class="x3--Ba-l-k-2" id="toc_marker-23-1">Farz Namazlara Bağlı Olanlar</p>

      <p class="a--Paragraf-5">Farz namazlara bağlı olan nafileler, kendi aralarında iki gruba ayrılırlar:</p>

      <p class="x4--Ba-l-k-a" id="toc_marker-23-1-1">Müekked Sünnetler</p>

      <p class="a--Paragraf-5">Cuma dahil beş vakit farz namaza bağlı olarak kılınan namazların bir bölümü müekked sünnettir. Hz. Peygamber <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span>, bunları bir hadis-i şerifte şöyle sıralıyor: “Her kim bir gün ve gecede, farz namazlar dışında on iki rekât namaz kılarsa, Allah Teâlâ ona cennette bir ev bina edecektir. Bunlar şu namazlardır: Sabah namazından önce iki rekât, öğleden önce dört rekât, öğleden sonra iki rekât, akşamdan sonra iki rekât ve yatsıdan sonra iki rekât.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-4" id="footnote-234-4-backlink">4</a></span></p>

      <p class="a--Paragraf-5">Diğer bazı hadis-i şerifler de şöyledir: “Sizi atlar kovalasa da sabah namazının iki rekât sünnetini terk etmeyin.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-5" id="footnote-234-5-backlink">5</a></span> “Sabah namazının iki rekâtı sünneti dünyadan ve dünyada bulunan her şeyden daha hayırlıdır.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-6" id="footnote-234-6-backlink">6</a></span> “Allah Resûlü <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> öğleden önce dört, sabah namazından önce de iki rekât namaz kılmayı terk etmezdi.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-7" id="footnote-234-7-backlink">7</a></span> “Hz. Peygamber <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> cuma namazından önce dört, cuma namazından sonra dört rekât na maz kılar, rekâtlar arasını selâm ile ayırmazdı.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-8" id="footnote-234-8-backlink">8</a></span></p>

      <p class="x4--Ba-l-k-a" id="toc_marker-23-1-2">Gayri Müekked Sünnetler</p>

      <p class="a--Paragraf-5">İkindi ve yatsı namazlarından önce kılınan dörder rekâtlık sünnetlerdir. Efendimiz, bu namazlar hakkında şöyle buyurmuştur: “İkindi namazından önce dört rekât namaz kılan kimseye Allah rahmet etsin.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-9" id="footnote-234-9-backlink">9</a></span> “Hz. Peygamber, yatsıdan önce dört rekât namaz kılardı.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-10" id="footnote-234-10-backlink">10</a></span></p>

      <p class="x3--Ba-l-k-2" id="toc_marker-23-2">Günün Belli Vakitlerinde Kılınan Nafileler</p>

      <p class="x4--Ba-l-k-a para-style-override-2" id="toc_marker-23-2-1">Evvâbin Namazı</p>

      <p class="a--Paragraf-5">İki, dört veya altı rekât olarak kılınabilir. Efendimiz <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span>, akşam namazından sonra altı rekât namaz kılanın evvâbînden sayılacağını bildirmiş ve arkasından şu ayeti okumuştur: “<span class="x2---talik-4" xml:lang="tr-TR">Eğer siz iyi olursanız, şunu iyi bilin ki Allah kötülükten yüz çevirerek tevbeye yönelenleri (evvâbîn) son derece bağışlayıcıdır.</span>” <span class="x8--Ayet-adresi-4" xml:lang="tr-TR">(İsrâ,17/25)</span><span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-11" id="footnote-234-11-backlink">11</a></span></p>

      <p class="x4--Ba-l-k-a" id="toc_marker-23-2-2">İşrak Namazı</p>

      <p class="a--Paragraf-5">İşrak namazı, Güneş bir iki mızrak boyu yükseldikten, yani güneş doğduktan kırk-elli dakika sonra kılınır. Saati olmayan bir kimse, çenesini göğsüne yapıştırarak güneşe bakar, şayet güneşi bu vaziyetteyken göremiyorsa, kerahet vakti çıkmıştır. Bundan sonra artık İşrak namazı kılınabilir.</p>

      <p class="a--Paragraf-5">İşrak namazı iki rekâttır. Bu namazın fazileti hakkında Efendimiz <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> şöyle buyurur: “Bir kimse sabah namazını cemaatle kıldıktan sonra oturup güneş doğuncaya kadar zikir ile meşgul olsa, güneş doğunca da iki rekat namaz kılsa, bir nafile hac ve umre sevabına nail olur.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-12" id="footnote-234-12-backlink">12</a></span></p>

      <p class="x4--Ba-l-k-a" id="toc_marker-23-2-3">Kuşluk Namazı</p>

      <p class="a--Paragraf-5">Kuşluk namazı için en uygun zaman, güneşin yükselmeye başladığı, deve yavrularının artık sıcaktan gezemez olduğu zamandır. Nitekim bir hadis-i şerifte: “Kuşluk namazı, deve yavrusunun ayakları sıcaktan kızdığı zamandır.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-13" id="footnote-234-13-backlink">13</a></span> buyrulur. Bu ifadelerden, kuşluk vaktinin işraktan bir müddet sonra olduğu anlaşılmaktadır. Bu vakit zevale yirmi dakika veya yarım saat kalıncaya kadar devam eder.</p>

      <p class="a--Paragraf-5">En azı iki rekât olup, dört veya sekize kadar kılınabilir. Hz. Âişe Validemiz’den şu bilgi aktarılmıştır: “Allah Resûlü <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> kuşluk namazını ikişer ikişer, dört rekât olarak kılar, birinci selamdan sonra dünya sözleri konuşmazdı.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-14" id="footnote-234-14-backlink">14</a></span> Müslim’in rivayeti ise şöyledir: “Hz. Peygamber kuşluk namazını dört rekât olarak ve Allah’ın dilediği kadar ilavede bulunarak kılardı.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-15" id="footnote-234-15-backlink">15</a></span></p>

      <p class="a--Paragraf-5">Allah’ın; insanın her organını, her eklemini sağlıklı kılması, büyük bir nimettir ve O’na hamdedilmesini gerektirir. Hz. Ebû Zer <span class="x1---c-c-----s-a-s-----a-s-----r-a-----r-anh---5" xml:lang="tr-TR">(radıyallahu anh)</span>, Efendimiz’in <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> bu hamdin yollarından birisinin kuşluk namazı kılmak olduğuna dair beyanını bize şöyle aktarıyor: “Bir kimse kuşluk namazının iki rekatına devam etse, günahları deniz köpüğü kadar çok olsa bile affolunur.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-16" id="footnote-234-16-backlink">16</a></span></p>

      <p class="x3--Ba-l-k-2" id="toc_marker-23-3">Bazı Durumlarda Kılınan Namazlar</p>

      <p class="x4--Ba-l-k-a para-style-override-2" id="toc_marker-23-3-1">Abdest Namazı</p>

      <p class="a--Paragraf-5">Abdestten veya boy abdestinden hemen sonra, vakit elverişli ise, iki rekât abdest namazı kılınması menduptur. Efendimiz şöyle buyuruyor: “Her kim abdest alır, abdesti güzel yapar, sonra kalkıp iki rekât namaz kılarsa ve bu iki rekâta kalbiyle yönelirse, o kimseye cennet vacib olur.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-17" id="footnote-234-17-backlink">17</a></span></p>

      <p class="x4--Ba-l-k-a" id="toc_marker-23-3-2">Tahiyyet’ül-Mescid Namazı</p>

      <p class="a--Paragraf-5">Mescidi selamlamak anlamına gelir. Mescide giren kimsenin, mescidin Rabbine selam vermek ve O’nu yüceltmek amacıyla iki rekât namaz kılması menduptur. Eğitim vb. sebeplerle sık sık mescide girip çıkmak zorunda olan kimselerin bu namazı ilk girişte bir kere kılması yeterlidir. Hz. Peygamber <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> şöyle buyuruyor: “Sizden her kim mescide girerse iki rekât namaz kılmadan oturmasın.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-18" id="footnote-234-18-backlink">18</a></span></p>

      <p class="x3--Ba-l-k-2" id="toc_marker-23-4">Diğer Nafile Namazlar</p>

      <p class="x4--Ba-l-k-a para-style-override-2" id="toc_marker-23-4-1">Tesbih Namazı</p>

      <p class="a--Paragraf-5">Efendimiz; dört rekât olarak kılınan bu namazın her gün, bu olmazsa cuma günü, bu olmazsa ayda veya yılda bir kere; başka rivayette, ömürde bir defa kılınmasını tavsiye etmiştir.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-19" id="footnote-234-19-backlink">19</a></span> Bu namazda üç yüz kere şu tesbih duası okunur: “Sübhanallahi vel-hamdü Lillâhi ve lâ ilâhe illallâhü vellahü ekber ve lâ havle ve lâ kuvvete illâ billâhil-aliyyil-azîm “ Namaz, adını da bu tesbihten almıştır.</p>

      <p class="x4--Ba-l-k-a" id="toc_marker-23-4-2">Teheccüd Namazı</p>

      <p class="a--Paragraf-5">Gece ibadetinin bazı özellik ve güzelliklerini şöyle sıralamak mümkündür:</p>

      <p class="x5--Ba-l-k--i-indekilerde-olmayacak-">a. Bizden Önceki Ümmetlerde de Vardı</p>

      <p class="a--Paragraf-5">Allah; ehl-i kitaptan, ayetlerini inkâr eden, haksız yere peygamberleri öldüren, dolayısıyla isyan edip haddi aşanlardan söz ettikten sonra şöyle buyuruyor: “<span class="x2---talik-4" xml:lang="tr-TR">Hepsi bir değildir; ehl-i kitap içinde, gece saatlerinde ayakta durup Allah’ın ayetlerini okuyarak secdeye kapanan bir topluluk da vardır.</span>” <span class="x8--Ayet-adresi-4" xml:lang="tr-TR">(Al-i İmran, 3/113)</span> Bu kişileri, ayetin nüzûl sebebinde adı geçen Abdullah b. Selam <span class="x8--Ayet-adresi-4" xml:lang="tr-TR">(43/663)</span> ve benzerleriyle sınırlı tutmayı gerektirecek herhangi bir ifade veya işaret bulunmamaktadır.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-20" id="footnote-234-20-backlink">20</a></span> Diğer taraftan Hz. Peygamber’in <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> “Size gece namazını tavsiye ediyorum; şüphesiz o, sizden önceki salih kulların âdetidir, sizin için de Rabb’inize yakınlık, günahlarınıza kefaret, hatalardan selâmet ve bünyeyi hastalıklardan koruma vesilesidir.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-21" id="footnote-234-21-backlink">21</a></span> şeklindeki kutsî beyanları; gece ibadetinin bizden önceki ümmetlerde, özellikle de seçkinleri arasında, yapılageldiğini açıkça göstermektedir.</p>

      <p class="a--Paragraf-5">Abdullah b. Mesud şöyle der: “Tevrat’ta, ‘Allah, gece yanları yataklarından uzaklaşanlar için, öyle mükâfatlar hazırlamıştır ki, onları ne bir göz görmüş, ne bir kulak duymuş, ne de herhangi bir insanın hayalinden geçmiştir. Bunu, Allah’a yakın olan melekler de bilmez, nebiler de...’ ifadeleri yazılıdır.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-22" id="footnote-234-22-backlink">22</a></span></p>

      <p class="a--Paragraf-5">Zebur’da geçen şu ayetler de, gece ibadeti adına mânidardır: “Kulum! Beni gece karanlığında bulursun. Çünkü sana en yakın olduğum anlardır. Beni ara, bulursun!”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-23" id="footnote-234-23-backlink">23</a></span> Hz. İsa <span class="x1---c-c-----s-a-s-----a-s-----r-a-----r-anh---5" xml:lang="tr-TR">(aleyhisselâm)</span> da, “Gece ve gündüz iki (amel) sandığıdır. Onlarda neyi koruyacağınıza dikkat edin! Gece ne yapılması gerekiyorsa onu; gündüz de ne yapılması gerekiyorsa onu yapın.” der.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-24" id="footnote-234-24-backlink">24</a></span></p>

      <p class="x5--Ba-l-k--i-indekilerde-olmayacak-">b. Allah’a Şükretme Yollarından Biridir</p>

      <p class="a--Paragraf-5">İbadetle ulaşacağı hiçbir makam kalmayan Son Peygamber <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span>, ibadetlerini, böylesine yüce bir nimetle kendisini ödüllendiren Allah’a, şükrünü ifade için sergilemiştir. Ve bu ibadetler arasında, gece ibadeti ilk sıralarda bulunmaktadır. Nitekim konumuzun temel taşı olan “Şükreden bir kul olmayayım mı?” cümlesi, ayaklar şişinceye kadar yapılan, bir gece ibadeti sonrasında söylenmiştir. Olayı, soruyu soran Hz. Âişe Validemizden dinleyelim: “Allah Resûlü, gece namaz kılmak için iki ayağı şişene kadar ayakta dururdu. Kendisine, ‘Ya Resûlallah! Allah, senin geçmiş ve gelecek günahlarını bağışlamıştır. <span class="x8--Ayet-adresi-4" xml:lang="tr-TR">(Fetih, 48/2)</span> Buna rağmen ibadet konusunda niye kendini bu kadar zorluyorsun?’ denilince, ‘Ben Allah’ın bu mağfiretine karşı şük reden bir kul olmayayım mı?’ cevabını verirdi.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-25" id="footnote-234-25-backlink">25</a></span> Bu tavır ve ifadesiyle Hz. Peygamber, gece ibadetini, müracaat edilecek şükretme yollarının en önemlilerinden biri sayılmaktadır.</p>

      <p class="x5--Ba-l-k--i-indekilerde-olmayacak-">c. Allah’ın Sevgisini Kazandırır</p>

      <p class="a--Paragraf-5">Buharî şarihi Kastalanî <span class="x1---c-c-----s-a-s-----a-s-----r-a-----r-anh---5" xml:lang="tr-TR">(923/1517)</span>, isim vermeden seleften büyük bir zatın şu sözünü aktarır: “Cenab-ı Hakk bazı sıdk ve ihlâs sahiplerine şöyle ilham buyurmuştur: Birtakım kullarım vardır ki, onlar bana ibadet ederler, ben de onları severim. Onların bana aşk ve iştiyakları vardır, ben de onlara muştakım. Onlar beni zikrederler, ben de onları mağfiret ederim. Ey mü’min kulum! Sen de onların yolunda gidersen seni de severim. Şimdi mümin kul soruyor:</p>

      <p class="a--Paragraf-5">– Bu sevgili kullarının şiar ve alâmetleri nedir, Ya Rabbi? Cenab-ı Hakk şöyle cevaplıyor:</p>

      <p class="a--Paragraf-5">– Bu sadık kullarım kuşların yuvalarına iştiyakı gibi, akşamı özlerler. Gece karanlığı çökünce Dergâh-ı Uluhiyyet’ime karşı namaza dururlar, yüzlerini secdegâha sürerler. Bana kendi kelamımla münacatta bulunur, nimetlerime şükrederler. Bunlara ilk ihsanım, onların kalplerine zülâl-i rahmetimden saçmaktır; ben onları nasıl tanıyorsam, onları da feyzimden yakînen haberdar etmektir.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-26" id="footnote-234-26-backlink">26</a></span></p>

      <p class="x5--Ba-l-k--i-indekilerde-olmayacak-">d. Davetçinin Vazgeçilmez İbadetidir</p>

      <p class="a--Paragraf-5">Tarih boyunca iyiye, güzele, doğruya çağıran kimseler, çeşitli zorluklarla karşı karşıya kalmışlardır. Bu zorlukların en büyüğünü, şüphesiz, peygamberler çekmiş ve birçoğu canlarından olmuştur. <span class="x8--Ayet-adresi-4" xml:lang="tr-TR">(Örnek olarak bkz. Bakara, 2/61, 91; Al-i İmran, 3/21,181; Nisa, 4/155)</span> Çünkü onların çağrısı, toplumu, fıtrata aykırı bütün kural ve oluşumlardan temizlemeyi hedeflemiştir. Söz konusu kural ve oluşumlarla ayakta kalan ve toplumun kanını emen, özellikle aristokrat sınıf, peygamberlere baş kaldırmış ve çilenin her türlüsünü onlara reva görmüştür.</p>

      <p class="a--Paragraf-5">Peygamberlerin lideri ve en ağır sözün taşıyıcısı <span class="x8--Ayet-adresi-4" xml:lang="tr-TR">(Müzemmil, 73/5)</span> Hz. Muhammed’in <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span>, özellikle Mekke Döneminde çektiği psikolojik ve fizikî çileleri kalemler yazmaktan âcizdir! Ulu’l-Azm olan Nebi’nin “<span class="x2---talik-4" xml:lang="tr-TR">Yardımın ne zaman, Allah’ım!</span>” <span class="x8--Ayet-adresi-4" xml:lang="tr-TR">(Bakara, 2/214)</span> diyecek kadar sıkışmış olması, çektiği çileleri çarpıcı bir şekilde dile getirmektedir. İlk Müslümanlar da, derecelerine göre, bu çilelerden pay almışlardır. Bir taraftan, insanlığın fıtrattan kaçışıyla oluşan kargaşa, bir taraftan yüklenilen ağır söz, bir taraftan çileler, bir taraftan da ilk Müslümanların çektiklerinin verdiği üzüntü... Evet, bütün bunların altından kalkabilmek için, maddeten, özellikle de manen çok güçlü olmak gerekmektedir.</p>

      <p class="a--Paragraf-5">İşte bunları göğüslemek için Allah’ın gösterdiği çare: “<span class="x2---talik-4" xml:lang="tr-TR">Ey örtüsüne bürünen! Geceleyin kalk (ibadet et); yalnız gecenin birazında (uyu). Gecenin yarısında (kalk), yahut bundan biraz eksilt. Veya bunu arttır ve ağır ağır Kur’ân oku. Doğrusu biz senin üzerine ağır bir söz bırakacağız. Gerçekte gece kal(kıp ibadet et)mek, daha oturaklı ve (geceleyin okumak) daha etkilidir. Çünkü gündüz, senin uzun süre uğraşacağın şeyler vardır. Rabbinin adını an ve her şeyden kalbini boşaltarak bütün gönlünle O’na yönel. (O), doğunun ve batının Rabbidir. O’ndan başka ilah yoktur. Yalnız O’nu vekil tut. Onların dediklerine sabret ve güzelce onlardan ayrıl. Beni ve o nimet sahibi yalanlayıcıları baş başa bırak ve onlara biraz mühlet ver.</span>” <span class="x8--Ayet-adresi-4" xml:lang="tr-TR">(Müzemmil, 73/1– 11)</span></p>

      <p class="a--Paragraf-5">Bu ifade ve tatbikatlardan, gece yapılacak ibadet, istiğfar, tazarru ve düşüncenin, manevî güç ve direnç sağlamada en etkili yol, hatta Razi’ye <span class="x1---c-c-----s-a-s-----a-s-----r-a-----r-anh---5" xml:lang="tr-TR">(h. 606/m. 1209)</span> göre tek yol<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-27" id="footnote-234-27-backlink">27</a></span> olduğu; ilahî yardım ve lütufların gelmesine vesile olacağı; iyiye, güzele, doğruya davet eden her şahsın karşılaşacağı zorlukları aşmak için, aksatmadan bu ibadete devam etmesi gerektiği ortaya çıkmaktadır. Hele bu, İslam’a davet ise, bu yolun yolcusunun, gece karanlığında Rabb’iyle baş başa kalıp namaz kılması ve zafer için yalvarıp gözyaşı dökmesi, davasındaki samimiyetin en belirgin ölçüsü olmalıdır!</p>

      <p class="x5--Ba-l-k--i-indekilerde-olmayacak-">e. Hem Berzah Hem de Kıyamet Azığıdır</p>

      <p class="a--Paragraf-5">Mahşer meydanında, kolay bir hesaptan <span class="x8--Ayet-adresi-4" xml:lang="tr-TR">(İnşikak, 84/8)</span> geçmek en mühim aşamadır. Hz. Peygamber <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span>, gece ehline bu müjdeyi de veriyor. “Allah, bütün insanları mahşer meydanında toplayınca, bir münadi, ‘Yanları yataklarından uzak laşanlar nerede?’ <span class="x8--Ayet-adresi-4" xml:lang="tr-TR">(Secde, 32/16)</span> diye seslenir. Çok az olan bu kimseler kalktıktan sonra, (yani kolay bir hesaptan geçip cennete girdikten sonra), artık diğer insanların sorgusuna başlanır.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-28" id="footnote-234-28-backlink">28</a></span></p>

      <p class="x4--Ba-l-k-a" id="toc_marker-23-4-3">Rekât Sayısı</p>

      <p class="a--Paragraf-5">Teheccüd namazının rekât sayısı, farz namazlar gibi kesin ve sabit değildir. Önce konuyla ilgili ve çoğunluğu Hz. Âişe’nin rivayet ettiği bazı hadisleri kaydedelim: “Hz. Peygamber’in gece namazı 13 rekâttı.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-29" id="footnote-234-29-backlink">29</a></span> Sabah namazının sünneti hariç, Efendimiz geceleri 7, 9 ve 11 rekât kılardı.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-30" id="footnote-234-30-backlink">30</a></span> Sabah namazının sünneti ve vitir dahil olmak üzere 13 rekât kılardı.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-31" id="footnote-234-31-backlink">31</a></span> Hz. Peygamber, ge celeri 11 rekât kılardı. Bunlardan bir rekâtı vitirdi.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-32" id="footnote-234-32-backlink">32</a></span> Hz. Peygamber, ne ramazan ayında ne de diğer aylarda, 11 rekâttan fazla gece namazı kılmamıştır.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-33" id="footnote-234-33-backlink">33</a></span> Efendimiz, gece 7 ve 9 rekât kılardı.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-34" id="footnote-234-34-backlink">34</a></span> Hz. Peygamber, arada oturmadan sekiz rekât kılardı. Sonra selam verirdi. Ardından iki rekât daha kılıp selam verirdi. Sonra da bir rekât kılardı. Toplam 11 rekât eder. Yaşlandığı zaman, biraz da kilo almıştı, 7 rekâtla vitir namazı kılardı. Sonra oturarak iki rekât kılardı, toplam 9 rekât olurdu.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-35" id="footnote-234-35-backlink">35</a></span></p>

      <p class="a--Paragraf-5">Bu rivayetleri değerlendiren ilim adamları, Hz. Peygamber’in genel olarak vitir dâhil 11 rekât kıldığını; 13 rekât diyenlerin sabah namazının sünnetini, 15 rekât diyenlerin ise yatsının da son sünnetini kattıklarını söylemişlerdir. Neticede, Hz. Peygamber’in en çok ve genellikle 8 rekât teheccüd namazı kıldığı ortaya çıkmaktadır. Son hastalığı döneminde 7 rekât kıldığı şeklindeki rivayet esas alınır ve vitir namazı da 3 rekât düşünülürse en az 4 rekât teheccüd kıldığı tespit edilebilir. “<span class="x2---talik-4" xml:lang="tr-TR">Geceleyin teheccüd kıl.</span>” <span class="x8--Ayet-adresi-4" xml:lang="tr-TR">(İsrâ, 17/79)</span> ayetindeki ba’ziyet bildiren min harfi, “Kolayınıza geldiği kadarıyla okuyun (namaz kılın).” ayetinin verdiği genişlik ile “Kim hanımını uyandırır ve beraber iki rekât namaz kılarlarsa, zikreden erkek ve kadınlardan sayılırlar.” hadisi göz önüne alınınca, teheccüdün en azının iki rekât olduğunu söylemek gerekir. Zaten bir namazın en az iki rekât olabileceği, cumhurun görüşüdür.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-36" id="footnote-234-36-backlink">36</a></span></p>

      <p class="a--Paragraf-5">İbn Kayyim el-Cevziyye <span class="x1---c-c-----s-a-s-----a-s-----r-a-----r-anh---5" xml:lang="tr-TR">(ö.751)</span>, Hz. Peygamber’in günlük kıldığı namazın rekât sayısı hakkında şöyle der: “Allah Resûlünün farz, sünnet-i ratibe, gece namazı olmak üzere, gece ve gündüz (24 saatte) kıldıkları namazın rekât sayısı kırktır. O, bütün hayatı boyunca günlük bu kırk rekât namazı korumuştur ki, 17 rekât farz, 10 veya 12 rekât ratibe, 11 veya 13 rekât teheccüd namazıdır. Her mümin, hayatının son demine kadar bu namazlara devam etmelidir. Bir ev sahibinin, gece gündüz kırk defa kapısını çalan bir kimseye, icabet etmesindeki çabukluğu ve kapısını açmaktaki gayreti düşünülsün; sonra da her zaman ve durumda yardımcımız olan Rabbimizin sayısız lütuf ve yardımları düşünülsün! Rabbimizin dualarımızı kabul etmesine, bizi dergâh-ı ulûhiyetinden ümitsiz geri çevirmesine ihtimal verilir mi”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-37" id="footnote-234-37-backlink">37</a></span></p>

      <p class="x2--Ba-l-k-4" id="toc_marker-24">Namaz Tabloları</p>

      <p class="a--Paragraf-5">• Hz. Âişe Validemiz anlatıyor: “Bir gece uyandığımda, Allah Resûlü’nü yanımda göremedim. Aklıma, diğer hanımlarından biri nin yanına gitmiş olabileceği ihtimali geldi. El yordamıyla etrafı yokladım. Elim ayağına dokundu. O zaman Allah Resûlü’ nün namaz kılmakta olduğunu anladım, başı secdedeydi. Kulak verdim, hıçkıra hıçkıra ağlıyor ve şöyle yakarıyordu: “Allah’ım! Senin gazabından Senin rızana sığınırım. İkâbından affına sığı nırım. Allah’ım! Başka değil, Senden yine Sana sığınırım. Zâtını senâ ettiğin ölçüde, Sen’i senâ etmekten âciz olduğumu itirâf ederim.” “Senin komşuluğun, yakınlığın, azizliktir. Senin senâ ve övülmen, yücedir. Senin ordun mağlup edilemez. Sen vaadettiğin şeyde, va’dinden dönmezsin. Senden başka ilah, Senden başka ma’bûd da yoktur.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-38" id="footnote-234-38-backlink">38</a></span></p>

      <p class="a--Paragraf-5">• Hz. İbni Mes’ûd <span class="x1---c-c-----s-a-s-----a-s-----r-a-----r-anh---5" xml:lang="tr-TR">(radıyallahu anh)</span> anlatıyor: “Bir gün Allah Resûlü’yle beraber gece namazı kılmaya azmettim. Geceyi O’nunla geçirecek ve O’nun yaptığı ibadeti ben de yapacaktım. Namaza durdu, ben de durdum. Fakat bir türlü rükûa gitmiyordu. Bakara sûresini bitirdi, “Şimdi rükûa gider.”, dedim; fakat O, devam etti; sonra Âl-i İmran’ı, sonra da Nisâ sûresini okudu ve ardından rükûa vardı. Namaz esnasında o kadar yoruldum ki, bir ara aklıma kötü düşünceler geldi.” Dinleyenler arasından biri sordu: “Ne düşünmüştün?” İbn-i Mes’ûd <span class="x1---c-c-----s-a-s-----a-s-----r-a-----r-anh---5" xml:lang="tr-TR">(radıyallahu anh)</span>: “Namazı bozup, O’nu namazıyla baş başa bırakmayı düşünmüştüm,” dedi.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-39" id="footnote-234-39-backlink">39</a></span></p>

      <p class="a--Paragraf-5">• Bir gün Efendimiz <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> ashabı ile birlikte mescitte namaz vaktini beklerken adamın biri kalktı ve:</p>

      <p class="a--Paragraf-5">– Ey Allah’ın Resûlü! Ben bir günah işledim, dedi. Resûl-i Ekrem adama cevap vermedi. Efendimiz <span class="x1---c-c-----s-a-s-----a-s-----r-a-----r-anh---5" xml:lang="tr-TR">(sallallahu aleyhi ve sellem)</span> namazını bitirdikten sonra aynı adam yine kalktı ve önceki sözünü tekrarladı. Peygamberimiz sordu:</p>

      <p class="a--Paragraf-5">– Sen şu namazı bizimle kılmadın mı? Ve onun için güzelce abdest almadın mı?”</p>

      <p class="a--Paragraf-5">Adam:</p>

      <p class="a--Paragraf-5">– Evet, ey Allah’ın Resûlü dedi. Resûl-i Ekrem bu defa:</p>

      <p class="a--Paragraf-5">– İşte o namaz işlediğin günaha kefâret olur”, buyurdu.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-40" id="footnote-234-40-backlink">40</a></span></p>

      <p class="a--Paragraf-5">• Mûte gazasına gitmek üzere hazırlanan Abdullah bin Revâha, Efendimiz’in yanına geldi. Vedalaşırken:</p>

      <p class="a--Paragraf-5">– Ey Allah’ın Resûlü! Bana hemen ezberleyeceğim ve aklımdan hiç çıkarmayacağım bir şey tavsiye buyur, dedi.</p>

      <p class="a--Paragraf-5">Peygamber Efendimiz:</p>

      <p class="a--Paragraf-5">– Sen yarın Allah’a pek az secde edilen bir ülkeye varacaksın. Orada secdeleri, namazları çoğalt.” buyurdu. Abdullah b. Revâha:</p>

      <p class="a--Paragraf-5">– Ey Allah’ın Resûlü! Bana nasihatini artır!’ dedi. Sevgili Peygamberimiz bu defâ,</p>

      <p class="a--Paragraf-5">– Allah’ı dâimâ zikret! Çünkü Allah’ı zikir, umduğuna ermende sana yardımcı olur!” buyurdu.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-41" id="footnote-234-41-backlink">41</a></span></p>

      <p class="a--Paragraf-5">• Ebû Hureyre’den <span class="x1---c-c-----s-a-s-----a-s-----r-a-----r-anh---5" xml:lang="tr-TR">(radıyallahu anh)</span> rivayet edildiğine göre, Efendimiz şöyle buyurdu: “Birtakım melekler geceleyin, diğer birtakımı da gündüz vakti birbiri ardınca gelip sizin aranızda bulunurlar. Onlar sabah namazı ile ikindi namazında bir araya gelirler. Geceleyin aranızda kalmış olanlar Allah’ın huzuruna çıkarlar. Allah Teâlâ, kullarının hâlini çok iyi bildiği hâlde, meleklere:</p>

      <p class="a--Paragraf-5">– Kullarımı ne hâlde bıraktınız? diye sorar. Melekler:</p>

      <p class="a--Paragraf-5">– Onları namaz kılarken bıraktık; yanlarına da namaz kılarken varmıştık, derler.”<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-42" id="footnote-234-42-backlink">42</a></span></p>

      <p class="a--Paragraf-5">Bu sırdan ötürü olmalı ki, sabah ve ikindi namazlarından sonra yapılan tesbihat, Allah’ın güzel isimlerinden örülmüştür ve diğer vakitlere nazaran daha uzun manzumeler okunarak yapılmaktadır. Tâ ki hem gelen melekler hem de nöbeti devredip gidenler bizleri Rabbimizi tesbih ederken bulsunlar…</p>

      <p class="a--Paragraf-5">• Efendimiz’in son günleriydi. Gözlerini açacak dermanı dahi kalmamıştı. Başından aşağıya bir miktar su dökülünce gözlerini açıyor, şayet bir tek kelime söyleyecek kadar dermanı varsa “Cemaat namazı kıldı mı?” diye soruyordu. Ancak bu kadarcık dahi, enerji sarfı, efor, O’nun dermanını tüketiyor ve yine bayılıyordu. Dökülen soğuk suyla kendine gelince sorduğu soru yine aynı soruydu: “Cemaat namazı kıldı mı?” Hayır, cemaati saatlerden beri O’nu bekliyordu. Gözler hep kapısındaydı. Ne zaman perde aralanacak ve mescide yine güneş doğacaktı.. işte bunu gözlüyorlardı. Çoğu, O Güneşin batmak üzere olduğunun farkındaydılar; ancak buna bir türlü inanmak istemiyorlardı. Bu arada, Allah Resûlü, artık namaz kıldıracak tâkâtinin olmadığını anlayınca “Ebû Bekir’e söyleyin namazı kıldırsın” buyurdu. Biraz kendinde iyileşme hissedince de mescide doğru yürüdü. Bir kolundan amcası Abbas <span class="x1---c-c-----s-a-s-----a-s-----r-a-----r-anh---5" xml:lang="tr-TR">(radıyallahu anh)</span>, diğerinden de amcasının oğlu ve aynı zamanda damadı, Hazreti Ali tutmuş, zorlukla mescide götürülmüştü. Kendisinden sonra imam olacak zâtın arkasına durdu ve namazını oturarak kıldı. O, bu şekilde mescide sadece iki defa gelebildi. Birinde namazı Allah Resûlü kıldırdı, Hazreti Ebû Bekir <span class="x1---c-c-----s-a-s-----a-s-----r-a-----r-anh---5" xml:lang="tr-TR">(radıyallahu anh)</span> da arkadakilere onun sesini duyurdu. Diğerinde ise, namazını Hazreti Ebû Bekir’in <span class="x1---c-c-----s-a-s-----a-s-----r-a-----r-anh---5" xml:lang="tr-TR">(radıyallahu anh)</span> arkasında kıldı. Cemaatine kendisinden sonra gelecek imamı âdetâ işâret buyurdu. Evet O, namazla ve cemaatle bu derece bütünleşmişti. Son anına kadar da cemaati terk etmemişti.<span class="x7--Dipnot-Ba-vurusu-4" xml:lang="tr-TR"><a class="footnote-link" href="#footnote-234-43" id="footnote-234-43-backlink">43</a></span></p>

      <p class="b--Paragraf-5">_______________</p>

      <div class="footnotes">
        <div class="footnote">
          <p class="b--Paragraf-5"><a class="footnote-anchor" href="#footnote-234-1-backlink" id="footnote-234-1">1</a> Buharî, <span class="italic-dipnot-4">Mevakit</span>, 6; Müslim, <span class="italic-dipnot-4">Mesacid</span>, 283; Tirmizî, 80.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-2-backlink" id="footnote-234-2">2</a> Buhârî, <span class="italic-dipnot-4">Ezân</span> 81; Müslim, <span class="italic-dipnot-4">Müsâfirîn</span> 213.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-3-backlink" id="footnote-234-3">3</a> Buhârî, <span class="italic-dipnot-4">Salât</span> 52; Müslim, <span class="italic-dipnot-4">Müsâfirîn</span> 208.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-4-backlink" id="footnote-234-4">4</a> Tirmizî, <span class="italic-dipnot-4">Salât</span>, 189; Nesâî, <span class="italic-dipnot-4">Kıyâmül-Leyl</span>, 66; İbn Mâce, İkâme, 100.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-5-backlink" id="footnote-234-5">5</a> Ahmed b. Hanbel, <span class="italic-dipnot-4">Müsnet</span>, II, 405.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-6-backlink" id="footnote-234-6">6</a> Müslim, <span class="italic-dipnot-4">Misâfirîn</span>, 96, 97; Tirmizî, <span class="italic-dipnot-4">Salât</span>, 190.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-7-backlink" id="footnote-234-7">7</a> Nesâî, <span class="italic-dipnot-4">Kıyâmü’l-Leyl</span>, 56.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-8-backlink" id="footnote-234-8">8</a> Zeylaî, <span class="italic-dipnot-4">Nasbur-Râve</span>, II, 206.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-9-backlink" id="footnote-234-9">9</a> Tirmizî, <span class="italic-dipnot-4">Salât</span>, 301.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-10-backlink" id="footnote-234-10">10</a> Şevkânî, <span class="italic-dipnot-4">Neylu’l-Evtâr</span>, III, 18.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-11-backlink" id="footnote-234-11">11</a> İbn Kesîr, Tefsîr; V, 64, 65.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-12-backlink" id="footnote-234-12">12</a> İhyâ, I. 336.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-13-backlink" id="footnote-234-13">13</a> Müslim, <span class="italic-dipnot-4">Misâfirîn</span>, 143</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-14-backlink" id="footnote-234-14">14</a> es-San’ânî, <span class="italic-dipnot-4">Sübülü’s-Selâm</span>, II, 16.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-15-backlink" id="footnote-234-15">15</a> Müslim, <span class="italic-dipnot-4">Müsafirîn</span>, 78, 79.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-16-backlink" id="footnote-234-16">16</a> Tirmizî, <span class="italic-dipnot-4">Vitr</span>, 15.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-17-backlink" id="footnote-234-17">17</a> Buhârî, <span class="italic-dipnot-4">Vüdû</span>, 24; Müslim, <span class="italic-dipnot-4">Tahâre</span>, 5, 6,17; Ebû Dâvûd, <span class="italic-dipnot-4">Tahare</span>, 65.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-18-backlink" id="footnote-234-18">18</a> Buhârî, <span class="italic-dipnot-4">Salât</span>, 60, <span class="italic-dipnot-4">Teheccüd</span>, 35; Müslim, <span class="italic-dipnot-4">Müsafirîn</span>, 69, 70.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-19-backlink" id="footnote-234-19">19</a> Tirmizî, <span class="italic-dipnot-4">Vitir</span>,19; İbn Mâce, <span class="italic-dipnot-4">İkame</span>,190.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-20-backlink" id="footnote-234-20">20</a> Bkz. Taberî, <span class="italic-dipnot-4">Tefsir</span>, III, 402.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-21-backlink" id="footnote-234-21">21</a> Tirmizî, <span class="italic-dipnot-4">Daavât</span>, 101.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-22-backlink" id="footnote-234-22">22</a> Taberanî, ve Hakim’den naklen Alûsî, <span class="italic-dipnot-4">Ruhu’l-Maanî</span>, XXI, 132.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-23-backlink" id="footnote-234-23">23</a> Zebûr’dan naklen İ. Hakkı, <span class="italic-dipnot-4">Marifetname</span>, 312.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-24-backlink" id="footnote-234-24">24</a> İbn Receb, <span class="italic-dipnot-4">Camiu’l-Ulum ve’l-Hikem</span>, II, 186.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-25-backlink" id="footnote-234-25">25</a> Buhrî, <span class="italic-dipnot-4">Teheccüd</span>, 6; Müslim, <span class="italic-dipnot-4">Münafikîn</span>, 78-79; Tirmizî, <span class="italic-dipnot-4">Salât</span>, 187.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-26-backlink" id="footnote-234-26">26</a> Kastalanî, <span class="italic-dipnot-4">İrşadu’s-Sarî Li Şerhı Sahihi’l-Buharî</span>, II, 74.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-27-backlink" id="footnote-234-27">27</a> Razî, <span class="italic-dipnot-4">Mefatîh</span>, XXX,174.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-28-backlink" id="footnote-234-28">28</a> İbn Kesir, <span class="italic-dipnot-4">Tefsir</span>, III, 470; Beyhakî’den naklen Münzirî, <span class="italic-dipnot-4">Terğîb</span>, I, 425.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-29-backlink" id="footnote-234-29">29</a> Buharî, <span class="italic-dipnot-4">Teheccüd</span>, 9; Tirmizi, <span class="italic-dipnot-4">Salât</span>, 326.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-30-backlink" id="footnote-234-30">30</a> a.g., a.y.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-31-backlink" id="footnote-234-31">31</a> a.g. a.y.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-32-backlink" id="footnote-234-32">32</a> Tirmizi, <span class="italic-dipnot-4">Salât</span>, 325.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-33-backlink" id="footnote-234-33">33</a> a.g. a.y.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-34-backlink" id="footnote-234-34">34</a> a.g. a.y.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-35-backlink" id="footnote-234-35">35</a> Nesaî, <span class="italic-dipnot-4">Kıyamu’l-Leyl</span>, 1, 18.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-36-backlink" id="footnote-234-36">36</a> Aynî, <span class="italic-dipnot-4">Umde</span>, II, 180, Saharenfurî, <span class="italic-dipnot-4">Bezlu’l-Mechûd</span>, VII, 96; Muhammed Tarık, <span class="italic-dipnot-4">Amelu’l-Müslim</span>, 275.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-37-backlink" id="footnote-234-37">37</a> İbn Kayyim el-Cevziyye, <span class="italic-dipnot-4">Zadu’l-Maad</span>, I, 303.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-38-backlink" id="footnote-234-38">38</a> Müslim, <span class="italic-dipnot-4">Salat</span>, 222; Ebû Dâvûd, <span class="italic-dipnot-4">Salat</span>, 148, <span class="italic-dipnot-4">Vitir</span>, 5; Tirmizî, <span class="italic-dipnot-4">Daavât</span>, 75.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-39-backlink" id="footnote-234-39">39</a> Müslim, <span class="italic-dipnot-4">Salâtü’l-Müsâfirîn</span>, 203.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-40-backlink" id="footnote-234-40">40</a> Heysemî, <span class="italic-dipnot-4">Mecmau’z-Zevâid</span>, I, 301.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-41-backlink" id="footnote-234-41">41</a> Vâkidî, <span class="italic-dipnot-4">Megâzî</span>, II, 758.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-42-backlink" id="footnote-234-42">42</a> Buhârî, <span class="italic-dipnot-4">Mevâkît</span> 16, <span class="italic-dipnot-4">Tevhîd</span> 23, 33; Müslim, <span class="italic-dipnot-4">Mesâcid</span>, 210.</p>
        </div>

        <div class="footnote">
          <p class="b--Paragraf-5"><a class="footnote-anchor" href="#footnote-234-43-backlink" id="footnote-234-43">43</a> M. F. Gülen, <span class="italic-dipnot-4">Sonsuz Nur</span>, II, 247-248.</p>
        </div>
      </div>
    </div>
  </div>
</body>
</html>