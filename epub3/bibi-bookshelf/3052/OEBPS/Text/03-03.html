<html xmlns="http://www.w3.org/1999/xhtml">
<head>
  <title>03-03.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-03.html" xml:lang="tr-TR">
    <div class="Basic-Text-Frame">
      <p class="x1--Ba-l-k" id="toc_marker-7">EFENDİMİZ’İN DUA GÜNLÜĞÜ</p>

      <p class="a--Paragraf-4">Din, geniş anlamıyla, yaratılanların Yaratan karşısındaki duruşu ve tavrıdır. Kur’ân bu tavra tesbih, hamd ve secde gibi isimler vermektedir. <span class="x8--Ayet-adresi-3" xml:lang="tr-TR">(Ra’d, 13/13, İsrâ, 17/44, Nur, 24/41)</span> Verilenler, genel kav ram olan duanın çeşitleri sayılırlar. Hatta İslam’ın günde beş vakitte edasını emrettiği namaz ibadetini karşılamak üzere Kur’ân ve hadiste kullanılan salât tabirinin sözlük anlamı da duadır. Takdis, secde, tekbir ve şükür kavramlarında da bu anlam bulunmaktadır.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-1" id="footnote-234-1-backlink">1</a></span> Nitekim ibadet ve dua burcunun zirvesindeki Zat’ın <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> ifadesiyle ibadetin özü duadır.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-2" id="footnote-234-2-backlink">2</a></span> Diğer bir deyişle, bütün ibadetlerin irca edileceği öz, duadır.</p>

      <p class="a--Paragraf-4">Dua, mutlaka ihtiyaçlarımızla ilgili bir şeyler istemek demek değildir. Bizi yaratan ve yaşatan sonsuz kudretin sahibi önünde, kendi aczimizi ve hiçliğimizi anlamak, kendi kendimize yeterli olmadığımızı bilmektir. Bizi en yakından tanıyan ve en iyi anlayan Rabbimizin huzurunda, iç dünyamızı şerh etmek ve bütün samimiyetimizle hâlimizi O’na itiraf etmektir. Hakiki dost ve sevgiliyle baş başa kalmaktır. Böylece dua her şeyden önce, kötü duygu ve düşüncelerden boşalmak, temizlenmek ve iyileriyle dolmak suretiyle, ruh huzuruna kavuşmaktır.</p>

      <p class="a--Paragraf-4">Kula bakan yönüyle dua, istemektir. Ne var ki, çoğu zaman istenilecek şeyi isteme şeklini bilemez de, istemede sû-i edepte bulunur. Daha açık bir ifade ile O’nun mutlak iradesini, kendi cüz’î iradesinin uydusu olarak görmek ister. Şüphesiz bu tavır ve niyetle yapılan dualar, Allah <span class="x1---c-c-----s-a-s-----a-s-----r-a-----r-anh---4" xml:lang="tr-TR">(celle celâluhû)</span> ile kul arasında râbıta olmaktan uzaktır. Zira duanın adap ve erkânına riayet, icabete vesile olacak şartların birincisidir.</p>

      <p class="a--Paragraf-4">O hâlde insan, duygu ve düşüncelerini birer istek hâlinde takdim ederken, bunu en iyi şekilde ifade etme ve az sözle çok mânâ dile getirme çabası içinde olmalıdır. Her konuda olduğu gibi bu hususta da ona en büyük yardımcı Kur’ân’ı Kerim ve Hadîs-i şeriflerdir. Çünkü bize istemeyi veren Zât, nasıl isteyeceğimizi de öğretmiştir. Kendisine en güzel ve en müessir dualar öğretilen kul ise şüphesiz Allah Resûlü’dür. O’nun bütün hayatı dua ile örülüdür. Dua mecmualarına bakıldığında, duada dahi O’na ulaşmanın mümkün olmadığı görülmektedir. Sanki Efendiler Efendisi, hayatının her ânını dua ile geçirmiş gibidir.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-3" id="footnote-234-3-backlink">3</a></span> Öyle ise O’nun nasıl dua ettiğine bakılmalıdır.</p>

      <p class="a--Paragraf-4">Peygamber Efendimiz’in <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> gün içinde yap tığı dualara bakıldığına kabaca şöyle bir tasnif yapmak mümkündür:</p>

      <p class="x6--Madde">1. Günün belli saatlerinde yaptığı dualar,</p>

      <p class="x6--Madde">2. Ortaya çıkan bazı olumlu veya olumsuz olaylar sebebiyle yaptığı dualar,</p>

      <p class="x6--Madde">3. Yeme-içme, uyuma, üzülme-sevinme, giyinme, mescit-ev-tuvalet vb. yerlere girip çıkma vs. sırasında yaptığı dualar,</p>

      <p class="x6--Madde">4. Abdest alırken yaptığı dualar,</p>

      <p class="x6--Madde">5. Namazların içinde ve sonrasında yaptığı dualar,</p>

      <p class="x6--Madde">6. Tevbe ve istiğfarlar,</p>

      <p class="a--Paragraf-4">Bundan sonraki satırlarda, Efendimiz’in bir günlük dua la rın dan seçmelerde bulunacağız.</p>

      <p class="x2--Ba-l-k-3" id="toc_marker-8">Sabah Kalkınca</p>

      <p class="a--Paragraf-4">Sabah olunca, O’nun dudakları şu dua ile ıslanırdı:</p>

      <p class="x9--Arap-a-14-25">اللَّهُمَّ إِنِّي أَصْبَحْتُ أُشْهِدُكَ وَأُشْهِدُ حَمَلَةَ عَرْشِكَ وَمَلَائِكَتَكَ وَجَمِيعَ خَلْقِكَ أَنَّكَ أَنْتَ اللَّهُ لاَ إِلَهَ إِلَّا أَنْتَ وَأَنَّ مُحَمَّدًا عَبْدُكَ وَرَسُولُكَ</p>

      <p class="a--Paragraf-4">“Allah’ım! Ben, şunu ikrar ederek sabahladım: Seni, arşının hamelelerini, meleklerini ve bütün mahlûkatı şahit tutuyorum ki, Sen kendisinden başka ilâh olmayan Allah’sın ve Muhammed Senin kulun ve Resûlündür.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-4" id="footnote-234-4-backlink">4</a></span></p>

      <p class="a--Paragraf-4">Efendimiz, bütün varlığı, özellikle Allah’a <span class="x1---c-c-----s-a-s-----a-s-----r-a-----r-anh---4" xml:lang="tr-TR">(celle celâluhû)</span> en yakın olan melekleri ve varlığa nezaret eden sekene-i semavatı kendisine şahit tutmakta ve Cenâb-ı Hakk’a arz edeceği hamdini, onların soluklarına katıp öyle arz etmektedir. Efendimiz’in duasına meleklerin soluklarıyla girmesinden şu anlaşılıyor: “Büyüklerin kapıları çalınırken, evvela tokmağa dokunacak bir el aranmalıdır.” O’nun içindir ki, büyük feraset adamı Hz. Ömer <span class="x1---c-c-----s-a-s-----a-s-----r-a-----r-anh---4" xml:lang="tr-TR">(radıyallahu anh)</span>, Medine’de kıtlık olunca, Hz. Abbas’ı <span class="x1---c-c-----s-a-s-----a-s-----r-a-----r-anh---4" xml:lang="tr-TR">(radıyallahu anh)</span> elinden tutup bir tepeye çıkarmış, Hz. Abbas’ın <span class="x1---c-c-----s-a-s-----a-s-----r-a-----r-anh---4" xml:lang="tr-TR">(radıyallahu anh)</span> ellerini havaya kaldırarak dua etmiş ve şöyle yalvarmıştır: “Allah’ım! Şu Sana kalkan eller, Sen’in Habibinin amcasının elleridir. Bu el hürmetine yağmur ver!” Ve daha el aşağıya inmeden yağmur yağmaya başlamıştır.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-5" id="footnote-234-5-backlink">5</a></span> Bu bir Ömer <span class="x1---c-c-----s-a-s-----a-s-----r-a-----r-anh---4" xml:lang="tr-TR">(radıyallahu anh)</span> ferasetidir ve dersini, Efendimiz’in duasına ve yakarışlarına meleklerin soluklarını katmasından almıştır.</p>

      <p class="x2--Ba-l-k-3" id="toc_marker-9">Elbise Giyerken ve Yemek Yerken</p>

      <p class="a--Paragraf-4">Hz. Peygamber <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span>, her nimet karşısında ona uygun bir şekilde dua eder ve tevhidi her çeşidiyle tonlu bir şekilde vurgulardı. Meselâ güzel bir elbise giyerken veya yemek yerken şu dualarına şahit olunmuştur:</p>

      <p class="x9--Arap-a-14-25">الْحَمْدُ لِلَّهِ الَّذِي كَسَانِي هَذَا الثَّوْبَ وَرَزَقَنِيهِ مِنْ غَيْرِ حَوْلٍ مِنِّي وَلَا قُوَّةٍ</p>

      <p class="a--Paragraf-4">“O Allah’a hamdolsun ki, benden herhangi bir havl ve kuvvet olmaksızın bu elbiseyi bana giydirdi ve (bunu) bana rızık olarak verdi.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-6" id="footnote-234-6-backlink">6</a></span></p>

      <p class="x2--Ba-l-k-3" id="toc_marker-10">Yemek Duası</p>

      <p class="a--Paragraf-4">Yemek duası üç kelimelik bir süreç ile özetlenebilir: Zikir, fikir, şükür. Yani yemeğe başlamadan ‘bismillah’ demeli, O’nun adıyla yemeğe başlamalı. Aslında her şey kendi özel diliyle ‘bismillah’ der; Allah namına, Allah’ın nimetlerini getirip bizlere verir. Biz de yerken ‘Bismillah’ demeliyiz. Bir şey verirken Allah namına vermeli, alırken Allah namına almalıyız. Öyleyse, Allah namına vermeyen gafil insanlardan da almamalıyız. Yemek esnasında kendisine sunulan ve kıymetli birer sanat harikası olan bu nimetlerin Allah’ın kudret mucizesi ve rahmet hediyesi olduğunu düşünmeli, Rezzak-ı Kerim’in nimet ve fazlını tefekkür etmeliyiz. Yemekten sonra da şu duayı okumalıyız:</p>

      <p class="x9--Arap-a-14-25">الْحَمْدُ لِلَّهِ الَّذِي أَطْعَمَنَا وَسَقَانَا وَجَعَلَنَا مُسْلِمِينَ</p>

      <p class="a--Paragraf-4">“Bizi nimetleriyle yediren, içiren ve bizi İslâm üzere bulunduran Allah’a hamdolsun.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-7" id="footnote-234-7-backlink">7</a></span> Sadece ‘<span class="x9--arap-a char-style-override-2" xml:lang="ar-SA">الْحَمْدُ لِلَّه</span> denilse de yeterlidir.</p>

      <p class="x2--Ba-l-k-3" id="toc_marker-11">Mescide Girerken</p>

      <p class="a--Paragraf-4">Camiler ibadet, dua ve irfan yerleridir; orada iyilik yapılır, iyilik konuşulur ve iyilikle karşılaşılır. Bu güzellikleri elde etmek kolay olmadığı gibi, şeytan da oradan alıkoymak veya işin içine fesat karıştırmak ister. Onun için Peygamber Efendimiz <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> sağ ayağıyla camiye girer ve şöyle dua ederdi:</p>

      <p class="x9--Arap-a-14-25">أَعُوذُ بِاللَّهِ الْعَظِيمِ وَبِوَجْهِهِ الْكَرِيمِ وَسُلْطَانِهِ الْقَدِيمِ مِنْ الشَّيْطَانِ الرَّجِيمِ</p>

      <p class="a--Paragraf-4">“Allah’ın rahmetinden kovulmuş olan şeytandan, Yüce Allah’a, Kerim Zatına ve ezelî olan hükümranlığına sığınıyorum. Allah’ım rahmetinin kapılarını bana aç!”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-8" id="footnote-234-8-backlink">8</a></span></p>

      <p class="x2--Ba-l-k-3" id="toc_marker-12">Ezandan Sonra</p>

      <p class="a--Paragraf-4">Ezan; günde beş defa toplumun her ferdi tarafından duyulan, içeriği İslâm’ın temellerini anlatan, dilleri ne olursa olsun bütün Müslüman topluluklarda aynı şekilde okunan semavî bir sofraya yapılan ilahî bir davettir. Bu çağrıyı bize talim eden ve tavizsiz bir şekilde uygulayan Kâinatın Efendisi’dir. Öbür tarafta elimizden tutacak da O’dur. Ezandan sonra okunacak şu duayı da yine O bize talim etmiştir:</p>

      <p class="x9--Arap-a-14-25">اللَّهُمَّ رَبَّ هَذِهِ الدَّعْوَةِ التَّامَّةِ وَالصَّلَاةِ الْقَائِمَةِ آتِ مُحَمَّدًا الْوَسِيلَةَ وَالْفَضِيلَةَ وَابْعَثْهُ مَقَامًا مَحْمُودًا الَّذِي وَعَدْتَهُ</p>

      <p class="a--Paragraf-4">“Ey bu kâmil davetin ve kılınacak namazın rabbi olan Allah’ ım! Efendimiz Hz. Muhammed’e Hakka yaklaşma, Cennete ve ötesine ulaşmayı lütfet ve O’nu kendisine va’dettiğin Makam-ı Mahmud’a ulaştır.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-9" id="footnote-234-9-backlink">9</a></span></p>

      <p class="x2--Ba-l-k-3" id="toc_marker-13">Eve Girerken/Çıkarken</p>

      <p class="a--Paragraf-4">Ev hayatının insan yaşamında çok mühim bir yeri vardır. Hayatımızın büyük bir kısmı evde geçmektedir. İhtiyaç nispetinde dışarı çıkar ve sonra tekrar oraya döneriz. Ev hem dinlenme yeri, hem eğitim yuvası, hem de mahremiyetler ocağıdır. Orada olup biten şeylerin hep iyilik ve güzellik kuşağında olması bütün toplum hatta insanlık için hayatî öneme sahiptir. Öyle ise her işimizde olduğu gibi eve girerken de Rabbimize sığınmalı ve O’na dayanmalıyız. Efendimiz <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> eve girip çıkarken bu muhtevayı taşıyan dualar okurdu. İki tanesini vermekle yetiniyoruz:</p>

      <p class="x3--Ba-l-k-1" id="toc_marker-13-1">Eve Girerken</p>

      <p class="x9--Arap-a" xml:lang="ar-SA">اللَّهُمَّ إِنِّي أَسْأَلُكَ خَيْرَ الْمَوْلَجِ وَخَيْرَ الْمَخْرَجِ بِسْمِ اللَّهِ وَلَجْنَا وَبِسْمِ اللَّهِ خَرَجْنَا وَعَلَى اللَّهِ رَبِّنَا تَوَكَّلْنَا ثُمَّ لِيُسَلِّمْ عَلَى أَهْلِهِ</p>

      <p class="a--Paragraf-4">“Allah’ım! Her giriş ve çıkışımda senden hayır diliyorum. Allah’ ın adıyla evimize girer, Allah’ın adıyla çıkarız ve sadece Rabbimize dayanıp güveniriz. Sonra da ev hâlkına selam versin”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-10" id="footnote-234-10-backlink">10</a></span></p>

      <p class="x3--Ba-l-k-1" id="toc_marker-13-2">Evden Çıkarken</p>

      <p class="x9--Arap-a-14-25">بِسْمِ اللَّهِ تَوَكَّلْتُ عَلَى اللَّهِ لَا حَوْلَ وَلَا قُوَّةَ إِلَّا بِاللَّهِ</p>

      <p class="a--Paragraf-4">“Allah’ın adını anarak (evimden çıkıyorum), Allah’a dayanıp tevekkül ettim. (Her türlü bela, musibet ve olumsuzluklardan uzaklaşmak; hayır ve güzelliklere nail olmak ancak Yüce ve azamet sahibi) Allah’ın havl ve kuvvetiyledir.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-11" id="footnote-234-11-backlink">11</a></span></p>

      <p class="x2--Ba-l-k-3" id="toc_marker-14">Tuvalete Girerken</p>

      <p class="a--Paragraf-4">Tuvalet, banyo, hamam vb. yerler necaset ve pis kokuların bu lun duğu mekânlardır. Eskiye nazaran günümüzde temizlik malzemeleri daha çok gelişmiş olmasına rağmen bu mekânların evin diğer yerleri kadar temiz tutulmaları mümkün görünmemektedir. Başta cinler olmak üzere, şer ruhlar bu tür yerlerde daha çok bulunurlar, buralar onların hâkimiyet sahalarıdır. Hatta bazılarının gıdası necis şeylerdir ve pis kokulardan hoşlanırlar.</p>

      <p class="a--Paragraf-4">İşte; bu yerlere girerken şer güçlerin yaydığı şerarelerden zarar görmeden çıkabilmek için Hz. Peygamber <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> şu duaları okur ve ümmetine talim buyururdu:</p>

      <p class="x9--Arap-a-14-25">اللَّهُمَّ إِنِّي أَعُوذُ بِكَ مِنْ الْخُبْثِ وَالْخَبَائِثِ</p>

      <p class="a--Paragraf-4">“Allah’ım! Her türlü pislikten ve pis olan şeylerden (bütün şeytanların şerrinden) sana sığınırım.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-12" id="footnote-234-12-backlink">12</a></span></p>

      <p class="a--Paragraf-4">Tuvaletten çıkarken ise şu duayı okurdu:</p>

      <p class="x9--Arap-a-14-25">الْحَمْدُ لِلَّهِ الَّذِي أَذْهَبَ عَنِّي الْأَذَى وَعَافَانِي</p>

      <p class="a--Paragraf-4">“Benden eziyeti gideren ve afiyet ihsan eden Allah’a hamdolsun.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-13" id="footnote-234-13-backlink">13</a></span></p>

      <p class="x2--Ba-l-k-3" id="toc_marker-15">Yola Çıkarken</p>

      <p class="a--Paragraf-4">Ne kadar konforlu olursa olsun, her yolculuk beraberinde bazı sıkıntılar taşımaktadır. Şairin dediği gibi, her ayrılık acıdır, ister evdeki kediden olsun ister canandan… Ayrıca yolculuklar sürprizlere gebedir, yabancı diyarlarda ne ile karşılaşacağımızı bilemeyiz. Geride kalanlar için de, ayrılık her zaman acıdır. Hele yolculuğa çıkan evin reisi baba veya temel direği anne ya da evin ciğerpareleri evlatlar ise… Bu ve benzeri durumlardan ötürü her yolculuk bir dua vaktidir. Onun için Efendimiz <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span>, yola çıkmadan dua ettiği gibi, yolculuk boyunca veya oraya vardıktan sonra ya da nahoş bir durumla karşılaşınca, hatta yüksek bir yere çıktığında veya oradan indiğinde çeşitli dualar etmiştir. Biz sadece yolculuğa çıkmadan yaptığı dualardan birini kaydetmek istiyoruz: “Üç defa ‘elhamdülillah’, üç defa ‘Allahu ekber’ der; sonra şu dua ayetini okur:</p>

      <p class="x9--Arap-a-14-25">سُبْحَانَ الَّذِي سَخَّرَ لَنَا هَذَا وَمَا كُنَّا لَهُ مُقْرِنِينَ وَإِنَّا إِلَى رَبِّنَا لَمُنْقَلِبُون</p>

      <p class="a--Paragraf-4">“<span class="x2---talik-3" xml:lang="tr-TR">Bu (vasıtayı) bizim hizmetimize veren Allah’ın şanı yücedir, yoksa biz buna takat getiremez, güç yetiremezdik. Biz elbette Rabbimize dönmekteyiz.</span>” <span class="x8--Ayet-adresi-3" xml:lang="tr-TR">(Zuhruf, 13-14)</span></p>

      <p class="x9--Arap-a-14-25">بِسْمِ اللّٰهِ اللّٰهُمَّ أَنْتَ الصَّاحِبُ فِي السَّفَرِ وَالْخَل۪يفَةُ فِي الْأَهْلِ اَللّٰهُمَّ اطْوِ لَنَا الْأَرْضَ وَهَوِّنْ عَلَيْنَا السَّفَرَ</p>

      <p class="a--Paragraf-4">“Allah’ın adıyla. Allah’ım! Yolculukta arkadaş, ailede vekil Sen sin. Allah’ım! Bu seferimizde Senden birr u takva ve razı olduğun ameller istiyoruz. Allah’ım! Bu yolculuğun uzaklığını bize yaklaştır ve onu kolaylaştır.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-14" id="footnote-234-14-backlink">14</a></span></p>

      <p class="x2--Ba-l-k-3" id="toc_marker-16">Namazdan Sonra/Tesbihât</p>

      <p class="a--Paragraf-4">Duanın kabule en yakın olduğu zaman dilimlerinin ilk sıralarında, farz namazların hemen arkasında yer alan zaman yer almaktadır. Zira kişi dinin direği olan namazla günahlarından arınmış, secdeleriyle Rabbine en yakın yere ulaşmış, duygu yüklü bir ruh atmosferine girmiş ve henüz günah işlemeye fırsat bulamamıştır. Bu durumu elbette iyi değerlendirmek gerekir. Yapılacak en güzel şey, değer ölçümüz olan duaya sarılmak ve evrensel koroya katılıp Rabbimizi tesbih etmektir. İşte ilk dönemlerden günümüze kadar uygulanan namaz tesbihâtı; tesbih, hamd, tekbir, salâvat, esma-i hüsna gibi dua ve zikrin değişik şekil ve unsurlarının yanında, başlı başına bağımsız bir dua kısmını da ihtiva eder.</p>

      <p class="a--Paragraf-4">Kur’ân-ı Kerim’de namaz sonrası zikir ve duaya işaret ve teşvik eden ayetler olduğu gibi <span class="x8--Ayet-adresi-3" xml:lang="tr-TR">(Mu’min, 49/55, Hicr, 15/98)</span>, Hz. Peygamber <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> de, farz namazlardan sonra tesbihât yapmış ve ashabına da tavsiye etmiştir. Zaman zaman tesbihâtı oluşturan zikir ve duaların faziletine dikkat çekmiş, sayılarını belirtmiş, nasıl yapılacağına işaret etmiş ve yanlışlıkları düzeltmiştir. Konuyla ilgili birkaç hadis-i şerif zikretmek istiyoruz.</p>

      <p class="a--Paragraf-4">• Bir gün, Mekke’den Medine’ye hicret etmiş bazı fakir sahabîler Hz. Peygamber’e <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> gelerek şöyle dediler: “Ey Allah’ın Resûlü! Zengin olan Müslümanlar, yüksek manevi dereceler kazanıp sürekli olan (Cennet) nimetlerine nail oluyorlar. Zira hem bizim gibi namaz kılıyor, oruç tutuyorlar hem de fazla malları olduğu için, onunla hacca ve umreye gidiyor ve sadaka veriyorlar.” Efendimiz <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> onlara şu cevabı verdi: “Size öyle bir şey haber vereyim ki, onu yaptığınızda, hem sizi sevap açısından geçmiş olanlara yetişirsiniz, hem sizden sonra gelenler size ulaşamaz, hem de içinde bulunduğunuz topluluğun en hayırlıları olursunuz; ancak size haber vereceğim şeyin aynısını yapacak olan istisna: Her (farz) namazdan sonra otuz üçer defa ‘sübhanellah, elhamdülillah, Allahu Ekber’ deyin.” Ebû Dâvûd’un Sünen’inde nakledilen rivayette, daha sonra şöyle denilmesi emredilmektedir:</p>

      <p class="x9--Arap-a-14-25">لاَ اِلٰهَ اِلاَّ اللّٰهُ وَحْدَهُ لاَ شَر۪يكَ لَهُ لَهُ الْمُلْكُ وَ لَهُ الْحَمْدُ</p>

      <p class="x9--Arap-a-14-25">وَهُوَ عَلٰى كُلِّ شَيْئٍ قَد۪يرٌ</p>

      <p class="a--Paragraf-4">“Allah’tan başka ilah yoktur, mülk O’nundur ve hamd O’na aittir. O’nun her şeye gücü yeter.” Son cümle ise, “Böyle yapanların günahları deniz köpüğü kadar bile olsa Allah affeder.” şeklindedir.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-15" id="footnote-234-15-backlink">15</a></span></p>

      <p class="a--Paragraf-4">Öyle anlaşılıyor ki; bu hadis-i şerifle birlikte namaz sonrası tesbihat da yaygınlık kazanmıştır. Bilindiği gibi, İslam’ın hüküm ve uygulamaları tedricilik prensibine göre nazil olmuş ve uygulanmış; zamanla da Müslümanların hayatlarında sağlam bir şe kilde yerini almıştır.</p>

      <p class="a--Paragraf-4">• Hz. Âişe Validemiz, Efendimiz’in <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> şöyle dua ettiğini bildirmektedir:</p>

      <p class="x9--Arap-a-14-25">اللَّهُمَّ إِنِّي أَعُوذُ بِكَ مِنْ عَذَابِ الْقَبْرِ وَفِتْنَةِ النَّارِ وَفِتْنَةِ الْقَبْرِِ وَشَرِّ فِتْنَةِ الْمَسِيحِ الدَّجَّالِ وَشَرِّ فِتْنَةِ الْغِنَى وَشَرِّ فِتْنَةِ الْفَقْرِ اللَّهُمَّ اغْسِلْ خَطَايَايَ بِمَاءِ الثَّلْجِ وَالْبَرَدِ وَنَقِّ قَلْبِي مِنْ الْخَطَايَا كَمَا نَقَّيْتَ الثَّوْبَ الْأَبْيَضَ مِنْ الدَّنَسِ اللَّهُمَّ إِنِّي أَعُوذُ بِكَ مِنْ الْكَسَلِ وَالْهَرَمِ وَالْمَغْرَمِ وَالْمَأْثَمِ</p>

      <p class="a--Paragraf-4">‘Allah’ım! Kabir azabından, cehennem ateşinin ve kabrin fitnesinden, Mesih-i Deccal’ın fitnesinden, hem zenginliğin hem de fakirliğin fitnesinden sana sığınırım. Allah’ım! Beyaz bir elbisenin kar ve suyla kirlerinden arındırılıp tertemiz hâle getirilmesi gibi Sen de benim hatalarımı temizle ve yıka. Allah’ım! Tembellikten, bunaklıktan, borçtan ve günahlardan sana sığınırım.’<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-16" id="footnote-234-16-backlink">16</a></span></p>

      <p class="a--Paragraf-4">• Başka bir hadis-i şerifte Hz. Peygamber <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> şöyle buyuruyor: “Akşam namazından sonra yedi defa, <span class="x9--arap-a char-style-override-2" xml:lang="ar-SA">أَلّلهُمَ اَجِرْنِي مِنَ ألنَّارِ</span> ‘Allah’ım beni cehennem ateşinden koru.’ de.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-17" id="footnote-234-17-backlink">17</a></span> Hz. Enes anlatıyor: ‘Bir gün Allah Resûlü’nün huzurunda oturuyorduk. Yan tarafta bir adam namaz kılıyordu. Rükû, secde ve teşehhütten sonra (yani namazını bitirince) duaya başladı ve şöyle dedi:</p>

      <p class="x9--Arap-a-14-25">اللَّهُمَّ إِنِّي أَسْأَلُكَ بِأَنَّ لَكَ الْحَمْدَ لَا إِلَهَ إِلَّا أَنْتَ الْحَنَّانُ بَدِيعُ السَّمَوَاتِ وَالْأَرْض ِياذا الْجَلَالِ وَالْإِكْرَامِ يَا حَيُّ يَا قَيُّومُ إِنِّي أَسْأَلُكَ</p>

      <p class="a--Paragraf-4">‘Allah’ım! Bütün övgülerin sana ait olduğunu, senden başka ilah olmadığını, çok merhametli ve şefkatli olduğunu, gökleri ve yeri senin yarattığını, celal ve kerem sahibi olduğunu bilerek sana dua ediyorum. Ey Hayy u Kayyum olan Allah’ım, sadece senden diliyorum.’ Bunu duyan Hz. Pey gamber <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span>, ‘Biliyor musunuz bu şahıs ne ile dua etti?” dedi ve cevaben şunu ekledi: “Allah’a yemin ederim kendisiyle dua edildiğinde kabul edilen, kendisiyle istendiğinde isteklerin verildiği Allah’ın en büyük ismi (ism-i a’zam) ile dua etti.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-18" id="footnote-234-18-backlink">18</a></span></p>

      <p class="a--Paragraf-4">• Hz. Sevban <span class="x1---c-c-----s-a-s-----a-s-----r-a-----r-anh---4" xml:lang="tr-TR">(radıyallahu anh)</span> anlatıyor: “Hz. Peygamber <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> namazını bitirince üç defa istiğfar eder ve şöyle derdi:</p>

      <p class="x9--Arap-a-14-25">اللَّهُمَّ أَنْتَ السَّلَامُ وَمِنْكَ السَّلَامُ تَبَارَكْتَ يا ذَا الْجَلَالِ وَالْإِكْرَامِ</p>

      <p class="a--Paragraf-4">Allah’ ım! Sen selamsın, barış ve esenlik sendendir. Saygıya gerçekten layık olan sensin. Ey Celal ve ikram sahibi olan Allah’ım”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-19" id="footnote-234-19-backlink">19</a></span></p>

      <p class="a--Paragraf-4">Buraya kadar verilen malûmattan, günümüzde farz namazlardan sonra yapılan tesbihâtın hemen her kelimesinin ayet ve hadislere dayandığı açıkça görülmektedir. İlk dönemlerden beri, bazen müezzinler tarafından sesli olarak, bazen de cemaatin her ferdi tarafından sessiz olarak yapılan tesbihât, bazı âlimlerin hadis-i şerifleri değerlendirme kriterlerinden ötürü olsa gerek, İslam âleminin bazı bölgelerinde farklılıklar gösterse bile, bütünü Hz. Peygamber’in <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> söz ve uygulamalarına dayanmaktadır. Tabii ki, engin bir ruh hayatı yaşayan mana erlerinin Cenâb-ı Hakk’la irtibatlarının seviyesine göre de bazı ifadeler seçmesi; özel virdler ve tesbihâtlar düzenlemesi de söz konusu olmuştur. Zira bir farz namazı kıldıktan sonra diğer namaz vaktine kadar yerlerinden kalkmayan nice zâkirler vardı ki, bu süreyi zikir ve tesbihle geçiriyorlardı. Elbette üç beş dakika içinde camiyi terk eden kişilerle aynı tesbihle yetinmeleri düşünülemezdi. Onlar da Efendimizden nakledilen birçok uygulamayı birleştirerek uzun uzun tesbihâtta bulundular. Bu arada Kur’ân ayetlerinden bazı bölümleri ve Allah’ın güzel isimlerini de tesbihâtlarına eklediler.</p>

      <p class="a--Paragraf-4">Tasavvuf ve tarikat ehlinin; mürit ve talebelerini manen yetiştirmek ve nefsin köleliğinden kurtarmak için tevhit kelimesi, Allah’ın güzel isimleri, salavât ve diğer değişik dualardan oluşan virtler okuttukları; bu arada zaman zaman topluca hatmeler yaptıkları bilinmektedir. Bu hatmeleri (zikir, ayin vb. isimler de verilmektedir) daha çok namazdan sonraki tesbihâtın ardından yapmaları, namaz sonrasının tesbih ve zikir için en uygun zaman dilimi olduğunu gösterdiği gibi, kişinin ruh hâletine uygun olarak farklı şekil ve dizilişlerle serbestçe tesbihât yapabileceğini de ortaya koymaktadır. Zira Allah’la irtibat, şekilden daha çok öze ve ihlâsa bakmaktadır.</p>

      <p class="a--Paragraf-4">Bazı gönül ehli âlimler ise, bütün Müslümanları bir tarikata benzeterek, namaz sonrası tesbihâtı bu tarikatın zikir ve virdi; Hz. Peygamber’i <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> bu zikrin serzakiri (zikrin başını çeken); her namaz vaktinde dünya çapında dizilen namaz saflarını da zikir hâlkaları olarak değerlendirmektedir. İnsanların yaptığı bu umumî zikre canlı-cansız bütün varlıkların bütün atom ve hücreleriyle katıldıklarını, dolayısıyla bütün kâinatın koro hâlinde teşekkür, övgü, niyaz ve dileklerini Yüce Yaratıcılarına arz ettiğini düşünmekte, hissetmekte, görmekte ve anlatmaktadırlar.</p>

      <p class="x2--Ba-l-k-3" id="toc_marker-17">Akşam Olduğunda</p>

      <p class="a--Paragraf-4">Güneş doğarken, sabahın ilk vakitlerini değişik dualarla taç lan dıran Allah Resûlü, güneş batarken ve ortalığa karanlık çökerken de dua ederdi. Âdeta bu dualar, O’nun gündüzünün ve gecesinin kandilleri olurdu. Ve O, kandilleri yakmayı hiç ihmal etmezdi. Ezcümle şöyle derdi:</p>

      <p class="x9--Arap-a-14-25">اَللَّهُمَّ إِنِّي أَمْسَيْتُ أُشْهِدُكَ وَأُشْهِدُ حَمَلَةَ عَرْشِكَ وَمَلَائِكَتَكَ وَجَمِيعَ خَلْقِكَ أَنَّكَ أَنْتَ اللَّهُ لَا إِلَهَ إِلَّا أَنْتَ وَأَنَّ مُحَمَّدًا عَبْدُكَ وَرَسُولُكَ</p>

      <p class="a--Paragraf-4">“Allah’ım! Sen’den başka ilah olmadığına, birliğine ve şerikin olmadığına ve Muhammed’in Sen’in kulun ve Resûlün olduğuna, Sen’i, hamele-i arşını, meleklerini ve bütün mahlûkatını şahit tutarak akşamladım.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-20" id="footnote-234-20-backlink">20</a></span></p>

      <p class="x2--Ba-l-k-3" id="toc_marker-18">Uykudan Önce</p>

      <p class="a--Paragraf-4">Uyku ölümün küçük kardeşidir.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-21" id="footnote-234-21-backlink">21</a></span> İnsan, uykuya bu şuur içinde girmelidir. Zira bu, onun için dünyaya ait bir son olabilir. Öyle ise yatağa gafletle değil, uyanık bir şuur ve dikkatle girmelidir.</p>

      <p class="a--Paragraf-4">Allah Resûlü <span class="x1---c-c-----s-a-s-----a-s-----r-a-----r-anh---4" xml:lang="tr-TR">(</span><span class="x1---c-c-----s-a-s-----a-s-----r-a-----r-anh---4" xml:lang="tr-TR">sallallahu aleyhi ve sellem)</span>, yatağa girmeden evvel çoğu zaman şunları okurdu: Bakara sûresinin baş kısmı ve son üç âyeti (amenerResûlü),<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-22" id="footnote-234-22-backlink">22</a></span> Âyet’el-Kürsî,<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-23" id="footnote-234-23-backlink">23</a></span> Yâsîn sûresi,<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-24" id="footnote-234-24-backlink">24</a></span> Sec de sûresi<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-25" id="footnote-234-25-backlink">25</a></span> ve Mülk sûresi.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-26" id="footnote-234-26-backlink">26</a></span> Ardından üçer defa olmak üzere İhlâs ve Muavvizeteyn sûrelerini ve bir defa da Kâfirûn sûresini okur;<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-27" id="footnote-234-27-backlink">27</a></span> sonra da ellerini birleştirerek avucuna üfürür ve ellerini vücudunun ulaşabildiği her noktaya sürerdi.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-28" id="footnote-234-28-backlink">28</a></span> Başka dualar da okuduğu, hadis kitaplarında rivayet edilmektedir.</p>

      <p class="a--Paragraf-4">Yatağına girdikten sonra da 33 defa ‘Sübhanallah’, 33 defa ‘Elhamdülillah’ ve 33 (bir rivayette 34) defa ‘Allahu ekber’ der; ardından da birçok dua okurlardı.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-29" id="footnote-234-29-backlink">29</a></span> Bu dualardan biri de şudur:</p>

      <p class="x9--Arap-a-14-25">اَللّٰهُمَّ إِنّ۪ي أَسْلَمْتُ نَفْس۪ي إِلَيْكَ وَ فَوَّضْتُ أَمْر۪ي إِلَيْكَ وَ وَجَّهْتُ وَجْه۪ي إِلَيْكَ وَ أَلْجَأْتُ ظَهْر۪ي إِلَيْكَ رَغْبَةً وَ رَهْبَةً إِلَيْكَ لاَ مَلْجَأَ وَ لاَ مَنْجٰا مِنْكَ إِلاَّ إِلَيْكَ آمَنْتُ بِكِتَابِكَ الَّذ۪ي أَنْزَلْتَ وَ نَبِيِّكَ الَّذ۪ي أَرْسَلْتَ</p>

      <p class="a--Paragraf-4">“Yüzümü Sana çeviriyor ve işlerimi Sana havale ediyorum. Hem korkarak hem de ümit ederek sırtımı Sana dayıyorum. Senden ancak yine Sana sığınılır, başka sığınak yoktur. Allah’ım! İndirdiğin kitaba ve gönderdiğin Nebî’ye îmân ettim.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-30" id="footnote-234-30-backlink">30</a></span></p>

      <p class="x2--Ba-l-k-3" id="toc_marker-19">Gece ve Seher Vaktinde</p>

      <p class="a--Paragraf-4">Dua; hemen her zaman ve pozisyonda yapılabilir. Ancak Kur’ân ve hadiste, seher vakitlerinde dua ve istiğfarda bulunulması tavsiye ve teşvik edilmiştir. Cennet ehli ve öte dünya nimetlerine nail olanlar anlatılırken, bu durum, özelikle hatırlatılmıştır: “<span class="x2---talik-3" xml:lang="tr-TR">Sabredenleri, doğru olanları, huzurunda gönülden boyun büküp divan duranları, Allah için (mallarını) harcayanları ve seherlerde istiğfar edenleri (Allah görmektedir)</span>” <span class="x8--Ayet-adresi-3" xml:lang="tr-TR">(Âl-i İmrân, 3/17)</span>, “<span class="x2---talik-3" xml:lang="tr-TR">(Cennetlikler) geceleri pek az uyurlardı. Seherlerde istiğfar ederlerdi.</span>” <span class="x8--Ayet-adresi-3" xml:lang="tr-TR">(Zariyat, 51/17– 18)</span></p>

      <p class="a--Paragraf-4">Peygamber Efendimiz <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span>, gece ibadet için uyandığı andan itibaren dua atmosferine girer ve âdeta bütün ibadetini dua ile süslerdi. O’nun gece ibadeti, duanın çeşitli tonları olan Kur’ân okuma, tazarru, istiğfar, niyaz ve gözyaşından ibaretti, demek mümkündür. Uyandığında, henüz abdest almaya gitmeden önce şu duayı okurdu:</p>

      <p class="a--Paragraf-4">“Allah’ım! Bütün övgüler sana aittir. Sen, yerin ve ikisi arasında bulunan her şeyin sürekli kayyimisin, dizginleri senin elin dedir. Yine bütün övgüler San’a aittir. Sen, yerin, göğün ve ikisi arasında bulunan her şeyin nûrusun. Yine bütün övgüler San’a aittir, Sen yer, gök ve ikisi arasında bulunan her şeyin yegâne sahibisin. Yine bütün övgüler sana aittir, Sen haksın, Sen’in va’din de haktır. (Ahirette) Sen’i görmek de haktır. Sözün haktır. Cennet ve cehennem de haktır. Peygamberlerin de haktır. Muhammed de haktır. Kıyamet günü de haktır.</p>

      <p class="a--Paragraf-4">Allah’ım! Ancak San’a itaat ettim, San’a inandım, San’a güvendim, San’a yöneldim, yalnız Sen’in yardımına dayanarak mücadele ettim. Aramızda yalnız Sen’i hakem kıldım. Allah’ım! Önce işlediğim ve sonra işleyebileceğim; gizli yaptığım, açıktan yaptığım bütün günahlarımı bağışla! Beni öne çıkaran ve geri bıraktıran, ancak Sen’sin. Allah’ım! Sen’den başka ibadete layık ilah yoktur. Güç ve kuvvet, ancak Allah’a dayanılırsa vardır.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-31" id="footnote-234-31-backlink">31</a></span> Bu tür bir dua ile gece ibadetine başlamak sünnet olarak görülmüştür.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-32" id="footnote-234-32-backlink">32</a></span></p>

      <p class="a--Paragraf-4">Yatmadan evvel teslimiyetini Cenâb-ı Hakk’a arz eden Allah Resûlü: Daha uykudan kalkar kalkmaz yine teslimiyetini arz ve imanını ilân eder ve yeni bir güne böyle bir iman ve derin bir teslimiyet şuûruyla başlar. Bu duasını O, “Lâ havle velâ kuvvete illâ billah” diyerek bitirir. Zira insan, Cenâb-ı Hakk’ın güç ve kuvvetine sığınmazsa, omzuna yüklenen ağır yüklerin altından kalkamaz.</p>

      <p class="a--Paragraf-4">Efendimiz, bu duygu ve düşünce içinde, böyle manevî bir at mosfer meydana getirdikten sonra, namaza durur ve gecenin siyah zülüfleri, O’nun gözyaşıyla ıslanır. O, bilhassa tek başına kıldığı nafile namazlarda, duayı çok yapmakta ve namazı da uzat tıkça uzatmaktadır.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-33" id="footnote-234-33-backlink">33</a></span> Namaza durunca Fatiha’dan önce şu duayı okur, zaman zaman daha başka ilavelerde de bulunuyordu: “Allah’ım! Senin ihsan ettiğine mâni olacak yoktur. Sen’in mâni olduğuna da lütfedecek yoktur. Sen’in verdiğin hükmü ne geri çevirebilecek ne de değiştirebilecek vardır. Sana karşı hiçbir şeref sahibine şerefi fayda vermez. Bütün şerefler ve ululuklar Sen’dendir.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-34" id="footnote-234-34-backlink">34</a></span></p>

      <p class="a--Paragraf-4">Kur’ân okurken azap ayeti geçtiğinde Allah’a sığınır, rahmet ayeti geçince de fırsatı ganimet bilip O’ndan rahmet ve mağfiret dilerdi. Rükû’ ve secdeleri engin dua çeşit ve gözyaşlarıyla uzar giderdi. Ve karanlıkta nûr isteyerek şöyle derdi:</p>

      <p class="x9--Arap-a-14-25">اللَّهُمَّ اجْعَلْ فِي قَلْبِي نُورًا وَفِي بَصَرِي نُورًا وَفِي سَمْعِي نُورًا وَعَنْ يَمِينِي نُورًا وَعَنْ يَسَارِي نُورًا وَفَوْقِي نُورًا وَتَحْتِي نُورًا وَأَمَامِي نُورًا وَخَلْفِي نُورًا وَعَظِّمْ لِي نُورًا</p>

      <p class="a--Paragraf-4">“Allah’ım! Kalbimi nurlandır, gözlerimi nurlandır, kulaklarımı nurlandır, sağımı nurlandır, solumu nurlandır, önümü nurlandır, arkamı nurlandır, üstümü nurlandır, altımı nurlandır, bana nur ver, beni nur deryasına daldır Allah’ım!”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-35" id="footnote-234-35-backlink">35</a></span></p>

      <p class="a--Paragraf-4">Geceleri, gıyaplarında, ashabına dua etmeyi de ihmal etmezdi. Gıyabında başkası için yapılan dua, o kişiye günahsız bir dille dua etme şeklinde nitelendirilmiştir. Çünkü dua eden, işlenen günahtan sorumlu değildir. Ebû Said el-Hudrî <span class="x1---c-c-----s-a-s-----a-s-----r-a-----r-anh---4" xml:lang="tr-TR">(radıyallahu anh)</span>, “Bir gün, akşamdan sabah fecir doğuncaya kadar Resülullah’ın <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> gece ibadetini gözledim. ‘Allah’ım! Osman b. Affan... Ben ondan razıyım.’ diye dua ettiğini gördüm.” diyor.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-36" id="footnote-234-36-backlink">36</a></span> Enes b. Mâlik de geceleri birbirlerine şöyle dua ettiklerini söyler: “Allah size iyi kişilerin namazını ihsan etsin. Onlar ki, gece ibadet eder, gündüz oruç tutar ve günah işlemezler.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-37" id="footnote-234-37-backlink">37</a></span></p>

      <p class="a--Paragraf-4">Seher vakti ise istiğfar zamanıdır. “<span class="x2---talik-3" xml:lang="tr-TR">Onlar seherlerde istiğfar ederlerdi</span>” <span class="x8--Ayet-adresi-3" xml:lang="tr-TR">(Zariyat, 51/18)</span>. Yani onlar az uyuyup, çok ibadet etmelerine rağmen, sanki gecelerini günah içinde geçirmişler gibi, seherlerde uzun uzun tevbe ve istiğfar ederlerdi. Bu, onların haşyetlerinin ve yaptıkları ibadete aldanmadıklarının da göstergesidir.<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-38" id="footnote-234-38-backlink">38</a></span></p>

      <p class="x2--Ba-l-k-3" id="toc_marker-20">Sonuç</p>

      <p class="a--Paragraf-4">Peygamber Efendimiz’in <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> –eğer varsa– gelmiş geçmiş bütün günahları affedilmişti. <span class="x8--Ayet-adresi-3" xml:lang="tr-TR">(Fetih, 48/2)</span> Buna rağmen gün içinde sık sık tevbe istiğfar eder ve “Allah’ım! Bana mağfiret ve merhamet et, şüphesiz Sen merhametlilerin en merhametlisisin.” derdi. Konuyla ilgili bir hadis-i şerifte şöyle buyuruyor: “Gerçek şu ki, bazen kalbime bulanıklık çöküyor. Ve şüphesiz ki ben, Allah’a günde yüz defa istiğfar ederim.”<span class="x7--Dipnot-Ba-vurusu-3" xml:lang="tr-TR"><a class="footnote-link" href="#footnote-234-39" id="footnote-234-39-backlink">39</a></span> Bu hadis-i şerif şu şekilde yorumlanmıştır:</p>

      <p class="a--Paragraf-4">1. Efendimiz <span class="x1---c-c-----s-a-s-----a-s-----r-a-----r-anh---4" xml:lang="tr-TR">(sallallahu aleyhi ve sellem)</span> manevî derecelerinde devamlı yükselmekteydi; bir makamdan daha üst makamlara yükseldikçe, evvelki makamdan ötürü istiğfar ederdi.</p>

      <p class="a--Paragraf-4">2. Kul ne kadar büyük âlim olursa olsun ve ubudiyet makam larından hangisinde bulunursa bulunsun, onun bu hâli, Allah’ın kibriya ve celaliyle karşılaştırıldığında yeterli görülemez. İşte Cenab-ı Hakk’ın Efendimiz’e hitaben, “<span class="x2---talik-3" xml:lang="tr-TR">Bil ki, Allah’tan başka hiçbir ilah yoktur ve hem kendi günahların hem de mümin erkek ve mümin kadınların günahları için istiğfar et!</span>” <span class="x8--Ayet-adresi-3" xml:lang="tr-TR">(Muhammed, 47/19)</span> buyurmasındaki sır da budur. Zira Efendimiz’in makamları ne kadar yüksek olsa da, kendisine devamlı olarak daha yüksek makamlar gösterilmekte ve O, önceki makamların Allah’a lâyık bir kulluk makamı olmadığını anlayarak devamlı istiğfar etmekteydi.</p>

      <p class="a--Paragraf-4">Kâinatın Efendisi’nin durumu bu şekilde ise, bizim binlerce günahlar, bazen şirkin eşiğine sürükleyen söz ve düşüncelerimizle le balep dolu günlerimizde kaç defa tevbe-istiğfarla yıkanmamız gerektiği teemmül edilmelidir.</p>

      <p class="b--Paragraf-4">_______________</p>

      <div class="footnotes">
        <div class="footnote">
          <p class="b--Paragraf-4"><a class="footnote-anchor" href="#footnote-234-1-backlink" id="footnote-234-1">1</a> Cürcanî, <span class="italic-dipnot-3">Ta’rifat</span>, tesbih md.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-2-backlink" id="footnote-234-2">2</a> Tirmizî, <span class="italic-dipnot-3">Daavât</span>, 1.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-3-backlink" id="footnote-234-3">3</a> F. Gülen, <span class="italic-dipnot-3">Sonsuz Nur</span>, II, 252 (Bu eserden, özetlenerek, geniş ölçüde yararlanılmıştır). Daha geniş dua hazineleri ile karşılaşmak, duanın âdâbı, çeşitleri, icabet saatleri, büyük şahsiyetlerin duaları, konuyla ilgili bilimsel tespitleri ve daha başka konuları öğrenmek için dua mecmualarına ve ilgili eserlere müracat etmek gerekir.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-4-backlink" id="footnote-234-4">4</a> Ebû Dâvûd, <span class="italic-dipnot-3">Edeb</span>, 101; Tirmizî, <span class="italic-dipnot-3">Daavât</span>, 79.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-5-backlink" id="footnote-234-5">5</a> <span class="italic-dipnot-3">Kenzu’l-Ummal</span>, XIII, 504.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-6-backlink" id="footnote-234-6">6</a> Ebû Dâvûd, <span class="italic-dipnot-3">Libas</span>, 11.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-7-backlink" id="footnote-234-7">7</a> Ebû Dâvûd, <span class="italic-dipnot-3">At’ime</span>:15.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-8-backlink" id="footnote-234-8">8</a> Müslim, <span class="italic-dipnot-3">Müsafirin</span>, 68.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-9-backlink" id="footnote-234-9">9</a> Buharî, <span class="italic-dipnot-3">Ezân</span>, 8.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-10-backlink" id="footnote-234-10">10</a> Ebû Dâvûd, <span class="italic-dipnot-3">Edeb</span>, 112.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-11-backlink" id="footnote-234-11">11</a> Tirmizî, <span class="italic-dipnot-3">Daavât</span>, 34.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-12-backlink" id="footnote-234-12">12</a> İbn Mace, <span class="italic-dipnot-3">Taharet</span>, 9.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-13-backlink" id="footnote-234-13">13</a> İbn Mace, <span class="italic-dipnot-3">Taharet</span>, 10.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-14-backlink" id="footnote-234-14">14</a> Müslim, Hacc, 425; Tirmizî, <span class="italic-dipnot-3">Daavât</span>, 41.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-15-backlink" id="footnote-234-15">15</a> Buharî, <span class="italic-dipnot-3">Daavât</span> 18; Tirmizî, <span class="italic-dipnot-3">Salat</span>, 185; Ebû Dâvûd, <span class="italic-dipnot-3">İmaret</span>, 20.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-16-backlink" id="footnote-234-16">16</a> Buharî, <span class="italic-dipnot-3">Cihad</span>, 25, <span class="italic-dipnot-3">Daavât</span>, 36; İbn Mace, <span class="italic-dipnot-3">Dua</span>, 3.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-17-backlink" id="footnote-234-17">17</a> Ebû Dâvûd, <span class="italic-dipnot-3">Edeb</span>, 101; <span class="italic-dipnot-3">Müsned</span>, IV, 234.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-18-backlink" id="footnote-234-18">18</a> <span class="italic-dipnot-3">Müsned</span>, VI, 461.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-19-backlink" id="footnote-234-19">19</a> Müslim, <span class="italic-dipnot-3">Mesacid</span>, 135; Ebû Dâvûd, <span class="italic-dipnot-3">Vitir</span>, 25; <span class="italic-dipnot-3">Müsned</span>, V, 275.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-20-backlink" id="footnote-234-20">20</a> Bkz. Ebû Dâvûd, <span class="italic-dipnot-3">Edeb</span>, 101.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-21-backlink" id="footnote-234-21">21</a> Ebû Nuaym <span class="italic-dipnot-3">Hilye</span>, VII, 90.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-22-backlink" id="footnote-234-22">22</a> Darimî, <span class="italic-dipnot-3">Fezailu’l-Kur’ân</span>, 14.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-23-backlink" id="footnote-234-23">23</a> Tirmizî, <span class="italic-dipnot-3">Fezailu’l-Kur’ân</span>, 2.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-24-backlink" id="footnote-234-24">24</a> <span class="italic-dipnot-3">Mecmau’z-Zevaid</span>, VII, 97.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-25-backlink" id="footnote-234-25">25</a> Tirmizî, <span class="italic-dipnot-3">Fezailu’l-Kur’ân</span>, 8.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-26-backlink" id="footnote-234-26">26</a> Tirmizî, <span class="italic-dipnot-3">Fezailu’l-Kur’ân</span>, 8.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-27-backlink" id="footnote-234-27">27</a> Ebû Dâvûd, <span class="italic-dipnot-3">Edeb</span>, 108; Tirmizî, <span class="italic-dipnot-3">Daavât</span>, 22.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-28-backlink" id="footnote-234-28">28</a> Tirmizî, <span class="italic-dipnot-3">Daavât</span>, 21.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-29-backlink" id="footnote-234-29">29</a> Buharî, <span class="italic-dipnot-3">Daavât</span>, 11; Müslim, <span class="italic-dipnot-3">Zikir</span>, 80.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-30-backlink" id="footnote-234-30">30</a> Buharî, <span class="italic-dipnot-3">Daavât</span>, 6-7; Tirmizî, <span class="italic-dipnot-3">Daavât</span>, 16.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-31-backlink" id="footnote-234-31">31</a> Buharî, <span class="italic-dipnot-3">Teheccüd</span>, 1, <span class="italic-dipnot-3">Tevhid</span>, 8, 24, 35; Müslim, <span class="italic-dipnot-3">Salât</span>, 119, <span class="italic-dipnot-3">Müsafirîn</span>, 199, <span class="italic-dipnot-3">Zikir</span>, 70; Tirmizî, <span class="italic-dipnot-3">Daavât</span>, 29, 32; Neseî, <span class="italic-dipnot-3">Kıyamu’l-Leyl</span>, 90.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-32-backlink" id="footnote-234-32">32</a> Aynî, <span class="italic-dipnot-3">Umde</span>, VII, 166; Dehlevî, <span class="italic-dipnot-3">Huccetullah el-Baliğa</span>, II, 42.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-33-backlink" id="footnote-234-33">33</a> Buharî, <span class="italic-dipnot-3">Teheccüd</span>, 16; Müslim, <span class="italic-dipnot-3">Müsafirin</span>, 125.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-34-backlink" id="footnote-234-34">34</a> Buharî, <span class="italic-dipnot-3">Daavât</span>, 18, Müslim, <span class="italic-dipnot-3">Salât</span>, 94.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-35-backlink" id="footnote-234-35">35</a> Müslim, <span class="italic-dipnot-3">Müsafirîn</span>, 181, 187, 191; Nesaî, <span class="italic-dipnot-3">Tatbik</span>, 63; <span class="italic-dipnot-3">Müsned</span>, I, 184, 343.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-36-backlink" id="footnote-234-36">36</a> Ebû Ca’fer Ahmet et-Taberî, <span class="italic-dipnot-3">er-Riyadu’n-Nedire fi Menakibi’l-Aşere</span>, III, 29.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-37-backlink" id="footnote-234-37">37</a> Ebû Nuaym, <span class="italic-dipnot-3">Hilye</span>, II, 34.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-38-backlink" id="footnote-234-38">38</a> Alûsî, <span class="italic-dipnot-3">Ruhu’l-Maanî</span>, XXVII, 8.</p>
        </div>

        <div class="footnote">
          <p class="b--Paragraf-4"><a class="footnote-anchor" href="#footnote-234-39-backlink" id="footnote-234-39">39</a> Müslim, <span class="italic-dipnot-3">Zikir</span>: 41; Ebû Dâvûd, <span class="italic-dipnot-3">Vitir</span>: 26.</p>
        </div>
      </div>
    </div>
  </div>
</body>
</html>