<html xmlns="http://www.w3.org/1999/xhtml">
<head>
  <title>03-07.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-07.html" xml:lang="tr-TR">
    <div class="Basic-Text-Frame">
      <p class="x1--Ba-l-k" id="toc_marker-50">DÜNYA İLE BİR GÜNÜ</p>

      <p class="a--Paragraf-1">‘Dünya’ kelimesi, birbiriyle ilişkili birkaç anlamda kullanılmaktadır. Ezcümle;</p>

      <p class="a--Paragraf-1">1. Üzerinde yaşadığımız yer küresi,</p>

      <p class="a--Paragraf-1">2. Ahiretin mukabili ve bir önceki durağı olarak şu anda yaşadığımız hayat,</p>

      <p class="a--Paragraf-1">3. Cenab-ı Hakk’ın sayısız isim ve sıfatının tecelli alanı,</p>

      <p class="a--Paragraf-1">4. Üzerinde/içinde bulunan değişik nimetleri ve cazibe unsurlarıyla insanları kendine bağlayan, başlarını döndüren ve neticede bir kısmına yaradılış gayelerini unutturup günah ve isyanlara sürükleyen geçici, kısa ömürlü güzellikler…</p>

      <p class="a--Paragraf-1">Bu anlamlarıyla Kur’ân ve hadislerde de geçen dünya, özellikle üçüncü anlamıyla derin felsefî ve tasavvufî izahlara meydan verirken, dördüncü anlamıyla hep tartışma konusu olmuş; ilim ve hikmet ehli tarafından, niyet ve ölçü dengesine bağlı olarak ortaya çıkabilecek fayda ve zararlarına dikkat çekilmiştir. Tamamıyla terk edilmesi durumunda, geniş anlamıyla dünyanın yaradılış gayesine uyulmamış olacağından miskinlik, atalet, manevî kemal eksikliği vb. mahzurların ortaya çıkması kaçınılmazdır. Konunun bu inceliğinden ötürü işin ehli dünyanın üç yüzü bulunduğunu belirtmişlerdir:</p>

      <p class="a--Paragraf-1">Birinci yüzü Cenâb-ı Hakkın isimlerine bakar, onların tecelli ve nakışlarını gösterir.</p>

      <p class="a--Paragraf-1">Dünyanın bu yüzü, âdeta sınırsız ilahî bir mektuptur. Bu açıdan dünya gayet güzeldir, nefrete değil, aşka lâyıktır.</p>

      <p class="a--Paragraf-1">İkinci yüzü âhirete bakar. Dünya ahiretin tarlasıdır, Cennetin nimetlerinin tohumu burada ekilmektedir ve rahmetin çiçek bahçesidir. Bu yüzü de, evvelki yüzü gibi güzeldir; tahkire değil, muhabbete lâyıktır.</p>

      <p class="a--Paragraf-1">Üçüncü yüzü insanın arzu ve heveslerine bakar. Bu yönüyle dünya kalın bir gaflet perdesidir ve ehl-i dünyanın arzu ve heveslerinin tatmin edildiği bir arenadır. İşte bu yüzüyle dünya çirkinlerden de çirkindir. Çünkü fânidir, zaildir, elemlidir ve aldatır. Ayet ve hadislerde tahkir ve tenkit edilen; ehl-i hakikatin de nefret ettiği dünya bu dünyadır. Buna karşı zahid davranmak elzemdir.</p>

      <p class="a--Paragraf-1">Bu yönüyle dünyayı tahkir eden insanlar üç gruba ayrı lır lar:</p>

      <p class="a--Paragraf-1">Birinci grup marifet ehli ve yolcularıdır. Dünya, Cenâb-ı Hakkın marifet, muhabbet ve ibadetine perde ve engel olduğu için onu tahkir ve tenkit ederler.</p>

      <p class="a--Paragraf-1">İkinci grup ahiret ehlidir; dünyanın zarurî işleri onları âhirete ait işlerinden alıkoyduğu için nefret ederler. Ayrıca şuhud derecesinde bir imanla, bütün güzellik ve cazibesine rağmen, dünyayı, cennetin kemâlât ve güzelliklerine kıyas ettiklerinden dünyayı çirkin görürler. Aynen Hz. Yusuf’a güzel bir adam kıyas edildiğinde Hz. Yusuf’un çirkin göründüğü gibi…</p>

      <p class="a--Paragraf-1">Üçüncü gruptakiler ise iki kısımdır: Bir kısmı dünyayı zahiren tahkir eder, çirkin görür, ancak eline geçmediğindendir. Tilki üzüm misali… Bir kısmı da dünyayı tahkir eder: ancak elinde durmadığındandır. Zenginler sınıfına katılamadığından dünyaya kızar, tahkir eder, böylece teselli bulur. Bu tahkirler, horlamalar dünyanın nefretinden değil aksine muhabbetinden ileri gelmektedir. Etraftaki bir kısım sahte dünya tarikleri bu gruba girerler.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-1" id="footnote-234-1-backlink">1</a></span></p>

      <p class="a--Paragraf-1">Yukarıda işaret ettiğimiz gibi, dünyanın aldatıcı yüzüne karşı zühde ihtiyaç bulunmaktadır. Bu konuda da kısa bir izahta bulunduktan sonra Efendimiz’in hayatından bazı tablolar sunmak istiyoruz.</p>

      <p class="x2--Ba-l-k" id="toc_marker-51">Zühd</p>

      <p class="a--Paragraf-1">Dünyevî hazları terk edip, cismanî meyillere karşı koyma manalarına gelen zühd; sûfîlerce daha çok, dünya lezzetlerine karşı alâkasız kalıp ömür boyu âdeta bir perhiz hayatı yaşa mak, davranışlarında takvayı esas tutarak, dünyanın, ken dine ve insanın nefsine bakan yönlerine karşı da kararlı, müstağni ve müstenkif bulunmak manalarına gelir.</p>

      <p class="a--Paragraf-1">Zühdü;</p>

      <p class="a--Paragraf-1">*sıkıntı anlarında dahi dinin hu dut larını koruyup kollama,</p>

      <p class="a--Paragraf-1">*zenginlik ve genişlik zamanlarında da başkaları için yaşama,</p>

      <p class="a--Paragraf-1">*Allah’ın helâlinden ihsan ettiği nimetlere karşı şükürle mukabelede bulunma, sonra bu mala terettüp eden bütün hak ları yerine getirme,</p>

      <p class="a--Paragraf-1">*İslâm’ı i’lâ etme ve insanlara faydalı olma mülâhazalarının dışında mal biriktirmeme,</p>

      <p class="a--Paragraf-1">*tûl-i emellere girme me şeklinde yorumlayanlar da olmuştur.</p>

      <p class="a--Paragraf-1">Süfyân-ı Sevrî gibi büyük zahidler zühdü, adî şeyler yiyip ba sit elbiseler giymekten daha ziyade, Hak rızasına göre prog ram lanmış ve tûl-i emellere karşı da kapalı kalabilmiş bir kalb ameli olarak görmüşlerdir.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-2" id="footnote-234-2-backlink">2</a></span> Buna göre gerçek zühdün emaresi üçtür:</p>

      <p class="a--Paragraf-1">a. Dünya adına elde edilen şeylere sevinmeme ve kaybedilen şeylere de üzülmeme,</p>

      <p class="a--Paragraf-1">b. Methedilince sevinmeme, zemmedilince de yerinme me,</p>

      <p class="a--Paragraf-1">c. Hakk’a kulluğu ve O’nunla hâlveti her şeye tercih et me.</p>

      <p class="a--Paragraf-1">Haram ve helâllere karşı hassas olmak, zühdde ilk adım sayılır. İkinci adım ve kâmil merhale ise, meşrû ve mubah şey lerde bile, kılı kırk yararcasına titiz yaşamaktır.</p>

      <p class="a--Paragraf-1">Zühd insanı diyeceğimiz zâhide gelince o, hem üzerine aldığı sorumluluklara, hem gelip ona toslayan belâ ve mu sibetlere karşı, hem de her köşe başında önünü kesen gü nah ve mâsiyetlere karşı olabildiğince sabırlı, küfür ve dalâlet müstesnâ Yaratan’ın her türlü takdirinden hoşnut ve O’nun kendisine bahşettiği şeylerle, yine O’nun hoşnutluğunu, ahi ret yurdunu ve insanın mutlak hakikate yönlendirilmesini gaye-i hayal hâline getiren insandır. O, şu üç ayette buyrulan gerçekleri denge içinde hayatına mal etme gayreti içindedir:</p>

      <p class="a--Paragraf-1">“<span class="x2---talik" xml:lang="tr-TR">De ki: dünya metaı ne de olsa azdır; ahiret ise takvâ ehli için mahz-ı hayırdır.</span>” <span class="x8--Ayet-adresi" xml:lang="tr-TR">(Nisa, 4/77)</span>, “<span class="x2---talik" xml:lang="tr-TR">Allah’ın sana verdiği her şeyde âhiret yurdunu ara; bu arada dünyadan da nasibini unutma!</span>” <span class="x8--Ayet-adresi" xml:lang="tr-TR">(Kasas, 28/77</span><span class="x8--Ayet-adresi" xml:lang="tr-TR">)</span>, “<span class="x2---talik" xml:lang="tr-TR">Bu dünya ha yatı bir eğlence ve oyundan ibarettir. Âhiret yurdu ise, doğrusu işte gerçek hayat odur; eğer bilse lerdi.</span>” <span class="x8--Ayet-adresi" xml:lang="tr-TR">(Ankebût, 29/64)</span></p>

      <p class="a--Paragraf-1">Zühd, mebde’ itibarıyla bir kalb amelidir. Ancak, zühd duygusunun insanın davranışla rına aksetmesi veya onları yönlendirmesi açısından bir farklı lığı söz konusudur ki, bu da onun aksiyon ve davranış boyutunu olu şturur. Zühde göre programlanmış bir sine, şuuru taalluk etsin-etmesin, yeme-içme, yatma-kalkma, konuşma-sükût etme, hâl vet peşinde olma veya celvette kalma gibi bir birine zıt bütün davranışlarında zühd düşünür, zühd soluklar ve zühd televvünlü yaşar. Bütün bunlardan sonra da, dünyanın kendine ve insanların heve satına bakan yanlarına karşı ciddi bir tavır alması söz konu sudur.</p>

      <p class="a--Paragraf-1">Evet, ne dünyevî imkânlar ne de zenginlik zühde mânidir. Elverir ki insan onlara karşı hâkimiyetini korusun ve onların mahkûmu olmasın. Vakıa İnsanlığın İftihar Tablosu, kalbi zühde göre programlandığı ve gözlerinin içine başka hayal girmediği hâlde fakirlerden fakir yaşamayı tercih etmiş ve ömrünü zâhidâne geçirmişti.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-3" id="footnote-234-3-backlink">3</a></span> Zira O, ümmetine ve husu siyle de neşr-i hak vazifesinde bulunanlara misal olma mev kiinde idi. O, böyle davranmakla,</p>

      <p class="a--Paragraf-1">* Peygamberlik vazi fe-i kudsiyesi, dünyaya alet ediliyor töhmetine meydan ver miyor,</p>

      <p class="a--Paragraf-1">* Bu yüce vazifede: “<span class="x2---talik" xml:lang="tr-TR">Benim mükâfatım ancak Allah nezdindedir.</span>” <span class="x8--Ayet-adresi" xml:lang="tr-TR">(Yûnus, 10/72</span><span class="x8--Ayet-adresi" xml:lang="tr-TR">)</span> diyen selef lerine iktidâ etme ulu luğunu gösteriyor,</p>

      <p class="a--Paragraf-1">*Neşr-i hakkı kendilerine vazife edinmiş ümmetinin âlimlerine hem bir numûne hem de rehber olma sorumluluğunu taşıyordu. Bu itibarla da, hayatını en fakirane bir çizgide sürdürecekti.</p>

      <p class="x2--Ba-l-k" id="toc_marker-52">Zühdü ve Takvasıyla Efendimiz</p>

      <p class="a--Paragraf-1">Yukarıda işaret edildiği gibi zühd bir yönüyle, dünya kişiye verilse sevinmeme, elinden gitse üzülmeme hâlidir. Bu hâl, Allah Resûlü’nde doruk noktadadır. Nitekim bütün dünya O’nun olsaydı, her hâlde bir arpa tanesi bulmuş kadar sevinmezdi ve hepsi bir anda elinden gitseydi, yine bir arpa tanesi kaybetmiş kadar üzülmezdi. O, dünyayı kalben bu şekilde terk etmişti. Ancak bu terk, hiçbir zaman kesben de dünyayı terk etmek değildir. Zira kazanç yollarının en mantıkîsini ve en güzelini bize gösteren, yine O’dur. O’nun kesben dünyayı terk etmesi veya insanları buna teşvik etmesi düşünülemez. Dünyayı terk, kalben olmalıdır. Buna en güzel delil de yine Allah Resûlü’nün kurduğu İslâm Site Devleti’nin, kısa zamanda dünyanın en zengin ve en güçlü devletlerinden biri hâline gelmesidir. Tarihçilerin tespitlerine göre, Allah Resûlü’nün kurduğu bu büyük devletten, daha sonra tam 25 tane imparatorluk ölçüsünde devlet doğmuştur. Osmanlı Devleti bunlardan sadece bir tanesidir. Bu devletleri idare eden iradenin arkasında zühdden yoksun birilerinin olduğunu söylemek kolay olmadığı gibi gerçekleri görmemek de olur.</p>

      <p class="a--Paragraf-1">Allah Resûlü <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span>, peygamberliğin aydınlık iklimine adımını attığı andan, dünya bütün debdebe ve ihtişamıyla O’nun ayağının önüne serildiği sona kadar hiç tavrını değiştirmedi. Hatta O, dünyaya geldiği anda sahip olduğu mal varlığına, vefat ederken sahip değildi. Çünkü neyi var, neyi yoksa hep dağıtmış ve infak etmişti. Bakın metrukâtına, sadece birkaç keçi ve bir de hanımlarının içinde bulundukları küçük odalardan ibaretti. Onlar da yine millete ait sayılırdı ki, analarımız vefat edince, hepsi de mescide dâhil edildi. Oraya giden herkesin de bilebileceği gibi, bu hücreler mescidin bir köşesine sıkışacak kadar dar bir yer işgâl etmektedirler.</p>

      <p class="x2--Ba-l-k" id="toc_marker-53">Efendimiz Bulamadığı İçin mi Fakir Yaşadı!</p>

      <p class="a--Paragraf-1">Allah Resûlü <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> elde ettiği malı bazen fakir ve muhtaçlara dağıtır, bazen Allah yolunda harcar, bazen de İslâm’a gönül ısındırmak için verirdi. Öyle ihsan da bulunurdu ki dönemin süper güçleri olan Kisra ve Kayser gibi hükümdarlar o kadarını vermekten aciz kalırlardı. Ama kendisi hep fakirler gibi yaşadı. Hatta açlıktan dolayı karnına taş bağladığı da olmuştur. Bu iki durum arasında bir çelişki de bulunmamaktadır.</p>

      <p class="a--Paragraf-1">Onun için müdekkik âlimler, “Hz. Peygamber’i <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> insanlarda bulunan bazı düşük vasıflarla niteleme mek de onu tazimin cümlesindendir; binaenaleyh ‘o fakirdi’ denilemez,” mülahazasını serdetmişlerdir. Bu düşünceye ışık tutan Kadı ‘İyâz’ın meşhur eseri eş-Şifa’da vermiş olduğu şu tarihi bilgi dikkat çekicidir: “Endülüs fukahası, Hz. Peygamber’i (adeta aşağılayarak) ‘yetim’ diye ad landırdığı ve zühdünün isteyerek olmadığını, eğer güzel yemekleri bulabil seydi yiyeceğini ileri sürdüğünden dolayı Salih et-Tuleytulî’nin asılıp öldü rülmesine fetva verdiler.”<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-4" id="footnote-234-4-backlink">4</a></span> Evet, O bulamadığı için fakir yaşadı denilemez. Zira</p>

      <p class="a--Paragraf-1">*Hz. Hatice validemizle evlenmeden önce, belki babasından ciddi bir miras kalmamıştı ama emniyetinin yanı sıra ticaretten ciddi şekilde anladığı için büyük bir sermayenin başına getirilmiş ve yaptığı ticaretten o günün en büyük kârlarını elde etmişti.</p>

      <p class="a--Paragraf-1">*Daha sonra bu sermayenin sahibi olmuş ve Allah tarafından peygamberlik görevi verilinceye kadar, on beş sene boyunca onu sürekli geliştirmişti.</p>

      <p class="a--Paragraf-1">*Peygamberlik gibi ağır bir vazife ve diğer birçok sebep ve hikmetlerden ötürü ticaretle meşguliyetini terk etmesine rağmen etrafındaki tüccarlara tecrübe ve bilgisini sürekli aktardı ve yol gösterdi.</p>

      <p class="a--Paragraf-1">*Hicretten sonra, o günün sosyal hayatı ve devletlerarası ilişkilerin özelliğinden ötürü ganimet payları, hediyeler ve devlet başkanının meşru hakkı olan humus gibi gelirlerden ötürü Efendimiz’in evinde ciddi bir zenginlik seviyesi ortaya çıkmıştı; daha doğrusu çıkması gerekirdi.</p>

      <p class="a--Paragraf-1">Bütün bunlar gösteriyor ki, Efendimiz hiç de fakir bir insan değildi. Zenginlik içinde fakir hayatını iradî olarak tercih etmişti. Asıl büyüklük de buradadır. Ne mutlak anlamda fakirlik ne de mutlak anlamda zenginlik aşağılanabilir. Sabredilmediği zaman fakirlik kişiyi küfre götürebilecek kadar kötü bir durum, yerinde harcanmadığı ve hakkı verilmediği zaman zenginlik de Karunlaştıran bir belâdır.</p>

      <p class="a--Paragraf-1">Efendimiz’in <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> “Allah’ım, beni miskin olarak yaşat.”<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-5" id="footnote-234-5-backlink">5</a></span> sözünden mak sat kalp sükûnetidir, yoksa ken disine yetecek kadar bir şey bula maması manasında miskinlik (meskenet) değildir.” şeklinde yorumlar yapıldığı gibi, iradî bir fakirlik tercihi de anlaşılmaktadır. Miskinliğin bir ayıp olduğunu ve kıyamette bu ayıbın insan yüzünde belli olacağını şu olaydan da anlamaktayız:</p>

      <p class="a--Paragraf-1">Bir gün ensardan biri geldi ve Efendimiz’den maddi yardım istedi. Hz. Peygamber <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> adama,</p>

      <p class="a--Paragraf-1">– Yanında bir şey yok mu, diye sorunca o kişi:</p>

      <p class="a--Paragraf-1">– Sadece bir kısmıyla örtündüğüm, bir kısmını da altıma ser diğim bir yaygım var, bir de su iç tiğim tas var, dedi. Efendimiz yaygı ve tası getirtti. Sonra:</p>

      <p class="a--Paragraf-1">– Bunları kim satın alır, diye sordu. Biri iki dirhem verdi. Hz. Peygamber,</p>

      <p class="a--Paragraf-1">– Bundan daha fazla fiyat veren var mı, buyurdu. Biri çıktı ve iki ka tını vererek dört dirheme satın aldı. Hz. Peygamber parayı vererek:</p>

      <p class="a--Paragraf-1">– Bir dirhemle yiyecek-içecek satın al ve evine götür. Kalanıyla bir ip satın al ve dağdan odun toplayıp getire rek şehirde sat, para kazan, buyurdu. On beş gün sonra aynı kişi Hz. Peygamber’in <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> huzuruna geldiğinde elinde on dirhem birikmişti. Bu nunla bir miktar kumaş, bir miktar da buğday aldı. Efendimiz:</p>

      <p class="a--Paragraf-1">– Bu mu daha iyi, yoksa kıyamet günü, mahşerde miskinlik lekesi yü zünde iz yapmış olarak gitmek mi daha iyi, buyurdu.”<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-6" id="footnote-234-6-backlink">6</a></span></p>

      <p class="a--Paragraf-1">“Fakirlik iftiharımdır, onunla övünürüm.” şeklindeki yaygın söze gelin ce, İrâkî ve İbn Hacer gibi müdakkik âlimler bunun hadis olmadığını söylemişlerdir.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-7" id="footnote-234-7-backlink">7</a></span></p>

      <p class="a--Paragraf-1">Bir konuya daha değinmeden geçmek istemiyoruz. Tarih ve hadis kitaplarında Efendimiz ve ailesinin hayatı en ince detaylarına kadar kaydedilmiş ve günümüze kadar aktarılmıştır. Bu durum hem O’nu tanımak hem de O’nun yolundan gitmek adına büyük öneme sahiptir. Elbette yetkin ulemanın, İslam kültürünün mümeyyiz özelliklerinden biri olan tefsir usulü, hadis usulü ve fıkıh usulü gibi ilimlerin prensiplerinden de yararlanarak yaptığı yorumlarla konular daha iyi anlaşılmaktadır. Zira ancak bu metotla câmi bir değerlendirme ortaya konabilir. Bir hadisten ya da aynı konuya işaret eden hadislerden yola çıkarak yapılacak yorumlar parçacı, dolayısıyla eksik olacaktır. Bu kısa izahtan sonra Efendimiz’in dünya ile ilgili günlük hayatından birkaç tablo sunmak istiyoruz.</p>

      <p class="x2--Ba-l-k" id="toc_marker-54">Bir Yıllık Yiyecek Ayırmak</p>

      <p class="a--Paragraf-1">Bir aile reisi olarak Efendimiz <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span>, aile fertlerinin geçiminden mesuldü. O günün sosyal hayatına uygun olarak bu vazife yerine getirilmekteydi. Daha önce belirttiğimiz gibi elbette iradî bir fakirlik tercihi söz konusuydu. Aylık bir maaş veya gelir sistemi olmadığından, bu gün bile birçok yerde yapıldığı gibi, evin gideri yıllık olarak belirleniyordu. Kaynaklarda bu konuyla ilgili şu bilgiler verilmektedir:</p>

      <p class="a--Paragraf-1">* Allah Resûlü ganimet payı olarak kendisine düşen Benî Nadîr hurmalarını satıyor ve ailesinin o yılki yiyece ğini ayırıyordu.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-8" id="footnote-234-8-backlink">8</a></span></p>

      <p class="a--Paragraf-1">* Hz. Peygamber ailesinin bir yıllık nafakasını ayırırdı.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-9" id="footnote-234-9-backlink">9</a></span></p>

      <p class="a--Paragraf-1">* Allah Resûlü elde edilecek hurma veya tahılın yarısı karşılı ğında Hayber’i (ortaklığa) verdi. Hanımlarına her yıl 80 vesk hurma ve 20 vesk arpa olmak üzere 100 vesk yiyecek veriyordu.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-10" id="footnote-234-10-backlink">10</a></span></p>

      <p class="a--Paragraf-1">Sahih kaynaklarımızda aktarılan bu malumat, bize Efendimiz’in <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> ailesinin yıllık gider hesabı yaptığını ve imkânları ölçüsünde bunu uyguladığını göstermektedir. Ancak yıl içinde sık sık açlık ve yokluk çektiklerine dair çok sayıda hadis olduğuna göre, normal şartlarda yılı çıkaracak şekilde ayrılan bu yiyeceklerin kendisi ve hanımları tarafından kısa zamanda fakirlere ve misafirlere yedirildiği veya dağıtıldığı anlaşılmaktadır. Ancak yıl içinde değişik yollarla gelirler de olmaktaydı.</p>

      <p class="x2--Ba-l-k" id="toc_marker-55">Emeğe Verilen Değer</p>

      <p class="a--Paragraf-1">Hz. Enes <span class="x1---c-c-----s-a-s-----a-s-----r-a-----r-anh---1" xml:lang="tr-TR">(radıyallahu anh)</span> rivayet etmektedir: “Hz. Peygamber <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> Tebük’ten döndüğünde Sa’d b. Muâz kendisini karşıladı. Allah Resûlü ona ‘Bu elinde gördüğüm nedir?’ diye sordu. O ‘Kürek ve çapa izidir, çapa yapıp ailemin nafakasını karşılıyorum.’ dedi. Allah Resûlü nasırlı elleri öperek ‘Bu, ateş değmeyecek bir eldir.’ buyurdu.”<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-11" id="footnote-234-11-backlink">11</a></span></p>

      <p class="a--Paragraf-1">Efendimiz’in çalışmaya teşvik ettiğine ve dilenciliğe karşı çıktığına dair çok sayıda hadis ve uygulama bilinmektedir. Onun için burada sözü uzatmak istemiyoruz. Ancak yukarıda verilen tablo İslam’ın emeğe verdiği değerin önemine ve bu konuyu felsefelerinin temeli hâline getiren düşünce akımlarından ne kadar önce bu işe el attığına canlı bir misal olduğundan kaydettik.</p>

      <p class="x2--Ba-l-k" id="toc_marker-56">Konfor ve Gösteriş</p>

      <p class="a--Paragraf-1">İslâm, ruhbanlığa ve münzevi hayata karşıdır. İslâm’da ruhbanlık yoktur. O yüzden Hz. Peygamber <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve selle</span><span class="x1---c-c-----s-a-s-----a-s-----r-a-----r-anh---1" xml:lang="tr-TR">m)</span> dünya nimetlerinin helâl olanlarından yararlanmayı caiz görür, zaman zaman kendisi de bunlardan yararlanırdı. Bununla birlikte zevk ü sefa sürmeyi, konfor lu bir hayat yaşamayı, dünya hayatından aşırı zevk almayı sevmez, başkalarını da bundan menederdi.</p>

      <p class="a--Paragraf-1">Bir gün Hz. Ali yemek hazırlamıştı. Hz. Fâtıma <span class="x1---c-c-----s-a-s-----a-s-----r-a-----r-anh---1" xml:lang="tr-TR">(radıyallahu anhâ)</span>: “Allah Resûlü de gel ip bizimle yeseydi ne iyi olurdu.” dedi. Hz. Ali <span class="x1---c-c-----s-a-s-----a-s-----r-a-----r-anh---1" xml:lang="tr-TR">(radıyallahu anh)</span> gitti ve Hz. Peygamber <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> ’e, Hz. Fâtıma’nın isteğini bildirdi. Efendimiz geldi ama evin duvarlarında süslü perdeler asılı olduğunu görünce dö nüp gitti. Hz. Ali neden geri gittiğini sorunca Efendimiz, “Peygamberin, gösterişli, şatafatlı ve süslü-püslü bir eve girmesi O’nun şanına yakışmaz.” buyurdu.”<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-12" id="footnote-234-12-backlink">12</a></span></p>

      <p class="a--Paragraf-1">Bir gün Efendimiz’e çok de ğerli, ipek işlemeli ve süslü bir elbise gönderilmişti. Biraz giydikten sonra, çıkardı ve Hz. Ömer’e <span class="x1---c-c-----s-a-s-----a-s-----r-a-----r-anh---1" xml:lang="tr-TR">(radıyallahu anh)</span> gönderdi. Hz. Ömer gözleri yaşlı gelip; “Giymekten hoşlanmadığınız şeyi bana mı ikramda bulunuyorsunuz?” dedi. Bunun üzerine Hz. Peygamber: “Giymen için vermedim.” buyurdu. Hz. Ömer, o elbiseyi Mekke’de henüz müşrik olan bir kardeşine verdi.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-13" id="footnote-234-13-backlink">13</a></span></p>

      <p class="a--Paragraf-1">Tevazu ve alçak gönüllülük bakımından sade elbiseler giyerdi. Hz. Ömer <span class="x1---c-c-----s-a-s-----a-s-----r-a-----r-anh---1" xml:lang="tr-TR">(radıyallahu anh)</span>, cuma ve bayram namazlarında veya yabancı elçiler geldiği sırada Hz. Peygamber <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> ’in, insanı heybetli gösteren süslü elbiseler giymesini uygun görüyordu. Bir gün mescidin kapısında ipekli, süslü bir elbisenin satıldığını gördüler. Hz. Ömer bunu fırsat bilerek, “Ey Allah Resûlü! Bu elbiseyi satın alsanız da cuma günleri ve yabancı elçileri karşıladığınızda giyseniz” dedi. Efendimiz buna karşılık; “Bunu ahirette hiç giyme şansı olmayanlar giysinler.” buyurdu.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-14" id="footnote-234-14-backlink">14</a></span> Çoğu kez kaba ve yünden yapılmış el biseler giyerdi. Öyle elbiseler içinde de vefat etti.</p>

      <p class="a--Paragraf-1">Bu ve benzeri diğer davranışlarıyla, Efendimiz sadeliğin önemine parmak basmakta ve özellikle önde olan, idareci veya örnek alınan kişilerin bu konularda daha dikkatli davranmaları gerektiğine işaret etmektedir. İslam âlimleri konuyla ilgili diğer nassları da göz önüne alarak mutlak anlamda evleri süslemenin, süslü elbise giymenin vb. davranışların, kibir duygusuna sebebiyet vermedikten sonra, haram olmadığı hükmünü çıkarmışlardır. Bu arada süslenmenin kadına yakıştığı ve fıtratına uygun olduğu, erkeğin ise bu yönüyle kadından farklı olduğu da anlaşılmaktadır.</p>

      <p class="a--Paragraf-1">“Evde kişinin kendisi için bir yatak, eşi için bir yatak, misafiri için bir yatak bu lundurması yeterlidir. Dördüncüsü (fazlası) şeytanın payıdır.” buyuran,<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-15" id="footnote-234-15-backlink">15</a></span> Efendimiz, ihtiyaç fazlası ev eş ya sının zararlarına ve bunlarla evi doldurmanın İslam’a uygun bir davranış olmadığına dikkat çekmiştir. İhtiyaç fazlası eşya ve mobilyanın bütün genişliğine rağmen evlerimizi daralttığı, neredeyse en yakın dost ve akrabalarımızı misafir edemez hâle getirdiği bir dönemde bu ikazın önemi daha da iyi anlaşılmaktadır.</p>

      <p class="x2--Ba-l-k" id="toc_marker-57">Efendimiz ve Etrafındakilerin Çektikleri Sıkıntı</p>

      <p class="a--Paragraf-1">İbn Abbâs <span class="x1---c-c-----s-a-s-----a-s-----r-a-----r-anh---1" xml:lang="tr-TR">(</span><span class="x1---c-c-----s-a-s-----a-s-----r-a-----r-anh---1" xml:lang="tr-TR">radıyallahu anh)</span> anlatıyor: Bir gün Ebû Bekir, alabildiğine sıcak bir günün ortasında evinden çıkıp Mescid-i Nebevi’ye gitti. Ebû Bekir’in geldiğini duyan Ömer:</p>

      <p class="a--Paragraf-1">– Ya Ebû Bekir, bu saatte dışarıda ne arıyorsun, diye sordu. Ebû Bekir:</p>

      <p class="a--Paragraf-1">– Açlık canıma tak etti, bir şeyler bulurum ümidiyle çıktım, dedi. Hz. Ömer:</p>

      <p class="a--Paragraf-1">– Vallahi, ben de bu sebeple çıkmıştım, dedi. Onlar, bu şekilde konuşurlarken Efendimiz <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> çıkageldi ve:</p>

      <p class="a--Paragraf-1">– Sizi bu saatte dışarı çıkaran nedir böyle, diye sordu. Onlar:</p>

      <p class="a--Paragraf-1">– Vallahi şiddetli açlık çekiyoruz, dediler. Allah Resûlü:</p>

      <p class="a--Paragraf-1">– Allah’a yemin ederim ki, benim dışarı çıkmamın nedeni de aynı, başka değil! Haydi kalkınız, gidelim, buyurdu. Yürüdüler, Ebû Eyyûb el-Ensârî’nin evinin kapısına geldiler. Ebû Eyûb, her gün Peygamberimiz için yemek yahut süt ayırırdı. Allah Resûlü, o gün her zamanki vakitte gitmeyince onun için ayırdığı yemeği çocuklarına yedirmiş ve kendisi de hurmalığına çalışmaya gitmişti. Kapıya vardıklarında Ebû Eyûb’un hanımı çıktı ve:</p>

      <p class="a--Paragraf-1">– Allah’ın Peygamberi ve arkadaşları, hoş gelmişsiniz, dedi. Allah Resûlü:</p>

      <p class="a--Paragraf-1">– Ebû Eyyûb nerede, diye sorarken, hurmalığına çalışmaya gitmiş olan Ebû Eyyûb, Peygamberimizin sesini uzaktan duyunca koşarak geldi.</p>

      <p class="a--Paragraf-1">– Allah’ın Habîbi ve beraberindekiler, hoş geldiniz! Ey Allah’ın Resûlü, her zamanki geliş vaktin değil, ama inşallah hayırdır, dedi. Allah Resûlü:</p>

      <p class="a--Paragraf-1">– Doğru söyledin, haklısın, buyurdu. Ebû Eyyûb hemen git ti ve üzerinde kurumuş, yaş ve daha tam olgunlaşmamış hurmaların yer aldığı bir hurma salkımı koparıp getirdi. Allah Resûlü:</p>

      <p class="a--Paragraf-1">– Ben bunu istemedim, bize yerden kuru hurma toplasan daha iyi ederdin, dedi. Ebû Eyyûb:</p>

      <p class="a--Paragraf-1">– Ey Allah’ın Resûlü, her üç çeşidinden de yemeni arzu ettim. Ayrıca senin için bir de hayvan keseceğim, dedi. Allah Resûlü:</p>

      <p class="a--Paragraf-1">– Kesersen sütlü olanını kesme! diye uyarıda bulundu. Ebû Eyyüb henüz bir yaşına basmamış bir dişi oğlak, diğer bir rivayete göre ise bir yaşına basmış bir erkek oğlak kesti. Hanımına:</p>

      <p class="a--Paragraf-1">– Sen de hamur yoğur, ekmek pişir; sen iyi ekmek yaparsın, dedi.</p>

      <p class="a--Paragraf-1">Ebû Eyyüb oğlağın yarısını haşladı, yarısını da kızarttı. Ye mek pişip Allah Resûlü <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span> ile iki arkadaşının önü ne konunca Allah Resûlü etten biraz aldı, ekmeğin üzerine koydu ve:</p>

      <p class="a--Paragraf-1">– Ebû Eyyûb, bunu al; kızım Fâtıma’ya gönder. Günlerdir böy le bir şey yememiştir, buyurdu.</p>

      <p class="a--Paragraf-1">O da alıp Fâtıma’ya götürdü. Yemeği yiyip karınları doyunca Nebîler Nebîsi <span class="x1---c-c-----s-a-s-----a-s-----r-a-----r-anh---1" xml:lang="tr-TR">(sallallahu aleyhi ve sellem)</span>: “Ekmek, et, kuru hurma, ham hurma, olgun hurma!..” dedi. Gözleri yaşaran Allah Resûlü:</p>

      <p class="a--Paragraf-1">– Allah’a yemin ederim ki şüphesiz kıyamet günü bu nimetlerden sorguya çekileceksiniz! buyurdu. Bu sözleri arkadaşlarına ağır gelince, şöyle devam etti:</p>

      <p class="a--Paragraf-1">– Böyle nimetlere kavuşup, bu nimetleri elinize aldığınızda ‘bismillah’ deyiniz. Doyduğunuz zaman da: “Bizi doyuran, bize nimet veren, hem de fazlasıyla lütfeden Allah’a hamdolsun” deyiniz. İşte, bu şekilde ona hamdetmeniz yeterli...</p>

      <p class="a--Paragraf-1">Allah Resûlü kalkınca Ebû Eyyûb’e, “Yarın bize gel!” dedi. Âdet olarak, Peygamberimiz kendisine bir iyilikte bulunana mut laka karşılığında bir şeyler vermek isterdi. Ebû Eyyûb, Allah Resûlü’nün sözünü duymadığından Hz. Ömer: “Allah Resûlü yarın kendisine gelmeni istiyor.” dedi. Ertesi gün, Ebû Eyyûb Allah Resûlüne gidince Efendimiz ona bir cariye verdi ve: “Bak Ebû Eyyûb, ona iyi davran; bizim yanımızda iken ondan sadece iyilik gördük!” buyurdu. Ebû Eyyûb, cariyeyi alıp evine götürünce kendi kendine: “Allah Resûlü’nün tavsiyesini ancak onu azat etmekle yerine getirebilirim.” dedi ve cariyeyi hemen hürriyete kavuşturdu.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-16" id="footnote-234-16-backlink">16</a></span></p>

      <p class="x2--Ba-l-k" id="toc_marker-58">Dünyayı Elinin Tersiyle Geri Çevirmesi</p>

      <p class="a--Paragraf-1">İbn Abbas anlatıyor: “Bir gün, Safa Tepesi’nde bulunan Allah Resûlünün yanına Hazreti Cibril geldi. Efendimiz Cibril’e:</p>

      <p class="a--Paragraf-1">– Yâ Cibril, seni hak ve hakikat ile gönderen Allah’a yemin ederim ki, Muhammed’in evinde ne azıcık un ne de çorba var, dedi. Allah Resûlü daha sözünü bitirmeden, gökten büyük bir gürültü koptu. Allah Resûlü korktu ve Cibril’e:</p>

      <p class="a--Paragraf-1">– Allah kıyametin kopmasını mı emretti acaba, diye sordu. Cibril,</p>

      <p class="a--Paragraf-1">– Hayır, öyle bir emir yok; sadece İsrafil’e emretti. İsrafil, az evvelki sözlerini duydu da onun için indi, dedi. İsrafil, Resûlü Ekrem’in yanına geldi ve</p>

      <p class="a--Paragraf-1">– Allah senin sözlerin üzerine, beni yeryüzü hazinelerinin bütün anahtarlarıyla sana gönderdi. Eğer istersen, şu Mekke dağını altın, gümüş, yakut ve zümrüde dönüştürmemi emretti. Sen kral bir peygamber mi yoksa kul bir peygamber mi olmak istersin, diye sordu. O esnada Hazreti Cibril, Efendimize mütevazı olmasını işaret ediyordu. Efendimiz cevabını verdi: “Kul bir peygamber olmak isterim.” Bu cümleyi, üç kere tekrar etti.<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-17" id="footnote-234-17-backlink">17</a></span></p>

      <p class="a--Paragraf-1">Bir başka rivayette ise Efendimiz: “Bir meleğin gelerek ‘Yâ Muhammed! Rabbinin selâmı var: Dilersen şu Mekke ovasını altın yapayım.’ demesine mukabil ‘Hayır yâ Rabbi, istemem; bir gün karnımı doyurayım ki sana şükredeyim; bir gün de aç kalayım ki senin lütfun ve keremin için sana dua dua yalvarayım.’ buyurmuştur.”<span class="x7--Dipnot-Ba-vurusu" xml:lang="tr-TR"><a class="footnote-link" href="#footnote-234-18" id="footnote-234-18-backlink">18</a></span></p>

      <p class="b--Paragraf-1">_______________</p>

      <div class="footnotes">
        <div class="footnote">
          <p class="b--Paragraf-1"><a class="footnote-anchor" href="#footnote-234-1-backlink" id="footnote-234-1">1</a> Bkz: B. N. S. Nursî, <span class="italic-dipnot">Sözler</span>, 862 (32. Söz).</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-2-backlink" id="footnote-234-2">2</a> Ebû Nuaym, <span class="italic-dipnot">Hilyetü’l-Evliyâ</span>, VI, 386; el-Beyhakî, <span class="italic-dipnot">Kitabü’z-Zühdi’l-Kebîr</span>, II, 102.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-3-backlink" id="footnote-234-3">3</a> Bkz. Buhârî, <span class="italic-dipnot">Rikak</span> 17; Müslim, <span class="italic-dipnot">Zühd</span> 18-36; Tirmizî, <span class="italic-dipnot">Zühd</span> 35, 38.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-4-backlink" id="footnote-234-4">4</a> <span class="italic-dipnot">eş-Şifâ</span>, II, 940; <span class="italic-dipnot">Hafâci</span>, IV, 344-345.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-5-backlink" id="footnote-234-5">5</a> Bkz. <span class="italic-dipnot">Mecmau’z-Zevâid</span>, X, 262– 263; <span class="italic-dipnot">Kenzü’l-Ummâl</span>, VI, 470.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-6-backlink" id="footnote-234-6">6</a> Buharî, <span class="italic-dipnot">Zekât</span>, 50, 53; Nesâî, <span class="italic-dipnot">Zekât</span>, 85; İbn Mâce, <span class="italic-dipnot">Zekât</span>, 25.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-7-backlink" id="footnote-234-7">7</a> Bkz. Ali el-Kârî, <span class="italic-dipnot">el-Esrârül-Merfu’a</span>, s. 255; <span class="italic-dipnot">el-Mekâsidü’l-Hasene</span>, s. 300.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-8-backlink" id="footnote-234-8">8</a> Buharî, <span class="italic-dipnot">Nefekât</span>, 3.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-9-backlink" id="footnote-234-9">9</a> Tirmizi, <span class="italic-dipnot">Cihâd</span>, 39.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-10-backlink" id="footnote-234-10">10</a> Müslim, <span class="italic-dipnot">Musâkat</span>, 2.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-11-backlink" id="footnote-234-11">11</a> el-İsabe, II, 38.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-12-backlink" id="footnote-234-12">12</a> Ebû Dâvud, <span class="italic-dipnot">Et’ime</span> 8.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-13-backlink" id="footnote-234-13">13</a> Ebû Dâvûd, <span class="italic-dipnot">Libas</span>, 10.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-14-backlink" id="footnote-234-14">14</a> Ebû Dâvûd, <span class="italic-dipnot">Libas</span>, 10.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-15-backlink" id="footnote-234-15">15</a> Ebû Dâvûd, <span class="italic-dipnot">Libas</span>, 45.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-16-backlink" id="footnote-234-16">16</a> İbn Hibbân, <span class="italic-dipnot">Sahîh</span>, XII,16. Taberânî, Mu’cemu’l-Kebîr’inde İbn Abbâs’tan <span class="x1---c-c-----s-a-s-----a-s-----r-a-----r-anh---1" style="font-size:1em;" xml:lang="tr-TR">(radıyallahu anh)</span> Allah Resûlü ile iki dostu Ebû Bekir ve Ömer’in bir defa da bu şekilde Ebû’l-Heysem b. et-Teyyihân el-Ensârî’nin evine gittiklerini rivayet etmektedir.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-17-backlink" id="footnote-234-17">17</a> Beyhakî, <span class="italic-dipnot">Sünen</span>, VII, 49.</p>
        </div>

        <div class="footnote">
          <p class="b--Paragraf-1"><a class="footnote-anchor" href="#footnote-234-18-backlink" id="footnote-234-18">18</a> el-Hindî, <span class="italic-dipnot">Kenzu’l-Ummâl</span>, VII, 344.</p>
        </div>
      </div>
    </div>
  </div>
</body>
</html>