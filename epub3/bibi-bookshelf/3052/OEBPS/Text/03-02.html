<html xmlns="http://www.w3.org/1999/xhtml">
<head>
  <title>03-02.html</title>
  <link href="../Styles/template.css" rel="stylesheet" type="text/css"/>
</head>

<body>
  <div id="x03-02.html" xml:lang="tr-TR">
    <div class="Basic-Text-Frame">
      <p class="x1--Ba-l-k" id="toc_marker-4">EFENDİMİZ’İN KUR’ÂN’LA BİR GÜNÜ</p>

      <p class="a--Paragraf-3">Efendimiz ve Kur’ân-ı Kerim ayrılmaz bir bütün gibidir. Kâbe’yle birlikte bu üç varlık kâinatın ana direklerini, hayatın hayatını, gökler ötesi âlemlerle bağlantı noktaları ve vasıtalarını, gayb âlemlerinin dünyadaki iz düşümlerini, dünya ve ötesinin ayakta durması için olmazsa olmaz üç temel dayanağı ve üç dostu, üç sevgiliyi oluştururlar.</p>

      <p class="x2--Ba-l-k-2" id="toc_marker-5">Kur’ân-ı Kerim Okuma</p>

      <p class="a--Paragraf-3">Cenab-ı Hakk’ın kelamı olan Kur’ân-ı Kerim okumak, üstün fazilete sahip bir ibadettir. Hatta İbnu’l-Cezerî <span class="x8--Ayet-adresi-2" xml:lang="tr-TR">(833/1429)</span> Kur’ân okumayı selef âlimlerinin (nafile) ibadetler içerisinde birinci sıraya koyduklarını ifade eder.<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-1" id="footnote-234-1-backlink">1</a></span> Nitekim ayetlerde müminlerin üstün ve kârlı olanlarının özellikleri arasında Kur’ân okuma başlarda sayılarak şöyle denmektedir: “<span class="x2---talik-2" xml:lang="tr-TR">Allah’ın Kitabını okuyanlar, namaz kılanlar ve kendilerine rızık olarak verdiğimiz rızıktan (Allah için) gizli ve açık sarf edenler, asla zarara uğramayacak bir ticaret umarlar.</span>” <span class="x8--Ayet-adresi-2" xml:lang="tr-TR">(Fatır, 35/29)</span> “<span class="x2---talik-2" xml:lang="tr-TR">Ehl-i Kitap içinde, gece saatlerinde ayakta durup Allah’ın ayetlerini okuyarak secdeye kapanan bir topluluk da vardır.</span>” <span class="x8--Ayet-adresi-2" xml:lang="tr-TR">(Al-i İmran, 3/113)</span></p>

      <p class="a--Paragraf-3">Kur’ân okumanın fazileti, sözlü sünnette de dile getirilmiş ve fiilî sünnetle bu fazilet vurgulanmıştır. Birkaç örnek verelim: “Ümmetimin en faziletli ibadeti Kur’ân okumaktır.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-2" id="footnote-234-2-backlink">2</a></span></p>

      <p class="a--Paragraf-3">Sahabeden bir şahıs:</p>

      <p class="a--Paragraf-3">“Ey Allah’ın Resûlü! Allah’ın en çok sevdiği amel hangisidir?” diye sordu. Hz. Peygamber,</p>

      <p class="a--Paragraf-3">“Konup göçendir.” cevabını verdi. Adam:</p>

      <p class="a--Paragraf-3">“Konup göçen kimdir?” diye sorunca,</p>

      <p class="a--Paragraf-3">“Kur’ân’ı başından sonuna kadar okuyan, bitirince de tekrar başlayandır” cevabını aldı.<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-3" id="footnote-234-3-backlink">3</a></span></p>

      <p class="a--Paragraf-3">“Allah evlerinden bir evde, Allah’ın kitabını okumak ve aralarında müzakere etmek için toplanan kimselerin üzerine sekine iner, onları rahmet kuşatır, melekler etraflarını sarar ve Allah onları kendi katında bulunanlara överek anlatır.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-4" id="footnote-234-4-backlink">4</a></span></p>

      <p class="a--Paragraf-3">“Üç zümre vardır ki, onları kıyametin dehşeti korkutmaz, onlar için hesap zorluğu yoktur, diğerlerinin hesabı bitinceye kadar onlar misk tepecikleri üzerindedirler. Bunlardan birisi, Allah’ın rızasını kazanmak için Kur’ân okuyan kimsedir.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-5" id="footnote-234-5-backlink">5</a></span></p>

      <p class="a--Paragraf-3">Ayrıca Efendimiz, Kur’ân okuyan mümini hem kokusu hem de tadı güzel olan turunca<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-6" id="footnote-234-6-backlink">6</a></span> benzeterek onun meleklerle beraber olacağını belirtir.<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-7" id="footnote-234-7-backlink">7</a></span></p>

      <p class="a--Paragraf-3">Ayet ve hadislerde bu kadar titizlikle üzerinde durulan Kur’ân Müslümanlar tarafından hassasiyetle okunagelmiştir. Kur’ân-ı Kerim’in daha çok geceleri okunduğu görülmüştür. Gecenin tercih edilmesi, Cenab-ı Hakkın “<span class="x2---talik-2" xml:lang="tr-TR">Geceleyin Onunla (Kur’ân) teheccüd kılmak için kalk</span>” <span class="x8--Ayet-adresi-2" xml:lang="tr-TR">(İsrâ, 17/79)</span> fermanına dayanıyor olmalıdır. Bu ayeti Nahcivanî <span class="x1---c-c-----s-a-s-----a-s-----r-a-----r-anh---3" xml:lang="tr-TR">(920/1514)</span> şöyle açıklar: “Gecenin derinliklerinde, kalbin, bütün meşgale ve eğlencelerinden uzak kaldığı anlarda, kişinin okuduğu Kur’ân, nefse ağır ve vücuda yorucu gelse bile, daha etkili olur ve kalbe yerleşir.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-8" id="footnote-234-8-backlink">8</a></span></p>

      <p class="a--Paragraf-3">Meşhur müfessir Hâzîn <span class="x1---c-c-----s-a-s-----a-s-----r-a-----r-anh---3" xml:lang="tr-TR">(725/1324)</span> ise, “<span class="x2---talik-2" xml:lang="tr-TR">Gecenin yarısında kalk (namaz kıl), yahut bundan biraz eksilt. Veya bunu artır ve ağır ağır Kur’ân oku.</span>” <span class="x8--Ayet-adresi-2" xml:lang="tr-TR">(Müzemmil, 73/3-4)</span> ayetinin tefsirinde şöyle der: “Allah gece namazını emredince peşinden Kur’ân okumayı zikretti. Efendimize, okuyacağı Kur’ân’ı yavaş yavaş okumasını emretti ki, kalbi tam bir huzura kavuşsun, ayetlerin manalarını düşünsün, istiğfar ayetlerini okuduğunda istiğfarda bulunsun, vaad ve veîd ayetlerini okuduğunda korku ve ümit meydana gelsin, kıssa ve darb-ı meselleri okuduğunda ibretler alsın, böylece kalbi Allah’ın marifetiyle nurlansın.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-9" id="footnote-234-9-backlink">9</a></span></p>

      <p class="a--Paragraf-3">Efendimiz <span class="x1---c-c-----s-a-s-----a-s-----r-a-----r-anh---3" xml:lang="tr-TR">(sallallahu aleyhi ve sellem)</span> de gece Kur’ân okumaya teşvik ederek “Kur’ân öğrenin ve okuyun. Çünkü Kur’ân öğrenip okuyan ve gecesini onunla ihya eden kimse, misk dolu ve kokusu her tarafa yayılan kap gibidir.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-10" id="footnote-234-10-backlink">10</a></span> der. Abdulah b. Amr’ın rivayet ettiği hadiste Kur’ân öğrenip gece gündüz okuyana da haset edilebileceği belirtilirken, diğer bir hadiste, “Kim gece on ayet okursa gafillerden sayılmaz. Yüz ayet okuyan kânitînden, bin ayet okuyan ise mukantarînden sayılır.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-11" id="footnote-234-11-backlink">11</a></span> der. “Kıyamet günü Kur’ân, ‘Ya Rabbi! Ben bu şahsı, beni okuduğu için gece uykusuz bıraktım, izin ver ona şefaat edeyim.’ diyecektir.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-12" id="footnote-234-12-backlink">12</a></span> şeklindeki hadis de, gece Kur’ân okumayı teşvik eden beyanlardandır.</p>

      <p class="a--Paragraf-3">Evs b. Huzeyfe es-Sakafi <span class="x1---c-c-----s-a-s-----a-s-----r-a-----r-anh---3" xml:lang="tr-TR">(radıyallahu anh)</span> anlatıyor: “Biz, Sakif kabilesinin temsilcileri olarak Allah Resûlüne gelmiştik. Orada Benû Sa’d, Muğire b. Şu’be’nin evine konuk olmuş; Malikoğulları ise Allah Resûlünün mescidine kurulan çadırda misafir olmuştu. O günlerde Allah Resûlü her gece yanımıza gelir ve yatsı namazından sonra bize sohbet ederdi. Bazen, ayakta çok durduğundan ayak değiştirmek durumunda kalırdı. Bize bahsettiği konulardan biri, Kureyş’le ilgili yakınmaları idi. Şöyle dedi: ‘Bizler Mekke’de iken zayıf idik ve ezilen bir toplum durumundaydık. Ama Medine’ye geldikten sonra, onlardan öcümüzü aldık. Kâh biz onları mağlup ettik, kâh onlar bizi.’</p>

      <p class="a--Paragraf-3">Bir gece, her zaman geldiğinden daha geç vakitte yanımıza gelince sorduk: ‘Ey Allah’ın Resûlü! Bu gece, neden her zamanki vakitte gelemediniz acaba?’ Allah Resûlü şöyle buyurdu: ‘Bir denbire, Kur’ân’dan okumam gereken hizbim hatırıma geldi. Onu okuyup bitirmeden çıkmak istemedim.’ Sabah olunca Allah Resûlünün yakın sahabilerine, Kur’ân hiziplerini nasıl oluşturduklarını sorduk. ‘Kur’ân’ı; üç, beş, yedi, dokuz, on, on bir ve on üç kısma ayırıyoruz. Ayrıca Hucurat Sûresi’nden aşağısı da bir hizip oluyor.’ dediler.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-13" id="footnote-234-13-backlink">13</a></span></p>

      <p class="a--Paragraf-3">Kur’ân’ı, sevgilinin sözlerini dinleme iştiyak ve zevkiyle okuyan marifet ehli; kalbi masiva kirlerinden temizlenen kişinin, Kur’ân okumaktan hiçbir zaman bıkmayacağını, Kur’ân ezberlemeyen müridin çok eksik olacağını ve Kur’ânsız münacaat yapılamayacağını belirtmişlerdir.<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-14" id="footnote-234-14-backlink">14</a></span> Ebû Süleyman ed-Daranî “Bazıları Kur’ân okurken düşünür ve ağlar, bir kısmı Kur’ân okurken düşünür ve nara atar, üçüncü kısım ise Kur’ân okurken düşünür ama ne nara atar ne de ağlar, sadece hayret içinde donakalır.” diyerek gece ehlini üç sınıfa ayırmış, bu üç hâlin oluşma nedenini soranlara ise, “bunu açıklamaya gücüm yetmez.” cevabını vermiştir.<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-15" id="footnote-234-15-backlink">15</a></span></p>

      <p class="a--Paragraf-3">Marifet ehlinin Kur’ân okumaya bu derece önem vermesinin nedeni, Allah rızasına nail olmakla birlikte marifet ilmini elde etmektir. Çok tefekkür ve tekrarla okunan Kur’ân sayesinde, kalbe marifet kapıları açılır ve her ayetten, bazen bir kelimeden, birçok mana çıkarma imkânı elde edilir.</p>

      <p class="a--Paragraf-3">“<span class="x2---talik-2" xml:lang="tr-TR">Kur’ân’ı düşünmüyorlar mı? Yoksa kalpler üzerinde kilitler mi var?</span>” <span class="x8--Ayet-adresi-2" xml:lang="tr-TR">(Muhammed, 42)</span> ayetini zikrettikten sonra Serrac <span class="x1---c-c-----s-a-s-----a-s-----r-a-----r-anh---3" xml:lang="tr-TR">(378/988)</span>: “Kalplerin kilitleri, günahtan, dünya sevgisinden, uzun gafletten, hırstan, övülmeğe düşkün olmaktan ötürü kalplere çöken paslardır. Tevbe ile kalbin pası silinince gaypten kalbe nurlar doğar, o kimse kalbinden taşan hikmetleri söyler. Allah’ın Resûlü’ne uyarak içini dışını temizleyip bildikleriyle amel edenleri Cenab-Hak, bilmedikleri ilme muttali kılar ki, bu işaret ilmidir.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-16" id="footnote-234-16-backlink">16</a></span> der. Onun için tasavvuf ehlinin yaptığı tefsirlere, dirayet ve rivayet tefsirlerinin yanında üçüncü bir şık olarak işarî tefsir denmiştir.</p>

      <p class="a--Paragraf-3">Efendimiz, <span class="x1---c-c-----s-a-s-----a-s-----r-a-----r-anh---3" xml:lang="tr-TR">(sallallahu aleyhi ve sellem)</span> sadece namazda veya edindiği hizipler şeklinde Kur’ân okumuyordu. O değişik vesilelerle veya günün belli vakitlerinde fırsat buldukça yine Kur’ân okurdu. Meselâ Hz. Âişe validemiz, O’nun yatmadan önce yaptığı dua ve uygulamayı şu şekilde anlatmaktadır: “Allah Resûlü her gece yatağına girdiğinde iki elini birleştirir, onlara üfler, İhlâs, Felak ve Nas sürelerini okur, sonra da başından başlayarak, vücudunda ulaşabildiği her yere elini sürer ve bunu üç defa tekrar ederdi.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-17" id="footnote-234-17-backlink">17</a></span></p>

      <p class="a--Paragraf-3">Ukbe b. Âmir <span class="x1---c-c-----s-a-s-----a-s-----r-a-----r-anh---3" xml:lang="tr-TR">(radıyallahu anh)</span> ise Efendimiz’in şu tavsiyelerini bize aktarmaktadır: “Allah Resûlü ile görüştüğümde bana şöyle demişti: ‘Senden ilişkisini kesenle sen münasebet kur, sana vermeyene sen ver, sana haksızlık edene af ile muamele et.’ Daha sonra yine görüştüm ve bu kez bana şöyle dedi: ‘Bak Ukbe b. Amir, sana şimdiye kadar Allah’ın ne Tevrat’ta ne İncil’de ne de Zebûr’da indirdiği sûreleri öğreteyim mi? Her gece onları mutlaka oku. İşte o bahsini ettiğim sûreler; İhlâs, Felak ve Nâs Sûreleridir.’ Allah Resûlü, bana bu sûreleri okumamı emrettiğinden beri hiç terk etmedim. Zaten, okumayı terk etmek de bana yakışmazdı.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-18" id="footnote-234-18-backlink">18</a></span></p>

      <p class="x2--Ba-l-k-2" id="toc_marker-6">Efendimiz’in Kur’ân Dinlemesi</p>

      <p class="a--Paragraf-3">Kur’ân dinlemek, sevap olduğu gibi ayrı bir ruhanî zevktir de… Bilindiği gibi Kur’ân musikisi tecvit kurallarına uygun bir şekilde, hele bir fem-i muhsinden dinleniyorsa ayrı ve büyüleyici bir güzelliğe sahiptir. Tarih boyunca güzel Kur’ân okuma teşvik edilmiş ve konu başlı başına uygulamalı bir ilim dalı hâlini almıştır. Mısırlı Kur’ân hafızlarının güzel okumaları şu darb-ı mesele konu olmuştur: “Kur’ân Mekke’de indi, Kahire’de okundu İstanbul’da yazıldı.” Kur’ân tilaveti Müslümanlar tarafından hiçbir zaman musiki olarak kabul edilmemekle birlikte, İslam dünyasının her köşesinde, her seyirci topluluğuyla ve hemen her çevrede okunmaktadır. Müslüman olmayan ülkelerde ise, İslam’ın yayıldığı ilk dönemlerde olduğu gibi başlı başına bir hidayet vesilesi olmaktadır. Nice gönüller Kur’ân dinleyerek Hakk’a uyanmaktadır.</p>

      <p class="a--Paragraf-3">Efendimiz <span class="x1---c-c-----s-a-s-----a-s-----r-a-----r-anh---3" xml:lang="tr-TR">(sallallahu aleyhi ve sellem)</span> de Kur’ân’ı okumanın yanı sıra bazen başkasından da dinlerdi. Konuyla ilgili bir rivayet şu şekildir: Abdullah b. Mesud anlatıyor: “Allah Resûlü bana hitaben: ‘Bana Kur’ân oku.’ dedi. Ben, ‘Ey Allah’ın Resûlü! Kur’ân sana indirilmiş olduğu hâlde, ben mi sana Kur’ân okuyayım?’ deyince, ‘Onu başkalarından dinlemek hoşuma gider.’ buyurdular. Nisâ Sûresi’ni okumaya başladım. ‘<span class="x2---talik-2" xml:lang="tr-TR">Ey Resûlüm! Her ümmetten, haklarında tanıklık edecek bir şahit (peygamber) celbettiğimizde ve seni de bütün onlara (ümmetine) şahit olarak getirdiğimizde, bakalım onların hâli nice olacak?’</span> <span class="x8--Ayet-adresi-2" xml:lang="tr-TR">(Nisâ, 4/41)</span> âyetine geldiğimde, Allah Resûlü ‘yeter’ dedi ve yüzünü diğer tarafa çevirdi. Baktım ki, gözlerinden inci gibi yaşlar dökülüyordu.”<span class="x7--Dipnot-Ba-vurusu-2" xml:lang="tr-TR"><a class="footnote-link" href="#footnote-234-19" id="footnote-234-19-backlink">19</a></span></p>

      <p class="b--Paragraf-3">_______________</p>

      <div class="footnotes">
        <div class="footnote">
          <p class="b--Paragraf-3"><a class="footnote-anchor" href="#footnote-234-1-backlink" id="footnote-234-1">1</a> İbnu’l-Cezerî, <span class="italic-dipnot-2">en-Neşr</span>, I, 3.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-2-backlink" id="footnote-234-2">2</a> Münavî, <span class="italic-dipnot-2">Feyzu’l-Kadir</span>, II,44.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-3-backlink" id="footnote-234-3">3</a> Tirmizî, <span class="italic-dipnot-2">Kur’ân</span>, 11; Darimî, <span class="italic-dipnot-2">Fedailu’l-Kur’ân</span>, 23.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-4-backlink" id="footnote-234-4">4</a> Ebû Dâvûd, <span class="italic-dipnot-2">Vitir</span>,14; Tirmizî, <span class="italic-dipnot-2">Kur’ân</span>, 10; İbn Mace, <span class="italic-dipnot-2">Mukaddime</span>, 17; <span class="italic-dipnot-2">Müsned</span>, II, 252, 447.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-5-backlink" id="footnote-234-5">5</a> Taberanî’den naklen Münzirî, <span class="italic-dipnot-2">Terğib</span>, I, 311.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-6-backlink" id="footnote-234-6">6</a> Buharî, <span class="italic-dipnot-2">Et’ime</span>, 30, <span class="italic-dipnot-2">Fedailu’l-Kur’ân</span>, 17, 36; Müslim, <span class="italic-dipnot-2">Müsafirîn</span>, 243.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-7-backlink" id="footnote-234-7">7</a> Buharî, <span class="italic-dipnot-2">Fedailu’l-Kur’ân</span>, 17.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-8-backlink" id="footnote-234-8">8</a> Nahcivanî, <span class="italic-dipnot-2">Fevatih</span>, II, 455.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-9-backlink" id="footnote-234-9">9</a> Hazin, <span class="italic-dipnot-2">Lübabu’t-Te’vil</span>, IV, 165.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-10-backlink" id="footnote-234-10">10</a> Tirmizî, <span class="italic-dipnot-2">Edeb</span>, 79.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-11-backlink" id="footnote-234-11">11</a> Kânitîn: Geceyi ibadetle geçiren kişiler; Mukantarîn: Çok sevap elde edenler.</p>

          <p class="b--Paragraf-3">Ebû Dâvûd, II, 57 (1397); Darimî, <span class="italic-dipnot-2">Fedailu’l-Kur’ân</span>, 30.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-12-backlink" id="footnote-234-12">12</a> <span class="italic-dipnot-2">Müsned</span>, II, 174.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-13-backlink" id="footnote-234-13">13</a> el-Hindi, <span class="italic-dipnot-2">Kenzu’l-Ummâl</span>, II, 467.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-14-backlink" id="footnote-234-14">14</a> İbn Recep, <span class="italic-dipnot-2">Camiu’l-Ulum ve’l-Hikem</span>, II, 343.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-15-backlink" id="footnote-234-15">15</a> Ebû Nuaym, <span class="italic-dipnot-2">Hilye</span>, X, 20.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-16-backlink" id="footnote-234-16">16</a> Serrac, <span class="italic-dipnot-2">el-Luma’</span>, 147,148.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-17-backlink" id="footnote-234-17">17</a> Buhârî, <span class="italic-dipnot-2">Fedailu’l-Kur’ân</span>, 14, Tirmizî, <span class="italic-dipnot-2">Dua</span>, 21.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-18-backlink" id="footnote-234-18">18</a> <span class="italic-dipnot-2">Müsned</span>, IV, 148.</p>
        </div>

        <div class="footnote">
          <p class="b--Paragraf-3"><a class="footnote-anchor" href="#footnote-234-19-backlink" id="footnote-234-19">19</a> İbn Kesîr, <span class="italic-dipnot-2">el-Bidâye</span>, VI, 59.</p>
        </div>
      </div>
    </div>
  </div>
</body>
</html>