<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Gecenin Sonuna Yolculuk</title>
  <link href="../Styles/style.css" rel="stylesheet" type="text/css"/>
</head>

<body class="icerik">
  <div class="bolum">
    <h1 class="baslik_1">XXXVIII</h1>

    <p>Aynı akşam, hep beraber Toulouse’a döndük.</p>

    <p>Bundan iki gün sonra oldu kaza. Benim nasıl olsa artık gitmem gerekiyordu ve tam da istasyona doğru yola çıkmadan önce bavulumu hazırlarken birinin evin önünde bağrıştığını duydum. Kulak kabarttım... Acele edip bir an önce mahzene gitmem gerekiyormuş... Bana böyle seslenen kişiyi buradan göremiyordum... Ancak ses tonuna bakılırsa, öyle böyle değil bayağı acelesi olan bir işti bu... Acilen gitmeliymişim oraya, öyle görünüyordu.</p>

    <p>“Bir dakika yahu, aaa! Yangın mı var?” diye yanıt verdim ben, maksat iki ayağım bir pabuca girmesin... Saat yedi sularıydı herhalde, akşam yemeği saatinden az önce. Vedalaşma işini, istasyonda yapacaktık, böyle kararlaştırmıştık. Böylesi herkesin işine geliyordu çünkü bugün ihtiyar eve biraz daha geç dönecekti. Tam da bu akşam, mahzene gelecek olan bir hacı kafilesini beklemesi gerekiyordu.</p>

    <p>— Çabuk olun Doktor bey! diye ısrar ediyordu hâlâ sokaktaki şahıs... Bayan Henrouille’un başına bir iş geldi!</p>

    <p>— Tamam! tamam! dedim... Şimdi geliyorum! Anlaştık!.. Hemen iniyorum aşağıya!</p>

    <p>Ama derhal biraz aklımı toplayıp: “Siz önden gidin, diye ekledim. Peşinizden geldiğimi söyleyin... Hele şu pantolonumu giyeyim... Hemen yetişirim...”</p>

    <p>— Ama durum çok acil! diye hâlâ ısrar ediyordu o kişi... Şuursuz yatıyor diyorum size!.. Kafasında bir kemik kırılmış diyorlar!.. Mahzeninin merdivenlerinden düşmüş!.. Bi çırpıda aşağıya kadar düşmüş!..</p>

    <p>“Anlaşıldı!” dedim kendi kendime bu pek hoş hikâyeyi duyunca, daha fazla düşünmeme de gerek kalmadı... Hemen tabanları yağladım, arkama bile bakmadan, doğru istasyona. Çakmıştım manzarayı.</p>

    <p>Yetişmeyi başardım yedi on beş trenime, tam zamanında, ama kıl payı.</p>

    <p>Vedalaşmadık.</p>
  </div>
</body>
</html>
