<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-2"><st c="0">Satırların Arasındaki Poe</st></p>
			<p xml:lang="en-GB"><span xml:lang="tr-TR"><st c="26">Poe’nun sanatını oluşturan unsurlardan en ağır basanı, hiç kuşkusuz güzel kadınlar ve onların ölümüydü. </st><st c="131">Ondaki kadın imgesi asla bildiğimiz anlamdaki şehvetin, erotizmin nesnesi değildi. </st><st c="214">Hatta bildiğimiz biçimleriyle aşkın da... </st><st c="256">O, aşkın kalpten ziyade zihinle olduğunu hissediyor olmalıydı. </st><st c="319">Gerçek hayatında aseksüelliğe varan bir tutum ama bir yanıyla da çapkınlığın sürmesi, özellikle kuzini Virginia’yla olan ilişkisi bu açıdan ilginçti. </st></span><span xml:lang="tr-TR"><st c="469">Berenice</st></span><span xml:lang="tr-TR"><st c="477"> öyküsündeki cümleler, bunu anlatır gibiydi: “Ve onu yaşayan, soluk alıp veren Berenice olarak değil, bir düşün Berenice’i olarak görürdüm, dünyaya ait, dünyevi bir varlık değil, bu varlığın soyut hali olarak hayran kalınacak değil, analiz edilecek bir şey olarak...”</st></span><span xml:lang="tr-TR"><a id="footnote-248-4-backlink" href="#footnote-248-4"><st c="744">4</st></a></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="746">Poe, kaybettiği öz annesinin açtığı çukura, hayatına giren ve ölerek çıkan tüm kadınların ardından daha çok girmiş. </st><st c="862">Her aşkta önce anne şefkatini ve iyileştirici gücünü aramış, bu bir süre sonra kaybetme korkusuyla harmanlanmış. </st><st c="975">Çünkü sevgi ve ölüm, sahip olmak ve kaybetmek onun dimağında yin-yang gibi kucak kucağa yatıyordu. </st><st c="1074">Bu yüzden de öykülerinde, şiirlerinde, güzel ama hastalıklı, gerçek anlamda hasta değilse de görüntüsü itibariyle onu çağrıştıran solgun beyazlığıyla, kızarmış gözleriyle karşımıza çıkan kadınlar bir biçimde ölür. </st><st c="1288">Ve bu yüzden </st></span><span xml:lang="tr-TR"><st c="1301">Yazmanın Felsefesi</st></span><span xml:lang="tr-TR"><st c="1319">’nde “Güzel bir kadının ölümü, hiç kuşkusuz dünyanın en şiirsel konusudur” der.</st></span><span xml:lang="tr-TR"><a id="footnote-248-5-backlink" href="#footnote-248-5"><st c="1399">5</st></a></span><span xml:lang="tr-TR"></span></p>
			<p xml:lang="en-GB"><st c="1401">Poe’nun bir erkek çocuk olarak, üstelik ölmüş, bir bakıma hiç olmamış ve bu yoklukla belki de varlığından daha büyük bir etkiye sahip annesine duyduğu yaralı özlemin ve sevginin psikanalitik açılımlarına girmeye bilmem gerek var mı? </st><st c="1634">Poe, hayatı boyunca o annenin eksikliğini, aralarına sınır çekmeden, insan tabiatı denilen oyun tahtasının bütününde anlamaya çalıştığı tüm ilişkilerde; dostluklarda, arkadaşlıklarda, düşmanlıklarda ama en çok da aşkta hissetmişti. </st><st c="1866">Bütün öykülerine, şiirlerine, haletiruhiyesine sızacak olan bu eksiklik ve kırılmışlık, ilginç bir biçimde birbirine benzeyen kadınları bulmak, onlara esrik bir sevgi ve bildiğimiz işlevlerinin dışında, pasif bir aşkla bağlanmak ve önünde sonunda onları kaybetmek gibi bir yazgıyla karşılık bulmuştu.</st></p>
			<p xml:lang="en-GB"><st c="2166">O, kadınların ölmesinden veya genel anlamda ölümden memnun değildir. </st><st c="2236">Ölümü, gerçek hayatın sığlığı, günlük merakların geçiciliği karşısında ilahi bir gizem olarak görür. </st><st c="2337">Bu yüzden o çok sevdiği hayali kadınları yüceltmenin yolu, içi acıyarak, o ilk kayıptan itibaren hissettiği tüm acıyı tekrar tekrar duyma pahasına onları öldürmektir.</st></p>
			<p xml:lang="en-GB"><st c="2503">Öte yandan Poe hikâyeleri kimi zaman muzip olsa da arka planında hep loşluğu, karanlığı taşır. </st><st c="2599">Poe’nun ölüme, metafiziğe dair çıkarımları sadece kişisel ve gelişigüzel değildir; derin bir ezoterik, oküler ve dini altyapısı vardır. </st><st c="2735">Gerçek hayatındaki sohbetlerinde, mektuplarında bunlardan çok dem vurmasa da tüm bu konular estetik anlamda olduğu kadar zihinsel anlamda da onu meşgul etmiştir. </st><st c="2897">Belki de doğumundan itibaren türlü muammaların, bu hayatın dışındaki bir hayat ihtimali merakının içine doğduğu içindir bu. </st><st c="3021">Sembolizmi sadece şiire sokmamıştır; gizli mesajları, şifreleri içeren kriptografi bilgisini de öykülere sokmuş, bu sayede polisiyenin temellerini atmanın yanı sıra kafasının ne kadar farklı çalıştığını da ortaya koymuştur. </st><st c="3245">Bir dönem gazetedeki yazılarına ek olarak okurlara ona kriptografiler gönderebileceklerini söyleyerek bir bakıma meydan okumuş, birkaç gün üzerinde düşünerek çözemeyeceği şifre olmadığını dile getirmiştir.</st></p>
			<p xml:lang="en-GB"><st c="3450">Poe yazdıklarıyla sadece tavır anlamında birleşmemişti, onlarla organik bir bağı vardı demiştik. </st><st c="3548">Onun hayal ve fikir âlemine etki eden şeyler sadece entelektüel birikimler veya sıradan günlük yaşam gözlemleri değildi; o büsbütün bir hayat-sanat bileşimiydi. </st><st c="3709">Poe’nun bu tür bir yazgısı olduğunu anlamak ilerleyen sayfalarda anlatacaklarımız için epey açıklayıcı ve kapsayıcı bir şemsiye olacaktır.</st></p>
			<div>
				<div>
					<p><a id="footnote-248-4" href="#footnote-248-4-backlink"><st c="3847">4</st></a><span><st c="3849"> Edgar Allan Poe, </st></span><span><st c="3867">Berenice</st></span><span><st c="3875">, Bütün Hikâyeleri, Çev. </st><st c="3900">Dost Körpe, İthaki Yayınları, 13. </st><st c="3934">Baskı, 2019, s. </st><st c="3950">47</st></span></p>
					<p><span><st c="3952">Not: Kitabın tamamında, Poe’nun hikâyelerinden yapılacak tüm alıntılar bu baskıdan alınmıştır. </st><st c="4048">Şiir alıntılarında ise yine İthaki Yayınları’nın Oğuz Cebeci çevirisiyle yayımlanan “Bütün Şiirleri” toplamasının Nisan 2019 tarihli 11. </st><st c="4185">baskısından yararlanıldı.</st></span></p>
				</div>
				<div>
					<p><a id="footnote-248-5" href="#footnote-248-5-backlink"><st c="4210">5</st></a><st c="4212"> Edgar Allan Poe, </st><span><st c="4230">age</st></span><st c="4233">. s. </st><st c="4238">12</st></p>
				</div>
			</div>
		</div>
	<div id="charCountTotal" value="4240"></div></body>
</html>
