<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-1"><st c="0">Kahramanın Dönüşümü: Korkuyu Yenmek İçin Korku Olmak</st></p>
			<p xml:lang="en-GB"><st c="53">Bazı okur, sevdiği yazarı da yazdıkları gibi kahramanlaştırır.</st></p>
			<p xml:lang="en-GB"><st c="116">Yazar da bazen kahraman sanır kendini.</st></p>
			<p xml:lang="en-GB"><st c="155">Olmak istediği karakteri yazmakla, yazmak istediği karakter olmak arasında zikzaklar çizen, kimi zaman hastalıklı bir uğraştır bu. </st><st c="287">İyi edebiyat kimine göre yaşamla yazıyı sıkıca bağlamakla mümkündür. </st><st c="356">Kimine göre ise yaşam ve yazı ayrılmalıdır. </st><st c="400">Edebiyat tarihi, her ikisini de yapan eşsiz kalemlerle dolu ama çok azının yazdıklarıyla yaşamı birbirine muazzam biçimde harmanlanmıştır; yaşamöyküsünün vermediği sırları yazdıklarından alırız, yazmadıklarını da yaşamında görürüz.</st></p>
			<p xml:lang="en-GB"><st c="631">Poe gibi...</st></p>
			<p xml:lang="en-GB"><st c="643">Poe’nun acı ve kederle dolu hayatının üzerinden iki yüzyıl geçti. </st><st c="710">Bugünün tuzu kuruluğuyla ve romantik bir hayranlıkla onu tanrılaştırmak, kahramanlaştırmak en basit tabirle çocukluk olur. </st><st c="833">Hiçbir yazar, onu yazmaya iten acıları bile isteyerek seçmemiştir. </st><st c="900">Ölü yazarlarla konuşmak ve bir anket yapmak mümkün olsaydı muhtemelen birçoğu, sabah huzurla uyandıkları konforlu evlerinde basit bir kahvaltı ve bir fincan kahve eşliğinde masalarına geçmek, yarını düşünmeme lüksüyle tüm gün yazmak isteyeceklerini söylerdi – burada elbette Andre Gidé’in “İyi duygular kötü edebiyat doğurur” cümlesi bir paradoks halinde çıkar karşımıza ama bu ayrı bir konu.</st></p>
			<p xml:lang="en-GB"><st c="1292">Poe, sadece kâğıt üzerinde yarattığı dünyadan ibaret kalmadı. </st><st c="1355">Annesinin rahmine düştüğü andan, Doğa Ana’nın kalbine gömüldüğü ana dek, beşikten mezara ve hatta sonrasına uzanan, her yanı ikircikli, muğlak bir hikâyenin kahramanı o. </st><st c="1525">Yaşamöyküsüyle ilgili sayısız inceleme, iddia, çalışma bulmak mümkün ama hayatının her bir dönemiyle ilgili net sonuçlara ulaşmak neredeyse imkânsız.</st></p>
			<p xml:lang="en-GB"><st c="1674">Poe, medeniyetimizin edebiyat ve hayal dünyasına türlü biçimlerle hediye ettiği gizem mefhumunu yaratırken gizemin kendisi oldu. </st><st c="1804">Polisiyenin, korkunun, fantastiğin hatta yer yer bilimkurgunun en incelikli sinir ağlarını örerken, kendisi de bu türlerin her birine armağan edilmeye müsait bir ömür yaşadı. </st><st c="1979">O yüzden onun hayatını anlatmak iddiasıyla yola çıkan hiçbir çalışma, onun yazı âlemine girmekten kaçınamaz. </st><st c="2088">Çünkü yaşamının kurgu boşluklarını yazı doldurur, yazısınınkini de yaşamı...</st></p>
			<p xml:lang="en-GB"><span xml:lang="tr-TR"><st c="2164">İlkeli, idealist yazarların “yazdığı gibi yaşayan, yaşadığı gibi yazan” o katı ve bir miktar da klişe disiplinleri gibi değildir bu. </st><st c="2298">Çağının ruhuna uyan ama onu müthiş bir küstahlıkla aşmayı başaran pervasız bir yaşamdır; hiç kimsenin yakınında istemediği türden bir pervasızlık, kendince beyaz yalanlarla, hedefe kestirmeden ulaşmak için gösterilen muzip çabalarla örülü... </st><st c="2540">Bunu keyfinden yapmaz, zorlu bir çağa, zorlu bir canlı türü olan insanların arasına, üstelik pek çok noksanla doğmuştur. </st><st c="2661">Biraz kurnazlığındansa biraz da mecburiyettendir onun kestirme yollara gidişi. </st><st c="2740">Çünkü insanlık; aklında hayalinde çiçekler açtıracak, onu maddenin en incelikli yollarından geçirip metafiziğin gizemlerine taşıyacak, varlığın, ruhun, yaşamın, ölümün bilgisinden damıttıklarıyla kendini anlamlandırmasına yardım edecek özel mensuplarına itibar göstermeyi, onları pamuklara sarıp üretmelerini sağlamayı öğrenememiştir. </st><st c="3075">Bu yüzden Poe gibileri, oyunu ister istemez kuralına göre oynama yoluna giderler. </st><st c="3157">Baudelaire Poe’yu bu açıdan şöyle anlatır: “Edebiyat tarihinde benzer alın yazıları, hakiki cehennem azapları vardır – esrarengiz harflerle yazılmış </st></span><span xml:lang="tr-TR"><st c="3306">talihsizlik </st></span><span xml:lang="tr-TR"><st c="3318">kelimesini alınlarının yılankavi kıvrımlarında taşıyan insanlar. </st><st c="3383">Onlar, kefaretin kör meleğinin elindedir ve bu melek onları başkalarına örnek olsunlar diye var gücüyle kırbaçlar.”</st></span><span xml:lang="tr-TR"><a id="footnote-248-1-backlink" href="#footnote-248-1"><st c="3498">1</st></a></span><span xml:lang="tr-TR"></span></p>
			<p xml:lang="en-GB"><st c="3500">Öte yandan Poe, aslında hiç de korkusuz değildir. </st><st c="3550">Karanlığı, ölümü, cesetleri ve ruhları yazmak onun için oyuncaklarla oynamak gibi neşeli bir iş olmasa gerektir. </st><st c="3663">Bunun için verilecek bedellerin en hafifi büyümek olmuştur. </st><st c="3723">O aslında var olmanın bin bir türlü hallerinden ölesiyle korkan, sevilmemekten, ilgi görmemekten aklı çıkan bir çocuktur.</st></p>
			<p xml:lang="en-GB"><st c="3844">Bu küçük kitap işte tam bu noktadan doğdu: Poe’nun belirsiz gerçekliklerle dolu hayatını net bilgilerle anlatmak veya Poe’nun poetikasını, edebiyatını incelemek için değil. </st><st c="4018">Onu, bir roman kahramanı gibi ele almak, yaşadıklarıyla yazdıkları arasında dikişler atmak ve mümkün mertebe anlamak için.</st></p>
			<p xml:lang="en-GB"></p>
			<p xml:lang="en-GB"><span xml:lang="tr-TR"><st c="4140">Çocukluğundan bahsedenler, Poe’nun karanlıktan ve ölümden delicesine korktuğunu anlatıyorlar. </st><st c="4235">Özel hayatını yakından bilen ve yazan, aile dostu Susan Archer Weiss, bir gün mezarlığın yanından geçerken bir korku nöbeti geçirdiğini, gözyaşı ve çığlıklar içinde “Arkamızdan gelip beni alacaklar!” </st></span><span xml:lang="tr-TR"><st c="4435">diye çırpındığını anlatıyor.</st></span><span xml:lang="tr-TR"><a id="footnote-248-2-backlink" href="#footnote-248-2"><st c="4463">2</st></a></span><span xml:lang="tr-TR"><st c="4465"> Bu korkunun sebebi, akşamları evdeki siyahi uşaklardan dinlediği korku hikâyeleri olduğu kadar, sonraki sayfalarda okuyacağınız üzere, hiç kuşkusuz, doğumundan itibaren etrafının ölülerle sarılmış olmasıydı.</st></span><span xml:lang="tr-TR"></span></p>
			<p xml:lang="en-GB"><span xml:lang="tr-TR"><st c="4673">Arkadaşı John Mackenzie’ye çocukken en çok korktuğu şeyin gece kapkaranlık bir odada yalnızken yüzünde buz gibi bir el hissetmek veya alacakaranlıkta uyandırılıp gözlerini kendisine dikmiş bir canavar görmek olduğunu söylemişti. </st><st c="4903">“Kendi hayal gücünün ürünlerinden o kadar çok etkilenmiş ki neredeyse boğulacak gibi olana kadar kafasını yatağın altında tutarmış.”</st></span><span xml:lang="tr-TR"><a id="footnote-248-3-backlink" href="#footnote-248-3"><st c="5035">3</st></a></span><span xml:lang="tr-TR"><st c="5037"> Ölümün dosdoğru kucağına doğması, onun ruhuna işleyen korkularıyla kardeş olmasını sağlamıştı. </st><st c="5133">Mezarlıklardan uzak duran, hayalet hikâyelerinden, kemiklerden, tabutlardan hatta karanlıktan bile aklı çıkan bir çocuktu.</st></span></p>
			<p xml:lang="en-GB"><st c="5255">Peki ne oldu da ölümden, karanlıktan böylesine korkan bir çocuk, bir süper kahramanın kostümünü giymesi gibi karanlığı ve ölümü sırtına giymeyi, bunlardan yarattığı bir edebiyatı okutmayı ve hem ülkesinin hem de dünyanın edebiyatını hatta sonraki yüzyılların edebi zevkini bile değiştirmeyi başardı? </st><st c="5556">Korkuyu yenmek için korkunun kendisi olmaya mı karar vermişti yoksa olan bitenler mi onu buraya itmişti?</st></p>
			<p xml:lang="en-GB"><st c="5660">Poe’nun hayatını ve karakterini böyle özetlemekte hiçbir sakınca yok. </st><st c="5731">Bilinçli veya bilinçsiz; Poe, bir eşiğe kadar hayatına giren her şeyi biraz çocuk bilincinden, biraz da doyma noktasına henüz kalan mesafeden ötürü sırtlamış veya sırtladığını sanmış olmalıydı. </st><st c="5925">Çocuk kalbinin saflığıyla, gerçek ailesini kaybetmenin ve önüne sunulan imkânlara rağmen ait olmadığı bir evin, topluluğun, çevrenin içinde büyümenin verdiği yabancılaşma ve sıkça karşılaştığı ötekileştirme nedeniyle hüzün ile isyan arasında gidip gelen bir çocuktu.</st></p>
			<p xml:lang="en-GB"><st c="6191">Sevdiklerini kaybetmekten ölümüne korkan ama ölümle ilgili en keskin, en uç, en delirtici tasvir ve hayallere giren bir zihin; Poe, korkudan korkmamak için korkunun kendisi olmayı, onu bir pelerin gibi giymeyi seçmişti. </st><st c="6412">Bunu başarmasının yegâne yolu da yazmaktı.</st></p>
			<p xml:lang="en-GB"><st c="6454">Burada okuyacağınız her şeyin arasında bir bu kadar da kararsızlıklar, tutarsız hareketler, şehirler, insanlar ve arzular arasında gidiş gelişler var. </st><st c="6606">Askerlikten ayrılmak için bin bir çaba gösterdikten sonra bu sefer Polonya ordusuna girmek için ayrıldığı ordudaki komutanından referans istemesi, babasıyla ağır hakaretlerle dolu kavgalardan sonra özür dileyip yardım isteyen mektuplar yazması hatta bunlara cevap alamayınca tekrar hırçınlaşması gibi...</st></p>
			<p xml:lang="en-GB"></p>
			<p xml:lang="en-GB"><st c="6909">Öte yandan Poe, en yakınındakilere, sevdiklerine karşı hiç de öyle hırçın ve yıkıcı değildi. </st><st c="7003">Hayatının yarısını birlikte geçirdiği halası Clemm ile kuzini ve sonradan eşi olacak Virginia’yla hiç de dışarıya davrandığı gibi ilişkisi yoktu. </st><st c="7149">Kaldı ki evinden çıktığı an bambaşka biri olmuyordu Poe; girdiği ortamlarda daima saygılı, centilmen, güler yüzlü, esprili ve hoşsohbet olarak anlatılıyordu. </st><st c="7307">Belki de Poe, çocukluğundan itibaren içinde büyüyen travma etkilerinden, yaşadığı zorlu ve çaresiz hayattan ötürü alışılmadık refleksler geliştirmişti. </st><st c="7459">Belki de sadece verdiği sözleri tutmakta zorlanıyordu ve hayat onu böyle bir noktaya itiyordu.</st></p>
			<p xml:lang="en-GB"><st c="7553">İçinde halihazırda var olan karanlığı estetik bir biçime yedirmesi, korktuğu her şeyi kalemine, oradan sayfalara ve okura ulaştırması için geçtiği kader eşiklerini keskin bir netlikle bulmak zor ama yine de elimizdeki ipuçlarını izleyeceğiz.</st></p>
			<div>
				<div>
					<p><a id="footnote-248-1" href="#footnote-248-1-backlink"><st c="7795">1</st></a><span><st c="7797"> Charles Baudelaire, </st></span><span><st c="7818">Baudelaire’in Poe’su</st></span><span><st c="7838">, Çev. </st><st c="7845">Işık Ergüden, Sel Yayıncılık, 2018, s. </st><st c="7884">14</st></span></p>
				</div>
				<div>
					<p><a id="footnote-248-2" href="#footnote-248-2-backlink"><st c="7886">2</st></a><span><st c="7888"> Susan Archer Weiss, </st></span><span><st c="7909">Edgar Allan Poe’nun Ev Yaşamı</st></span><span><st c="7938">, Çev. </st><st c="7945">Ece Attila, Alakarga Yayınları, 2015, s. </st><st c="7986">22</st></span></p>
				</div>
				<div>
					<p><a id="footnote-248-3" href="#footnote-248-3-backlink"><st c="7988">3</st></a><st c="7990"> Weiss, </st><span><st c="7998">age</st></span><st c="8001">. s. </st><st c="8006">31</st></p>
				</div>
			</div>
		</div>
	<div id="charCountTotal" value="8008"></div></body>
</html>
