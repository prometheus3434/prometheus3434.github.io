<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-12"><st c="0">Koruyucu Aileden Öz Aileye, Şiirlerden Hikâyelere...</st></p>
			<p xml:lang="en-GB"><st c="53">Poe, önce kız kardeşini evlatlık alan aile dostları Mackenzie’lere, sonra onlardan borç alarak Baltimore’a gitti. </st><st c="168">Çeşitli işlerde çalıştığı bu sürecin detayları tam olarak bilinmese de 1831’in baharında Baltimore’daki akrabalarının yanında olduğunu biliyoruz. </st><st c="314">Bu evdekilerden biri, ağabeyi Henry’ydi. </st><st c="355">Ölümü ve felaketi adeta yanında taşıyan Poe, ağabeyiyle son aylarını işte bu dönemde geçirdi ve 1831’in 1 Ağustos günü Henry, Poe’yla paylaştıkları yatakta, küçük kardeşinin yanı başında yirmi dört yaşındayken hayatını kaybetti. </st><st c="584">Veremin kötülemesinin bir sebebinin de alkol olduğu söylenir. </st><st c="646">Ağabeyinin adı ölüm ilanında W. </st><st c="678">H. </st><st c="681">Hope olarak yazılmıştı. </st><st c="705">Hayatları boyunca umutla pek karşılaşmayan bir ailenin soyadının bu şekilde anlaşılması trajik bir hataydı.</st></p>
			<p xml:lang="en-GB"><span xml:lang="tr-TR"><st c="812">Çocukken verilen cin çayından mı, babalarından kalan bir alışkanlık mı yoksa tamamen savruk yaşamın bir getirisi mi bilinmez, Virginia Üniversitesi yıllarında haşır neşir olduğu alkol, Poe’ya da yol arkadaşlığı etmeye devam etmekteydi. </st><st c="1049">Ama Poe’nun alkol kullanımında tuhaf bir rutin vardı, buna Peter Ackroyd gibi araştırmacılar da, Susan Weiss gibi yakın çevresinden görüp duyduklarıyla tanıyanlar da katılır: Poe düzenli bir içici, bildiğimiz anlamda alkolik değildi. </st><st c="1283">Muhtemelen bir tür manik-depresif çizgisinde salınırken ne zaman düşüşe geçse koştuğu veya tesadüfen denk geldiğinde, teklif ve ısrar edildiğinde başladığı ve başlar başlamaz da bayılana kadar durduramadığı, kimi zaman saatler hatta günler süren bir içme seyri vardı. </st><st c="1551">Ama kimi dönemler de alkolden tamamen uzak durmayı başarıyordu. </st><st c="1615">Birçok Poe araştırmacısının yanı sıra Poe’nun hayatına daha yakın zamanda tanıklık edenler de bu konuda aynı fikirde. </st><st c="1733">Baudelaire bununla ilgili olarak “Edebi kinler, sonsuzluk sarhoşlukları, evlilik acıları, sefaletin hakaretleri; bütün bunlar karşısında Poe, mezara hazırlanır gibi, sarhoşluğun karanlığına kaçıyordu...” diyor ve ekliyor: “Ama bu açıklamayı geniş bulmuyorum ve acınacak basitliği nedeniyle güvenmiyorum.”</st></span><span xml:lang="tr-TR"><a id="footnote-248-19-backlink" href="#footnote-248-19"><st c="2037">19</st></a></span><span xml:lang="tr-TR"></span></p>
			<p xml:lang="en-GB"><st c="2040">Henry’nin ölümünün ardından üç kişi kalmışlardı: Poe, ölümüne dek onun iyiliği için yaşayacak, iyi kalpli ve cefakâr halası Maria “Muddy” Clemm ve bir süre sonra tartışmalı bir evlilikle eşi olacak ve sevdiği hemen hemen tüm kadınlarla aynı kaderi paylaşacak olan küçük kuzini Virgina Clemm.</st></p>
			<p xml:lang="en-GB"><st c="2332">Kötü şöhreti buralara kadar gelmişti Poe’nun, üzerine bir de West Point’ten kovulmuş olmasının ayıplanışı eşlik ediyordu. </st><st c="2455">Reddedildiği bir okul hademeliğinin yanı sıra türlü kaynaklarda, çeşitli günübirlik işlerde çalıştığına dair rivayetler muhtelif...</st></p>
			<p xml:lang="en-GB"><st c="2586">Poe’nun mecburiyetten ve çok düşük ücretlerle de olsa şiirden hikâyeye geçişi bu dönemde başladı. </st><st c="2685">Bunu özellikle belirtmek gerekiyor çünkü Poe, esasen bir şairdi. </st><st c="2750">Kendini şiirde bulmuş, poetikasını şiir odaklı kurmuştu. </st><st c="2807">Onu ölümsüzleştirecek belli başlı eserlerinde de şiirler hep önde gelecekti. </st><st c="2884">Hikâyeler ise daha ziyade para kazanmak için kaleme aldığı oyalanma metinleriydi. </st><st c="2966">Şiirlerinde imgelere, sembollere veya anıştırmalara yüklediği otobiyografik unsurlar, hikâyelerinde daha da derinleşerek, sadece gerçek hayattaki yaşanma biçimleriyle değil, yazarının kalbindeki, ruhundaki, bilinçaltındaki izdüşümleriyle karşımıza çıkacaktı. </st><st c="3225">Öyle ki onun biyografisini tamamlayabilmek için adeta ezoterik, oküler, polisiye tadında şifreler içerecekti. </st><st c="3335">Başta da belirtildiği gibi, eserleri, biyografisinin bir parçası olan az yazar vardır. </st><st c="3422">Poe için bu durumu asıl sağlayan, angarya olarak gördüğü hikâyeleri olacaktı. </st><st c="3500">Ama onu bir noktadan diğerine taşıyacak olanın hikâyeler olması da kaderin muzip göz kırpışlarından biriydi.</st></p>
			<p xml:lang="en-GB"><st c="3608">Yerel gazetelerde kelime veya satır başına ücretle yazılar yazmaya başladıysa da buradan kazandıklarıyla ancak günü kurtarabiliyordu. </st><st c="3743">Bir çıkış bulmak için John Allan’dan yardımlar istemeye devam ediyordu ancak Ackroyd’un aktardığına göre, haftalar sonra gelen yirmi dolarlık bir yardım dışında hiçbir temasları olmamıştı.</st></p>
			<p xml:lang="en-GB"><span xml:lang="tr-TR"><st c="3931">Para kazanmak için yazdıkları haricinde elbette şiirler ve hikâyeler yazmayı sürdürüyordu. </st><st c="4023">Bunun bir sonucu olarak 1832’nin ilk ayında Philadelphia merkezli </st></span><span xml:lang="tr-TR"><st c="4089">Saturday Courier </st></span><span xml:lang="tr-TR"><st c="4106">gazetesinde </st></span><span xml:lang="tr-TR"><st c="4118">Metzengerstein</st></span><span xml:lang="tr-TR"><st c="4132"> yayımlandı ve bunu diğer başka öyküler izledi. </st><st c="4180">Kimilerinin, annesinin ölümünden hemen sonra yanan Richmond Tiyatrosu’yla özdeşleştirdiği bir yangın sahnesi ve ruh göçü hikâyesi olan </st></span><span xml:lang="tr-TR"><st c="4315">Metzengerstein</st></span><span xml:lang="tr-TR"><st c="4329"> ve gotik, karanlık, kısa ve etkili öykülerinin satır aralarına gizlenen yer yer esprili anlatımı kısıtlı okur çevrelerinden olumlu yorumlar alıyordu.</st></span></p>
			<div>
				<div>
					<p><a id="footnote-248-19" href="#footnote-248-19-backlink"><st c="4479">19</st></a><st c="4482"> Baudelaire, </st><span><st c="4495">age</st></span><st c="4498">. s. </st><st c="4503">45</st></p>
				</div>
			</div>
		</div>
	<div id="charCountTotal" value="4505"></div></body>
</html>
