<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-21</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-15"><st c="0">Tuhaf Evlilik</st></p>
			<p xml:lang="en-GB"><st c="14">Gidip geldiği Baltimore’da istediğini yapmıştı: Virginia bir yere gitmedi, sonbaharda Poe, halasını ve müstakbel eşini alıp Richmond’a, pek de iyi sayılmayacak bir pansiyona yerleştirdi.</st></p>
			<p xml:lang="en-GB"><span xml:lang="tr-TR"><st c="201">Poe’nun hayatının en ilginç olaylarından biri işte bu dönemde, 1836 yılında gerçekleşti: Kendisi yirmi yedi yaşındayken, on iki veya on üç yaşındaki kuzini Virginia’yla evlendi. </st><st c="380">Poe’nun aşkını hissetme ve yaşama biçimi sadece Virginia’da değil, hayatına giren tüm kadınlarda hemen hemen aynıydı: Bedeni aseksüelliğe varasıya saf dışı bırakan; hemen hepsi açık tenli, solgun, hasta değilse de gelecekteki bir hastalığın izlerini taşıyan o kırılgan yüzlerin çağrıştırdığı ruhani, karanlık tarafla, neredeyse fetişe vararak kurulan bir bağ... </st></span><span xml:lang="tr-TR"><st c="742">Bu durum Virginia’da da değişmedi, aksine, onda işin içine bir korumacılık hatta yer yer kendi ifadesiyle </st></span><span xml:lang="tr-TR"><st c="848">kardeşlik </st></span><span xml:lang="tr-TR"><st c="858">girmişti. </st><st c="868">Aile içinde ona “kız kardeşçik” anlamına gelen “sissy” kelimesiyle hitap ediyordu.</st></span><span xml:lang="tr-TR"></span></p>
			<p xml:lang="en-GB"><st c="950">Üstelik aile dostları Weiss’ın aktardığına göre bu aslında ilk evlilikleri değildi. </st><st c="1035">Poe’nun Richmond’a ilk gidişinden çok etkilenen Virginia’yı görmeye gittiğinde, kayıtlara evlilik olarak geçmese de nişan işlevi gören bir işlemle ayrılığın yolu kapatılmıştı.</st></p>
			<p xml:lang="en-GB"><span xml:lang="tr-TR"><st c="1210">Öte yandan yine Weiss’ın aktardığı bir nokta vardı: Bu gidiş gelişlerdeki gerginliğin arkasındaki asıl etken, Poe’nun daha fazla savrulmadan ve çapkınlık yapmadan eve, aileye bağlanmasını isteyen Clemm halaydı. </st><st c="1422">Bir hikâyeye göre Poe, Richmond’a ilk gittiğinde misafiri olduğu White’ın on sekiz yaşındaki en küçük kızına âşık olmuştu ve White bu ilişkiye engel olmasa bile Poe’nun önce silkinip kendine gelmesini istemişti. </st><st c="1634">“Neilson Poe böyle bir teklif yapmış olsa bile Poe ne Bayan Clemm’in ne de kızının bunu kabul etmeyeceğini biliyordu. </st><st c="1752">Bayan Clemm istediği sonuca ulaşmak için hepsini planlamıştı. </st><st c="1814">Her zaman yeğeni üzerinde güçlü bir etkisi olmuştur. </st><st c="1867">Burada da gördüğümüz gibi Poe evden ayrıldıktan sonra iki ay geçmeden amacına ulaşmış, kızını onunla evlendirmişti. </st><st c="1983">Böylece işini sağlama aldı ve evliliği duyurmak için uygun zamanı bekledi.”</st></span><span xml:lang="tr-TR"><a id="footnote-248-20-backlink" href="#footnote-248-20"><st c="2058">20</st></a></span><span xml:lang="tr-TR"></span></p>
			<p xml:lang="en-GB"><st c="2061">Bundan sonraki birkaç ay pek fena gitmemişti. </st><st c="2108">Yazıları ve fikirleriyle gazetenin tirajını katlayan Poe çok geçmeden yine içkiye düştüğü dönemlerden birinde bir kez daha gazeteden kovuldu. </st><st c="2250">Sürekli yalvardığı, özürler dilediği White, aynı hataya düşüp Poe’yu tekrar işe almadı. </st><st c="2338">Poe ve çekirdek ailesi için yine değişiklik zamanıydı.</st></p>
			<div>
				<div>
					<p><a id="footnote-248-20" href="#footnote-248-20-backlink"><st c="2392">20</st></a><st c="2395"> Weiss, </st><span><st c="2403">age</st></span><st c="2406">. s. </st><st c="2411">67</st></p>
				</div>
			</div>
		</div>
	<div id="charCountTotal" value="2413"></div></body>
</html>
