<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-15</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-10"><st c="0">Bir Asker Olarak –veya Olamayarak– Poe</st></p>
			<p xml:lang="en-GB"><st c="39">Gidecek, gitse de geçinecek bir yeri kalmayan Poe, çareyi orduya yazılmakta buldu. </st><st c="123">Bu kararı beklenmedik bulmayan Ackroyd’a göre düzensiz yaşamını düzene sokacak bir dış güce ihtiyaç duyuyordu. </st><st c="234">Neticede geçmişte de askeri eğitim kurslarına girmişti.</st></p>
			<p xml:lang="en-GB"><span xml:lang="tr-TR"><st c="289">Ne var ki yaşı yetmiyordu, bir yolunu bulup on sekiz olan yaşını yirmi iki gösterdi. </st><st c="375">İzini kaybettirmek istiyordu, bu yüzden kendine Edgar A. </st><st c="432">Perry adını uydurdu. </st><st c="453">Tarih 28 Mayıs 1827 olduğunda ABD ordusunun askeriydi artık. </st><st c="514">Baudelaire, “Yunan savaşına katılma ve Türklerle savaşa girme tasarısını benimsedi. </st><st c="598">Bunun üzerine Yunanistan’a gitti”</st></span><span xml:lang="tr-TR"><a id="footnote-248-14-backlink" href="#footnote-248-14"><st c="631">14</st></a></span><span xml:lang="tr-TR"><st c="634"> dese de başka bir kaynakta bundan bahsedilmediği gibi Baudelaire için de Poe’nun burada geçirdiği zaman muğlaktır.</st></span></p>
			<p xml:lang="en-GB"><span xml:lang="tr-TR"><st c="749">Beş dolar aylıklı bir er olarak Boston Limanı’ndaki Kurtuluş Hisarı’nda çalışmaya başladı. </st><st c="841">Ekonomik koşulların görece iyi olmasından mı, yazmaya çok zaman bulduğundan mı, yoksa her zamankinden daha yalnız olduğundan mı bilinmez, en verimli dönemlerinden birini burada yaşamaya başladı. </st><st c="1036">Karanlık, yalnızlık, tedirginlik ve belki de insansızlık, yaratıcı damarlarını dolduruyor olsa gerekti. </st><st c="1140">İlk kitabı </st></span><span xml:lang="tr-TR"><st c="1151">Timurlenk ve Diğer Şiirler</st></span><span xml:lang="tr-TR"><st c="1177">’in “Bir Bostonlu” takma adıyla yayımlanması bu yıla denk geldi. </st><st c="1243">Henüz tanıştığı genç matbaacı Calvin Thomas’ın basmayı kabul ettiği bu kitabın elli adetlik ilk baskısı bile tükenmedi. </st><st c="1363">Eserin on iki kopyasının halen bir yerlerde var olduğuna inanılıyor. </st><st c="1432">Aynı zamanda Amerikan Edebiyatı’nın da ilk edisyonlarından biri sayılan bu on iki kopyadan biri 2009 yılının Aralık ayında New York’taki bir açık artırmada 662.500 dolara, bilinmeyen bir alıcı adına Amerikalı TV yapımcısı William E. </st><st c="1665">Self aldı. </st><st c="1676">Söz konusu fiyat, Poe’nun bu eserini Amerikan Edebiyatı’nın en pahalı parçası haline getirdi.</st></span></p>
			<p xml:lang="en-GB"><span xml:lang="tr-TR"><st c="1769">1827’de Poe’nun da mensubu olduğu alay, bir başka deniz kıyısı bataryası olan Moultrie Hisarı’na gönderildi ve Poe burada başçavuş rütbesine kadar yükseleceği görevinde top gülleleri hazırlıyordu. </st><st c="1967">Askeri kayıtlar, Poe’nun bu görevinde hızla yol alacak </st></span><span xml:lang="tr-TR"><st c="2022">yeterliliğe sahip olduğunu söylüyor. </st><st c="2059">Ancak Poe bu konuda farklı şeyler düşünüyordu, çoktan sıkılmıştı. </st><st c="2125">Belki artık basılmış bir kitabının olmasının şevkiyle buradan çıkmak ve yazıyla ilgilenmek istiyor olmalıydı.</st></span><span xml:lang="tr-TR"></span></p>
			<p xml:lang="en-GB"><st c="2234">Yazıldığı bu görev aslında beş yıllıktı ama süre henüz dolmadan Poe, gerçek kimliğini ve yaşını Teğmen Howard’a anlatıp istifasını verdi. </st><st c="2373">Howard bunu anlayışla karşılamıştı ancak ordudan ayrılmasına izin vermek için bir şartı vardı: Tanınmış bir adam olan koruyucu babası John Allan’dan özür dileyecek, onunla barışacaktı. </st><st c="2558">Poe bunu kabul etti, aylar boyunca babasına dil döktü, mektuplar yazdı, pişmanlığını açık bir şekilde ifade ederek özür diledi ancak John Allan’dan “Poe’nun askerlik görevi sona erene kadar bulunduğu yerde kalması daha iyi olacaktır” cevabı geldi. </st><st c="2806">Poe bu mektuba, cevapsız kalacak başka cevaplar yazdı; bir yanıyla olgun, özdenetimli, bir yanıyla gururlu ve net ama bir yanıyla da yardım istemeye devam eden cevaplar...</st></p>
			<p xml:lang="en-GB"><st c="2977">Ancak bundan sonra ailesinden alacağı ilk cevap, annesinin ölüm döşeğinde olduğuydu. </st><st c="3063">John Allan, Poe’yu cezalandırmak istemiyorsa bile gözden çıkarmış olmalıydı ki zavallı Frances’in son dileğinin Poe’yu görmek olmasına rağmen ona haber verme işini son ana bırakmıştı. </st><st c="3247">Poe haberi alıp eve geldiğinde annesinin defnedilişinin üzerinden bir gün geçmişti bile.</st></p>
			<p xml:lang="en-GB"><st c="3335">İnsanları sevme konusunda pek başarılı ve istekli sayılmayan Poe’nun bu kısacık hayatında doğru düzgün sevebildiği bir kişi daha, üstelik yine hastalıktan ötürü hayatını kaybetmişti. </st><st c="3519">Sürekli bir düşüş halindeki hayatının ileriki bir noktasında, en azından kısa bir süreliğine mutlu günleri olacağını merak ediyor muydu Poe, yoksa böyle bir merakın uyanmasını sağlayacak düşünce kasları hiç olmamış mıydı?</st></p>
			<p xml:lang="en-GB"><st c="3740">Annesinin defnedilmesinden ancak bir gün sonra eve yetişen Poe, bir kez daha yorgun ve yıkıktı. </st><st c="3837">John Allan’ın ona diktirdiği yas kıyafetlerini giydi. </st><st c="3891">Gideceği adres manidardı: Birkaç yıl önce, hem annesinin hem sevgilisinin yerine koyduğu Stanard’ın da defnedildiği Shockoe Mezarlığı, artık Frances Allan’ı da bağrına almıştı. </st><st c="4068">Burası, Poe’nun yolculuğunun keskin kırılma noktalarından biri olacaktı şüphesiz. </st><st c="4150">Ona koşulsuz bir sevgi sunan az insandan birinin, koruyucu annesinin mezarı başında takatsiz, baygın düştü ve eve hizmetçiler tarafından götürüldü.</st></p>
			<p xml:lang="en-GB"><st c="4297">Aylardır özürlerine, yakarışlarına cevap vermeyen John Allan, belki de en büyük ortak noktaları, ortak sevgilerinin nesnesi olan eşinin kaybı nedeniyle Poe’yla buzlarını eritti ve türlü yardımlar ve politik çevrelerden referanslar bularak Poe’yu West Point Askeri Okulu’na kaydettirdi. </st><st c="4584">Poe onu yeni haline, disiplinli, düzgün biri olduğuna ikna etmiş olmalı, kim bilir, belki kendini de buna ikna etmiştir. </st><st c="4705">Ama sonuç öyle olmadı.</st></p>
			<p xml:lang="en-GB"><span xml:lang="tr-TR"><st c="4727">Bu okula başlamadan önce kısa bir süre için Baltimore’daki halası Maria Clemm’i, babaannesi Elizabeth Cairnes Poe’yu, onun büyüttüğü ağabeyi Henry’yi, ileride eşi olacak kuzini Virginia’yı ziyaret etti ve onlarla zaman geçirdi. </st><st c="4956">Bu, aynı zamanda Poe’nun türlü mecralarda şiirlerinin yayımlandığı, bu çevre içinde övgüler aldığı, üstelik ikinci kitabı </st></span><span xml:lang="tr-TR"><st c="5078">Araf, Timurlenk ve Önemsiz Şiirler</st></span><span xml:lang="tr-TR"><st c="5112">’i Baltimore’da yayımlandığı dönem.</st></span></p>
			<p xml:lang="en-GB"><st c="5148">Ancak koruyucu babasının yardımıyla girdiği West Point’e 1 Temmuz 1830’da kaydolan Poe’nun estirdiği fırtınaların sonu burada da gelmedi.</st></p>
			<div>
				<div>
					<p><a id="footnote-248-14" href="#footnote-248-14-backlink"><st c="5286">14</st></a><st c="5289"> Baudelaire, </st><span><st c="5302">age</st></span><st c="5305">. s. </st><st c="5310">23</st></p>
				</div>
			</div>
		</div>
	<div id="charCountTotal" value="5312"></div></body>
</html>
