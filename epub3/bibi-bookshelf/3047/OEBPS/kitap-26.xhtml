<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-26</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-18"><st c="0">Mezarlıkta Evlenme Teklifi</st></p>
			<p xml:lang="en-GB"><st c="27">Poe, hayatının sonuna doğru bir şeyleri düzene koyma çabalarına devam etse de bir yanıyla da bunun artık mümkün olmayacağını sezmiş midir, bilinmez... </st><st c="179">Ama kurgularda kahramanın eve, yuvaya, rahme dönüşü gibi Poe da bir çemberi tamamlamak istercesine eski sevgilisine, on beş yaşındaki ilk aşkına dönmek istemişti. </st><st c="342">Ama bu istek, sanıldığı gibi masumane bir sadeleşme arzusu değil, daha çok yeni bir yalpalamanın sonucuydu.</st></p>
			<p xml:lang="en-GB"><st c="449">1848’de bir konferans için gittiği Massachusetts’te Annie Richmond’la tanışmış ve çarpılmıştı. </st><st c="545">Onda ruhani bir yan görmüştü. </st><st c="575">Öte yandan bir arkadaşına, Rhode Island’daki Sarah Helen Whitman’ı araştırmasını istemiş, o tarafı da boş bırakmamıştı. </st><st c="695">Bu kadarla değildi, asıl büyük buluşma, Sarah Elmira Royster ile olmuştu. </st><st c="769">Royster, artık Sheldon soyadını almıştı ama eşini kaybettiği için dul kalmıştı. </st><st c="849">Tüm bu yakınlaşmalar, görüşmeler eşzamanlıydı ama Poe, sürecin sonunda Whitman’da karar kılmak ister gibiydi. </st><st c="959">Onun gizemlere olan ilgisi, ruh çağırmaya, kehanetlere olan yeteneği, yani karanlık tarafı Poe’yu etkilemiş olmalıydı. </st><st c="1078">Öyle ki Poe, Whitman’a bir zamanlar korkarak kaçtığı ama sonradan hayatına fon yapmış olan mezarlıklardan birinde evlenme teklif etti.</st></p>
			<p xml:lang="en-GB"><st c="1212">Whitman’ın da Poe’ya ilgisi vardı ama evlenmeyi göze alamıyordu. </st><st c="1278">Hem tanık olduğu halleri, hem kendi yaşam koşulları ve hem de Poe’nun kötü şöhretiydi buna sebep. </st><st c="1376">Poe o kadar çok kişinin nefretini kazanmıştı ki birisi, gizli bir el, Whitman’a bir mektup ulaştırmış ve Poe’nun kötü şöhretini katlayacak iddiaları, anıları ileterek onu uyarmıştı. </st><st c="1558">Mezarlıktaki, Poe’dan aldığı ilk teklif olmayacaktı ama sonrakilerde de ve bu mektuptan hemen sonra gelen son teklifi de geri çevirdi.</st></p>
			<p xml:lang="en-GB"><span xml:lang="tr-TR"><st c="1692">Poe’nun kafatasının içinde büyüyüp de ruhuna ve canına sızacak olan nöbetlerin ilk büyük belirtisi, Whitman’ın karşısında olacaktı. </st><st c="1825">Hezeyan halindeyken bir veda mektubu yazan Poe, ertesi gün Whitman’ın evine gitmişti ve düşkün bir halde onunla evlenmesi, onu kurtarması için yalvarmıştı. </st><st c="1981">“Bayan Whitman’ın annesi iki saat boyunca Poe’yla oturdu ve onu sakinleştirmeye çalıştı, ama sonunda Helen odaya girince ona ‘öylesine çılgınca tutundu ki’ üzerindeki ‘muslin elbiseden bir parça koparttı’. </st><st c="2187">Bir doktor çağrıldı ve Poe’ya ‘beyin konjesyonu’ teşhisi koyuldu.”</st></span><span xml:lang="tr-TR"><a id="footnote-248-24-backlink" href="#footnote-248-24"><st c="2253">24</st></a></span><span xml:lang="tr-TR"></span></p>
			<p xml:lang="en-GB"><st c="2256">Bu evlilik olmayacaktı. </st><st c="2281">Poe, acılar içinde bunu anladıktan sonra New York’a nihayet dönmeye karar verdi. </st><st c="2362">Poe’nun en net ve yaygın portrelerinden olan fotoğrafı, bu hezeyanın gerçekleşeceği sabah, dostu MacFarlaine’in ısrarıyla çekilmişti. </st><st c="2496">Edwin H. </st><st c="2505">Manchester tarafından çekilen bu fotoğrafta göz altı halkaları, yüzündeki şişlik, bir yanı acıyla bakan, diğer yanı belli belirsiz gülümseyen pozuyla Poe’nun içinde bulunduğu haletiruhiyeyi anlamak mümkündü.</st></p>
			<p><span><img src="image/EDGAR2_fmt.jpeg" alt="EDGAR2.jpg" /></span></p>
			<div>
				<div>
					<p><a id="footnote-248-24" href="#footnote-248-24-backlink"><st c="2712">24</st></a><st c="2715"> Ackroyd, </st><span><st c="2725">age</st></span><st c="2728">. s. </st><st c="2733">121</st></p>
				</div>
			</div>
		</div>
	<div id="charCountTotal" value="2736"></div></body>
</html>
