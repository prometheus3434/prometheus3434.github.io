<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kitap-9</title>
    <meta http-equiv="Content-Type" content="text/html; charset=utf-8" />
  

</head>
  <body id="kitap" xml:lang="tr-TR">
		<div>
			<p></p>
			<p id="toc_marker-4"><st c="0">Edgar Adı: Shakespeare’in Gölgesi mi Bir Minnet Borcu mu?</st></p>
			<p xml:lang="en-GB"><span xml:lang="tr-TR"><st c="58">Büyük büyük dedelerden beri tekrar eden aynı isimlerin ardından oyuncu bir anne ve babanın, oğullarına bu isim çemberini kırarak Edgar adını vermesi neden olabilir? </st><st c="224">Bununla ilgili kimi iddialar, çiftin henüz iyi zamanlarında birlikte sahne aldıkları Shakespeare’in </st></span><span xml:lang="tr-TR"><st c="324">Kral Lear</st></span><span xml:lang="tr-TR"><st c="333"> oyununa işaret ediyor.</st></span></p>
			<p xml:lang="en-GB"><st c="356">Öte yandan, daha gerçekçi bir ihtimal, bir minnet borcuna karşılık verilmesi: Eliza’nın yıllarca yer aldığı Charleston Comedians ekibinin kurucusunun adı da Bay Edgar’dı ve muhtemelen ondan gördüğü destekten ötürü bu isim, ikinci çocuğa verildi.</st></p>
			<p xml:lang="en-GB"><st c="602">Kader Dedikleri Kalıtımsal</st></p>
			<p xml:lang="en-GB"><st c="629">Bir Sınav mı Yoksa?</st></p>
			<p xml:lang="en-GB"><st c="649">Kader, anlaşılması ve kabullenmesi ne kadar zor bir ilahi kavram olsa da her bebeğe yaşamla birlikte promosyon olarak verilen birer ailenin, toplumun, çağın olduğu göz önüne alınınca, kader diye bir şey varsa bile hatırı sayılır bir kısmının bu dünyada üretildiğini anlamak zor olmasa gerek.</st></p>
			<p xml:lang="en-GB"><st c="941">Poe’nun hayatına sirayet edecek her şey, daha o doğmadan hazırlanmıştı. </st><st c="1014">Ailesinin kısacık hayatında atılan her şeyin tohumu, Poe’nun bedbaht hayatında acılardan birer çınara dönüşecekti.</st></p>
			<p xml:lang="en-GB"><st c="1128">Eliza, belirtilerin başladığı söylenen dönemler itibariyle anlıyoruz ki muhtemelen Poe’ya hamileyken de tüberkülozdu. </st><st c="1247">Hayatı boyunca Poe’nun peşini bırakmayacak “hastalıklı kadın” imgesi sadece yazdığı bir şey değil, bizzat o hastalığın olası etkileriyle de bedenine ve hatta bilinçaltına dek işleyecek bir şeydi.</st></p>
			<p xml:lang="en-GB"><st c="1442">Yoksulluk da öyle. </st><st c="1462">David Poe’nun çaresizlikle borç istediği mektuplar, birkaç yıl sonra oğul Poe’nun yazdıklarıyla bire bir aynı gibiydi. </st><st c="1581">Ailenin de evlatların da rahat nefes aldıkları tek bir gün olmadı.</st></p>
			<p xml:lang="en-GB"><st c="1647">Göçebelik... </st><st c="1661">Poe, hayatının ve karakterinin onu sürüklediği zorlu yollarda Virginia’dan New York’a, Richmond’dan Baltimore’a, Boston’dan Philadelphia’ya sürüklenip duracaktı. </st><st c="1823">Tıpkı hayatta kalma zorunluluğunu, sevdiği işi yapma tutkusuyla birleştiren ve muhtemelen zaman zaman bundan pişman olan ailesinin gezici oyuncular olması gibi.</st></p>
			<p xml:lang="en-GB"><st c="1983">Gözü peklik, kavgacılık, alkole düşkünlük de sadece babasından kalan bir şey değildi Poe’ya. </st><st c="2077">Kimine göre ağlayan bebekleri sakinleştirmek, kimine göre onları sağlıklı yetiştirmek için emanet edildikleri kadının onlara cin çayı denilen, cinli suya batırılmış ekmek yedirmesinin hatta bazen de afyon içirmesinin, ilerleyen yaşlarda alkole düşkünlüğü ama aynı zamanda da zayıflığı üzerindeki etkisini de düşünmek gerek.</st></p>
		</div>
	<div id="charCountTotal" value="2400"></div></body>
</html>
