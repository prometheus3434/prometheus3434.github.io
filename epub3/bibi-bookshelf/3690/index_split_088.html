<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2009-01-26T16:04:46+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h1 class="calibre4" id="calibre_pb_87">BURGAZ  </h1><p class="calibre3">
Burgaz daha yüksek, daha yeşil bir adadır. Çamlar, bir manastır ve kilisenin kalıntıları </p><p class="calibre3">
bulunan tepeye kadar tırmanır. Adada ayakta duran üç Rum Ortodoks Kilisesi vardır. Ayios İoannis, Aya Yorgi (Ayios Yeoryios) ve tepede, manastırın kilisesi olan Hristos. Adanın doğusunda, uzun süredir Avusturya Lisesi'nin yazlığı olan "Marabetler Yeri'nde ise Katolik Sankt Georg Kilisesi yapılmıştır. </p><p class="calibre3">
 </p><p class="calibre3">
Modern Türk edebiyatının en önemli yazarlarından, hikayeci Sait Faik (1906 1954) burada yaşamış, adaları birçok hikâyesine malzeme yapmıştı. İimdi evi müze haline getirildi. </p><p class="calibre3">
 </p><p class="calibre3">
Burgaz'ın kıyısında bazı görece eski ahşap binalar ve birkaç keyifli balık lokantası </p><p class="calibre3">
vardır. En büyük bina, eski ahşap Antigoni Oteli, sonradan eskisine benzetilerek betondan yapıldı. Bu adanın da arkasında denize girenlerin tercih ettiği koylar bulunur; batıda Karpuzdan Kaya ve doğuda Kalpazan Kaya. Bu ikinci adını, Türkiye'de ilk kalp paranın burada yapılmasından verildiği söylentisi vardır. </p><p class="calibre3">
 </p><p class="calibre3">
Son yıllarda, yoğun Rum nüfusu azalırken adadaki Yahudiler'in sayısı arttı. Burgaz İskelesi'nin karşısına düşen minicik Kaşık Adası, yıllarca, üzerinde küçük bir bina ile durup durmuştu. Birkaç yıldır burada bir liman yapma faaliyeti sürüyor. </p><p class="calibre3">
   </p><p class="calibre3">
HEYBELİADA</p><p class="calibre3">
  Heybeliada oldukça büyük, oldukça yeşildir. En yükseği 140 metreye yaklaşan dört tepesi vardır. İskelede inilince, solda Deniz Harp Okulu ve ona bağlı binalar uzanır. Bunların arasından geçilerek arkada, Çam Limanı tarafında, Sanatoryum'a gidilir. İimdi Deniz Kuvvetleri'nin elinde bulunan arazide tarihten kalan iki ilginç eser vardır; birincisi, Türkler'in fethinden önce yapılmış son ve Adalar'daki tek Bizans Kilisesi, Kamariotissa'dır. Son İmparatoriçe Maria Komnena'nın yaptırdığı sanılıyor. İstanbul'da Fener'deki Aya Maria dışında, dört yapraklı yonca modeline göre yapılmış </p><p class="calibre3">
tek kilise budur. Askeri arazide olduğu için özel izin alınmadan görülemiyor. Bu kıyıda Aya Yorgi (Ayios Yeorgios) Manastırı, Çam Limanı'nın batı ucunda Tariki Dünya Manastırı vardır. </p><p class="calibre3">
 </p><p class="calibre3">
İkinci ilginç kalıntı bir mezar taşından ibaret. Bu, Kraliçe I. Elizabeth'in elçisi Edward Barton'ın mezar taşı. Üzerinde imla yanlışları da olan Latince bir kitabe ve Barton'ın aile arması var. İngiltere'nin ve Elizabeth'in Osmanlı sultanına gönderdiği ikinci elçi olan Barton'ın </p><p class="calibre3">
bir süre Tophane'de bir evde kaldığını, ama çevre halkı gece cümbüş gürültüsünden rahatsız olup şikâyet ettiği için buradan uzaklaştırıldığını biliyoruz. Gerçekten cümbüşler çok mu gürültülüydü, yoksa o sıralar Türk halkı böyle şeylere hiç mi alışık değildi, bunu o</p><p class="calibre3">
 kadar iyi bilmiyoruz. </p><p class="calibre3">
İskelenin sağında çarşı, meyhane ve kahveler yer alır. Büyük Rum Kilisesi Aya Nikola (Ayios Nikolaos) buradadır. Bazı ilginç ahşap evlerin önünden örneğin İlyasko Yalısı'nın, Hulusi Bey Köşkü'nün (Hacopulos'lar yaptırmıştı), Adalar'da kışın da açık kalan tek otel Panorama'nın yanından geçerek yürüyünce, çamlık piknik yerlerine gelinir. Bunun ilerisinde Değirmen denilen bölge vardır (adı veren değirmen kalıntıları </p><p class="calibre3">
da ayaktadır). Ada'nın en büyük plajı buradadır. </p><p class="calibre3">
 </p><p class="calibre3">
Fazla yapılaşmamış olan öbür tepe, Ayia Trias Manastırı'yla (bu da Bizans'a uzanır) birlikte Rum Ortodoks Teoloji Okulu vardı. Heybeliada, fetihten bir zaman sonra, Rum nüfusun başlıca dini eğitim merkezi olmuştu (dünyevi eğitim merkezi Fener'de kaldı). Din adamı adayları Yunanistan'dan ve Rumlar'ın bulunduğu her yerden buraya okumaya gelirdi. 1970'lerde Türk hükümetiyle Ortodoks Patrikliği (daha doğrusu, Yunanistan) arasındaki bazı anlaşmazlıklardan ötürü bu eğitim durdu. Ortodoks Rum dini kurumlarının yanında 1940'larda yapılmış Beth Yaakov sinagogu da vardır. </p><p class="calibre3">
 </p><p class="calibre3">
Kuzey kıyısında da Hıdiv ailesinden Sait Halim'in kardeşi Abbas Halim Paşa'nın konağı </p><p class="calibre3">
halen ayaktadır.  Heybeli yazkış nüfusun en kalabalık, gidiş gelişin en yoğun olduğu adadır. Burgaz deyince akla Sait Faik'in gelmesi gibi Heybeli'nin yazarı da Hüseyin Rahmi'dir. </p><p class="calibre3">
   BÜYÜKADA  </p><p class="calibre3">
Büyükada'nın adaların en güzeli olduğunda ittifaka varacakların sayısı çoktur. Başından beri böyle kabul edildiği için burada ev sahibi olanlar da binalarına özenmişler, üslupsuz ama </p><p class="calibre3">
sevimli evler yaptırarak adanın atmosferini belirlemişlerdir. İskelenin solunda, eskiden, Yanni'nin işlettiği Hotel Brasserie, sağında da Hotel de Etrangers vardı. İçeriye yürüyünce, soldaki direkli çayhane, "Select" lokantasıydı. Yabancılar Oteli'nin önünde "Debarcadere" kahvesi, yani karaya iniş kahvesi dururdu. Sağa doğru gidince Giacomo ve Calypso otel erine gelinirdi. Calypso, Akasya oldu, sonra da yandı. </p><p class="calibre3">
 </p><p class="calibre3">
Meskûn bölge eskiden beri ikiye ayrılır: Nizam ve Maden. İskeleye ayak basmaya göre, sağa doğru gidilirse Nizam'a, sola doğru gidilirse Maden'e varılır. Nizam'ın başında, ünlü İsplandit Oteli'nin azıcık ilerisinde, Anadolu Kulübü vardır. Burası 19. yüzyılda İngilizler tarafından Yat Kulübü olarak açılmıştı. Cumhuriyet'in kurulmasından bir süre sonra kulübe el kondu. </p><p class="calibre3">
 </p><p class="calibre3">
Merkezi Ankara'da kurulan ve milletvekillerini üye yapan Anadolu Kulübü'nün yazlık şubesi haline getirildi. Bunda, 19. yüzyıl boyunca yabancıların benzer kulüpler kurması </p><p class="calibre3">
ve Türkleri üye yapmayı reddetmesine (örneğin Pera'daki Cercle d'Orient) duyulan tepkinin de payı vardı, İngiliz tarzı binanın bulunduğu kulüp kompleksine, daha sonra, geçen yüzyılın en önemli bankeri Zarifi'nin konağı da katıldı. </p><p class="calibre3">
 </p><p class="calibre3">
Bunlar olurken, Büyükada'da Yahudi nüfus da artıyordu. Özellikle 1950'den sonra, Menderes'in ithalatı teşvik eden politikalarıyla İstanbul'da kalan Yahudiler (daha yoksul olanlar 1949'dan sonra sürekli İsrail'e gitti) zenginleşmişlerdi. Büyükada onlar için kendilerini topluma fazla göstermeden rahat edebilecekleri ideal bir yerdi. İimdi, yazları, Anadolu Kulübü'nün lokantasında, bahçesinde ve kumarhanesinde, siyasi aygıtın temsilcileri ile ekonomik mekanizmanın temsilcileri birlikte hoşça vakit geçiriyor. Aralarında, gittikçe azalan, tek</p><p class="calibre3">
parti "asrı saadet"inden kalmış eski seçkinler de görülüyor. </p><p class="calibre3">
 </p><p class="calibre3">
Büyükada'nın iki yüksek tepesi vardır (en yüksek nokta, 202 metre). Birincisi, yani karaya daha yakın olan Hristos'ta (160 metre kadar), çamların arasında, geçen yüzyılda yapılmış, muazzam ahşap bir bina olan Rum Yetimhanesi, şimdi kendisi oldukça yetim kalmış, yıkık </p><p class="calibre3">
dökük durur. Otel olarak mimar Vallaury'ye yaptırılmış, sonra otele izin verilmeyince Zarifi gibi Rum zenginlerinin bağışlarıyla toplanan para ile satın alınmış ve yetimhane haline getirilmiştir. </p><p class="calibre3">
İki tepe arasındaki vadide, Maden'e doğru, bir Rum kilisesi ve manastırı (Ayios Nikolaos) vardır. Bu vadide, Luna Park denilen yerde, eskiden Rum nüfusunun başı </p><p class="calibre3">
çektiği kalabalık, neşeli karnavallar yapılırdı. Atlı arabayla (Adalar'da motorlu taşıt yasağı neyse ki hâlâ uygulanmaktadır) yapılan "küçük tur"da Nizam'dan dolaşıp buraya gelir, buradan da Maden'i dolaşarak merkeze dönersiniz. "Büyük tur", meskûn olmayan ikinci tepeyi de dolaşır. </p><p class="calibre3">
 Luna Park'taki kahvenin yanından daha yüksek Aya Yorgi'ye (Ayios Yeoryios) tırmanılır. Burada aynı adı taşıyan manastır ve küçük, yeni bir kilise ile daha eski mezarlar vardır. Eskiden bu manastırın keşişleri kendi şaraplarını yapar, bunun bir kısmını da satarlardı. İimdi pek öyle keşiş filan kalmadı. Ama bu tepede bir aile lokanta ile kahvehane karışımı bir kurum işletiyor. Aile, </p><p class="calibre3">
bir işletme rasyonalitesine fazla saygı duymadığı için, sonunda müşteriler mutfağa dalıp kendi salatalarını yapıyor, patateslerini kızartıyorlar. Bu yöntem, yiyecek sağlamakta daha garantili oluyor. </p><p class="calibre3">
 </p><p class="calibre3">
Bizans zamanının Ada sürgünlerine, 1929'da modern sürgünlerden Troçki de katıldı ve burada birkaç yıl yaşadı. </p><p class="calibre3">
 </p><p class="calibre3">
Büyükada'mn görülecek yerleri arasında Dil uzantısı ve Yörük Ali (bu ad "Yorgoli"den gelir) plajları vardır. Arka tarafta, Aya Yorgi çevresinde, bilmeyenlerin kolay göremeyeceği, birçok </p><p class="calibre3">
küçük girinti bulunur ki buralarda gerçekten tek başınıza denize girmeniz bile mümkündür. </p><p class="calibre3">
Büyükada nüfusu ötekilerden daha heterojendir. Andığım Rum Ortodoks kiliselerinden başka, Ayios Dimitrios, arabaların beklediği meydanda Panayia, Maden'de küçücük Ayios Teodoros </p><p class="calibre3">
ve mezarlıkta Profitis İlyas kiliseleri vardır. Kilise çoğunluğu böylece Rumlar'dadır, ama ayrıca Asdvadzadzin Ermeni Katolik Kilisesi, San Pacifico Latin Katolik Kilisesi ve planını Tedeschi'nin çizdiği, 1904'te yapılan Hesed le Avraam Sinagogu da adanın ibadethaneleri arasındadır. Başlıca cami Hamidiye Camii'dir. </p><p class="calibre3">
 </p><p class="calibre3">
Meydandaki hükümet konağı Hacopulos'ların, belediye binası İttihatçı İsmail Canbolat'ın evleriydi. Nizam'da Azaryan Köşkü, İlyasko Köşkü (Troçki'nin kaldığı), Con Paşa Köşkü (Mimarı Politsis), Çavuşoğlu Köşkü, Maden'de ise Kalvokoresis Köşkü ile Meziki Köşkü kayda değer binalardır. Güzel iskele binasını da Mihran Azaryan yapmıştır. İstanbul'da Levant Herald gazetesini çıkaran Mizzi'nin Nizam'daki kuleli köşkü İstanbul'daki hiçbir yapıya </p><p class="calibre3">
benzemez. Yaz</p><p class="calibre3">
ları bütün adalar artık tıklım tıklım kalabalık oluyor. Onun için buralara gitmenin en iyi zamanı baharlar ya da kışın güneşli günleri. İlkbaharda Adalar bir mimoza cenneti haline gelir. Defne, melisa gibi ağaçlar boldur. Ihlamur çayına atılmış bir melisa yaprağı </p><p class="calibre3">
çok şey değiştirir. </p><p class="calibre3">
 </p><p class="calibre3">
Uzakta kalan iki küçük adadan Yassıada uzun zaman Deniz Kuvvetleri'nin elindeydi. İimdi İstanbul Üniversitesi Su Ürünleri Fakültesi oldu. Bundan önce ise, gene bir İngiliz elçi, romancı Bulwer Lytton'un kardeşi Henry Bulwer, bu ıssız adada kendine bir malikâne yaptırmış ve komşuları rahatsız etme korkusu olmadan cümbüşlerini yaşamıştı. 1960'ta, bir askeri darbeyle devrilen hükümet ve iktidar partisinin milletvekil eri burada yargılandılar, 1961'de Başbakan Menderes ve iki bakanı </p><p class="calibre3">
Marmara'daki başka bir adada, İmralı'da asılarak idam edildi. Sivriada halen ıssızdır. Kıyıda bir manastır yıkıntısı görünür. İttihat ve Terakki zamanında bir İstanbul valisi sokak köpeklerini toplayıp birbirlerini yemek üzere buraya gönderdi. Neyse ki artık böyle bir şeyler olmuyor. Bunun yerine, yatçılar için bir marina yapılmış, dolayısıyla bu ıssız adada bile yalnız kalma imkânı ortadan kalkmış. </p></body>
</html>
