<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2009-01-26T16:04:46+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h1 class="calibre4" id="calibre_pb_66">AYNALIKAVAK KASRI  </h1><p class="calibre3">
Camialtı ve Taşkızak tersanelerinin duvarlarını izleyerek Hasköy'e doğru giderken, Aynalıkavak Kasrı'na geliyoruz. Bu saray 17. yüzyıl başında yapılmıştı, ama bugün gördüğümüz şeklini 19. yüzyıl başında, III. Selim döneminde aldı. Halic'in güney ve kuzey kıyılarına çeşitli dönemlerde saraylar yapılmıştı. Aynalıkavak bunların en büyüğüdür ve günümüzde kalan tek Haliç sarayıdır. Kıyıdan Okmeydanı'na doğru genişleyen ve "Hasbahçe" adıyla anılan büyük bir korunun kıyısındaydı. Çoğu Osmanlı </p><p class="calibre3">
sarayı gibi bu da, padişahların eklediği yeni binalar ve köşklerle genişlemiş, büyümüş, sonra da, Osmanlı'nın genel talih çizgisine uyarak, yavaş yavaş harap olmuş, küçülmüştür. Böylece, bugün müze haline getirilen, III. Selim'den kalma Hasbahçe köşkünden ibaret kalmıştır. Evliya Çelebi, Aynalı</p><p class="calibre3">
kavak önünde çok zengin istiridye yatakları olduğunu anlatır. "Hey gidi günler"! </p><p class="calibre3">
   HASKÖY  </p><p class="calibre3">
Hasköy, ta Bizans zamanında, Karaim kolundan Yahudilerin oturduğu bir semttir. Eminönü'nde Yeni Cami yapılırken oradaki Yahudiler de buraya gönderilmişti. Semtin eski haritalarında gördüğümüz sokak adları, artık hemen hemen hiç izi kalmayan bu Yahudi geçmişinin anılarını yaşatır: örneğin, Basmacı Avram Sokağı Basmacı Ruşen Sokağı olmuştur. Terzi Havim, Terzi Kasım Sokağı'na dönüşmüştür. Sinagog sokakları, sinagog çıkmazları ortadan kalkmıştır, değindikleri sinagogların kendileriyle birlikte. Naim Güleryüz bu semtte sadece, Karai geleneği uyarınca yeraltında inşa edilen Kalha Kadoş be Kuşta Bene Mikra sinagogunun ayakta kala</p><p class="calibre3">
bildiğini söylüyor. Sedat Hakkı Eldem, Hasköy'de, 18. yüzyıldan kalma ahşap Hahambaşı konağını da bulmuştu. Bildiğim kadarıyla çeşitli Yahudi okulları (biri, sanırım, Alliance Israelite'in) da yanmış ya da yıkılmıştır. İstanbul'un en büyük ve en eski Yahudi mezarlıklarından biri de Hasköy'dedir. Daha önce birkaç kere sözünü </p><p class="calibre3">
ettiğim Kamondo Paris'te ölmüş, vasiyeti üstüne Hasköy Yahudi mezarlığındaki anıt mezarına gömülmüştür. </p><p class="calibre3">
 </p><p class="calibre3">
Hasköy'de Yahudiler'den başka Rumlar da yaşıyordu. Onlardan kalan başlıca kilise iskeleden </p><p class="calibre3">
az ilerideki Ayia Paraskevi'dir. Bina olarak fazla ilginç değil, daha çok içindeki ikonostasion ve ikonlarıyla dikkate değer bir kilisedir bu. Ama en ilginç tarafı, onunla ilgili çeşitli efsanelerdir: Bursa'da Argiri adında bir kıza bir Türk aşık olunca ailesi kızı </p><p class="calibre3">
bir Rumla evlendiriyor; ama </p><p class="calibre3">
Türk aşık bir paşanın oğlu olduğu için kızı kaçırtıp İstanbul'da Tersane zindanına kapatıyor. Kız, paşazade ile evlenmesi tehditlerini reddediyor, yemek yemeyerek intihar ediyor. Onun </p><p class="calibre3">
üzerine, Hasköy'deki kilisenin avlusuna gömülüyor. Derken avludan alevler yükseliyor, kilise </p><p class="calibre3">
papazı "beni buradan çıkarın," diyen bir ses işitiyor. Patrikhane'den gelen "uzman" kurul önünde mezar açılınca içinden mumyalanmış bir ceset çıkarılıyor. Her nedense, başı kesilip Rusya'yagönderiliyor, mumyalı ceset de camlı bir tabut içinde kilisenin içine konuyor. </p><p class="calibre3">
Türkler, başı Rusya'ya taşıyan geminin ardına takılıyor. Pamuk taşıyan Rum kaptan hafifleyip hızlanmak için bazı balyaları denize atıyor, pamuklar da Türk gemisinin uskuruna takılıp onu </p><p class="calibre3">
durduruyor. </p><p class="calibre3">
Kim bilir kaç farklı efsanenin öğelerini bir araya getiren bu hikâye şüphesiz hiçbir somut olguya dayanmıyor; ama bir 19. yüzyıl "fabrikasyonu" olarak (uskurlar vb.) milliyetçileşen folklorun yeni oluşturulan düşmana karşı duyguları yansınma biçiminin ilginç bir örneği. Ayia </p><p class="calibre3">
Argiri'nin camlı mezarı artık sergilenmiyor, bir yere gömülmüş durumda. </p><p class="calibre3">
 </p><p class="calibre3">
Hasköy'ün içlerinde, ve tepede, Rum, Yahudi ve Müslüman mezarlıkları arasında gene Ayia Paraskevi adına bir ayazma vardır. Eskiden buraya Foti adında bir Rum'un açık hava </p><p class="calibre3">
kahvesinden gi</p><p class="calibre3">
rilirdi. 25 metrelik tonozlu bir dehlizden geçilerek, derin bir kuyunun başına gelinirdi. Çıksalın diye de bilinen ayazmanın bu adı, "şeyhSalih"in bozulmuş şeklidir. Ama adı gibi kendisi de bozulmuş durumda. Ayazma'nın nerede olduğunu bilen yok. Foti'nin bahçesi şimdi biraz pejmürde bir park (buraya gelen sokaklardan biri, belki Foti'nin bozulmasıyla, Futacı Sokağı olmuş). "Çıksalın" herhalde, "çıkıp" "salınılacak" bir yer gibi düşünülüyor; çıkmasına çıkılıyor, ama salınacak ortam pek yok. Parkın hemen ilerisinde Karaim Kabristanı, ağaçsız ve etkileyici. Halic'e paralel ana cadde üstünde bulunan eski Lengerhane, Koç grubu tarafından restore edildi ve işlevine uygun bir "Sanayi Müzesi" olarak açıldı. </p><p class="calibre3">
Fazla ilginç bina kalmayan Halıcıoğlu ve Sütlüce semtlerinde eski mezbaha binası </p><p class="calibre3">
dikkat </p><p class="calibre3">
çekiyor. Üçüncü köprünün dibinde kalan ve Halic'in her türlü maddeyle kirletilmesine uzun zaman kendi özgül katkısını yapan Mezbaha şimdi kültürel amaçlarla kullanılmak üzere düzenleniyor. Halıcıoğlu'ndaki askeri bina Mühendishane olarak yaptırılmıştı. Bunun yakınında da Mihrişah Sultan'ın yaptırdığı Humbarahane Kışlası Camii vardır (1803). </p><p class="calibre3">
Kâğıthane'ye doğru, Halic'in içlerine giderken gördüğümüz adacıklar eskiden beri orada var ve gene Evliya Çelebi'nin anlattığına göre bunların çevresinde çok lezzetli karides tutulurmuş. </p><p class="calibre3">
Kâğıthane ve Alibeyköy suları Halic'e dökülür. Bunlara "Avrupa'nın tatlı suları" adı </p><p class="calibre3">
verilmişti. Çok eskiden beri burası İstanbul'un bir numaralı mesire yeriydi. Sadabad, Çağlayan ve İmrahor kasırlarının çevresi özellikle Lale Devri'nden sonra, insanların kayıklarla, at ya da süslü öküzlerin çektiği arabalarla (koçu arabası) akın akın eğlenmeye gittiği bir yer haline geldi. Burada saraylar yapıldı, suların akacağı setler yapıldı, köprüler yapıldı. Daha ileri</p><p class="calibre3">
 tarihlerde, ünlü Senedi İttifak burada imzalandı. Sultan Abdülmecit'in sünnet düğünü </p><p class="calibre3">
burada yapıldı. Ama 20. yüzyılın sınai "gelişme"si burayı beter bir mezbelelik haline getirdi. Bugünkü </p><p class="calibre3">
durum da bu. </p><p class="calibre3">
II. Abdülhamit'in yaptırdığı çeşme epey harap bir halde, Cendere yolunun yanındaki parkta </p><p class="calibre3">
duruyor. </p><p class="calibre3">
KÂĞITHANE'DEN şişli'YE</p><p class="calibre3">
  </p><p class="calibre3">
Kâğıthane'den Okmeydanı yönünde ilerlediğimizde, geçmişten kalan çok şey göremeyiz. Buraları, daha 1960'lara kadar açıklık ve yeşil ik alanlarken, sonraki hızlı şehirleşme süreci </p><p class="calibre3">
içinde hızla apartmanlaşmış bölgelerdir. </p><p class="calibre3">
Ok atmak, askeri Osmanlı İmparatorluğu'nun önemli bir uğraşıydı. İehrin kuzeyindeki bu boş alan okçuluk için ideal bir yerdi. Okun askeri önemi azaldıktan sonra da spor olarak devam ettiğini biliyoruz. Sert yayları gererek oku mümkün olduğu kadar uzağa göndermek bu sporda girişilen başlıca yarışlardan biriydi. Kırılan rekorları gösteren ve ebedileştiren nişan taşları konurdu. Okmeydanı, bu dehşet rekorları kıran güçlü </p><p class="calibre3">
kemankeşlerin nişan taşlarıyla doluydu; şimdi bunlar, yukarı doğru yönelme rekorları </p><p class="calibre3">
kıran yeni gökdelenlerin temel taşları arasında yatıyor olabilir. </p></body>
</html>
