<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2009-01-26T16:04:46+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h1 class="calibre4" id="calibre_pb_42">PANTOKRATOR  </h1><p class="calibre3">
Hamamı gördükten sonra aynı yoldan geri dönüp soldaki ilk sokağa sapalım. Sokağın sonuna doğru şeyhSüleyman Mescidi adıyla bilinen tuhaf bir yapıya geleceğiz. Birinci katı, daha doğrusu, kat olmadığı için, alt tarafı dört köşe, üstü ise sekizgen bir bina bu. İçi ise b</p><p class="calibre3">
ütünüyle </p><p class="calibre3">
sekizgen. Altında da bir kriptası var. Büyük bir ihtimalle az sonra ziyaret edeceğimiz Pantokrator Kilisesi'nin manastır külliyesinin bir kısmı olarak yapılmıştı. Belki kitaplık binasıydı. Burada, şimdi harabe haline gelen Haliliye Medresesi'ni de görüyoruz. Mescidi geçip sağa dönerek yürüdüğümüzde, Çırçır Caddesi ve İbadethane Sokağı'ndan geçerek Pantokrator'a ya da cami olarak adıyla Zeyrek Camii'ne geliriz. </p><p class="calibre3">
 </p><p class="calibre3">
Pantokrator bugüne kalabilmiş önemli Bizans kiliselerinden biridir (ama günümüzde oldukça</p><p class="calibre3">
 </p><p class="calibre3">
perişan bir haldedir). Kilise aslında üç kilisenin bir araya gelmesinden oluşuyor. Bu üç </p><p class="calibre3">
kilise de, ayrıca, oldukça geniş bir manastır kompleksinin içindeydi. Kompleksi ve ilk kilise olan güneydeki Pantokrator'u, II. Komnenos'un karısı İmparatoriçe Eirene</p><p class="calibre3">
 </p><p class="calibre3">
yaptırdı (12. yüzyılın ilk çeyreğinde). Eirene'nin ölümünden sonra imparator kocası </p><p class="calibre3">
burada bir kilise daha yaptırmaya karar verdi ve Pantokrator'un birkaç adım kuzeyinde Meryem'e adadığı bir kilise daha inşa ettirdi. Böylece birbirine çok yakın iki kilise</p><p class="calibre3">
 </p><p class="calibre3">
ortaya çıkınca, İmparator Komnenos bunları birleştirmeye karar verdi ve aralarına, bu üçlünün en küçüğü olan üçüncü şapeli yaptırdı. Üç kilise bir arada, İstanbul'da, Ayasofya'dan sonra, ayakta kalan en büyük kiliseyi oluşturur. </p><p class="calibre3">
 </p><p class="calibre3">
İoannis Komnenos, bina bu şekilde tamamlandıktan sonra, bir de eksonarteks yaptırmış. Bu, herhalde, kilisenin cephesi boyunca uzanıyordu, ama şimdi tuhaf bir biçimde binanın ortasında kalıyor. Kiliseye buradan giriyoruz; Kuzeydeki ve güneydeki kiliselerin narteksleri ortadaki şapelin de önünü kapayarak, ortada buluşuyor. Güneydeki kilisenin üç apsisi var. Eski sütunların yerine Osmanlı döneminde payeler konmuş. Yunan haçı planı açıkça belli (kuzeydeki kilise de aynı plana uyuyor). Mermer döşeme ve duvar kaplamalarının çoğu </p><p class="calibre3">
duruyor. </p><p class="calibre3">
Güney kilisesinde, yerdeki örtüler kaldırılınca parlak döşeme süsleri görülebiliyor. Plan 13. Pantokrator Kilisesi (Zeyrek Camii)   </p><p class="calibre3">
Binanın bütünü, Fatih zamanında camiye çevrilmiş olmakla birlikte şu sıralarda yalnız güney kısmı cami olarak kullanılıyor. Fatih burayı ilkin medrese haline getirmiş, başmüderrisliğe de Molla Zeyrek Mehmet Efendi'yi tayin etmişti. Fatih külliyesiyle birlikte yeni medreselerin yapımı tamamlanınca buradaki medrese kapandı, bina cami oldu. </p><p class="calibre3">
 </p><p class="calibre3">
Ortadaki şapel aynı zamanda Komnenos'ların aile mezarı olmak üzere tasarlanmıştı. Burada mezarın yeri hâlâ görünür durumdadır. Orta şapel küçük olduğu için yan nefleri yoktur, apsisi de tektir. Buna karşılık, biri kilisedeki en büyük kubbe olmak üzere, iki kubbesi var</p><p class="calibre3">
dır. Kuzeydeki şapelde de eski sütunların yerini payeler almış, iç süs leme ise tamamen ortadan </p><p class="calibre3">
kalkmıştır. Üç kilise birleştirilince ara duvarlar yer yer yıkılarak tek bir mekân elde edilmiştir. </p><p class="calibre3">
 </p><p class="calibre3">
Pantokrator bugün bir hayli kötü durumda. Camları kırık ve çevredeki çocukların taşla cam kırma hevesi bir türlü durdurulamıyor. Onun için içeride kuş ve kuş pisliği oldukça bol. Cami kısmını ayırmak için gerilmiş naylonlar atmosferin genel pejmürdeliğine katkıda bulunuyor. Bütün binada ciddi onarım ihtiyacı çok belirgin. Bu onarım yapılacak olursa, zaten kayda değer bir cemaati olmayan caminin bir müze haline getirilmesi çok yerinde bir karar olur. Bu, aynı zamanda, SİT haline gelen mahallede ciddi bir restorasyonla birlikte yürütülebilirse, Zeyrek yeniden şehrin güzel bir semti haline gelebilir. </p><p class="calibre3">
Çeşitli kazılarda kilise çevresinde bulunan renkli cam kırıntılarının, zamanca Batı </p><p class="calibre3">
Avrupa'daki renkli cam örneklerinden eski olduğu gö</p><p class="calibre3">
rüldü. Bu doğruysa, renkli cam bir Bizans icadı olmalıdır. </p><p class="calibre3">
 Pantokrator'un külliyesinin de bir hayli ilginç o</p><p class="calibre3">
lduğu anlaşılıyor. Parçalarından biri şeyhSüleyman mescidiydi. Ama kilisenin üstünde yer aldığı terasta başka yıkıntılar da görülüyor. Külliye daha çok sağlık alanındaki etkinliklere göre yapılmıştı. Önemli bir hastanesi, akıl hastanesi, ayrıca yaşlılar evi vardı. Zaten bütün çevre, herhalde bu kurumların bulunduğu birçok binanın yıkıntılarıyla doludur. Kazı yapılsa, sanırım başka ilginç parçalar da bulunacaktır. </p><p class="calibre3">
 </p><p class="calibre3">
Bir yükselti üstünde olduğu için şehrin birçok yerinden görülebilir, ayrıca kendi manzarası da</p><p class="calibre3">
 </p><p class="calibre3">
oldukça geniş ve güzeldir. Uğradığım bir sefer tam önüne yapılmış yapma çim futbol sahası epeyce tuhafıma gitmişti (Daha sonra bu neyse ki ortadan kalktı). Ama Pantokrator çev</p><p class="calibre3">
resinde herzaman tuhaf şeyler vardır. Daha önceki bir ziyaretimde çevresinde birçok çadır kurulmuş olduğunu görmüştüm. O zaman bana, Ramazan ayında, gece sahur davulu çalan Çingenelerin geçici olarak gelip buraya yerleştiğini söylemişlerdi. Bu, çim sahadan çok daha </p><p class="calibre3">
sevimli ve renkli bir durumdu. Pantokrator'un Bizans tarihi içindeki son yıllarında burada, Fatih'in tayiniyle sonradan Patrik olan Gennadios'un bulunduğunu öğreniyoruz. Gennadios, Latin işgalinin çok olumsuz anıları nedeniyle, "Osmanlı sarığını </p><p class="calibre3">
Katolik serpuşuna tercih eden" Ortodoks din adamları arasındaydı. Zaten bu nedenle II. Mehmet fetihten sonra onunla uzun uzun görüşmüş ve Osmanlı İmparatorluğu'nun </p><p class="calibre3">
"millet sistemi"ni oluşturacak ilk adımı onunla vardığı anlaşma ile atmıştı. Bu olgu da, bence, bu binayı ve çevresini, böyle bir tarihi oluşumu gösterecek bir müze olarak </p><p class="calibre3">
restore etmeyi anlamlı kılıyor. </p><p class="calibre3">
 </p><p class="calibre3">
Tekrar Çırçır caddesinden geri dönüp sağda Hacı Hasan Sokağı'na sapınca, biraz ileride, solda köşe yapan Hacı Hasan Mescidi'ni görürüz. Yaptıran, aslında Hacı </p><p class="calibre3">
Hasan'ın torunu olan </p><p class="calibre3">
Rumeli Kazaskeri Mehmet Efendi'dir (1505). </p><p class="calibre3">
Ahşap ve kiremit çatılı dörtgen cami binası kendi başına fazla ilginç değil. Ama şehrin eski camilerinden biri ve iddiasız olmasına karşılık orantıları son derece uyumlu. Camiye, eğimli arazi yüzünden sağda yapılmış minaresinden ötürü "Eğri Minare" adı da verilmiştir. Binanın en ilginç kısmı bu minaredir. Tuğla ve taş kullanılmış, bu malzemeyle kırmızılı beyazlı bir tür satranç deseni çıkarılmıştır. Böyle süslü minarelere İstanbul camilerinde sık rastlanmaz. </p></body>
</html>
