<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2009-01-26T16:04:46+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet1.css" type="text/css" rel="stylesheet"/><style type="text/css">
		@page { margin-bottom: 5.000000pt; margin-top: 5.000000pt; }</style></head>
  <body class="calibre">
<h1 class="calibre4" id="calibre_pb_69">FINDIKLI  </h1><p class="calibre3">
Son olarak, Dolmabahçe Camii'nden yeniden Galata'ya doğru yürüyelim. Caminin karşısında, Gümüşsuyu'na tırmanan yolun başında, Hacı Mehmet Emin Ağa'nın (sipahi ağalarından) 18. yüzyıl ortalarında yaptırdığı zarif sebili görüyoruz. Beş pencereli sebilin bir ucunda kapısı, öbür ucunda da çeşmesi yer alır. Arkasında küçük bir mezarlık vardır. Sebil şimdi bir kahve olarak kullanılıyor. Bu ağaçlık yerde, Dolmabahçe Sarayı için yapılan tiyatro binası da vardı ve </p><p class="calibre3">
saçma sapan </p><p class="calibre3">
bir şekilde yıktırıldı. </p><p class="calibre3">
 </p><p class="calibre3">
Az ileride bir başka, gene çok sevimli sebil göreceğiz. Bu da ilkinden kırk yıl kadar sonra, I. Abdülhamit'in</p><p class="calibre3">
 sadrazamı Koca Yusuf Paşa'nın yaptırdığı sebil. Bu sefer çeşme ortada, iki yanında da sebilin güzel demir parmaklıklı pencereleri var. Birincisi gibi bu sebil de şimdi bir kahve. </p><p class="calibre3">
Karşıda, vapur iskelelerinin bulunduğu yakada ise Hekimoğlu Ali Paşa'nın 1732'de yaptırdığı Kabataş Meydan Çeşmesi'ni görüyoruz. Menderes 1957'de bu yolu açarken, kaybolan çeşitli tarihi yapıların yanı sıra, kalanların çoğu da yer değiştirdi. Bu arada, 1958'de bu çeşme de iç taraftan şimdiki yerine taşındı. Daha önce, set üstündeydi ve bir merdivenle çıkılarak yanına geliniyordu. Bu da, görünüşüne daha fazla görkem kazandırıyordu. </p><p class="calibre3">
 </p><p class="calibre3">
Kabataş Lisesi eskiden Solakçeşme Sokağı üstündeydi. O bina şimdi yok ve Kabataş </p><p class="calibre3">
Lisesi Ortaköy'de, Feriye Sarayları'ndan birinde. </p><p class="calibre3">
 </p><p class="calibre3">
Kıyı boyunca yürürken Sinan'ın güzel eserlerinden Molla Çelebi Camii'ne geliriz. Kazasker Mehmet Efendi'nin yaptırdığı caminin kubbesi altıgen bi r destek sistemine oturur. Ancak </p><p class="calibre3">
burada kubbeye dayanak olan ayaklar duvara gömülüdür. Kemerler de köşelere eksedralarla bağlanmıştır. Yarım kubbeler köşelerde yer alır, birbirlerine bitişiktirler. Beşinci yarım kubbe ise mihrap çıkıntısının üstündedir. Karşı sıradaki, az önce sözünü </p><p class="calibre3">
ettiğimiz Koca Yusuf Paşa sebili de eskiden bu caminin yalımdayken yolu genişletmek için şimdiki yerine taşınıp monte edilmiştir. </p><p class="calibre3">
 </p><p class="calibre3">
Molla Çelebi'nin karşısındaki sokaktan girip yukarı doğru tırmandığımızda, Cennet Bahçesi adını taşıyan güzel manzaralı kahvenin yanındaki Sacre Coeur Kilisesi'ne geliriz. Bu kiliseyi </p><p class="calibre3">
şimdilerde Katolik Süryaniler kullanıyor. </p><p class="calibre3">
 </p><p class="calibre3">
Tırmanmadan sahil yoluna devam ettiğimizde, şimdiki Mimar Sinan Üniversitesi'ne geliriz. </p><p class="calibre3">
Eski Güzel Sanatlar Akademisi daha önce Edebiyat Fakültesi, bundan önce Meclisi Mebusan, </p><p class="calibre3">
daha önce de Adile Sultan Sarayı idi. Son Osmanlı Meclis'i burada toplanmıştı. Onun güneyindeki bina da eskiden Saliha Sultan'ın sarayıydı. İkisi birden Çifte Saraylar adıyla tanınırdı. </p><p class="calibre3">
 Burada, tepede, çi</p><p class="calibre3">
fte minareli Cihangir Camii görünür. Cihangir, Kanuni Süleyman'ın çok sevdiği, sakat doğmuş, şiire ve estetik hazlara kendini vermiş oğluydu. Güzel manzarasından ötürü </p><p class="calibre3">
olsa gerek, şimdi kendi adını taşıyan, o zaman bahçelerle dolu bu sırtları seviyordu. Za</p><p class="calibre3">
manın tarihçilerinin anlattığına göre, ağabeyi İehzade Mustafa'nın, babaları </p><p class="calibre3">
tarafından öldürülmesi olayı karşısında üzüntüsünden ölmüştü. İehzade Camii'ndeki türbeye gömüldü. Ölümüne çok üzülen Kanuni'nin anısına yaptırdığı cami yangında, daha doğrusu bir</p><p class="calibre3">
kaç </p><p class="calibre3">
yangında, harap olunca, II. Abdülhamit şimdiki özelliksiz camiyi yap tırdı. </p></body>
</html>
