<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Networking-31</title>
    <meta http-equiv="Content-Type" content="text/html; charset=utf-8" />
  

</head>
  <body id="Networking-31" lang="tr-TR" xml:lang="tr-TR">
		<div>
			<h1 id="_idParaDest-10"><span><st c="0">4. </st><st c="4">Adım: </st><br /><br /><st c="10">Asansör Cümlenizi Bulun</st></span></h1>
			<p><st c="33">Networking hedefleriniz için kritik önemde olan asansör cümlesi kavramını bir senaryoyla canlandırarak detaylandıralım.</st></p>
			<p><st c="153">Şimdi hayal edin. </st><st c="172">Bir arkadaşınızı işyerinde ziyaret ettiniz. </st><st c="216">16. </st><st c="220">kattaki ofisinden çıktınız ve asansöre bindiniz. </st><st c="269">Lobi düğmesine bastınız. </st><st c="294">10. </st><st c="298">katta asansör durdu ve o da ne! </st><st c="330">Asansöre uzun zamandır tanışmak ve hatta girişiminizi paylaşmak istediğiniz bir yatırımcı bindi. </st><st c="427">Kapı kapandı. </st><st c="441">Asansörde sadece ikiniz varsınız. </st><st c="475">Lobiye inene kadar 30-40 saniyelik bir süre var. </st><st c="524">Nasıl bir tanışma cümleniz olmalı ki hoş bir sohbet başlasın, bu sohbet lobide devam etsin ve kartvizit değişimiyle yeni bir bağlantının başlangıcı olsun?</st></p>
			<p><st c="678">İşte bu benzetme “asansör cümlesi” kavramının ta kendisidir. </st><st c="740">Dikkat ederseniz girişim fikrinizi yatırımcıya asansörde hemen satıp bir kontrat imzalatmadınız. </st><st c="837">Ancak kısa ve dikkat çekici bir tanıtımla kısa bir sürede belki de hayatınızı değiştirecek bir bağlantının temelini atacaksınız.</st></p>
			<p><st c="965">Dr. </st><st c="970">William Cottringer, insanların “beğenilme” algısını oluşturan özellikleri incelemeye yıllarını vermiş bir araştırmacı.</st><sup><st c="1088">16</st></sup><st c="1091"> Bu araştırmanın en büyük bulgusu şu: “Beğenilmek” için ilk izlenimin “samimi olması” gerekiyor (Sabah </st><span><st c="1194">İş’te İnsan</st></span><st c="1205">).</st><sup><st c="1208">17</st></sup><st c="1211"> Bu sebeple ne söyleyecekseniz söyleyin, yeter ki içten olun. </st><st c="1273">Yani sizi tanıtan cümleler size ait olmalı. </st><st c="1317">Başkasının tanışma cümlesi kulağa hoş geliyor diye taklit ederseniz, samimiyetsiz olarak algılanabilirsiniz.</st></p>
			<p><st c="1425">Yeni tanışmalarda evrensel soru “Neyle uğraşıyorsunuz”dur. </st><st c="1485">Ancak bu soruya çoğu zaman hazırlıklı olunmaz. </st><st c="1532">İnsan, o an aklına ilk gelen cevabı verir. </st><st c="1575">İlk akla gelenler geçmişte neyle uğraştığı, sektörün durumu, ekonomi, kriz, şık terimler, firması hakkında genel bilgiler gibi şeylerdir. </st></p>
			<p><st c="1713">İnsan beyni, yapısı gereği, aldığı bilgiyi “ilgileniyorum” ya da “ilgilenmiyorum” şeklinde etiketler. </st><st c="1815">Herhangi bir konuya odaklanma süresi 20-25 saniyeyi geçmez.</st><sup><st c="1874">18</st></sup><st c="1877"> Bu kadar kısıtlı şartlar altında ağzınızdan çıkan her kelime “hayati” önemdedir. </st><st c="1959">Karşınızdaki kişi anlattıklarınızı “ilgilenmiyorum” olarak etiketlediği an konu kapanmış demektir. </st><st c="2058">Buradaki gerçek şudur: </st><span><st c="2081">Yeni tanışmalarda insanlar aslında ne iş yaptığınız ya da pozisyonunuzla ilgilenmez.</st></span><st c="2165"> Onlar için mühim olan yaptığınız işin onlara ve çevrelerine nasıl fayda sağlayacağını anlamalarıdır.</st></p>
			<p><st c="2266">Dolayısıyla size “Neyle uğraşıyorsunuz” sorusu yöneltildiğinde, 20-25 saniye süreniz olduğunu ve aslında bu soruyla size “Bana ve yakın çevreme fayda sağlayabilecek neyle uğraşıyorsunuz?” mesajı verilmek istendiğini düşünmelisiniz. </st><st c="2499">Böyle düşünüp soruyu o duruma özel cevapladığınızda şaşırtıcı sonuçlar ve yeni Networking fırsatları elde ettiğinizi göreceksiniz. </st><st c="2630">(</st><span><st c="2631">Sabah</st></span> <span><st c="2636">İş’te İnsan</st></span><st c="2648">)</st><sup><st c="2650">19</st></sup></p>
			<p><st c="2652">Kendinizi etkili tanıtmanız, karşınızdaki kişinin sizinle konuşma kalitesini de belirler. </st><st c="2743">Birebir görüşmeler sırasında insanların konuşma ve vücut hareketlerini nasıl karşılıklı aynalandığını fark etmiş olabilirsiniz. </st><st c="2871">Asansör cümleleri de böyledir. </st><st c="2902">Sizin kendinizi tanıtma cümlelerinizi karşınızdaki kişi de aynalayacaktır.</st></p>
			<p><st c="2976">Bu doğrultuda, kendinizi sadece pozisyonunuzu söyleyerek “etiketlemek” yerine “neyi temsil ettiğinizin” ve “nasıl farklı olduğunuzun” altını çizin. </st><st c="3125">Mesela, girişiminiz pırlanta satacak bir e-ticaret sitesiyse ve kendinizi, “Merhaba ben Ertuğrul Belen, divaspirlanta.com’un kurucu ortağıyım. </st><st c="3268">Nasılsınız Haluk Bey? </st><st c="3290">Sizinle projemizle ilgili görüşmeyi çok isterim” şeklinde tanıtırsanız kendinizi sadece etiketlemiş olursunuz. </st><st c="3401">Bu akılda kalmaz. </st><st c="3419">Üstelik karşıdaki kişinin kafası o an yoğunsa ve söylediğinizi anlamıyorsa, cevabı kısa bir “Memnun oldum” olacaktır.</st></p>
			<p><st c="3536">Bunun yerine daha çarpıcı, karşınızdaki kişinin önemseyeceği bir şey söylemelisiniz: “Merhaba Haluk Bey. </st><st c="3642">Türkiye’deki melek yatırımlarla ilgili yazdığınız son yazıyı keyifle okudum. </st><st c="3719">Adım Ertuğrul Belen, ben de Türkiye’nin ilk pırlanta e-ticaret sitesinin kurucularındanım. </st><st c="3810">Müsait olduğunuz ilk fırsatta gelişmeleri paylaşmak isterim. </st><st c="3871">Size kahve ısmarlayabilir miyim?”</st></p>
			<p><st c="3904">Özetle, asansör cümlesi sizin kendinizden bahsetmeniz yerine karşınızdakinin rahat konuşmasını sağlayacak cümleler olmalıdır. </st><st c="4031">Katıldığınız her ortama ve tanıştığınız kişiye göre asansör cümlenizi yenilemelisiniz. </st><st c="4118">Unutmayın ki kendinizi kısa bir sürede net bir şekilde ifade edebilirseniz, karşınızdaki kişiyle oluşacak samimiyetle, yeni tanışmanıza rağmen, birbirinizle referans paylaşabilir ve iş yapabilirsiniz. </st><st c="4319">Bu durum genellikle güven bağının güçlü olduğu dernekler ve işadamları organizasyonlarında sık görülür.</st></p>
			<p><span><st c="4422">Asansör cümlesi kullanımında en çok yapılan hatalar </st></span><st c="4475">karşıdaki kişiyi konunuzla ilgili eğitmeye kalkmak, çok fazla bilgi vermek ve gereğinden fazla teknik konuşmak olarak sıralanabilir. </st><st c="4608">Ortalama bir insanın kesintisiz dikkat süresi 25-30 saniye olduğuna göre ilk anda onların dikkatini dağıtacak ya da ilgilenmeyecekleri bir paylaşım kötü bir başlangıç olacaktır.</st></p>
			<p><st c="4785">Asansör cümlesi pratiğini www.asansorcumlem.com’daki online modülden yapabilirsiniz. </st><st c="4871">Business Networking Akademi tarafından hazırlanan bu ücretsiz modül, adım adım asansör konuşmanızı (elevator pitch) oluşturmanızda size destek olacaktır. </st><span><st c="5025">Sürekli tekrar</st></span><st c="5039"> bu konudaki başarınızda esastır. </st><st c="5073">Her tekrarda sadece ağzınızdan çıkan cümleler değil aynı zamanda gözler, ses ve vücut dilinizle de uyum sağlamanız başarıyı getirecektir. </st><st c="5211">Unutmayın! </st><st c="5222">Asansör konuşmanız kısa, anlaşılır, dikkat çekici ve en önemlisi karşınızdaki kişiye soru sorma ihtiyacı hissettirecek, size ve duruma özel cümlelerden oluşmalıdır. </st></p>
			<p><st c="5387">Asansör cümleniz sadece ilk defa tanıştığınız kişiler için değildir. </st><st c="5456">Aslında her karşılaşma ve buluşmada konuşmanızın çarpıcı olmasını sağlayan bir yöntemdir. </st><st c="5546">Üstelik yeni tanıştığınız kişilerle ikinci görüşmede isimlerini hatırlayarak cümlenize başladığınızı düşünsenize! </st><st c="5660">İsim hatırlamak, gerek asansör cümlesi gerekse Networking kavramlarının önemli yetkinliklerinden biridir.</st></p>
			<h2><span><st c="5765">İsim Hatırlamak</st></span></h2>
			<p><st c="5781">İsim hatırlamak Networking’de birçok ilişkinin kapısını hızlı ve etkin şekilde aralayan parola gibidir. </st><span><st c="5886">İsmi hatırlanan kişi kendini değerli hisseder.</st></span><st c="5932"> Kalabalığın içinde bir tanıdığınızı gördüğünüzü düşünün. </st><st c="5990">İsmini söylediğiniz an, o melodi kalabalığın içinde aniden kişinin başını çevirmesine neden olur. </st><st c="6088">Dale Carnegie, dünyadaki en etkili sesin kendi isminiz olduğunu söylüyor.</st><sup><st c="6161">20</st></sup> </p>
			<p><st c="6164">İsim hatırlamakta kötü olduğunuzu söyleyenlerden misiniz? </st><st c="6223">Yüzleri hatırlıyorsunuz ama o “sihirli melodi”, yani isimler bir türlü aklınıza gelmiyor mu? </st><st c="6316">Birkaç egzersiz ve kendinize göre geliştireceğiniz yöntemlerle bu sorunu aşabilirsiniz. </st><st c="6404">Hatırlayamama, zihnini zorlamayanların bahanesidir. </st><st c="6456">İsimleri hatırlamayıp sadece yüzleri hatırlayan insanlar, kendilerini sürekli açıklamak ve detay vermek zorunda hissederler. </st><st c="6581">Örnek vermek gerekirse: “Merhaba, üç ay önce İzmir’de ekolojik ürünler üzerine verilen bir konferansın kokteylinde tanışmıştık, size son projemden bahsetmiştim, hatırladınız mı, nasılsınız?” </st></p>
			<p><st c="6772">Kurduğunuz bu cümlenin, karşınızdaki insan üzerinde yarattığı baskıyı bir düşünün. </st><st c="6855">Verdiğiniz tüm bilgiler kafasında uçuşuyor ve stres içinde hatırlamaya çalışıyor. </st><st c="6937">Üstelik adıyla bile hitap etmediniz! </st><st c="6974">Siz neredeyse tanıştığınızdaki kıyafetlerini tarif edeceksiniz, ama karşınızdaki durumu kurtarmak için “Evet hatırladım, siz nasılsınız?” demekle yetinecektir. </st><st c="7134">Bu samimiyetsiz cevap sadece ayıp olmasın diye verilmiş bir cevaptır. </st><st c="7204">İnsan yüzlerini hatırlamak önemlidir, ama isimle birleştiğinde bir anlamı olur. </st><st c="7284">Bu sayede karşınızdaki kişi tüm benliğiyle sizi dinler ve verilen öneme aynı şekilde karşılık verir. </st></p>
			<p><st c="7385">Unutmayın, “Kelimelerin anlamı, isimlerin ise gücü vardır”. </st><st c="7445">Bir dahaki sefere biriyle tanışırken sizinle paylaştıkları ad ve soyadı temsil eden kelimelerin aslında bir tılsımı olduğunu ve iletişiminizin başlangıç safhasındaki en kritik etken olduğunu kendinize hatırlatın. </st><st c="7658">Ve hatırlayın! </st><st c="7673">İşte bu farkındalık, kelimeleri isme, isimleriyse Networking gücüne çevirecek yegâne etken olacaktır.</st><sup><st c="7774">21</st></sup></p>
			<p><st c="7777">Peki ama nasıl? </st><st c="7794">Nasıl Networking gücünüze güç katan bu yetkinliği geliştirebilir ve tedirgin bir “Merhaba nasılsınız?” yerine, içten bir “Merhaba ben Ertuğrul, nasılsınız Ayşe Hanım” diyebilirsiniz?</st></p>
			<p><st c="7976">Beş pratik adımda isim hatırlama yetkinliğinizi geliştirin:</st></p>
			<p><span><st c="8036">Hazır olun:</st></span><st c="8048"> Bir organizasyona katıldığınızda yeni insanlarla tanışacağınızı aslında bilirsiniz. </st><st c="8133">Ancak enteresan bir şekilde mekânın enerjisiyle ve heyecanla bu durumu unutursunuz. </st><st c="8217">Biri kendini size tanıttığında ya da tanıştırıldığınızda o anın heyecanıyla ismi duymanızla unutmanız bir olur. </st><st c="8329">O zaman mekâna girerken bilincinizi açın ve isim duymaya hazır olun. </st><st c="8398">Göreceksiniz ki, bu yaklaşımla el sıkışma anında ismi duyacak ve hafızanıza kaydedeceksiniz.</st></p>
			<p><span><st c="8490">Tekrar edin:</st></span><st c="8503"> Duyduğunuz ismi tekrar edin. </st><st c="8533">Ancak bunu içinizden yapın. </st><st c="8561">Bazen kendini hatırlamaya zorlayan kişilerin isminizi gereğinden fazla kullandığını duyarsınız. </st><st c="8657">Maalesef bu da doğal durmaz ve yapmacık bir etki bırakır. </st><st c="8715">Düşünsenize biri sürekli adınızı söylüyor. </st><st c="8758">“Tamam Ertuğrul Bey, oldu Ertuğrul Bey, çok memnun oldum Ertuğrul Bey, elbette Ertuğrul Bey, tabii ki Ertuğrul Bey.” Aynı mors alfabesindeki “stop” gibi her cümlenin sonunda isminizi kullanıyorlar. </st><st c="8956">İsim tekrarını konuşma sırasında yapmayın! </st><st c="8999">Tekrarı kendi içinizden ve konuştuğunuz kişi bir şey yudumlarken ya da yiyecek almaya yöneldiğinde, yani dikkatinizin dağılmayacağı bir anda yapın. </st><st c="9147">İçinizden mesela “Ertuğrul ismi, en sevdiğim program sunucusuyla aynı isim” gibi bir benzetme yapın.</st></p>
			<p><st c="9247">İlk tanıştığınızda “Merhaba memnun oldum Ertuğrul Bey” deyin. </st><st c="9310">Daha sonra konuşma sırasında herhangi bir konuyu vurgulamak için bir kere daha kullanın: “Evet Ertuğrul Bey, bu konuyla ilgili benim de şöyle bir gözlemim var”. </st><st c="9471">Son olarak ayrılırken kullanın! </st><st c="9503">“Tanıştığımıza çok memnun oldum Ertuğrul Bey.” </st></p>
			<p><st c="9550">Göreceksiniz ki karşınızdaki kişinin ismini duyduğunuz, söylediğiniz ve kendinizi tekrarlarken dinlediğinizde o ismi hatırlayacaksınız.</st></p>
			<p><span><st c="9685">Görselleştirin:</st></span><st c="9701"> Çoğu zaman tanışma sonrasında kartvizit değişme seremonisi gerçekleşir. </st><st c="9774">Kartı alıp hemen cebinize atmayın. </st><st c="9809">Acele etmeden aldığınız kartvizit üzerindeki ismi az önce duymuş olmanıza rağmen okuyun. </st><st c="9898">Her yüzün özgün özellikleri vardır. </st><st c="9934">Tanışma anında isimle birlikte karşınızdaki kişinin yüzüne dikkat edin! </st><st c="10006">Burun, gözler ve akılda kalan diğer özellikleri (Kıvırcık saçlı Ertuğrul Bey) tekrar edin. </st><st c="10097">Hatta görüşme sonrasında bu görsel detayı kartvizite ya da mobil cihazınıza kaydedin. </st><st c="10183">Bunlar görsel hafızanızı tetikleyecektir. </st><st c="10225">Karşınızdaki kişinin yüzüne bakarken bunu doğal yapın. </st><st c="10280">Gözleriniz dalmasın. </st><st c="10301">Dudaklara bakmak kültürümüzde genellikle cinsel ve olumsuz algılanır. </st><st c="10371">Bundan da uzak durun.</st></p>
			<p><span><st c="10392">Kırpmayın: </st></span><st c="10404">Karşısındakine hiç sormadan isim kısaltanlarla karşılaştınız mı? </st><st c="10469">Ben karşılaşıyorum ve ismi değiştirilen kişideki memnuniyetsizliği de görüyorum. </st><st c="10550">Mesela, kendini Ali Can Alptekin olarak tanıtan birine “Merhaba Ali Bey” demek... </st><st c="10632">Tanıştığınız kişinin isim kullanımından emin değilseniz sorun! </st><st c="10695">“Nasıl hitap edilmeyi tercih ediyorsunuz; Ali Bey mi yoksa Ali Can Bey mi?” Karşınızdaki kişinin ismine önem gösterin, anlamını sorun. </st><st c="10830">Nasıl hitap edilmek istediklerini öğrendikten sonra yanlış söylemeyin!</st></p>
			<p><span><st c="10900">Tanıştırın:</st></span><st c="10912"> Yeni tanıştığınız kişinin ismi halen hafızanızda tazeyken onu çevrenizdekilere tanıştırın. </st><st c="11004">Hem sizin Networking krediniz artacak hem de ismi birkaç kere daha söyleme ve duyma fırsatını yakalamış olacaksınız. </st></p>
			<p><st c="11121">Bu beş yöntemi deneyin ve sürekli pratiğini yapın. </st></p>
		</div>
	<div id="charCountTotal" value="11172"></div></body>
</html>
