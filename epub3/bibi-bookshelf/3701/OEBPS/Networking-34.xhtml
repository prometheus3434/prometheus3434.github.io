<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Networking-34</title>
    <meta http-equiv="Content-Type" content="text/html; charset=utf-8" />
  

</head>
  <body id="Networking-34" lang="tr-TR" xml:lang="tr-TR">
		<div>
			<h1 id="_idParaDest-11"><span><st c="0">5. </st><st c="4">Adım: </st><br /><br /><st c="10">Tanışmaya Hazırlanın</st></span></h1>
			<p><st c="30">Kiminle, ne amaçla ve ne söyleyerek tanışacağınızı belirlediniz. </st><st c="96">Şimdi sıra tanışma anına hazırlanmaya geldi. </st><st c="141">Araştırmak en önemli hazırlıktır. </st><st c="175">Katılacağınız organizasyonu, o günün programını, aktivite akışını, başka kimlerin konuşma yapacağını ve hatta mümkünse kimlerin katılacağını öğrenin. </st><st c="325">Bunlar hep ayaküstü konuşmanızı, yani asansör cümleniz sonrasındaki sohbetinizi zenginleştirecektir.</st></p>
			<p><st c="425">Konuşacağınız kişi belliyse onunla ilgili bulabildiğiniz her şeyi okuyun. </st><st c="500">Son haberler, makaleleri, blogu, basında çıkan son projesi.... </st></p>
			<p><span><st c="563">Kartvizit ve kalem </st><br /><st c="582">herhangi bir etkinliğe hazırlanırken </st><br /><st c="619">yanınıza almanız gereken </st><br /><st c="644">en önemli iletişim araçlarıdır.</st></span></p>
			<p><st c="675">Kartvizitiniz sürekli yanınızda olsun. </st><st c="715">500 kartvizitle 1000 kartvizit bastırmak arasındaki maliyet farkı bir öğle yemeğiniz kadardır. </st><st c="810">Acımayın bastırın. </st><st c="829">Erkekler takım elbiselerinin ceplerini, kadınlar ise çantalarının gözlerini bol bol kartvizitle doldurmalılar. </st><st c="940">Kartvizit ve kalem herhangi bir etkinliğe hazırlanırken yanınıza almanız gereken en önemli iletişim araçlarıdır.</st></p>
			<p><st c="1052">Gideceğiniz yeri önceden araştırmanız giyim ve duruşunuzun da mekâna uyum sağlaması için önemli olacaktır. </st></p>
			<p><st c="1160">Katılacağınız organizasyon ve tanışacağınız kişiye göre asansör cümlenizi yeniden gözden geçirin. </st></p>
			<p><st c="1258">Birebir toplantı ya da bir etkinliğe en az 15 dakika önce gidin. </st><st c="1323">Bu, sizin gibi erken gelen kişilerle tanışmanızı ve kimseyi tanımadığınız bir ortamda dahi ev sahibi gibi kendinizi rahat hissetmenizi sağlayacaktır. </st><st c="1473">Bunun da genel duruşunuz ve doğallığınıza olumlu etkisi olacaktır. </st><st c="1540">Aktiviteye hazırlık aktivite performansını belirler.</st></p>
			<p><st c="1592">Hazırlık sırasında en önemli engel aslında yine kendinizsiniz. </st><st c="1656">Bu senaryoyu eminim hatırlayacaksınız:</st></p>
			<p><st c="1694">Telefonunuz çalar.</st></p>
			<p><st c="1713">Arkadaşınız: “Geçen hafta planladığımız gibi bugün ‘Falanca’ Fuarı’na katılıyoruz, değil mi?”</st></p>
			<p><st c="1807">Siz: “Haa, evet. </st><st c="1825">O bugündü, değil mi?”</st></p>
			<p><st c="1846">Arkadaşınız (içinden): “Kesin gelmeyecek!”</st></p>
			<p><st c="1889">Siz: “Ya, aslında gitmek istiyorum ama ilk gün giden birkaç kişi fuarın boş olduğunu söyledi. </st><st c="1984">Ben bir programıma bakayım. </st><st c="2012">Seni ararım bir iki saate…”</st></p>
			<p><st c="2039">Konuşma tamamlanır. </st><st c="2060">Arkadaş aranmaz. </st><st c="2077">Fuara gidilmez. </st><st c="2093">Konu kapanır. </st></p>
			<p><st c="2107">Olay aslında fuarın boş ya da dolu olması değildir. </st><st c="2159">İçinizden gelmemiştir: yeni insanlar, değişim ve ev-ofis konforunuzdan çıkmanız işinize gelmemiştir.</st></p>
			<p><st c="2259">Oysa Network Profil Formu ve Networking haritasınız doğrultusunda Networking stratejilerinizi oluşturmuş olsaydınız, bir etkinlikten bu kadar kolay vazgeçmezdiniz.</st></p>
			<p><st c="2423">Bir Networking aktivitesine hazırlık kısa, orta ya da uzun vadeli hedeflerinizi belirlemenizle başlar. </st><st c="2527">Unutmayın, hedefiniz yoksa tanışmak için bir amacınız da yoktur. </st><st c="2592">Hedefinizi belirlediniz, bu doğrultuda katılmak istediğiniz etkinliğe de karar verdiniz. </st><st c="2681">Networking günlüğünüze yazın! </st><st c="2711">Yazmak, düşüncenin gerçeğe dönüştüğü çok değerli bir geçiş noktasıdır. </st></p>
			<p><st c="2782">Hazırlanırken dikkat etmeniz gereken başlıca tüyolar:</st></p>
			<p><span><st c="2835">1-Networking günlüğü tutun</st></span></p>
			<p><st c="2862">Katıldığınız organizasyonlarda birinin konuşması, duruşu ya da diğer hareketlerinden etkilendiğinizi mi fark ettiniz? </st><st c="2981">Hemen bunu sadece Networking gözlemlerinize ayırdığınız not defterinize yazın. </st><st c="3060">Zaman içinde sizin için önemli Networking hatırlatmalarının bulunduğu size özel bir kitapçık oluşturmuş olacaksınız. </st><st c="3177">Herhangi bir organizasyona katılmadan önce kişisel motivasyon için Networking günlüğünüzü okuyun.</st></p>
			<p><span><st c="3274">2-Asansöre hazırlanın</st></span></p>
			<p><st c="3296">Önceki adımda asansör konuşmasının etkinlik ve kişiye göre tasarlanmasının önemi paylaşılmıştı. </st><st c="3393">En az bir gün önce, katılacağınız toplantı veya organizasyonun gündemine göre tanışma sırasında hangi özelliklerinizi ön plana çıkaracağınızı belirleyin.</st></p>
			<p><st c="3546">Mesela Aysun’un uluslararası bir firmada İnsan Kaynakları Direktörü olduğunu varsayalım. </st><st c="3636">Aynı zamanda İstanbul Ping Pong Derneği başkanı ve bir taraftan da yeni girişimi ikgereklidir.com diye bir İnsan Kaynakları web sitesiyle ilgileniyor. </st><st c="3787">İki gün sonra katılacağı PERYÖN (Türkiye İnsan Yönetimi Derneği) konferansında tanışma anında kuracağı bir asansör cümlesini düşünün. </st><st c="3921">Ne derdi?</st></p>
			<p><st c="3930">“Merhaba tanıştığımıza memnun oldum. </st><st c="3968">Ben Aysun, ABC firmasında İnsan Kaynakları Direktörüyüm. </st><st c="4025">Ayrıca bu yıl İstanbul Ping Pong Derneği başkanlığı da yapıyorum. </st><st c="4091">E tabii, söylemeden edemeyeceğim çünkü çok zamanımı alıyor. </st><st c="4151">Bir de kendi girişimim var: ikgereklidir.com. </st><st c="4197">Bu web sitesinde makaleler yayınlıyor ve sponsor firmalarla anlaşıyorum.”</st></p>
			<p><st c="4270">Bu tanıştırmanın Aysun’a faydadan çok zararı olacağına emin olabilirsiniz.</st></p>
			<p><st c="4345">Eminim herkes tanışma sırasında birçok sorumluğunu yani “şapkasını” aynı anda paylaşan kişilerle tanışmıştır. </st><st c="4456">Hatta her yaptığı iş için bir kartvizit bastırıp üçünü de paylaşanlarla da karşılaşıyorum. </st><st c="4547">Asansör cümlesi ve sonrasındaki sohbetin en önemli özelliği karşınızdaki kişinin aklında yer etmektir. </st><st c="4650">Yaptığınız farklı işleri bir bombardıman halinde anlatmak hatırlanma olasılığınızı artırmıyor. </st><st c="4745">Aksine düşürüyor. </st><st c="4763">Çünkü karşınızdaki kişi konsantre olamıyor. </st><st c="4807">Dinleyemiyor. </st><st c="4821">Kafasında hakkınızda bir hikâye oluşturamıyor. </st><st c="4868">Kafası allak bullak oluyor.</st></p>
			<p><st c="4895">Aynı örneği ve Aysun’un asansör cümlesi hazırlığını yeniden gözden geçirelim. </st></p>
			<p><st c="4974">Aysun, eğer araştırsaydı PERYÖN toplantısının insan kaynakları yöneticilerinin katıldığı bir zirve olduğunu anlayacaktı. </st><st c="5095">Bu noktada aslında üzerinde durması gereken tek şapkası İnsan Kaynakları görevi ve yine bununla ilişkilendirebileceği bir konu olabilirdi. </st><st c="5234">İlk tanışma anında ping pong derneği başkanlığı, yeni girişimi ve diğer detaylara girmemeliydi. </st><st c="5330">Bir şapkanıza odaklanmak ve hatırlanan bir bilgiyle paylaşmak çok daha etkili olacaktır. </st><st c="5419">Bırakın diğer özelliklerinizi ve şapkalarınızı insanlar sizi tanıdıkça keşfetsinler.</st></p>
			<p><st c="5503">O zaman Aysun ne deseydi daha etkili olurdu?</st></p>
			<p><st c="5548">“Merhaba, tanıştığımıza memnun oldum. </st><st c="5587">Ben Aysun, ABC firmasında İnsan Kaynakları Direktörüyüm. </st><st c="5644">Yaklaşık 5 yıldır firmamızdayım ancak ilk defa PERYÖN konferansına katılma fırsatım oluyor.”</st></p>
			<p><st c="5736">Sade ve net. </st><st c="5750">Aysun, tüm şapkalarından o güne en uygun olanını seçti. </st><st c="5806">Firması, pozisyonu, kaç yıldır firmasında olduğu ve hatta bulundukları ortamla ilgili bile bilgi paylaşıyor. </st><st c="5915">Üstelik hepsi iki cümle içinde. </st><st c="5947">Böylelikle tanıştıkları ne yaptığını anlayacak ve daha da önemlisi sohbetlerini başlatacak birçok soruyu Aysun’a rahatlıkla sorabilecekler. </st></p>
			<p><st c="6087">Networking’de tanıştıkça ve dikkat ettikçe şunu göreceksiniz: Tanışma sırasında kafa karıştırmayan bir tane şapkanızın olması önemlidir. </st><st c="6224">Ancak, o ilişkinin sürdürülebilmesi için şapkanın altında onu takan kişi, yani siz önemlisiniz.</st></p>
			<p><span><st c="6319">3-Kişisel soru bankanızı hazırlayın</st></span></p>
			<p><st c="6355">Peki, asansör cümlesinden sonra karşınızdaki soru sormazsa ne yaparsınız? </st><st c="6430">Aysun örneğini devam ettirelim:</st></p>
			<p><st c="6461">Aysun: “Merhaba tanıştığımıza memnun oldum. </st><st c="6506">Ben Aysun, ABC firmasında İnsan Kaynakları Direktörüyüm. </st><st c="6563">Yaklaşık 5 yıldır firmamızdayım ancak ilk defa PERYÖN konferansına katılma fırsatım oluyor. </st><st c="6655">Ya siz?”</st></p>
			<p><st c="6663">Karşındaki: Ben Merve Gündüz. </st><st c="6694">NY-İST Bakes İnsan Kaynakları sorumlusuyum.</st></p>
			<p><st c="6737">Aysun (içinden): Bana hiçbir şey sormadı, firmasını da tanımıyorum, ne sorsam?</st></p>
			<p><st c="6816">Ve dayanması zor bir sessizlik başlar.</st></p>
			<p><st c="6855">Sessizliği kırmanız gereken bu gibi durumlar için “mingle” sorularınızı hazırlayın. </st><st c="6940">Uluslararası Networking literatüründe </st><span><st c="6978">“mingle” kelimesi katma değerli sohbet anlamına gelir</st></span><st c="7031">. Kültürümüzde genellikle ayaküstü konuşmalar, değersiz zaman doldurma faaliyeti olarak görülür. </st><st c="7128">Hatta kimi zaman “geyik” olarak da adlandırılır. </st><st c="7177">Oysa “mingle” terimi uzun sürecek bir ilişkinin hoşsohbetle başlayan ilk adımıdır. </st><st c="7260">“Mingle”, asansör konuşmasından sonra sohbeti devam ettirmek ve insanları en sevdiği konuya yani “kendilerini anlatmalarına” teşvik etmek için sorulan sorulardır. </st></p>
			<p><st c="7423">Mesela:</st></p>
			<p><st c="7430">“Kaç yıldır çalıştığınız sektördesiniz?”</st></p>
			<p><st c="7471">“İşinizin en keyifli tarafı nedir?”</st></p>
			<p><st c="7507">“Firmanız krizden nasıl etkilendi? </st><st c="7543">Siz bunları aşmak için neler yaptınız?”</st></p>
			<p><st c="7582">“Bu konferansa her yıl katılıyor musunuz? </st><st c="7625">Konferansla ilgili önerebileceğiniz tüyolar var mı?”</st></p>
			<p><st c="7677">“Bu yoğun temponuzda dinlenmeye fırsatınız oluyor mu? </st><st c="7732">En çok ne yapmayı seviyorsunuz?”</st></p>
			<p><st c="7764">Network günlüğünüzde farklı ortamlar ve durumlar için bir soru bankası oluşturmanın faydasını kısa zamanda göreceksiniz. </st><st c="7886">Sorularınız hep karşınızdaki kişinin iyi tarafını ve heyecan duyduğu konuları konuşmaya teşvik eden türden olmalıdır.</st></p>
			<p><st c="8003">Networking’de herkes başarılı olabilir. </st><st c="8044">Önemli olan engellerinizi belirlemek ve onları pratik yöntemlerle aşmaktır.</st></p>
		</div>
	<div id="charCountTotal" value="8119"></div></body>
</html>
