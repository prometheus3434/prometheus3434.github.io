<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>Networking-42</title>
    <meta http-equiv="Content-Type" content="text/html; charset=utf-8" />
  

</head>
  <body id="Networking-42" lang="tr-TR" xml:lang="tr-TR">
		<div>
			<p><span><st c="0">20-Davetiyenizi unutmayın</st></span></p>
			<p><st c="26">Çoğu zaman bir etkinlik için davetiye alınır ve kısaca göz gezdirdikten sonra kenara konur. </st><st c="119">Mümkünse davetiyenin kendisini ya da e-mail ise çıktısını alın. </st><st c="183">Faydasını göreceksiniz. </st><st c="207">Davetiye üzerinde birçok bilgi vardır: programdaki konuşmacıların ismi, organizasyonun telefonu, rezervasyon bilgileri ve mekânın adresi. </st></p>
			<p><span><st c="345">21-Kayıt masasını değerlendirin</st></span></p>
			<p><st c="376">Organizasyon girişindeki kuyruk ve kayıt masası Networking hazırlığınız için son stratejik noktadır. </st><st c="478">Ancak çoğu zaman “off yine kuyruk, yine bekleme” hissiyle olumsuz düşünülür. </st><st c="555">Resimdeki gibi mutlu bir sırayla çok ender karşılaşırsınız.</st></p>
			<p><img src="image/64.png" alt="" /></p>
			<p><st c="614">Oysa asansör cümlenizin ilk pratiğini sırada önünüzde ve arkanızda beklemek zorunda olan kişilerle yapabilirsiniz. </st><st c="730">Hatta ben her zaman önümdeki ve arkamdakiyle tanışır ve onları da birbiriyle tanıştırırım. </st><st c="821">Daha organizasyon başlamadan kendinize üç kişilik bir Networking grubu oluşturmuş olursunuz. </st><st c="914">Mutlaka deneyin, etkinlik öncesi enerjinizin ne kadar yükseldiğini fark edeceksiniz.</st></p>
			<p><st c="998">Bekleme kuyruğundan sonra sıra kayıt masasına gelir. </st><st c="1052">Kayıt sırasında kartvizit istenildiğinde birçok kişinin isteksiz davrandığını gözlemliyorum. </st><st c="1145">Muhakkak kartvizitinizi bırakın. </st><st c="1178">Çünkü organizasyonun listesinde yer almak ve birçok etkinliğe davet edilmek için iyi bir fırsattır. </st><st c="1278">Ayrıca kayıt masasının üzerinde genellikle dizili duran yaka kartlarını inceleyin. </st><st c="1361">Kimlerin hangi firmalardan katıldığına dikkat edin.</st></p>
			<p><st c="1412">Kayıt masasındaki görevli kişi ya da ekiple tanışmaya özen gösterin. </st><st c="1482">Çoğu zaman onlar organizasyonu düzenleyenleri ve hatta tüm üyeleri tanırlar.</st></p>
			<p><span><st c="1558">22-Yaka kartlarından faydalanın</st></span></p>
			<p><st c="1590">Siz tanışmaya hazır olabilirsiniz. </st><st c="1626">Ancak yaka kartınızın olması o süreci daha da hızlandırır ve kolaylaştırır. </st><st c="1702">İnsanlar arasında buzları eriten ve küçük konuşmaları başlatan önemli bir Networking aracıdır.</st></p>
			<p><st c="1796">Yaka kartlarını genellikle organizasyonun giriş bölümünde ve masaya geldiğinizde hazır bulursunuz. </st><st c="1896">Önceden kayıt yaptırmışsanız, yaka kartınızın çıktısının bilgisayardan alınmış olduğunu görürsünüz. </st><st c="1996">Aksi halde herkesin okuyabileceği şekilde kendiniz yazarsınız.</st></p>
			<p><st c="2058">Türkiye’de birçok buluşma için rezervasyon (LCV) geç yaptırıldığından genellikle elle yazma metodu ön plandadır. </st><st c="2172">İşte bu noktada yaka kartının kontrolü size geçer. </st><st c="2223">Binlerce yaka kartı gördükten sonra önemli bir gözlemimi aşağıda iki örnekle paylaşmak istiyorum:</st></p>
			<p><img src="image/65.png" alt="" /></p>
			<p><st c="2320">Yaka kartlarının ana amacı sizi etiketlemek değil, katılımcılar arasındaki iletişimi artırmaktır. </st><st c="2419">Bu doğrultuda, “okunabilirlik” esastır. </st><st c="2459">Ben, ortam ne kadar ciddi olursa olsun, eğer yaka kartının içeriğini yazmak katılımcıya bırakılmışsa, sadece ismimi büyük harflerle yazarım. </st><st c="2600">Çünkü insanlar okuyabiliyor ve çok hızlı bir şekilde “Merhaba Ertuğrul Bey” diyebiliyor. </st></p>
			<p><st c="2689">Sağdaki örnek de yanlış değildir. </st><st c="2723">Hatta o bilgileri karşınızdaki okuyabiliyorsa size sorular sorabilir ve güzel bir konuşmanın başlangıcı olabilir. </st><st c="2837">Ancak okuyabilmesi için el sıkışacak kadar yakınlık gerekir. </st><st c="2898">Birçok kişi bundan çekinir. </st></p>
			<p><st c="2926">İşte bu sebeple sadece isim yeterlidir. </st><st c="2966">Ancak, okunabilir ve samimi olmalıdır. </st><st c="3005">Hatta kendinize güvendiğinizi ve konuşmaya açık olduğunuzu gösterir. </st></p>
			<p><st c="3074">El yazınıza güvenmiyorsanız yanınızdaki arkadaşınızdan hatta kayıttaki kişiden destek isteyin. </st><st c="3169">Evet, yanlış duymadınız, tebessümle “El yazım fecidir, yardımcı olur musunuz?” derseniz karşınızdaki kişiyi gülümseteceğinize emin olabilirsiniz. </st><st c="3315">Hatta ilk tanıştığınız kişi bile olabilir.</st></p>
			<p><img src="image/66.png" alt="" /></p>
			<p><st c="3357">Sağ resme dikkat edin. </st><st c="3381">Uzaktan benimle karşılaşsanız 40 santim yakınıma gelene kadar yaka kartımı okuyamayacaksınız. </st><st c="3475">Oysa soldaki sadece ismimi yazdığım yaka kartına bakıp çok rahat “Merhaba, Ertuğrul” diyebileceksiniz.</st></p>
			<p><st c="3577">Bu sadece yeni tanışmalar değil, yeniden karşılaşmalar için de önemlidir. </st><st c="3652">Çünkü isim hatırlayamadığı için rezil olmaktan çekinen, kıvranan ve hatta sonra selam vermeden kaçan birçok kişiyle karşılaşıyorum. </st><st c="3784">Oysa yaka kartlarını uzaktan okuyabilselerdi Networking fırsatlarını kaçırmayacaklardı.</st></p>
			<p><st c="3871">Diğer önemli bir detay da yaka kartını size göre sağ yakanıza takmanızdır. </st><st c="3947">Karşılıklı duran iki kişi sağ elleriyle tokalaşır. </st><st c="3998">Bu da yaka kartının daha kolay okunabilmesini sağlar.</st></p>
			<p><span><st c="4051">23-Yemeği unutun</st></span></p>
			<p><st c="4068">Bir Networking aktivitesine aç gitmeyin. </st><st c="4110">Fazla dolu da olmayın. </st><st c="4133">Etkinlik öncesi sizi en az iki saat idare edecek kadar atıştırın ki mide gurultunuz engeliniz olmasın. </st><st c="4236">Açlık ya da fazla tokluk bünyenizi olumsuz etkileyebilir. </st><st c="4294">Bu da konuşurken ve dinlerken zorluk çekmenize sebep olur. </st></p>
			<p><span><st c="4353">24-Parkı küçümsemeyin</st></span></p>
			<p><st c="4374">Özellikle büyük illerde aktivite öncesi park durumunuzu netleştirmezseniz geç kalabilir, hatta tüm organizasyonu kaçırabilirsiniz. </st><st c="4506">Gerekirse organizasyona telefon edin ve size zaman kazandıracak park tüyoları alın (en yakın otopark, etkinliğin otoparkı ya da valesi olup olmadığı gibi).</st></p>
			<p><span><st c="4661">25-Zamanında katılın</st></span></p>
			<p><st c="4682">Business Networking Akademi bünyesinde gerçekleştirdiğim etkinliklerde farklı istatistikler tutarız. </st><st c="4784">Bu bilgilere göre, ülkemizde katılımcıların neredeyse %20’sinden fazlası aktivitenin başlangıç saatinden 30 dakika ya da daha geç gelir. </st><st c="4921">Muhakkak büyük şehirlerde trafiğin bu oran üzerinde etkisi vardır. </st><st c="4988">Ancak “herkes bir toplansın da ben sonra giderim” yaklaşımıyla sık sık karşılaşıyorum. </st><st c="5075">Oysa etkinlik kalabalıklaşmadan katılmak ayaküstü sohbet ve Networking fırsatları yaratır.</st></p>
			<p><st c="5165">Ayrıca açılış konuşmasını kaçırdığınızda o akşamın gerçekleşmesinde önemli rolü olan kişi ve ekibi tanıma fırsatını kaçırırsınız. </st><st c="5296">Bu da çok etkili olan tebrik ederek tanışma fırsatını kaybetmeniz anlamına gelir.</st></p>
			<p><st c="5377">Herkesin bol kartvizit taşıma alışkanlığı yoktur. </st><st c="5428">Geç gelmeniz kartviziti tükenmiş birçok katılımcı anlamına da gelir.</st></p>
			<p><st c="5496">Özetle, programın detaylarına dikkat edin ve zamanında katılmaya özen gösterin. </st><st c="5577">Etkinliklerin kayıt, kokteyl ya da Networking olarak bilinen başlangıç bölümünü kaçırmayın.</st></p>
			<p><span><st c="5668">26-Cebinizi kapatmaya hazırlanın</st></span></p>
			<p><st c="5701">Etkinliğe katılmadan önce tüm telefon görüşmelerinizi tamamlamaya özen gösterin. </st><st c="5783">Networking aktivitelerinde cep telefonunuzun şarjının bittiğini varsayın. </st><st c="5857">Biri size asansör cümlesini söylerken sizin telefonunuza bakmanız samimiyetsizliktir. </st></p>
			<p><st c="5943">Ali Koç’la tanışma fırsatınız olsa, Ali Bey bir konuyu anlatırken “pardon” deyip cep telefonunuza bakamaz ve onu kesmezsiniz. </st><st c="6069">Aynı değeri herkese verin. </st><st c="6096">İlla cevap vermeniz gerekiyorsa biriyle sohbetiniz başladığı anda acil bir telefon beklediğinizi paylaşın.</st></p>
			<p><span><st c="6202">27-Aynaya bakın</st></span></p>
			<p><st c="6218">Mekâna girmeden önce ayna karşısında son bir kontrol yapın. </st><st c="6279">Ön dişlerin arasına sıkışan maydanozu yakalamak için son fırsat olabilir.</st></p>
			<p><span><st c="6352">28-Nakitle gidin</st></span></p>
			<p><st c="6369">Katıldığım bazı etkinliklerde kayıt masasındaki POS cihazının çalışmadığını gördüm. </st><st c="6454">Bu durumda yanında nakit olmayan kişilerin stres olduğunu ve bir bankamatik bulup gelmelerinin yarım saati geçebildiğini gözlemledim. </st><st c="6588">Networking’e başlarken böyle bir olumsuzluk yaşamak istemezsiniz. </st><st c="6654">Yanınızda, en azından otopark ve aktivitenin bedeli kadar nakit bulundurun.</st></p>
			<p><span><st c="6729">29-Tiyatroyu oynayın</st></span></p>
			<p><st c="6750">Aynı bir tiyatrocunun sahneye çıkıp bir role bürünmesi gibi, siz de gününüz nasıl geçmiş olursa olsun olumlu duruşunuzu bırakmayın. </st><st c="6883">Networking’in gerçekleşeceği iki üç saatlik süreçte başka hiçbir şey düşünmeyin. </st></p>
			<p><st c="6964">Kendinizi kısa süre de olsa olumsuz duygularınıza bıraksanız çevrenizdekilerden hemen şunları duyarsınız:</st></p>
			<p><st c="7069">− Ne oldu? </st><st c="7081">Bir sorun mu var? </st></p>
			<p><st c="7099">− Neye canın sıkıldı?</st></p>
			<p><st c="7120">− Yorgun gözüküyorsun! </st></p>
			<p><st c="7144">− Neye taktın kafanı!</st></p>
			<p><st c="7165">Dolayısıyla bir Networking aktivitesi öncesinde kendinizi motive edip bir tebessümle mekâna girmeniz ilk izlenim açısından büyük bir değer taşıyacaktır. </st></p>
			<p><st c="7319">Kendinizi hazırlarken dik durun ve derin nefes alın. </st><st c="7372">Unutmayın, düşünceleriniz ve vücudunuz aynı sistemin parçalarıdır. </st><st c="7439">Düşüncelerinizin olumlu ya da olumsuz oluşu duruşunuza paralel yansır. </st></p>
			<p><span><st c="7510">30-Asansörde başlayın</st></span></p>
			<p><st c="7531">Networking organizasyonunun gerçekleşeceği mekâna asansörle çıkılıyorsa kalabalık olanına binmeye özen gösterin. </st><st c="7645">Mümkünse en son siz binin ve yüzünüz onlara dönük kalsın! </st><st c="7703">Yer olmadığından sizi kimse yadırgamayacaktır. </st><st c="7750">Çok doğal bir şekilde “Siz de falanca organizasyonuna mı katılıyorsunuz? </st><st c="7823">İlk defa mı? </st><st c="7836">Daha önce gelmiş miydiniz?” gibi küçük sorular sorabilirsiniz. </st><st c="7899">Mekâna sıcak bir giriş için ön hazırlığınıza asansörden başlayın. </st></p>
			<p><span><st c="7965">31-Ellerinizi doldurmayın </st></span></p>
			<p><st c="7991">Networking aktivitesi için ellerinizi nasıl kullanacağınızı da planlamalısınız. </st><st c="8071">Fark ettiniz mi? </st><st c="8088">Daha aktiviteye girmeden bazen elinizde bir dosya, tanıtım dokümanı ya da bir broşür bulursunuz. </st><st c="8185">Geriye bir eliniz kaldı. </st><st c="8210">Ona da bir bardak su aldınız mı artık el sıkışma süreciniz kademeli olmuştur. </st><st c="8288">Önce bir şeyi bırakmanız sonra elinizi uzatmanız gerekir. </st><st c="8346">İki elinizin dolu olması sizinle tanışmak isteyenleri vazgeçirecek kadar güçlü bir vücut dili mesajı içerir.</st></p>
			<p><st c="8454">Networking’de elleriniz, el sıkışmak, konuşmalarınızın vurgularını yapmak ve kartvizit alışverişi için rahat ve boşta olmalıdır.</st></p>
			<p><span><st c="8583">32-İlk siz gidin</st></span></p>
			<p><st c="8600">Bazı Networking aktiviteleri vardır ki hayatınızda dönüm noktası değerinde olabilir. </st><st c="8686">Mesela, projenizi sunmanız için davet edildiğiniz bir melek yatırımcılar toplantısını düşünün.</st></p>
			<p><st c="8780">Böyle sıra dışı önemdeki durumlarda mekânın yerini bulma, park etme ve bunun gibi zamanla yarışmanıza sebep olacak durumları engellemek için birkaç gün öncesinden organizasyon mekânını ziyaret etmenizde fayda olabilir.</st></p>
			<p><span><st c="8999">33-Hazırlığınızı riske atmayın</st></span></p>
			<p><st c="9030">Yeni Networking etkinliklerine hazırlanırken geçmiş bilgilere aynı önemde sahip çıkın. </st><st c="9118">Tüm networkünüzün bilgileri halen sadece cep telefonunuzdaysa dikkatli olun. </st><st c="9195">Ayda en az bir kere telefonunuzu ve bilgisayarınızdaki e-mail adres bilgilerini yedekleyin. </st><st c="9287">Networking hazırlığınızda sizin için çok değerli bağlantıları kaybetme riskini göze almazsınız. </st><st c="9383">Ayrıca aşağıdaki gibi bir mesaj profesyonelliğinizin de sorgulanmasına sebep olur.</st></p>
			<p><img src="image/67.png" alt="" /><st c="9465"></st></p>
			<p><st c="9469">Etkinlik sona erdikten sonra, yalnız gittiyseniz kendi başınıza, arkadaşlarınızla gittiyseniz hep beraber mümkünse bir değerlendirme yapın. </st><st c="9609">Sizin için ilginç olan noktaları madde madde listeleyin. </st><st c="9666">Kimlerle tanıştığınızı, neleri takip etmeniz gerektiğini, neleri araştırmayı düşündüğünüzü paylaşın. </st><st c="9767">Networking için iletişim bilgilerini aldığınız kişileri nasıl takip edeceğinizi belirleyin. </st><st c="9859">Kafanızda yeni bağlantılarınızı, başka kimlerle tanıştırabileceğinizi tartın. </st></p>
			<p><st c="9937">Networking, özel bir yetenek gerektirmez. </st><st c="9979">İlk seferde olmuyor diye üzülmek saçma olur, çünkü Networking deneyimle gelişir. </st><st c="10060">Deneyerek, yanılarak, sonrasında tekrar deneyerek sizin için doğru Networking yaklaşımını bulacaksınız.</st></p>
		</div>
	<div id="charCountTotal" value="10163"></div></body>
</html>
