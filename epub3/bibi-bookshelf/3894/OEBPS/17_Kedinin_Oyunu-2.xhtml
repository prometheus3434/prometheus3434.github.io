<html xmlns="http://www.w3.org/1999/xhtml">
	<head>
		<title>17_Kedinin_Oyunu-2</title>
		<link href="css/17_Kedinin_Oyunu.css" rel="stylesheet" type="text/css"/>
	</head>
	<body id="x17_Kedinin_Oyunu" xml:lang="tr-TR">
		<div>
			<p class="BASLIK01" id="toc_marker-2">ÇOBAN OLAN KURT</p>
			<p class="govde-metin">Avlanmak için ormanda dolaşan kurt, yorulmuş, dinlenmek için ormanın kenarındaki çayıra gelip uzanmış. Bu sırada çayırda bulunan koyun sürüsü dikkatini çekmiş. Kurdun karnı açmış ama  sürüdeki koyunlardan hiçbirini yiyemiyormuş. Çobandan ve köpeklerden korktuğu için sürüye yaklaşamıyormuş. </p>
			<p class="govde-metin">Kurt:</p>
			<p class="govde-metin">–  Bu koyunları yemenin bir yolu olmalı. Bu sürüye ulaşmak zorundayım. Başka bir kılığa girmeliyim, böylece sürüdeki koyunların arasına katılabilirim, demiş.</p>
			<div class="Object-Style-1-copy frame-4">
				<img alt="08_Coban%20Kurt.tif" class="frame-3" src="image/08_Coban%20Kurt_fmt.jpeg"/>
			</div>
			<p class="govde-metin"> </p>
			<p class="govde-metin">Kurt, çoban gibi giyinmiş; sırtına bir palto  geçirmiş. Bir eline değnek, diğerine de kavalı almış. Elinden gelse başlığının üstüne: “Ben bu sürünün çobanıyım!” yazacakmış.</p>
			<p class="govde-metin">Kurt, kılık kıyafetini gönlüne göre düzenlemiş. Ön ayaklarını değneğe dayamış, sinsi bir şekilde koyun sürüsüne yaklaşmış:</p>
			<p class="govde-metin">–  Biraz sonra sürüyü istediğim yere çekerim. Orada rahat bir şekilde istediğim koyunu yerim, demiş.</p>
			<div class="Object-Style-1-copy frame-4">
				<img alt="09_Coban%20Kurt.tif" class="frame-3" src="image/09_Coban%20Kurt_fmt.jpeg"/>
			</div>
			<p class="govde-metin"> </p>
			<p class="govde-metin">Bu sırada gerçek çoban, çayırda uzanmış uyuyormuş. Koyunların pek çoğu ile köpekler de uykuya dalmış. Kurt için, sürüye katılmanın tam zamanıymış.</p>
			<p class="govde-metin">Kurt, elbisenin yanında bir de düzmece bir sese  sahip olması gerektiğini düşünmüş. Bu hiç de kolay bir iş değilmiş ama kurt bunu denemek zorundaymış. Ancak bu şekilde gerçek bir çoban gibi olabilirmiş.</p>
			<p class="govde-metin">Kurt, çoban gibi konuşmak isterken korkunç bir ses çıkarmış. Ses, adeta gümbürdemiş. O sırada uyumakta olan çoban ile köpekler uyanmış.  Sürünün başında duran çobanı görünce şaşırıp kalmışlar. Çobanın ne duruşu ne de yürüyüşü insana benziyormuş.  </p>
			<div class="Object-Style-1-copy frame-4">
				<img alt="10_Coban%20Kurt.tif" class="frame-3" src="image/10_Coban%20Kurt_fmt.jpeg"/>
			</div>
			<p class="govde-metin"> </p>
			<p class="govde-metin">Çoban ile köpekler, sürünün başında duran varlığı yakından incelemeye karar vermişler. Çoban olan kurt, yüzünü saklamak istemiş. Ne yüzü insan yüzüne ne de eli insan eline benziyormuş. Çoban ile köpekler, bir de  ne görsün? Sürünün başında duran, çoban elbisesi giyinmiş bir kurtmuş. Sürüyü almış başka bir yere götürüyormuş.</p>
			<p class="govde-metin">Çoban ile köpekler, kurdun peşine düşmüşler. Kurt, üzerindeki palto ile birlikte koşmaya başlamış. Paltoyu güçlükle üzerinden çıkarmış, olanca gücüyle kaçmaya başlamış. Sürüden bir koyun bile kapamamış ve canını zor kurtarmış.</p>
			<div class="Object-Style-1-copy frame-4">
				<img alt="11_Coban%20Kurt.tif" class="frame-3" src="image/11_Coban%20Kurt_fmt.jpeg"/>
			</div>
			<p class="govde-metin"> </p>
			<p class="govde-metin"> Kurt, bir hile ile koyunları yemek istemiş fakat işler istediği gibi gitmemiş. Sonunda başka biri olarak değil de kurt olarak avlanmaya karar vermiş.</p>
			<div class="Object-Style-1-copy frame-4">
				<img alt="12_Coban%20Kurt.tif" class="frame-3" src="image/12_Coban%20Kurt_fmt.jpeg"/>
			</div>
			<p class="govde-metin"> </p>
		</div>
	</body>
</html>