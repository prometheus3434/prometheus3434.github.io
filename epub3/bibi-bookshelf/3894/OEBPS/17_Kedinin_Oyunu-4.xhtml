<html xmlns="http://www.w3.org/1999/xhtml">
	<head>
		<title>17_Kedinin_Oyunu-4</title>
		<link href="css/17_Kedinin_Oyunu.css" rel="stylesheet" type="text/css"/>
	</head>
	<body id="x17_Kedinin_Oyunu" xml:lang="tr-TR">
		<div>
			<p class="BASLIK01" id="toc_marker-4">KIRLANGIÇ İLE KUŞLAR</p>
			<p class="govde-metin">Evvel zaman içinde, uzak ülkelerin birinde bir kırlangıç yaşarmış. Kırlangıç çok gezdiği için, çok bilirmiş. O kadar çok şey bilirmiş ki denizciler bile ondan haber alırmış. Yolculuklarını ondan aldıkları bilgilere göre yaparlarmış. Gel zaman, git zaman bizim kırlangıç, gezmekten yorulmuş. Bir tarlanın yanındaki ağaca yuvasını kurmuş. Yuvasında mutlu bir şekilde  yaşıyormuş.</p>
			<div class="Object-Style-1-copy frame-4">
				<img alt="18_Kirlangic.tif" class="frame-3" src="image/18_Kirlangic_fmt.jpeg"/>
			</div>
			<p class="govde-metin"> </p>
			<p class="govde-metin">Tarla sahibi, bir gün gelmiş, kırlangıcın yuvasının yanına kenevir tohumları ekmiş. Kırlangıç, tehlikeyi fark etmiş, küçük kuşları çevresine toplamış. Onlara bir konuşma yapmış:</p>
			<p class="govde-metin"> –  Bakın sevgili minik dostlarım,  bu adam sizin kuyunuzu kazıyor. Bana göre hava hoş, buradan çekip giderim. Başka yerleri yurt edinir, yuvamı oralara kurarım. Ama sizin geleceğinizden endişe ederim. Bu çiftçinin savurduğu tohumlar büyüyüp kenevir olacak.  Çiftçi bunlardan ip yapıp size tuzak  kuracak. Atılan her tohumdan yüzlerce kuş tuzağı yapılır, benden söylemesi. Günü gelip de bu ekinlerden ip oldu mu size kurulacak tuzakların hesabı olmaz. Ondan sonrasını siz düşünün. Herhâlde çoluk çocuğa yemek olursunuz. Gelin, şu küçük tohumları yiyip bitirin. Gelecekte yaşayacağınız sıkıntılardan da kurtulun, demiş.</p>
			<div class="Object-Style-1-copy frame-4">
				<img alt="19_Kirlangic.tif" class="frame-3" src="image/19_Kirlangic_fmt.jpeg"/>
			</div>
			<p class="govde-metin"> </p>
			<p class="govde-metin">  Kırlangıç, bunları söylemiş ama onu dinleyen olmamış. Küçük kuşlar karınlarını başka yerde doyurmuşlar. Diledikleri gibi beslenmişler ama kırlangıcın sözünü dinlememişler.</p>
			<div class="Object-Style-1-copy frame-4">
				<img alt="20_Kirlangic.tif" class="frame-3" src="image/20_Kirlangic_fmt.jpeg"/>
			</div>
			<p class="govde-metin"> </p>
			<p class="govde-metin"> Gel zaman, git zaman kenevirler büyümeye başlamış. Kenevirlerin büyümesi, kuşların umurunda değilmiş. Fakat kırlangıç, olacakları tahmin ediyormuş. Bir kez daha dünyadan habersiz olan küçük kuşları uyarmak istemiş. Hepsini bir ağaca toplamış, onlara:</p>
			<p class="govde-metin">  –  Şu kötü tohumdan yeşeren yaprakları birer birer koparın. Eğer onlar büyürse kendinizi yok bilin. Bir an önce aklınızı başınıza toplayın, demiş.</p>
			<p class="govde-metin"> Kırlangıcın, sürekli olarak kendilerine bir şeyler anlatmaya çalışması kuşları sinirlendirmiş. Onun uyarılarına kızmışlar:</p>
			<p class="govde-metin">–  Ey çok bilmiş kırlangıç! Sen ne dediğini biliyor musun? O filizlerin tümünü koparmak için kaç bin kuş lazım? Hepsini nasıl bitirelim, demişler. Karınlarını başka şeylerle doyurmaya, kırlangıcın uyarılarını hiçe saymaya devam etmişler.</p>
			<p class="govde-metin">Aradan epey zaman geçmiş. Kırlangıç, minik kuşları uyarmaya devam ediyormuş. Minik kuşlar da ısrarla kırlangıcı dinlemiyormuş. Artık kenevirler iyice büyümüş. Neredeyse ip yapılabilecek hâle gelmiş. </p>
			<p class="govde-metin"> Kırlangıç, yine küçük kuşları etrafına toplamış. Onları son kez uyarmak istiyormuş:</p>
			<p class="govde-metin">–  Bakın, işler iyice kötüleşti. Bugüne kadar bana inanmadınız ama çok kısa süre sonra insanlar dağlara, taşlara tuzak kuracak. Sizleri avlamaya başlayacaklar. Can güvenliğiniz için ya yuvanızdan dışarı çıkmayın ya da göçmen kuşlar gibi göç edin. Fakat siz çölleri, denizleri aşamayacak kadar küçüksünüz. Uzun süre yolculuk yapamazsınız. Yeni yurtlar aramak size göre işler değil. Bu yüzden, duvar diplerine saklanarak avcılardan kurtulabilirsiniz, demiş.</p>
			<div class="Object-Style-1-copy frame-4">
				<img alt="21_Kirlangic.tif" class="frame-3" src="image/21_Kirlangic_fmt.jpeg"/>
			</div>
			<p class="govde-metin"> </p>
			<p class="govde-metin">  Kırlangıç, küçük kuşların durumuna çok üzülüyormuş. Kuşlar, onun konuşmasından sıkılıp kendi aralarında cıvıldaşmaya başlamışlar. Onlar durmadan eğleniyormuş, tehlike umurlarında bile değilmiş. Tabi ki bu eğlence uzun sürmemiş ve kırlangıcın söylediği kötü haber gerçek olmuş.</p>
			<p class="govde-metin"> Çiftçi, kenevirler olgunlaşınca onları kırmış, kabuğunu soyup ondan ip yapmış. Bu iplerle birçok tuzak  hazırlamış. </p>
			<div class="Object-Style-1-copy frame-4">
				<img alt="22_Kirlangic.tif" class="frame-3" src="image/22_Kirlangic_fmt.jpeg"/>
			</div>
			<p class="govde-metin"> </p>
			<p class="govde-metin"> Çiftçi, yüzlerce tuzak kurmuş, kuşları birer birer yakalamış. Onları kafeslere doldurmuş.  Kuşlar ancak o zaman kırlangıcın haklı olduğunu anlamışlar. Ama son pişmanlık fayda vermemiş. Kendi aralarında:</p>
			<p class="govde-metin">–  Bir sefer bile olsa kırlangıcın uyarılarına kulak verseydik bunlar başımıza gelmezdi. Şimdi  düştüğümüz  şu hâle bakın, diye konuşmuşlar. </p>
			<p class="govde-metin">Çiftçi,  kuşları bir süre kafeslerde beslemiş.  Daha sonra onları kuş pazarına götürüp satmış. Kuşların her biri ayrı bir aileye gitmek zorunda kalmış. Ama altın kafeste bile olsa onlar mutsuzmuş. Gökyüzünde rahatça uçmaya alışmış kuşlara, kafesler sıkıcı ve dar geliyormuş.</p>
			<div class="Object-Style-1-copy frame-4">
				<img alt="23_Kirlangic.tif" class="frame-3" src="image/23_Kirlangic_fmt.jpeg"/>
			</div>
			<p class="govde-metin"> </p>
			<p class="govde-metin"> Tuzakları unutup zamanında önlem almayan kuşlar, ömürlerini kafeste geçirmek zorunda kalmışlar.</p>
			<div class="Object-Style-1-copy frame-4">
				<img alt="24_Kirlangic.tif" class="frame-3" src="image/24_Kirlangic_fmt.jpeg"/>
			</div>
			<p class="govde-metin"> </p>
		</div>
	</body>
</html>