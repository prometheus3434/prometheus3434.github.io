<html xmlns="http://www.w3.org/1999/xhtml">
	<head>
		<title>17_Kedinin_Oyunu-1</title>
		<link href="css/17_Kedinin_Oyunu.css" rel="stylesheet" type="text/css"/>
	</head>
	<body id="x17_Kedinin_Oyunu" xml:lang="tr-TR">
		<div>
			<p class="BASLIK01" id="toc_marker-1">KEDİNİN OYUNU</p>
			<p class="govde-metin">Evvel zaman içinde,  keskin bakışlı ve güçlü bir kedi varmış. Bu kedi, kedilerin kralıymış. Öyle  kurnaz bir kediymiş ki bütün fareleri canından bezdirmiş.</p>
			<p class="govde-metin">Tabi ki kediden en fazla fareler korkuyormuş. Kedi, bütün fareleri yakalayıp soylarını kurutmak istiyormuş.</p>
			<p class="govde-metin">Kedinin yaşadığı yerdeki fareleri büyük bir korku sarmış. Yere konan kapanlar, kurulan tuzaklar, kedinin yaptıkları yanında oyuncak gibi kalırmış. Fareler; çaresiz bir şekilde deliklere sinmiş, dışarı çıkamıyormuş. Fakat kediden kurtulmanın bir yolunu da bilmiyorlarmış.</p>
			<div class="Object-Style-1-copy frame-4">
				<img alt="01_Kedinin%20Oyunu.tif" class="frame-3" src="image/01_Kedinin%20Oyunu_fmt.jpeg"/>
			</div>
			<p class="govde-metin"> </p>
			<p class="govde-metin"> Kedi, kırlarda dolaşıyor, gölgelerde uyuyormuş. Onun keyfine diyecek yokmuş. Fareler ise korktukları için yuvadan hiç çıkmıyormuş.  Eğer fareler, yuvalarından çıkmazsa kedi, açlık tehlikesiyle karşı karşıya kalacakmış. Bunun için kedi, fareleri yakalama planları yapıyormuş. </p>
			<p class="govde-metin">Kedi, bir gün ambarın önünde güneşleniyormuş. Güneşlenirken:</p>
			<p class="govde-metin">– Acaba şu ambardaki fareleri nasıl yakalarım, diye düşünmeye başlamış. Aklına şöyle bir fikir gelmiş:</p>
			<p class="govde-metin">– Arka ayaklarımdan bağlanıp kendimi ambarın kapısındaki çiviye asayım. Oradan baş aşağı sarkayım. Fareler öldüğümü sansınlar ve yanıma gelsinler. Ben de onları yakalarım ve kendime güzel bir ziyafet çekerim, demiş.</p>
			<p class="govde-metin"> Kedi,  vücuduna eski bir yastık kılıfı geçirmiş. Bin bir güçlükle kendisini çiviye takıp baş aşağı sarkmış. Gözlerini de kapatıp tam bir ölü numarası yapmış.</p>
			<p class="govde-metin"> Fareler, çok geçmeden kediyi bu hâlde görmüşler. Ona ceza verildiğini ve onun öldüğünü düşünmüşler:</p>
			<p class="govde-metin"> – Kedi, sonunda  ettiğini buldu. Ya peynir aldı ya da birini tırmaladı. Kuşkusuz o, büyük bir suç işlemiştir. Yoksa onu bu hâlde niye assınlar, demişler.</p>
			<div class="Object-Style-1-copy frame-4">
				<img alt="02_Kedinin%20Oyunu.tif" class="frame-3" src="image/02_Kedinin%20Oyunu_fmt.jpeg"/>
			</div>
			<p class="govde-metin"> </p>
			<p class="govde-metin">Fareler, kedinin düştüğü durumu görünce bayram etmişler. Biraz sonra, kedinin öldüğünü sanarak bulundukları delikten çıkmışlar. Kedinin durumundan biraz şüphelenmişler ama sonra kesin olarak öldüğüne karar vermişler. Çevreyi kontrol etmişler, artık hiçbir tehlike kalmadığını düşünmüşler. Durumu içerideki farelere de bildirmişler. Hep birlikte, sevinçten bayram ediyorlarmış. Doğrusu, keyiflerine diyecek yokmuş.</p>
			<p class="govde-metin"> Kedi, sezdirmeden fareleri takip ediyormuş. Kendi kendine:</p>
			<div class="Object-Style-1-copy frame-4">
				<img alt="03_Kedinin%20Oyunu.tif" class="frame-3" src="image/03_Kedinin%20Oyunu_fmt.jpeg"/>
			</div>
			<p class="govde-metin"> </p>
			<p class="govde-metin"> – Biraz sonra ölü mü, diri mi olduğumu görürsünüz! Bayram yapmanın ne demek olduğunu o zaman anlarsınız! Hepinizi yakalayıp mideme indirmezsem bana da kral kedi demesinler, demiş.</p>
			<p class="govde-metin">Fareler, kendilerini eğlenceye vermişler. Artık, dünyanın en mutlu hayvanları onlarmış. Fakat farelerin sevinci uzun sürmemiş. Ölü sandıkları kedi birden canlanmış. Hızla farelerin üzerine atlamış. Fareler ne olduğunu anlayamamış. Sağa sola kaçışmaya başlamışlar.  Bir kez daha oyuna gelmenin üzüntüsünü yaşamışlar. Kedi, farelerin birçoğunu yakalamış. Canlarını kurtaranlar, yuvalarına kaçışmışlar. </p>
			<div class="Object-Style-1-copy frame-4">
				<img alt="04_Kedinin%20Oyunu.tif" class="frame-3" src="image/04_Kedinin%20Oyunu_fmt.jpeg"/>
			</div>
			<p class="govde-metin"> </p>
			<p class="govde-metin">Kedi, kaçan farelere ise şöyle demiş:</p>
			<p class="govde-metin">– Bende daha ne oyunlar var! Sizleri uyarıyorum, bu oyunları bir bir uygulayacağım. Benden kurtulamayacaksınız, yine pençelerime düşeceksiniz.</p>
			<p class="govde-metin">Kedi, meğer doğru söylüyormuş. Oyun üstüne oyun yapıyor ve fareleri yakalıyormuş. </p>
			<p class="govde-metin">Aradan bir hayli zaman geçmiş, kedi yine aç kalmış. </p>
			<p class="govde-metin">Bir gün kedi, farelere yeni bir oyun yapmayı düşünmüş. Aklına harika bir fikir gelmiş. Bu kez una bulanmış ve  bembeyaz olmuş. Sonra hamur teknesine benzeyen bir kabın içine girmiş. Orada bir un yığını gibi duruyormuş. Ama kafasından kedi olduğu belli oluyormuş.</p>
			<p class="govde-metin">Kabın kapağının açık olduğunu gören fareler, kedinin bulunduğu yere doğru yürüyormuş. Aralarında yaşlı ve tecrübeli bir fare varmış. Daha önce kuyruğunu da kedilere kaptırmış. </p>
			<p class="govde-metin">Yaşlı fare:</p>
			<p class="govde-metin">– Arkadaşlar, ben un yığınının bulunduğu yere gitmem! Siz de gitmeyin! Bunu gözüm tutmadı. Un yığınının böyle durması ve kabın açık olması çok garip! Kabın üstü kapalı olmalıydı. Ayrıca ben birçok un yığını gördüm, hiçbirinin kedi gibi kafası yoktu. Bu, kedinin bir oyunu olabilir, demiş ve arkadaşlarını uyarmış.</p>
			<p class="govde-metin"> Kedi, un yığını gibi sesiz bir şekilde beklemekten yorulmuş. Yavaşça hareket etmiş, bu sırada burnuna un kaçmış ve hapşırmaya başlamış.  </p>
			<div class="Object-Style-1-copy frame-4">
				<img alt="05_Kedinin%20Oyunu.tif" class="frame-3" src="image/05_Kedinin%20Oyunu_fmt.jpeg"/>
			</div>
			<p class="govde-metin"> </p>
			<p class="govde-metin">Yaşlı fare, un yığını gibi duran kediye uzaktan seslenmiş:</p>
			<p class="govde-metin">– Una bulanmakla bizi kandıramazsın! Gerçek bir un yığını bile olsan sana yaklaşmayız. İstediğin kadar orada un yığını olarak kal. Bundan sonra senin oyunlarına gelmeyeceğiz. Sana yem olmayacağız, demiş. </p>
			<div class="Object-Style-1-copy frame-4">
				<img alt="06_Kedinin%20Oyunu.tif" class="frame-3" src="image/06_Kedinin%20Oyunu_fmt.jpeg"/>
			</div>
			<p class="govde-metin"> </p>
			<p class="govde-metin">Yaşlı fare, doğru söylemiş. Güvenli ve huzurlu bir şekilde yaşamak için kedinin oyunlarına dikkat etmek gerekiyormuş.</p>
			<p class="govde-metin">Fareler, yaşlı farenin sözleri üzerine yuvalarına koşup hayatlarını kurtarmışlar. Kedi, artık farelerin akıllandığını anlamış ve kendine avlanacak başka şeyler aramaya karar vermiş.</p>
			<div class="Object-Style-1-copy frame-4">
				<img alt="07_Kedinin%20Oyunu.tif" class="frame-3" src="image/07_Kedinin%20Oyunu_fmt.jpeg"/>
			</div>
			<p class="govde-metin"> </p>
		</div>
	</body>
</html>