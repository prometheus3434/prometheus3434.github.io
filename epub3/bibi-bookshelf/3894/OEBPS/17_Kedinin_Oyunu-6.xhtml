<html xmlns="http://www.w3.org/1999/xhtml">
	<head>
		<title>17_Kedinin_Oyunu-6</title>
		<link href="css/17_Kedinin_Oyunu.css" rel="stylesheet" type="text/css"/>
	</head>
	<body id="x17_Kedinin_Oyunu" xml:lang="tr-TR">
		<div>
			<p class="BASLIK01" id="toc_marker-6">KEDİ İLE FARE</p>
			<p class="govde-metin">Bir zamanlar birbirine düşman dört hayvan varmış. Bunlardan birisi peynir delisi kedi, birisi asık suratlı baykuşmuş. Diğeri ağ kemiren fare, dördüncüsü de uzun boylu gelincik imiş.</p>
			<p class="govde-metin">Kedi, bir gece vakti ormanda avlanırken insanların kurduğu bir ağa takılmış. Can acısıyla:</p>
			<div class="Object-Style-1-copy frame-4">
				<img alt="28_Kedi%20Fare.tif" class="frame-3" src="image/28_Kedi%20Fare_fmt.jpeg"/>
			</div>
			<p class="govde-metin"> </p>
			<p class="govde-metin"> – İmdat! Bana yardım edin, diye bağırmış. Oradan geçen bir fare, telaş içinde, sesin geldiği yere doğru koşmuş.</p>
			<p class="govde-metin">Fare, kediyi ağın içinde görünce  biraz sevinmiş. Ne de olsa kedi, onun can düşmanıymış.</p>
			<p class="govde-metin"> Kedi, fareyi görünce ümitle:</p>
			<p class="govde-metin">– Aziz dostum, siz farelerin biz kedileri ne kadar  sevdiğini bilirim. Gel, beni bu düştüğüm ağlardan kurtar. Bilirsin ben de seni gözüm gibi severim. Allah’a şükürler olsun senin gibi bir dostum var. Biraz önce bütün kediler gibi sabah duamı etmek için dışarı çıkıyordum, ağı fark edemedim. Ağa takılıp kaldım. Gel, ağları kemir de buradan kurtulayım, demiş.</p>
			<div class="Object-Style-1-copy frame-4">
				<img alt="29_Kedi%20Fare.tif" class="frame-3" src="image/29_Kedi%20Fare_fmt.jpeg"/>
			</div>
			<p class="govde-metin"> </p>
			<p class="govde-metin">  Fare, biraz düşünmüş. Sonra:</p>
			<p class="govde-metin">  – Ağları kemirmem karşılığında ne kazanacağım, diye sormuş.</p>
			<p class="govde-metin">  Kedi, çaresizlik içinde:</p>
			<p class="govde-metin">  – Sana sonsuz barış yeminleri ederim. Pençem emrinde olur, korkusuzca yaşarsın. İnan, seni herkese karşı korurum. Hatta baykuşu ve gelinciği bile sana rahat vermedikleri için buradan kovarım, demiş.</p>
			<div class="Object-Style-1-copy frame-4">
				<img alt="30_Kedi%20Fare.tif" class="frame-3" src="image/30_Kedi%20Fare_fmt.jpeg"/>
			</div>
			<p class="govde-metin"> </p>
			<p class="govde-metin">Fare, kedinin ağların arasında tutsak oluşundan çok memnunmuş:</p>
			<p class="govde-metin">– Sen de çok akıllı bir hayvansın! Ben seni kurtarmak için aklımı peynir ekmekle yemedim, demiş. Evine doğru yürümeye başlamış.</p>
			<p class="govde-metin">Fare, kedinin bulunduğu yerden uzaklaşmaya başlamış. Bu sırada bakmış, gelincik karşısında duruyormuş. “Evime diğer yoldan gideyim.” diye düşünüp geri dönmüş. Karşısında baykuş sinsi sinsi bakıyormuş. Ne yapsın? “Denize düşen yılana sarılır. Hiç değilse bana söz veren kediyi kurtarayım.” demiş.</p>
			<div class="Object-Style-1-copy frame-4">
				<img alt="31_Kedi%20Fare.tif" class="frame-3" src="image/31_Kedi%20Fare_fmt.jpeg"/>
			</div>
			<p class="govde-metin"> </p>
			<p class="govde-metin"> Fare, ağları kemirmeye  başlamış. Ne yapıp edip kediyi ağlardan kurtarmış. Tam o sırada ağı kuran adam gelmiş. Kediyle fare,  oradan uzaklaşmışlar. Fare, ne olur ne olmaz diye kediden biraz uzaklaşmış. Kedi, farenin ne yapmak istediğini fark edince:</p>
			<p class="govde-metin">– Canım kardeşim benim! Böyle endişeli durman bana saygısızlıktır. Gel de seni kucaklayayım. Niçin düşmandan kaçar gibi  benden kaçıyorsun? Beni kurtardığını unuttum mu sanıyorsun, demiş.</p>
			<p class="govde-metin">Aslında kedi, huyundan vazgeçmemiş fareyi yemeyi düşünüyormuş. Ama bu düşüncesini, farenin yaptığı iyiliğe karşılık bir süre ertelemiş. Fare de kedinin bu niyetini sezmiş: </p>
			<p class="govde-metin">–  Sana yaptığım iyiliği unutmayacağını biliyorum. Ama ben senin huyundan vazgeçmeyeceğini de unutmuyorum! Bana zarar vermene hangi anlaşma engel olabilir ki? Zor bir durumda kalınca yapılan anlaşmadan hayır mı gelir, demiş. Hemen deliğine saklanmış.</p>
			<p class="govde-metin">Kedi, fareyi deliğinden çıkarmak için çok dil dökmüş ama bunu başaramamış. </p>
			<p class="govde-metin"> </p>
			<p class="govde-metin"> </p>
			<p class="govde-metin"> </p>
			<div class="frame-4">
				<img alt="17_Kedinin_Oyunu_KAPAK-a.jpg" class="frame-5" src="image/17_Kedinin_Oyunu_KAPAK_fmt.jpeg"/>
			</div>
			<p class="govde-metin"> </p>
		</div>
	</body>
</html>