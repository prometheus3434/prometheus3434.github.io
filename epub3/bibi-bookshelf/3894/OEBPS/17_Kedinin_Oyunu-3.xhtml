<html xmlns="http://www.w3.org/1999/xhtml">
	<head>
		<title>17_Kedinin_Oyunu-3</title>
		<link href="css/17_Kedinin_Oyunu.css" rel="stylesheet" type="text/css"/>
	</head>
	<body id="x17_Kedinin_Oyunu" xml:lang="tr-TR">
		<div>
			<p class="BASLIK01" id="toc_marker-3">BALIKÇIL</p>
			<p class="govde-metin">Bir balıkçıl kuşu, avlanmak için güzel bir yer arıyormuş. Uzun boylu, uzun bacaklı ve eğri gagalı balıkçıl, bir derenin kıyısına gelmiş. Çevre yemyeşil, derenin suyu da çok temizmiş. </p>
			<p class="govde-metin">Balıkçıl kuşu, konduğu yerden deredeki balıkları seyretmeye başlamış. Balıklar, derenin içinde bir o tarafa bir bu tarafa kaçışıyormuş.  Suyun içinde oyun oynayıp derenin kıyısına kadar geliyorlarmış. Kendilerini seyreden balıkçıl kuşundan haberleri yokmuş. Balıkçıl, bir gaga atsa birkaç balık yakalayabilirmiş.</p>
			<div class="Object-Style-1-copy frame-4">
				<img alt="13_Balikcil.tif" class="frame-3" src="image/13_Balikcil_fmt.jpeg"/>
			</div>
			<p class="govde-metin"> </p>
			<p class="govde-metin">Sazan ile turna balığı, derenin içinde sohbet etmeye başlamış. Balıkçıl, onları görmüş ama bu kadar kolay ava burun bükmüş:</p>
			<p class="govde-metin">– Henüz çok acıkmadım, bu balıklardan daha iyisini bekleyeyim. Bunca yolu sazan ve turna  balığı için mi geldim? Üstelik karnım aç olursa  yemekten daha çok lezzet alırım. Karnım aç olmadan yersem fazla kilo alabilirim. Bunun için beslenmeme dikkat etmeliyim, demiş.</p>
			<div class="Object-Style-1-copy frame-4">
				<img alt="14_Balikcil.tif" class="frame-3" src="image/14_Balikcil_fmt.jpeg"/>
			</div>
			<p class="govde-metin"> </p>
			<p class="govde-metin"> Aradan bir süre geçmiş, balıkçıl kuşunun karnı acıkmış. Balık yakalamak için derenin kıyısına yaklaşmış. Bakmış, kıyıda yeşil sazanlar oynaşıyormuş. Fakat sazanlar çok küçükmüş. Balıkçıl, bunları beğenmemiş:</p>
			<p class="govde-metin">–  Acımdan ölsem bile bu balıkları yemem. Bu güzel günde koca balıkçıla, küçücük, etsiz  yeşil sazanları yemek yakışır mı? Bunları fakir fukara yesin! Ben henüz bu yeşil sazanları yiyecek kadar düşmedim, demiş.</p>
			<div class="Object-Style-1-copy frame-4">
				<img alt="15_Balikcil.tif" class="frame-3" src="image/15_Balikcil_fmt.jpeg"/>
			</div>
			<p class="govde-metin"> </p>
			<p class="govde-metin">Balıkçıl, bulduğu hiçbir balığı beğenmemiş. Biraz daha beklemiş, artık iyice acıkmış. Balıkçıl bekleyedursun, karşısına kaya balıkları çıkmış.  Ortalıkta, kaya balıklarından başka balık yokmuş. Sayın balıkçıl, onları da kendine layık görmemiş:</p>
			<p class="govde-metin"> –  Ne, kaya balığı mı yiyeceğim? Allah korusun, kaya balıklarını yemek için ağzımı bile açmam. Kala kala kaya balığına mı kaldım? Hayatta onlar için gagamı suya daldırmam, demiş.</p>
			<div class="Object-Style-1-copy frame-4">
				<img alt="16_Balikcil.tif" class="frame-3" src="image/16_Balikcil_fmt.jpeg"/>
			</div>
			<p class="govde-metin"> </p>
			<p class="govde-metin"> Aradan biraz  zaman geçmiş,  gün batımına doğru ortalıkta balık kalmamış. Balıkçıl da iyice acıkmış. Açlıktan bacakları titremeye başlamış. O sırada, balıkçılın önünden bir salyangoz geçiyormuş. Balıkçılın artık yiyecek seçme imkânı kalmamış, hemen salyangozu yemiş. </p>
			<p class="govde-metin">Bulduklarıyla yetinmeyen balıkçıl, az kalsın canından oluyormuş. Balıkları beğenmeyip iyi balık ararken elindekileri de kaybetmiş. Bu olay, balıkçıl kuşuna iyi bir ders olmuş.</p>
			<div class="Object-Style-1-copy frame-4">
				<img alt="17_Balikcil.tif" class="frame-3" src="image/17_Balikcil_fmt.jpeg"/>
			</div>
			<p class="govde-metin"> </p>
		</div>
	</body>
</html>