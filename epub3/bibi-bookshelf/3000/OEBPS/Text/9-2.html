<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-2.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9-2.html" xml:lang="tr-TR">
    <div class="Basic-Text-Frame">
      <p class="alt-ba-l-k-4" id="toc_marker-5-2">16-Duyguların Eğitilmesi</p>

      <p class="al-nt--4">Bir ulusun gerçek umudu, gençliğinin iyi eğitilmesinde yatar.</p>

      <p class="al-nt--4 para-style-override-23">–Erasmus</p>

      <p class="x0-prg-12"><span class="char-style-override-11">K</span>ızılderililer gibi daire şeklinde yere bağdaş kurmuş on beş sınıf öğrencisiyle yapılan tuhaf bir yoklamaydı. Öğretmenin isimlerini söylediği öğrenciler okullarda standart yanıt olan boş bir “Burada” demek yerine, nasıl hissettiklerini belirten bir sayı söylüyorlardı; ’bir’ morali bozuk, ’on’ ise enerji dolu anlamına geliyordu.</p>

      <p class="Metin-11">Bugün moraller yüksekti:</p>

      <p class="Metin-11">“Jessica.”</p>

      <p class="Metin-11">“On: Uçuyorum, bugün cuma.”</p>

      <p class="Metin-11">“Patrick.</p>

      <p class="Metin-11">“Dokuz: Heyecanlı, biraz da sinirli.”</p>

      <p class="Metin-11">“Nicole.</p>

      <p class="Metin-11">“On: Huzurlu, mutlu...”</p>

      <p class="Metin-11">Burası, San Francisco’nun en büyük bankalarından birini kurmuş olan Crocker hanedanının malikânesinden okula dönüştürülmüş Nueva Öğrenme Merkezi’nin Öz Bilim sınıfı. San Francisco Operası’nın minyatür bir kopyasını andıran bu bina, şimdi örnek sayılabilecek bir duygusal zekâ kursu sunan özel bir okulu barındırıyor.</p>

      <p class="Metin-11">Öz Bilim’in konusu hislerdir; kendi hisleriniz ve ilişkilerde ortaya çıkanlar. Bu konu, doğası gereği, öğretmen ve öğrencilerin bir çocuğun duygusal dokusu üzerinde odaklanmalarını gerektirir; oysa bu Amerika’daki her sınıfta kararlı bir şekilde göz ardı edilir. Bu okuldaki strateji, günün konusu olarak çocukların hayatlarındaki gerilimleri ve travmaları kullanmayı içeriyor. Öğretmenler, gruptan dışlanmanın acısı, kıskançlık, okul bahçesinde bir savaşa dönüşebilecek anlaşmazlıklar gibi, gerçek sorunları ele alıyor. Öz Bilim Müfredatını geliştiren Nueva’nın yöneticisi Karen Stone McCown’un belirttiği gibi, “Öğrenme çocukların duygularından bağımsız olarak gerçekleşmez. Duygusal okuryazarlık, öğrenme için en az matematik ve okuma eğitimi kadar önemlidir.”<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-68" id="footnote-225-68-backlink">68</a></span></p>

      <p class="Metin-11">Öncü bir program olan Öz Bilim, ülkenin dört bir yanındaki okullara yayılan bir fikrin ilk müjdecisidir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-69" id="footnote-225-69-backlink">69</a></span> Derslerin başlıkları “sosyal gelişim”den “hayat becerileri”ne, “sosyal ve duygusal öğrenme”ye kadar uzanıyor. Bazıları, Howard Gardner’ın çoğul zekâlar kavramına atıfta bulunarak “kişisel” zekâlar terimini kullanıyor. Ortak çizgileri, normal eğitimlerinin bir parçası olarak, çocukların sosyal ve duygusal yeterlilik düzeylerini artırma hedefidir; bu sadece “sorunlu” olarak tanımlanan ve geride kalan çocukların eksikliklerini telafi etsin diye öğretilen bir şey değil, her çocuk için mutlaka gerekli bir beceriler ve anlayışlar dizisidir.</p>

      <p class="Metin-11">Duygusal okuryazarlık kurslarının kökleri, 1960’ların duygusal eğitim hareketine kadar geriye uzanır. O zamanlar, kavramsal düzeyde öğretilmekte olan şeyin aynı anda somut deneyimini de içeren psikolojik ve motivasyon niteliğindeki derslerin daha derinden öğrenildiği düşüncesi hâkimdi. Ancak duygusal okuryazarlık hareketi <span class="char-style-override-15">duygusal eğitim</span> terimini ters yüz ederek, eğitmek için duyguyu kullanmak yerine, duygunun ta kendisini eğitiyor.</p>

      <p class="Metin-11">Şu an için bu kursların birçoğunun ve yaygınlaşmalarının ardında, ergen yaştakilerin sigara içmesi, madde bağımlılığı, hamilelik, okulu terk ve son zamanlarda şiddet gibi belirli bir sorunu hedefleyen, okullara dayalı bir dizi önleyici programların sürmesi yatıyor. Bir önceki kısımda gördüğümüz gibi, W.T. Grant Konsorsiyumu’nun önleyici eğitim programları üzerine yaptığı çalışmada; dürtü kontrolü, öfkeyle baş etme, sosyal zorluklara yaratıcı çözümler üretme gibi temel duygusal ve sosyal yeterlilikleri öğretenlerin çok daha etkili oldukları anlaşılmıştır. Bu ilkeden, yeni kuşak müdahale yöntemleri ortaya çıkmıştır.</p>

      <p class="Metin-11">15. Kısım’da, saldırganlık ya da depresyon gibi sorunları alttan destekleyen belirli duygusal ve sosyal beceri eksikliklerini hedef alan müdahalelerin çocukları darbelerden korumakta çok etkili olduğunu görmüştük. Ancak bu iyi tasarlanmış müdahaleler, genelde araştırmacı psikologlar tarafından büyük ölçüde deneysel olarak sürdürülmüştür. Bundan sonraki adım, bu tür yoğunlaşmış programlardan öğrenilen dersleri alıp normal öğretmenler tarafından tüm okul topluluğuna sunulabilecek bir önlem olarak genelleştirmektir.</p>

      <p class="Metin-11">Bu daha ileri ve etkili yaklaşım, gençlerin hayatta karşı karşıya kalmaya başladıkları AIDS, uyuşturucu ve benzeri sorunlar hakkında bilgiyi içeriyor. Ancak bu yaklaşımın sürekli gündemde kalan ana konusu, sözü edilen ikilemlerin her biri üzerinde ağırlığı olan temel yeterlilik, yani duygusal zekâdır.</p>

      <p class="Metin-11">Okullara duygusal okuryazarlığı getirmek için yapılan bu yeni çıkış; çocuğun günlük yaşantısının en zorlayıcı yanlarını konuyla ilgisiz meseleler olarak görmek, ya da bunlar patlamalara yol açtığında bir disiplin sorunu olarak öğrenci danışmanına veya müdürün odasına havale etmek yerine, duyguları ve sosyal hayatın ta kendisini konu etmektir.</p>

      <p class="Metin-11">Dersler yöneldikleri dramatik sorunlara çözüm olmak bir yana, ilk bakışta fazlasıyla hareketsiz gibi görünebilir. Ancak bunun nedeni büyük ölçüde, aynen evde çocukları iyi yetiştirirken olduğu gibi, derslerin küçük ama anlamlı, düzenli bir biçimde ve yıllarca sürdürülerek verilmesidir. Duygusal öğrenme böyle yerleşir; deneyimler defalarca yinelendikçe, beyin onları güçlendirilmiş eğilimler, baskı, engellenme ve incinme karşısında devreye giren sinirsel alışkanlıklar olarak yansıtır. Duygusal okuryazarlık sınıflarının günlük konusu sıradan gibi gözükse de, sonucu –yani, iyi insanlar– geleceğimiz için her şeyden daha önemlidir.</p>

      <p class="cizgisiz-ara-basl-k-4">İŞBİRLİĞİ ÜZERİNE BİR DERS</p>

      <p class="Metin-11">Öz Bilim sınıfındaki bir ânı, hatırlayabildiğiniz sınıf deneyimlerinizle karşılaştırın.</p>

      <p class="Metin-11">Beşinci sınıftan bir grup, kare şeklinde bir dizi yap-boz parçasını bir araya getirmek üzere takımlara ayrılmış, İşbirliği Kareleri oyununu oynamaya hazırlanıyor. Oyunun püf noktası, takım çalışması içinde hiçbir işaretleşmeye izin verilmeden her şeyin tam bir sessizlik içinde gerçekleşmesi.</p>

      <p class="Metin-11">Öğretmen Jo-An Varga, sınıfı üç gruba bölerek her birini farklı bir masaya gönderiyor. Oyuna aşina olan üç gözlemci de, gruplarda, örneğin kimin örgütlemede lider olduğu, kimin soytarılık ettiği, kimin oyunbozanlık yaptığını saptamak için birer değerlendirme formu alıyor.</p>

      <p class="Metin-11">Öğrenciler yap-bozların parçalarını masaya dökerek çalışmaya başlıyorlar. Daha bir dakika geçmeden, bir grubun takım çalışmasında şaşırtıcı derecede verimli olduğu ortaya çıkıyor; işi birkaç dakika içinde tamamlıyorlar. Dört kişiden oluşan ikinci bir grupta herkes kendi yap-bozu üzerinde ayrı ayrı çalışıyor, bu yüzden bir yere varamıyorlar. Sonra bunlar yavaş yavaş beraber çalışmaya başlayarak ilk karelerini bir araya getiriyor ve tüm yap-bozlar tamamlanana kadar da takım halinde çalışmaya devam ediyorlar.</p>

      <p class="Metin-11">Ancak üçüncü grup hâlâ uğraşıyor ve tamamlamaya çalıştıkları yap-boz, kareden çok ikizkenar bir yamuğa benziyor. Sean, Fairlie ve Rahman, diğer iki grubun keşfetmiş olduğu eşgüdüme henüz ulaşamamışlar. Besbelli çaresiz haldeler, masanın üzerindeki parçaları telaşla gözden geçirerek akla yakın gelen olasılıklara göre yarı bitmiş karelerin yanlarına getiriyorlar, ancak parçalar birbirine uymayınca, yine bir hayal kırıklığına uğruyorlar.</p>

      <p class="Metin-11">Gerilim Rahman’ın iki parça alıp gözlerinin önüne maske gibi yerleştirmesiyle biraz çözülüyor; gruptakiler kıkırdamaya başlıyorlar. Bu an, o günkü dersin dönüm noktası olacak.</p>

      <p class="Metin-11">Öğretmen Jo-An Varga, biraz cesaret veriyor: “Bitirenler hâlâ çalışmakta olanlara tek bir ipucu verebilir.”</p>

      <p class="Metin-11">Dagan hâlâ uğraşmakta olan gruba yanaşarak kareye uymayan iki parçayı işaret ederek öneride bulunuyor: “Bu iki parçayı çevirmelisiniz.” Geniş yüzü ansızın bir konsantrasyon çabası içinde gerilen Rahman, yeni biçimi kavrıyor ve önce ilk yap-bozun, sonra da diğerlerinin parçalarını çabucak yerine oturtuyor. Üçüncü grubun en son yap-bozunun son parçası da yerini bulduğunda kendiliğinden bir alkış kopuyor.</p>

      <p class="cizgisiz-ara-basl-k-4">ÇEKİŞME KONUSU</p>

      <p class="Metin-11">Sınıf, takım çalışması sırasında alınan dersler üzerinde kafa yormaya devam ede dursun, daha yoğun bir başka etkileşim söz konusu oluyor. Uzun boylu ve kabarık siyah saçları yanlardan denizci tıraşı yapılmış Rahman ile grubun gözlemcisi Tucker, oyunda hiçbir işarete izin vermeyen kural hakkında iddialı bir tartışmaya dalmışlar. İnek yalamış gibi düzgün taranmış sarı saçları olan Tucker’ın üstündeki “Sorumlu Ol” baskılı bol mavi tişört, resmi görevini vurguluyor sanki.</p>

      <p class="Metin-11">Tucker, kelimelerin üstüne basa basa, iddiacı bir ses tonuyla Rahman’a, “Sen <span class="char-style-override-15">de</span> bir parçayı arkadaşına uzatabilirsin, bu işaret <span class="char-style-override-15">değildir</span>,” diyor.</p>

      <p class="Metin-11">“Ama bu <span class="char-style-override-15">resmen</span> işarettir,” diye ısrar ediyor Rahman şiddetle.</p>

      <p class="Metin-11">Varga, yükselen sesleri ve etkileşimin giderek saldırganlaşan temposunu fark ederek onların masasına doğru yaklaşıyor. Bu, ateşli hislerin birdenbire kendiliğinden çatıştığı kritik bir an; daha önce öğrenilmiş derslerin sonucu da bu tür anlarda ortaya çıkar ve yenileri en yararlı bir biçimde öğrenilebilir. Her iyi öğretmenin bildiği gibi, böylesi elektrikli anlarda verilen dersler öğrencilerin belleğinde kalıcı bir yer edinir.</p>

      <p class="Metin-11">Varga, “Bu bir eleştiri değil... aslında çok iyi işbirliği yaptınız... ancak Tucker, söylemek istediğini o kadar eleştirel bir ses tonu kullanmadan söylemeye çalışmalısın,” diye yol gösteriyor.</p>

      <p class="Metin-11">Tucker, şimdi daha sakin bir ses tonuyla, Rahman’a “Bir parçayı ait olduğunu düşündüğün yere koyabilirsin, ihtiyacı olduğunu düşündüğün bir başkasına da, hiç işaret yapmadan verebilirsin. Bu sadece vermektir,” diyor.</p>

      <p class="Metin-11">Rahman öfkeli bir sesle, “Yani şöyle bir şey yapsam...” diyerek masum bir hareket örneği göstermek için başını kaşıyor, “... sen buna ’işaret yok!’ diyeceksin.”</p>

      <p class="Metin-11">Rahman’ın öfkesi, neyin işaret sayılıp neyin sayılmadığı etrafında dönen bir anlaşmazlığın açıkça ötesinde. Gözlerini Tucker’ın doldurmuş olduğu değerlendirme formundan ayıramıyor; henüz sözü edilmediği halde, Tucker’la Rahman’ın arasındaki gerilimin başlamasına neden olan buydu. Tucker, değerlendirme formunun “oyunbozanlık edenler” hanesine Rahman’ın adını yazmıştı.</p>

      <p class="Metin-11">Rahman’ın o forma bakarak canının sıkıldığını fark eden Varga bir tahminde bulunuyor ve Tucker’a, “Onun hakkında olumsuz bir sözcük kullandığını düşünüyor; <span class="char-style-override-15">oyunbozan</span> derken neyi kastettin?” diye soruyor.</p>

      <p class="Metin-11">“<span class="char-style-override-15">Kötü</span> bir bozgunculuğu kastetmedim,” diyor Tucker bu kez uzlaşmacı bir tavırla.</p>

      <p class="Metin-11">“Rahman buna kanmasa da, daha sakin bir sesle, “Bana sorarsan bu biraz mantıksız,” diyor.</p>

      <p class="Metin-11">Varga, durumu olumlu algılamanın bir yolunu vurguluyor. “Tucker, oyunbozanlık sayılabilecek bir şeyin zor bir anda havayı yumuşatmak için yapılmış olabileceğini söylemeye çalışıyor.”</p>

      <p class="Metin-11">“Ama”, diye karşı çıkıyor Rahman şimdi daha olağan bir havada, “hepimiz bir şeye fazlasıyla konsantre olduğumuz bir anda ben...” –gözlerini dışarıya uğratıp yanaklarını şişirerek komik, soytarı bir ifade takınıyor– “böyle yapsaydım, <span class="char-style-override-15">oyunbozanlı</span><span class="char-style-override-15">k</span> o zaman olurdu.”</p>

      <p class="Metin-11">Varga bir kez daha duygusal rehberlik yapmaya çalışarak Tucker’a şöyle söylüyor: “Yardımcı olmaya çalışırken, onun kötü bir anlamda oyunbozan olduğunu kastetmedin, ama bunu ifade ederken farklı bir mesaj yolluyorsun. Rahman, hissettiklerini senin duymanı ve kabul etmeni istiyor. <span class="char-style-override-15">Oyunbozan</span> gibi olumsuz sözcükleri hak etmediğini söylemeye çalışıyor. Öyle bir ad takılmasını hoş karşılamıyor.”</p>

      <p class="Metin-11">Sonra da Rahman’a dönerek ekliyor, “Senin Tucker’la konuşmak için öne çıkmanı takdir ediyorum. Saldırıya geçmedin. Ancak, sana <span class="char-style-override-15">oyunbozan</span> gibi bir etiket yapıştırılması hoşuna gitmedi. O parçaları gözlerine götürdüğünde açmaza düşmüş ve havayı yumuşatmak ister gibi görünüyordun. Ancak Tucker niyetini anlamadığı için, buna oyunbozanlık dedi. Doğru mu?”</p>

      <p class="Metin-11">Diğerleri yap-boz parçalarını toplamayı bitirirken, her iki çocuk da onaylarcasına başını sallıyor. Bu küçük sınıf melodramının sonuna yaklaşıyoruz. “Kendini daha iyi hissediyor musun?” diye soruyor Varga. “Yoksa bu seni hâlâ rahatsız mı ediyor?”</p>

      <p class="Metin-11">“Evet, iyiyim,” diyor Rahman. Duyulmuş ve anlaşılmış olmanın verdiği rahatlıkla, sesi şimdi daha yumuşak. Tucker da gülümseyerek başını sallıyor. İkisi de, diğerlerinin bir sonraki derse girmek için sınıftan çıkmış olduğunu görerek, aynı anda dönüp birlikte dışarı fırlıyorlar.</p>

      <p class="cizgisiz-ara-basl-k-4">OTOPSİ: ÇIKMAYAN BİR KAVGA</p>

      <p class="Metin-11">Yeni bir grup iskemlelerine yerleşirken, Varga olup bitenlerin analizini yapıyor. Bu hararetli etkileşim ve tarafların yatışması, çocukların çatışmaların çözümü hakkında öğrendiklerini öne çıkarıyor. Varga’nın belirttiği gibi, genelde çatışmaya yol açan şeyler, “iletişime girmemek, varsayımlarda bulunmak, hemen bir sonuca varmak, insanların ne söylediğinizi anlamakta güçlü çekecekleri bir şekilde ’zor’ bir mesaj göndermektir.”</p>

      <p class="Metin-11">Öz Bilim öğrencileri, önemli olan şeyin çatışmadan tamamen kaçmak değil, anlaşmazlıkları ve içerlemeleri açıktan açığa bir kavgaya dönüşmeden gidermek olduğunu öğreniyorlar. Tucker ve Rahman’ın anlaşmazlıklarını ele alış tarzlarında önceki derslerin belirtileri görülüyor. Örneğin, her ikisi de fikirlerini, çatışmayı tırmandırmayacak bir şekilde ifade etmek için biraz çaba harcamıştı. Bu (öfkeden ya da edilgenlikten farklı olarak) kendini ortaya koyuş tarzı, Nueva’da üçüncü sınıftan itibaren öğretiliyor; duyguların doğrudan doğruya, ancak öfkeye dönüşmeyecek bir biçimde ifadesi üstünde duruluyor. Anlaşmazlığın başında iki çocuk da birbirine bakmadığı halde, devamında “etkin dinleme” belirtileri göstermeye, birbirinin yüzüne bakmaya, göz teması kurmaya ve konuşan birine sesini duyduğunu hissettiren sessiz işaretler yollamaya başlamışlardı.</p>

      <p class="Metin-11">Çocuklar bu araçları, biraz de rehberliğin yardımıyla kullandıklarında, “kendini ortaya koyabilme” ve “etkin dinleme” onlar için bir yoklama sınavındaki içi boş deyimler olmanın ötesinde, en acil ihtiyaç duydukları anda güvenebilecekleri tepki yöntemleri haline geliyor.</p>

      <p class="Metin-11">Duygusal alana hâkim olabilmek özellikle zordur, çünkü becerilerin insanlar yeni bilgileri hazmetmeye ve farklı tepki alışkanlıklarını öğrenmeye en kapalı oldukları, sinirlendikleri anlarda edinilmesi gerekir. Bu anlarda rehberlik yardımcı olur. Varga’nın belirttiği gibi, “İster yetişkin, ister beşinci sınıf öğrencisi olsun, insan kendini o denli huzursuz hissettiğinde, kendi kendini gözlemleyebilmek için bir miktar yardıma ihtiyaç duyar. Kalbiniz çarpar, elleriniz terler, sinirden tir tir titrerken, bir yandan dikkatle dinlemeye, öte yandan da bağırmadan, suçlamadan ya da savunmacılığın sessizliğine bürünmeden durumu atlatmak için özdenetiminizi korumaya çalışırsınız.”</p>

      <p class="Metin-11">Beşinci sınıf çocuklarının çıkardığı gürültü patırtıya yabancı olmayan herkesin dikkatini en çok çekecek şey, belki de Tucker ve Rahman’ın suçlamaya, sövüp saymaya ya da bağırmaya başvurmadan görüşlerini ortaya koymaya çalışmalarıdır. Hiçbiri aşağılayıcı bir “s... git!” ya da yumruklaşma veya diğerini küçük düşürmek için çekip gitme gibi bir şeye yeltenerek duygularını tırmandırmamıştı. Aksine, tam anlamıyla kavgaya dönüşebilecek bir kıvılcım, çocukların çatışma çözümünün nüanslarını daha iyi öğrenmelerini sağlamıştı. Oysa, başka koşullarda bu olay oldukça farklı bir yere varabilirdi. Gençler bundan çok daha küçük sorunlar için bile yumruklara, hatta daha da kötüsüne başvururlar.</p>

      <p class="cizgisiz-ara-basl-k-4">GÜNDELİK KAYGILAR</p>

      <p class="Metin-11">Öz Bilim’in her dersinin başlangıcı olan geleneksel yoklamadan çıkan sayılar, her zaman bugünkü kadar yüksek olmuyor. Kendini berbat hissetmeyi gösteren birler, ikiler, üçler düzeyinde kaldığında, birisi çıkıp, “Kendini neden böyle hissettiğini anlatmak ister misin?” diye soruyor. Öğrenci istiyorsa (kimseyle konuşmak istemiyorsa, baskı yapılmaz) o kadar canını sıkan şeyi açığa vurması için kendisine imkân tanınmış ve bununla baş etmesi için yaratıcı alternatifler düşünme fırsatı verilmiş oluyor.</p>

      <p class="Metin-11">Ortaya çıkan sorunlar, kaçıncı sınıfta olunduğuna göre değişiyor. Alt sınıflarda özellikle; kızdırılmak, dışlanma hissi görülüyor. Altıncı sınıf dolaylarında yeni bir kaygı kümesi ortaya çıkıyor: Çıkma teklif edilmediği ya da grup dışında bırakıldığı için incinmeler; olgun davranmayan arkadaşlar; gençlere ıstırap çektiren diğer zorluklar (“Büyük çocuklar bana takılıyor”; “Arkadaşlarım sigara içiyor ve bana da içirtmeye çalışıyorlar” gibi).</p>

      <p class="Metin-11">Çocuğun hayatında çok büyük bir önemi olan bu konular okul çevresinde –öğle yemeğinde, okul otobüsünde, bir arkadaşın evinde– açığa vurulur. Çoğu kez çocuklar bu sıkıntıları içlerine atıp birlikte kafa yoracak biri olmadığından gece yalnızken üstünde düşünüp dururlar. Öz Bilim’de ise bunlar günün tartışma konuları haline geliyor.</p>

      <p class="Metin-11">Bu tartışmaların her biri, çocuğun benlik hissini ve diğerleriyle ilişkilerini aydınlatmayı hedefleyen Öz Bilim’in açık hedefine varmak için birer malzeme olarak görülüyor. Kursun bir ders planı olsa da, Rahman ve Tucker’ın arasındaki anlaşmazlık gibi durumlar ortaya çıktığında bunlardan yararlanılması için esnek tutuluyor. Öğrencilerin ortaya attığı sorunlar, iki çocuk arasındaki kızışmayı yatıştıran anlaşmazlık çözme yöntemleri gibi, hem öğrenci hem de öğretmenlerin öğrenmekte oldukları becerileri uygulayabilecekleri canlı örnekleri sunuyor.</p>

      <p class="cizgisiz-ara-basl-k-4">DUYGUSAL ZEKÂNIN ABC’Sİ</p>

      <p class="Metin-11">Yaklaşık yirmi yıldır kullanılmakta olan Öz Bilim müfredatı duygusal zekânın öğretilmesi için bir model oluşturuyor. Nueva’nın yöneticisi Karen Stone McCown’un bana söylediğine göre dersler bazen şaşırtacak kadar ileri düzeyde olabiliyor. “Öfke konusunda ders verirken, bunun neredeyse her zaman ikincil bir tepki olduğunu anlamaları ve altında yatan hisleri aramaları için –İncindin mi? Kıskandın mı?– gibi sorularla yardımcı oluyoruz. Çocuklarımız bir duyguya verecekleri tepkiyi birçok seçenek arasından ayırt edebileceklerini ve ne kadar tepki seçeneğine sahiplerse, hayatlarının o kadar zengin olacağını öğreniyorlar.”</p>

      <p class="Metin-11">Öz Bilim’in içerik listesi, duygusal zekânın öğeleriyle ve çocukları tehdit eden tuzaklara karşı birincil önlem olarak salık verilen temel becerilerle neredeyse bire bir örtüşüyor (tüm liste için Ek E’ye bakınız). Öğretilen konular, hisleri tanıyıp onları tanımlayacak bir sözlük oluşturma anlamında özbilinci; düşünceler, duygular ve tepkiler arasındaki bağlantıları sezmeyi; bir karara duyguların mı yoksa düşüncelerin mi hükmettiğini bilmeyi; farklı seçimlerin sonuçlarını öngörmeyi ve bütün bu içgörüleri uyuşturucu kullanmak, sigara içmek ve seks gibi konulardaki kararlara da uygulamayı içeriyor. Özbilinç; aynı zamanda, kişinin güçlü ve zayıf yanlarını tanıması, yani kendisini olumlu ama gerçekçi bir ışıkta görmesi (ve böylece özsaygı hareketinin olağan bir tuzağından da sakınması) anlamına da gelir.</p>

      <p class="Metin-11">Üzerinde durulan bir başka nokta, duyguların idaresidir: Hissedilenin ardında ne olduğunu fark etmek (öfkeye yol açan incinme hissi gibi); kaygılarla, öfke ve üzüntüyle baş etme yollarını öğrenmek. Yine üzerinde durulan bir nokta, kararların ve hareketlerin sorumluluğunu üstlenmek ve verilen taahhütleri sonuna kadar yerine getirmektir.</p>

      <p class="Metin-11">Anahtar niteliğinde bir sosyal beceri olan empati; başkalarının hislerini anlayabilmek, onların bakış açısından görebilmek ve insanların konu hakkındaki farklı düşüncelerine saygı göstermektir. Önemli odak noktalarından biri de ilişkilerdir; bu ise hem dinlemeyi hem de sormayı bilmeyi; birinin söylediği ve yaptığıyla, buna karşı kendi tepki ve yargılarını ayırt etmeyi; öfkeli ya da edilgen olmaktansa, kendini ortaya koyabilmeyi; işbirliği, anlaşmazlık çözümü ve uzlaşarak bir yol bulma sanatlarını öğrenmeyi içerir.</p>

      <p class="Metin-11">Öz Bilim’de not verilmez; mezuniyet sınavı hayatın ta kendisidir. Ancak sekizinci sınıfın sonunda, liseye gitmek üzere Nueva’dan ayrılan öğrenciler her biri Sokratvari bir sözlü sınava tabi tutulur. Yakın zamanlardaki bitirme sınavından bir soru: “Bir arkadaşının, uyuşturucu kullanmayı denemesi için baskı yapan biriyle, ya da kendisini kızdırmaktan hoşlanan bir başkasıyla anlaşmazlığını çözmesine yardımcı olacak uygun bir tepkiyi betimle.” Ya da, “Stres, öfke ve korkuyla baş etmenin sağlıklı yolları nelerdir?”</p>

      <p class="Metin-11">Duygusal becerilere o kadar önem veren Aristo bugün yaşıyor olsaydı, bütün bunları onaylayabilirdi.</p>

      <p class="cizgisiz-ara-basl-k-4">KENTİN KENAR SEMTLERİNDE DUYGUSAL OKURYAZARLIK</p>

      <p class="Metin-11">Kuşkucular, tahmin edilebileceği gibi, Öz Bilim gibi bir kursun daha az ayrıcalıklı bir ortamda işe yarayıp yaramayacağını ya da bunun sadece Nueva gibi her öğrencinin bir açıdan yetenekli olduğu küçük bir özel okul içinde mi mümkün olduğunu soracaklardır. Kısacası, duygusal yeterlilik kendisine en acil ihtiyaç duyulan bir yerde, örneğin kentin kenar semtlerindeki halk okullarının zorlu kargaşasında da öğretilebilir mi? Bunun yanıtı, Nueva Öğrenme Merkezi’nden coğrafi olduğu kadar sosyal ve ekonomik bakımdan da uzak olan New Haven’daki Augusta Lewis Troup Ortaokulu’nu ziyaret ederek alınabilir.</p>

      <p class="Metin-11">Aynı öğrenme heyecanı, kesinlikle Troup’un atmosferine de egemen görünüyor. Troup Mıknatıs Bilimler Akademisi olarak da bilinen bu okul, aynı bölgede, New Haven’ın her yerinden gelen beşinci sınıftan sekizinci sınıfa kadar öğrencilere zenginleştirilmiş bir fen müfredatı uygulamak üzere tasarlanmış iki okuldan birisi. Oradaki öğrenciler bir uydu çanak anten bağlantısı yoluyla, Houstan’daki astronotlara uzay fiziğiyle ilgili sorular sorabiliyor ya da bilgisayarlarını müzik çalması için programlayabiliyorlar. Ancak, bu akademik kolaylıklara karşın, beyaz nüfusun New Haven’ın banliyölerine ve özel okullara kaçışı, Troup’a yüzde 95’i siyahi ve İspanyol kökenli bir öğrenci topluluğu bırakmış.</p>

      <p class="Metin-11">Yine bambaşka bir dünya olan Yale Üniversitesi’nin kampusundan sadece birkaç sokak ötedeki Troup, çürümekte olan bir işçi mahallesinde bulunuyor; burası 1950’lerde Olin Pirinç Metal Fabrikası’ndan Winchester Silahları’na kadar, yakındaki bir sürü fabrikada çalışan yirmi bin kişinin barındığı bir yerdi. Bugün üç binin altına inen bu istihdam tabanı, orada yaşayan ailelerin ekonomik ufuklarını da daralttı. New Haven, New England’ın diğer birçok imalat sanayii kenti gibi, yoksulluk, uyuşturucu ve şiddet çukuruna itilmiş durumda.</p>

      <p class="Metin-11">Bu kent kâbusunun yarattığı acil ihtiyaçlara karşılık veren Yale’li bir psikolog ve eğitimci grubu, 1980’li yıllarda, aslında Nueva Öğrenme Merkezi’ndeki Öz Bilim müfredatıyla aynı alanı kapsayan Sosyal Yeterlilik Programı’nı oluşturdu. Ancak Troup’ta konularla bağlantılar çoğu zaman daha dolaysız ve daha az işleniyor. Sekizinci sınıftaki cinsel eğitim dersinde öğrencilerin, kişisel kararların AIDS gibi hastalıklardan sakınmalarına nasıl yardımcı olacağını öğrenmeleri, sadece okulda kalan bir alıştırma olmuyor. New Haven, Amerika’da AIDS’li kadın oranının en yüksek olduğu yerdir; çocuklarını Troup’a gönderen pek çok anne ve bazı öğrenciler AIDS’lidir. Zenginleştirilmiş müfredata rağmen, Troup’un öğrencileri şehrin kenar semtinde yaşamanın getirdiği tüm sorunlarla mücadele ediyorlar; birçok öğrenci, bazı günler okula gitmesini engelleyecek kadar kargaşalı, hatta korkunç aile ortamlarında yaşıyor.</p>

      <p class="Metin-11">New Haven’daki tüm okullarda olduğu gibi, burada da bir ziyaretçinin gözüne bakan ilk işaret, sarı elmas şeklindeki bilinen trafik levhası; ama üzerinde “Uyuşturucudan Arındırılmış Bölge (Drug Free Zone) yazıyor. Beni karşılayan Mary Ellen Collins, okulun rehberlik danışmanı olarak özel sorunlarla ilgilenen, sosyal yeterlilik müfredatının gereklerine uyulması için öğretmenlere yardımcı olan, her derde deva bir şikâyet takipçisi. Bir öğretmen bir dersi nasıl vereceğine karar veremiyorsa, Collins sınıfa gelerek, ne yapacağını gösteriyor.</p>

      <p class="Metin-11">“Bu okulda yirmi yıl öğretmenlik yaptım,” diyor Collins. “Şu mahalleye bir bakın. Çocukların yaşarken yüz yüze geldikleri sorunları düşündüğümde, hâlâ sadece akademik beceriler öğretmekle yetinmeyi kafam almıyor. Kendileri ya da evlerindeki biri AIDS’e yakalanmış olan buradaki çocukların mücadelesini ele alalım. Bunu sınıfta AIDS konusu işlenirken söyleyebileceklerinden emin değilim, ama çocuk bir öğretmenin sadece akademik değil, duygusal sorunlarını da dinleyeceğini bilirse, konuşmanın yolu da açılmış olur.”</p>

      <p class="Metin-11">Eski, tuğla duvarlı binanın üçüncü katında, Joyce Andrews beşinci sınıf öğrencilerine haftada üç kez gördükleri sosyal yeterlilik dersini veriyor. Diğer tüm beşinci sınıf öğretmenleri gibi, Andrews da bunun için özel bir yaz kursuna gitmiş, ancak gösterdiği coşkudan, sosyal yeterlilik konularının ona çok doğal geldiği anlaşılıyor.</p>

      <p class="Metin-11">Bugünün ders konusu, duyguları tanımlama; duyguları adlandırıp daha iyi ayırt edebilmek temel bir duygusal beceridir. Dün verilen ev ödevi, dergilerden kesilen insan portrelerini sınıfa getirip yüzün ifade ettiği duyguyu adlandırmak ve söz konusu kişinin o duyguları beslediğinin nasıl anlaşıldığını açıklamaktı. Andrews, ödevleri topladıktan sonra, tahtaya üzüntü, endişe, heyecan, mutluluk ve benzeri duyguların listesini yapıp o gün okula gelebilmiş on sekiz çocukla hızlı tempoda bir soru-cevap seansına girişiyor. Dört sıralık kümeler halinde oturan çocuklar heyecan içinde ellerini havaya kaldırarak cevap vermek için onun gözüne çarpmaya çalışıyorlar.</p>

      <p class="Metin-11">Tahtadaki listeye “engellenmişlik” hissini ekleyen Andrews, “Kaç kişi kendini en az bir kez engellenmiş hissetti?” diye soruyor. Bütün eller havada.</p>

      <p class="Metin-11">“Bu durumdayken kendinizi nasıl hissediyorsunuz?”</p>

      <p class="Metin-11">Cevaplar sel gibi geliyor: “Yorgun.” “Dalgın.” “Doğru düşünülemiyor.” “Kaygılı.”</p>

      <p class="Metin-11"><span class="char-style-override-15">Kızg</span><span class="char-style-override-15">ın</span> listeye eklendiğinde, “Ben bunu biliyorum... bir öğretmen kendini ne zaman kızgın hisseder?” diye soruyor Joyce.</p>

      <p class="Metin-11">“Herkes konuşmaya başladığında,” diye atılıyor bir kız, gülümseyerek.</p>

      <p class="Metin-11">Bir an bile kaybetmeyen Andrews, teksir edilmiş çalışma kâğıtlarını dağıtıyor. Bir sütunda, her biri altı temel duygudan –mutlu, üzgün, öfkeli, şaşkın, korkmuş, iğrenmiş– birinin ifadesini taşıyan kız ve erkek çocuk yüzleri ve ifadeleri oluşturan hareket halindeki yüz kaslarının tanımı bulunuyor, örneğin:</p>

      <p class="kucuk-ara-basl-k-5 para-style-override-24">KORKMUŞ:</p>

      <p class="Metin-11 para-style-override-24">• Ağız açık ve geri çekik.</p>

      <p class="Metin-11 para-style-override-24">• Gözler açık ve iç köşeleri yukarı kalkık.</p>

      <p class="Metin-11 para-style-override-24">• Kaşlar kalkık ve çatık.</p>

      <p class="Metin-11 para-style-override-24">• Alnın ortasında kırışıklıklar var.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-70" id="footnote-225-70-backlink">70</a></span></p>

      <p class="Metin-11 para-style-override-25">Kâğıttaki yazıları okurken, resimleri taklit edip her duygu için verilmiş olan yüz kası tariflerini yaptıkça, Andrews’un sınıfındaki çocukların yüzünden korku, öfke, şaşkınlık ya da iğrenme ifadeleri gelip geçmeye başlıyor. Bu ders, doğrudan doğruya Paul Ekman’ın yüz ifadeleri üzerinde yaptığı araştırmalardan esinleniyor; bu, her üniversitenin psikolojiye giriş dersinde okutulsa da, ilkokullarda adı hemen hemen hiç geçmez. Bir duyguyu ona uyan yüz ifadesiyle eşleştiren ve bir ad vererek tanımlayan bu temel ders, öğretilmeye gerek duyulmayacak kadar açık gözükebilir. Oysa bu, duygusal okuryazarlıkta umulmadık derecede sık görülen hataların da ilacı olabiliyor. Hatırlayacağınız gibi, okul kabadayıları çoğu kez öfkeli çıkışlar yapar, çünkü tarafsız mesajları ve ifadeleri düşmanca olarak yorumlamışlardır; yeme bozukluğu geliştiren kızlar ise öfkeyi kaygıdan, kaygıyı da açlıktan ayırt edemezler.</p>

      <p class="cizgisiz-ara-basl-k-4">KILIK DEĞİŞTİRMİŞ OKURYAZARLIK</p>

      <p class="Metin-11">Yeni konuların ve gündemlerin üremesiyle zaten dolup taşan müfredatlarla kendini aşırı yük altında hisseden bazı öğretmenler, temel derslerin haricinde yeni bir ders için fazladan zaman ayırmak istemiyorlar. Bu nedenle, duygusal eğitimde ortaya çıkan yeni bir strateji, yeni bir ders yaratmak yerine, öğretilmekte olan diğer konularla, duygular ve ilişkilerle ilgili dersleri harmanlamaktır. Duygu eğitimi; okuma ve yazma, sağlık, fen, sosyal ve diğer standart derslerle kaynaşabilir. New Haven okullarının bazı sınıflarında Hayat Becerileri ayrı bir ders konusuyken, başka sınıflarda sosyal gelişim müfredatı okuma ya da sağlık gibi derslerle bir arada veriliyor. Hatta bazı dersler, özellikle dikkatin dağılmasını engelleme, çalışmaya motive olma ve kendini öğrenime verebilmek için dürtüleri bastırma gibi temel çalışma becerileri, matematik dersinin bir parçası olarak öğretilebiliyor.</p>

      <p class="Metin-11">Duygusal ve sosyal beceriler kazandırmak için tasarlanmış bazı programlar, ayrı bir konu olarak herhangi bir müfredattan ya da dersten zaman çalmak yerine, dersleri okul hayatının dokusuna işler. Temelde adeta görünmez bir duygusal ve sosyal yeterlilik kursu olan bu yaklaşımın bir modeli, psikolog Eric Schaps tarafından yönetilen bir grubun yarattığı Çocuk Gelişim Projesi’dir. California’nın Oakland kentinde başlayan bu proje şu anda ülke çapında, özellikle New Haven’ın çürüyen semtleriyle pek çok sorunu paylaşan mahallelerdeki bir avuç okul tarafından deneniyor.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-71" id="footnote-225-71-backlink">71</a></span></p>

      <p class="Metin-11">Bu proje, mevcut derslere uyarlanabilecek önceden hazırlanmış bir malzeme paketini içeriyor. Örneğin, birinci sınıfın okuma dersinde öğrencilere verilen “Su Kurbağasıyla Kara Kurbağa Arkadaşlık Ediyor” başlıklı bir öyküde, Su Kurbağası kış uykusuna yatmış olan arkadaşı Kara Kurbağası ile oynamak ister ve zamanından önce uyandırmak için ona bir oyun oynar. Öykü, dostluk konusunun ve birisi onlara bir oyun oynadığında ne hissettiklerinin tartışılması için bir platform olarak kullanılıyor. Bir dizi macerayla; sıkılganlık, bir arkadaşının ihtiyaçlarını fark etmek, kızdırılmanın neler hissettirebileceği ve arkadaşlarla hislerini paylaşmak gibi konular gündeme getiriliyor. Hazır bir müfredat planı, çocuklar ilk ve ortaokul sınıfları boyunca ilerledikçe gitgide daha incelikli öyküler sunarak, öğretmenlere empati, karşı açıdan bakma ve şefkat gibi konuları tartışmaya açabilecekleri girizgâhlar sağlıyor.</p>

      <p class="Metin-11">Duygu eğitimi derslerinin mevcut okul hayatının dokusuyla kaynaştırılmasının bir diğer yolu da, öğretmenlerin davranış bozukluğu sergileyen öğrencileri nasıl terbiye edebilecekleri konusunu yeniden düşünmelerine yardımcı oluyor. Çocuk Gelişimi Programı’nın temelindeki varsayım, bu tür anların çocuklara dürtü kontrolü, duygularını açıklama, anlaşmazlıkları giderme gibi eksik kaldıkları becerileri öğretmek için birer fırsat olduğu ve dayatmacılıktan daha iyi terbiye yöntemlerinin bulunduğudur. Öğle yemeği kuyruğunda öne geçmek için itişip duran üç birinci sınıf öğrencisini gören bir öğretmen, her birinin bir sayı tutmasını ve kazananın öne geçmesini önerebilir. O anda verilen ders, bu tür incir çekirdeği doldurmayacak anlaşmazlıkları giderecek tarafsız, adil yolların bulunduğudur. Daha derindeki öğreti ise, anlaşmazlık olduğunda uzlaşma olasılığıdır. Bu yaklaşım çocukların diğer benzeri anlaşmazlıklara da (“Önce ben!” küçük sınıflarda salgın halindedir; aslında hayat boyunca da şu ya da bu biçimde yaygındır) taşıyabilecekleri bir şey olduğundan, her zaman duydukları otoriter tonla bir “Kesin şunu!” buyruğundan daha önemli bir mesaj verir.</p>

      <p class="cizgisiz-ara-basl-k-4">DUYGUSAL ZAMAN PLANLAMASI</p>

      <p class="Metin-11">“Arkadaşlarım Alice ve Lynn benimle oynamak istemiyorlar.”</p>

      <p class="Metin-11">Bu acı yakınma, Seattle’daki John Muir İlkokulu üçüncü sınıfındaki bir kız öğrenciye ait. Adını bilmediğimiz biri, bu notu, kendisinin ve arkadaşlarının şikâyet ve sorunlarını yazmaları ve sınıfça tartışıp çözüm yollarının düşünülmesini teşvik için konulmuş –aslında özel olarak boyanmış bir mukavva kutu olan– “posta kutusu”na atmış. Tartışmada konuyla ilgili kişilerin adlarına değinilmiyor, bunun yerine öğretmen tüm çocukların zaman zaman bu tür sorunlar yaşadığına işaret edip öğrenmeleri gereken şeyin, bunlarla nasıl başa çıkabilecekleri olduğunu belirtiyor. Dışlanmanın neler hissettirdiği ya da arkadaş grubuna nasıl girilebileceği hakkında konuşulurken, çocuklar tereddütlerini gidermek için yeni çözümler deneme şansına sahip oluyorlar; bu da anlaşmazlıkları çözümlemede çatışmayı tek çare olarak gören dar açılı düşünce tarzını düzeltebilecek bir şeydir.</p>

      <p class="Metin-11">Posta kutusu, hangi krizlerin ve sorunların sınıfın konusu haline geleceğine ilişkin bir esneklik sağlıyor, çünkü çok katı bir gündem çocukluğun akışkan gerçeklikleriyle örtüşmeyebilir. Çocuklar değiştikçe ve büyüdükçe, kafalarını o an meşgul eden konu da değişir. Azami etkiyi yapabilmek için duygusal dersler çocuğun gelişmesine göre ayarlanmalı ve değişik yaşlarda, çocuğun değişen anlayışına ve karşılaştığı zorluklara da uyacak biçimlerde tekrar edilmelidir.</p>

      <p class="Metin-11">Sorulardan biri, ne kadar erken başlanması gerektiğidir. Bazılarına göre hayatın ilk yılları hiç de erken değildir. Harvard’lı pedagog T. Berry Brazelton’a göre, birçok ebeveyn, bebeklerine ve çocuklarına duygusal rehberlik yapabilmek için bu eğitimden –evde eğitim programlarının sağladığı yarar gibi– yararlanabilirler. Okul öncesi programlarında sosyal ve duygusal becerilerin daha sistematik olarak vurgulanması kuvvetle savunulabilir. 11. Kısım’da gördüğümüz gibi, çocukların öğrenmeye hazır olmaları büyük ölçüde bu temel nitelikli duygusal becerilerden bazılarını edinmelerine bağlıdır. Okul öncesi yıllar, temel becerileri yerleştirmek açısından hayati önem taşır ve okul öncesi eğitim, iyi yapıldığında öğrencilerin hayatlarında uzun vadede kalıcı duygusal etkiler yaratabilir; örneğin uyuşturucu sorunları ve bu yüzden tutuklanmalar daha az, evlilikler daha sağlam, geçimini sağlama yeteneği daha yüksek olabilir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-72" id="footnote-225-72-backlink">72</a></span></p>

      <p class="Metin-11">Bu tür müdahaleler en iyi sonucu, gelişimin duygusal planını izlediklerinde verir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-73" id="footnote-225-73-backlink">73</a></span>Yeni doğanların ağlamasından da anlaşılacağı gibi, bebekler doğdukları andan itibaren yoğun duygulara sahiptir. Ancak, yeni doğanların beyni henüz tam olgunluk halinden çok uzaktadır; 15. Kısım’da gördüğümüz gibi, çocuğun duyguları ancak sinir sistemi gelişimini tamamladığında olgunlaşmış olacaktır. Sinir sisteminin gelişim süreciyse, tüm çocukluk boyunca ve ergenliğin ilk yıllarında bir iç biyolojik saate göre yürür. Yeni doğanın duygu repertuarı beş yaşındakinin duygusal menziline kıyasla ilkel kalırken, beş yaşındaki de bir ergenin duygularının olgunluğuyla karşılaştırıldığında eksiklik gösterir. Aslında yetişkinler, çocuğun büyümesi sırasında her duygunun önceden programlanmış bir zamanda belirdiğini unutarak, çocuklardan yaşlarının ötesinde bir olgunluğa ulaşmalarını beklemek gibi bir hataya düşerler. Örneğin, dört yaşındaki birinin palavracılığı ebeveynlerin azarlamasına yol açabilirken, alçakgönüllülüğü üretebilecek olan utangaçlık hissi genel olarak beş yaşından önce ortaya çıkmaz.</p>

      <p class="Metin-11">Duygusal büyümenin zaman planlaması, özellikle bir yanda bilişsel, diğer yanda da beyinsel ve biyolojik olgunlaşma gibi gelişim süreçleriyle iç içedir. Gördüğümüz gibi, empati ve duygusal özdenetim türünden duygusal yetenekler aslında neredeyse doğumdan itibaren oluşmaya başlar. Anaokulunun başlangıcı, güvensizlik ve alçakgönüllülük, kıskançlık ve haset, gurur ve kendinden emin olma gibi, hepsi de kendini bir başkasıyla kıyaslama yeteneğini gerektiren “sosyal duyguların” olgunlaşmasının zirveye ulaştığı bir dönemdir. Okulun daha geniş sosyal dünyasına giren beş yaşındaki çocuk, sosyal kıyaslama dünyasına da girmiş olur. Bu kıyaslamaları sağlayan sadece dışsal bir değişim değil; popülerlik, çekicilik ya da kay-kay becerileri gibi belli nitelikler açısından kendini diğerleriyle karşılaştırabilmeye dayanan bilişsel bir becerinin de ortaya çıkışıdır. Örneğin bu yaşlarda, ablası sürekli pekiyi alan küçük bir kız, kıyaslama yoluyla kendini “aptal” görmeye başlayabilir.</p>

      <p class="Metin-11">Carnegie Corporation’ın başkanı ve psikiyatr Dr. David Hamburg, bazı öncü duygusal eğitim programlarını değerlendirdiğinde, ilkokula ve sonra da ortaokula geçiş yıllarının çocuğun uyum sağlaması açısından iki hayati dönem olduğunu görmüştür.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-74" id="footnote-225-74-backlink">74</a></span>Hamburg’a göre, altı yaşından on bir yaşına kadar “okul, çocukların ergenlik yaşamını ve sonrasını kuvvetle etkileyecek bir kaynaşma potası ve tanımlayıcı bir deneyimdir. Bir çocuğun özdeğer hissi önemli ölçüde okul başarısına bağlıdır. Okulda başarısız olan bir çocuk, kendi kendisinin yenilgisini hazırlayan tutumları harekete geçirerek tüm geleceğini karartabilir.” Okuldan yararlanmak için şart olan temel özellikleri Hamburg şöyle sıralıyor: “doyumu erteleyebilme, uygun bir biçimde sosyal sorumluluk üstlenebilme, duygularını kontrol altında tutabilme, iyimser bir bakış açısına sahip olabilme”; bir başka deyişle de duygusal zekâ.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-75" id="footnote-225-75-backlink">75</a></span></p>

      <p class="Metin-11">Buluğ dönemi çocuğun biyolojisinde, düşünme yeteneklerinde ve beyninin çalışmasında olağanüstü değişikliklerin oluştuğu bir süreç olduğu için, duygusal ve sosyal eğitim açısından da hayati bir dönemdir. Ergenlik hakkında Hamburg’un gözlemlerine göre, “birçok çocuk cinsellik, alkol, uyuşturucular ve sigarayla on - on beş yaş arasında tanışıyor,” aynı şey diğer baştan çıkarıcı şeyler için de geçerlidir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-76" id="footnote-225-76-backlink">76</a></span></p>

      <p class="Metin-11">Ortaokula ya da liseye geçiş, çocukluğun bittiğini gösterir ve bu da başlı başına duygusal bir zorluktur. Tüm diğer sorunları bir yana, bu yeni okul düzenine giren hemen hemen tüm öğrencilerin özgüvenlerinde bir düşüş, sıkılganlıklarında ise bir sıçrama yaşanır; kendileri hakkındaki fikirleri karmakarışık ve katıdır. En büyük darbeyi, “sosyal özsaygı” yer; başkalarıyla arkadaşlık kurup sürdürebileceklerinden emin olamazlar. Bu dönüm noktasında, Hamburg’a göre, kız ve erkeklerin yakın ilişkiler kurma becerilerini takviye etmek, arkadaşlarıyla aralarındaki krizlerde yol göstermek ve özgüvenlerini desteklemek çok yararlıdır.</p>

      <p class="Metin-11">Ortaokula girerken, yani tam ergenliğin eşiğindeyken, duygusal okuryazarlık sınıflarına devam etmiş olan öğrencilerde bir şeylerin farklı olduğunu belirtiyor Dr. Hamburg: Bunlar arkadaşlar arası ilişki politikalarının yeni baskılarını, derslerin zorlaşmasını, sigara ve keyif verici maddelerin baştan çıkarıcılığını akranlarına oranla daha az sorun yapıyorlar. Kendilerini bekleyen karmaşa ve baskılara karşı, kısa bir dönem için de olsa bağışıklık kazandıran duygusal becerilerde ustalaşmış oluyorlar.</p>

      <p class="cizgisiz-ara-basl-k-4">HER ŞEY ZAMANLAMAYA BAĞLIDIR</p>

      <p class="Metin-11">Gelişim psikologları ve diğerleri duygusal gelişimin haritasını çıkararak, duygusal zekâ gelişiminin her noktasında çocukların hangi dersleri öğrenmeleri gerektiğini, gereken zamanda doğru yeterlilikleri edinemeyenlerde ne gibi kalıcı eksiklikler olabileceğini ve bu eksiklikleri hangi deneyimlerin telafi edebileceğini daha iyi belirleyebiliyorlar.</p>

      <p class="Metin-11">Örneğin New Haven programında, en küçük sınıflardaki çocuklar özbilinç, ilişkiler ve karar vermekle ilgili temel dersleri öğreniyorlar. Birinci sınıfta öğrenciler daire şeklinde oturarak, her bir yüzünde <span class="char-style-override-15">üzgün</span> ya da <span class="char-style-override-15">heyecanlı</span> gibi sözcüklerin bulunduğu “duygular zarı” nı yuvarlıyorlar. Sıra kendilerine geldiğinde, attıkları zardan çıkan duyguyu hissettikleri bir ânı tanımlıyorlar; bu egzersiz duyguları kelimelerle daha kesin bir biçimde ifade etmelerine ve diğerlerinin de kendileri gibi aynı duygulara sahip olduklarını duydukça empati geliştirmelerine yardımcı oluyor.</p>

      <p class="Metin-11">Dördüncü ve beşinci sınıfa geldiklerinde, yani akranlarıyla ilişkileri hayatlarında büyük bir önem kazandığında, arkadaşlıklarının daha iyi yürümesine yardımcı olacak şeyler öğreniyorlar: Empati, dürtü kontrolü ve öfke yönetimi. Örneğin Troup okulunda beşinci sınıftakilerin Hayat Becerileri dersinde denedikleri yüz ifadesinden duyguları okuma, özünde empati göstermeyle ilgilidir. Özellikle dürtü kontolü için bir “trafik lambası” posteri gösterilir ve altı adım öğretilir:</p>

      <p class="Metin-11 para-style-override-15">Kırmızı ışık 1. Dur, sakinleş ve hareket etmeden önce düşün.</p>

      <p class="Metin-11">Sarı ışık 2. Sorununu ve ne hissettiğini söyle.</p>

      <p class="Metin-11 para-style-override-26">3. Olumlu bir hedef belirle.</p>

      <p class="Metin-11 para-style-override-26">4. Bir sürü çözüm düşün.</p>

      <p class="Metin-11 para-style-override-26">5. Seçimin ilerideki sonuçlarını düşün.</p>

      <p class="Metin-11">Yeşil ışık 6. Devam et ve en iyi planı dene.</p>

      <p class="Metin-11 para-style-override-15">Bu trafik lambası kavramı, örneğin çocuk öfkeli bir çıkış yapmak üzere olduğunda, biraz aşağılandığı için küsüp içine kapandığında ya da birileri ona takıldı diye gözyaşlarına boğulduğunda düzenli olarak çağrıştırılır ve bu duygu yüklü anlarla daha ölçülü bir biçimde başa çıkması için bir dizi somut adım sunar. Duygu yönetiminin ötesinde, daha etkili davranmanın yolunu da gösterir. Ayrıca kontrolsüz duygusal dürtüyü idare etmenin alışkanlık haline gelen bir yolu olarak –hislerin dürtüsüyle hareket etmeden önce düşünmek– ergenlik ve sonrasının riskleriyle başa çıkmak için temel bir stratejiye dönüşebilir.</p>

      <p class="Metin-11">Altıncı sınıfta cinsellik, uyuşturucu ya da içkinin baştan çıkarıcılığı ve baskıları çocukların hayatına girdikçe, dersler konularla daha doğrudan ilişkili olur. Dokuzuncu sınıfta ise ergenler daha belirsiz sosyal gerçekliklerle karşı karşıya geldiklerinde, birden fazla açıdan, yani hem kendinin hem de başkalarının açısından bakma yeteneği vurgulanır. New Haven’daki okulun öğretmenlerinden birinin dediği gibi, “Bir çocuk kız arkadaşının başka bir oğlanla konuştuğunu görüp öfkelenirse, hemen bir çatışmaya girmeden önce onların açısından ne olabileceğini düşünmeye teşvik edilir.”</p>

      <p class="cizgisiz-ara-basl-k-4">BİR ÖNLEM OLARAK DUYGUSAL OKURYAZARLIK</p>

      <p class="Metin-11">Duygusal okuryazarlığın en etkili programlarından bazıları belirli bir soruna, özellikle de şiddete yönelik bir tepki olarak geliştirilmiştir. Önleme düşüncesiyle tasarlanmış duygusal okuryazarlık kurslarının en hızlı yayılanlarından biri, New York City ve ülkenin birkaç yüz halk okulunda kullanılan Yaratıcı Anlaşmazlık Çözümü Programıdır. Anlaşmazlık çözümü kursu, okul bahçesindeki bir tartışmanın Jefferson Lisesi öğrencilerinden Ian Moore ve Tyrone Sinkler’ın bir arkadaşları tarafından koridorda vurulması gibi bir sonuca varmadan nasıl halledilebileceği üzerinde odaklanıyor.</p>

      <p class="Metin-11">Yaratıcı Anlaşmazlık Çözümü Programı’nın kurucusu ve bu yaklaşımın ana üssü Manhattan’da bulunan ulusal merkezinin yöneticisi Linda Lantieri, salt okullardaki kavgaları önlemenin çok ötesinde bir misyonları olduğunu düşünüyor: “Program, öğrencilere çatışmaları halletmek için edilgenlik ya da saldırganlık dışında çeşitli seçeneklere sahip olduklarını gösteriyor. Biz onlara şiddetin yararsız olduğunu gösterip yerine somut beceriler koyuyoruz. Çocuklar haklarını şiddete başvurmadan korumayı öğreniyorlar. Bunlar sadece şiddete en elverişli anlarda değil, yaşam boyu kullanılacak becerilerdir.”<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-77" id="footnote-225-77-backlink">77</a></span></p>

      <p class="Metin-11">Bir alıştırmada, öğrenciler yaşadıkları bir çatışmayı halletmelerine yardımcı olabilecek, küçücük de olsa gerçekçi bir adım düşünüyorlar. Bir diğerinde ise, dersini yapmaya çalışan bir ablanın, küçük kardeşinin teybi sonuna kadar açıp rap kaseti dinlemesi yüzünden sabrının taştığı bir sahneyi canlandırıyorlar. Çaresizlik içindeki abla, küçüğün tüm protestosuna karşın teybi kapatıyor. Sınıf, her iki kardeşi de tatmin edecek çözüm yollarını bulmak için beyin fırtınası yapıyor.</p>

      <p class="Metin-11">Anlaşmazlık çözümü programının başarısının bir anahtarı, sınıfın ötesine, duyguların patlama olasılığının çok fazla olduğu oyun alanı ve kafeteryaya uzanmasıdır. Bu amaçla bazı öğrenciler arabulucu olarak eğitilir ve bu rolü ilkokulun son yıllarından itibaren yerine getirmeye başlayabilirler. Gerilim baş gösterdiğinde, taraflar sorunu halletmek için arabulucuların yardımını isteyebilir. Okul bahçesindeki arabulucular kavgaları, alayları ve tehditleri, ırklar arası meseleleri ve okul hayatındaki diğer alevlenme tehlikesi olan olaylarla baş etmeyi öğrenirler.</p>

      <p class="Metin-11">Arabulucular her iki tarafın da kendilerini tarafsız bulmasını sağlayacak bir şekilde konuşmayı öğrenirler. Taktikleri, olayın taraflarıyla birlikte oturup her birinin ötekini, sözünü kesmeden ya da hakaret etmeden dinlemesini sağlamayı da içerir. Her iki tarafı da sakinleştirip görüşlerini aldıktan sonra, onlardan söylenmiş olanları başka sözcüklerle tekrar ifade etmelerini isterler; böylece, tarafların birbirini duyup duymadıkları belli olur. Sonra, her iki tarafın da kabul edeceği çözümler üzerinde düşünmeye çalışılır; anlaşmalar çoğu zaman imzalı bir mutabakat metni şeklinde olur.</p>

      <p class="Metin-11">Belirli bir anlaşmazlığın üzerinde kafa yormanın ötesinde, bu program en baştan öğrencilere anlaşmazlıklar konusunda farklı düşünebilmeyi öğretiyor. İlkokulda arabulucu olarak eğitilen Angel Perez’in program hakkındaki yorumu şöyle: “Düşünce tarzımı değiştirdi. Eskiden birisi bana sataştığında ya da bir şey yaptığında, tek çarenin kavga etmek ve onlara bir şekilde hadlerini bildirmek olduğunu düşünürdüm. Bu programdan geçtiğimden beri daha olumlu bir düşünce tarzı edindim. Bana şimdi olumsuz bir şey yapıldığında, onlara olumsuz hareketle misillemede bulunmaya çalışmıyorum; sorunu çözmeye çalışıyorum.” Perez şimdi bu yaklaşımı kendi topluluğu içinde de yaygınlaştırıyor.</p>

      <p class="Metin-11">Yaratıcı Anlaşmazlık Çözümü’nün odak noktası şiddeti önlemek olsa da, Lantieri daha geniş bir misyona sahip olduğunu düşünüyor. Ona göre, şiddeti yok etmek için gereken beceriler, duygusal yeterliliğin bütününden ayrı düşünülemez. Örneğin, ne hissettiğinizi veya bir dürtü ya da kederle nasıl başa çıkacağınızı bilmek, şiddeti önlemekte olduğu kadar öfkeyle baş edebilmek için de önemlidir. Eğitimin büyük bir kısmı, geniş bir duygu yelpazesini tanımak, farklı duyguları adlandırabilmek ve empati göstermek gibi duygusal temellerle ilgilidir. Programın etkilerinin değerlendirme sonuçlarını anlatan Lantieri, hem “çocukların birbirine karşı ilgisinde” artış olduğunu, hem de kavgaların, aşağılanmaların ve sövüp saymaların azaldığını gururla belirtiyor.</p>

      <p class="Metin-11">Duygusal okuryazarlık konusunda benzeri bir fikir birliği, suç işlemeye ve şiddete yönelen gençlere yardım yollarını bulmak için çaba harcayan bir psikologlar konsorsiyumunda oluşmuştur. 15. Kısım’da gördüğümüz gibi, bu tür erkek çocuklar üzerinde yapılmış düzinelerce çalışma, en erken okul yıllarından itibaren fevri davranışlar ve çabuk öfkelenmeyle başlayan, ilkokul sonlarında sosyal bakımdan dışlanma, kendine yakın bir çevreyle ilişki kurma ve ortaokul yıllarında suç alemine katılmayla devam eden bir yoldan çoğunun geçtiğini ortaya koymuştur. Yetişkinlik döneminin başlarında, bu erkek çocukların büyük bir kısmının poliste sabıka kaydı bulunur ve şiddete başvurmaya eğilimli olurlar.</p>

      <p class="Metin-11">Çocukları şiddete ve suç işlemeye götüren bu yoldan vazgeçirmeye yardım olacak müdahaleleri tasarlama aşamasına gelindiğinde, sonuç bir kez daha duygusal bir okuryazarlık programı olmuştur.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-78" id="footnote-225-78-backlink">78</a></span>Bunlardan biri, Washington Üniversitesi’nden Mark Greenberg’in de dahil olduğu bir konsorsiyum tarafından geliştirilen PATHS (Parents and Teachers Helping Students - Öğrencilere Yardım Eden Ebeveyn ve Öğretmenler) müfredatıdır. Suç işlemeye ve şiddete yönelme riski taşıyanlar bu derslere en çok ihtiyaç duyan çocuklar olsa da, daha zor durumdaki bir alt gruba damga vurulmasını önlemek için, bu dersler sınıftaki herkese verilmiştir.</p>

      <p class="Metin-11">Aslında bu dersler bütün çocuklar için yararlıdır. Örneğin bu program okulun en erken yıllarında dürtü kontrolünü öğrenmeyi kapsar; bu becerisi eksik olan çocuklar dikkatlerini derse vermekte özel bir zorluk yaşar, dolayısıyla da öğrenimlerinde ve karnelerinde kötü sonuç alırlar. Diğer bir ders, duygularını tanıyabilmektir. Farklı duygular üzerine elli dersi kapsayan PATHS müfredatı, en küçük çocuklara mutluluk ve öfke gibi en temel duyguları öğretmekte, sonra kıskançlık, gurur ve suçluluk gibi daha karmaşık duygulara değinmektedir. Duygusal bilinçlilik dersleri, kendinin ve çevresindekilerin ne hissettiğini gözlemlemeyi ve –öfkelenmeye yatkın olanlar için en önemlisi– karşısındakine düşmanca niyetler atfetmeden önce, onun gerçekten saldırgan olup olmadığını fark etmeyi içermektedir.</p>

      <p class="Metin-11">En önemli derslerden biri de öfke yönetimidir. Çocukların öfke (ve diğer tüm duygular) hakkında öğrendikleri temel şey şudur: “İnsan her şeyi hissedebilir,” ama her türlü tepkiyi gösteremez. Burada da özdenetimi öğreten araçlardan biri New Haven kursunda kullanılan “trafik ışığı” alıştırmasıdır.</p>

      <p class="Metin-11">Diğer birimler çocuklara arkadaşlıkları konusunda yardımcı olurlar ve bir çocuğu suç işlemeye itebilecek nitelikte sosyal dışlanmalara karşı bir denge sağlanır.</p>

      <p class="cizgisiz-ara-basl-k-4 para-style-override-21">OKULLARI YENİDEN TASARLAMAK:</p>

      <p class="cizgisiz-ara-basl-k-4 para-style-override-18">BİZZAT ÖRNEK OLARAK ÖĞRETMEK,</p>

      <p class="cizgisiz-ara-basl-k-4 para-style-override-22">İNSANLARLA İLGİLENEN TOPLULUKLAR</p>

      <p class="Metin-11">Giderek artan sayıda aile artık çocukların hayata sağlam bir şekilde hazırlanmasını sağlayamadığından, çocukların duygusal ve sosyal yeterlilik eksiğinin telafisi için toplumların başvurabilecekleri tek yer okuldur. Bu, çöküş içinde ya da çökmeye yakın olan tüm sosyal kurumların yerini tek başına okulun alabileceği anlamına gelmez. Ancak hemen her çocuk (en azından başlangıçta) okula gittiğinden, okul onlara belki başka hiçbir yerden elde edemeyecekleri temel hayat derslerini sunan bir yerdir. Duygusal okuryazarlık okullara, çocukların sosyalleşmesinde etkisiz olan ailelerin bıraktığı boşluğu doldurmak gibi ek bir görev yüklüyor. Bu çetin görev iki temel değişikliği gerektiriyor: Öğretmenlerin geleneksel misyonlarını aşması ve yerel toplumun okullarla daha çok ilgilenmeleri.</p>

      <p class="Metin-11">Bu derslerin nasıl öğretildiği, sadece duygusal okuryazarlığa adanmış bir sınıfın olup olmamasından daha büyük bir önem taşıyabilir. Öğretmenin niteliği bu açıdan çok önemlidir, çünkü onun sınıfını idare ediş tarzı, duygusal yeterlilik –ya da yetersizlik– konusunda başlı başına bir model, fiili bir derstir. Öğretmen bir öğrenciye cevap verdiğinde, diğer yirmi ya da otuz çocuk bir şey öğrenir.</p>

      <p class="Metin-11">Bu tür dersleri çekici bulan öğretmenler, bir yerde kendi kendilerini bu iş için seçmişlerdir, çünkü herkes mizaç olarak buna uygun değildir. İlk önce, hislerden söz etmekten çekinmemesi gerekir; her öğretmen bunu kolaylıkla yapamaz ya da yapmak istemeyebilir. Standart öğretmen eğitiminde, bu tür bir öğretme tarzına onları hazırlayan pek bir şey yoktur. Bu nedenle, duygusal okuryazarlık programları öğretmen adaylarını bu yaklaşıma alıştırmak için birkaç haftalık özel eğitim verir.</p>

      <p class="Metin-11">Bazı öğretmenler kendi yetiştiriliş tarzına ve rutinlerine bu kadar yabancı bir konuyla uğraşmak konusunda başlangıçta tereddüt duysa da, bir kez denemeye razı olduktan sonra birçoğu bu yaklaşımdan hoşnut kalır. New Haven okullarındaki öğretmenler bu yeni duygusal okuryazarlık derslerini vermek üzere eğitim göreceklerini ilk öğrendiklerinde, yüzde 31’i buna isteksiz olduğunu belirtmişti. Bu kurslarda öğretmenlik yaptıktan sonra, yüzde 90’dan fazlası bundan mutluluk duymuş ve ertesi yıl da aynı dersleri vermeye devam etmek istemişti.</p>

      <p class="cizgisiz-ara-basl-k-4">OKULLAR İÇİN GENİŞLETİLMİŞ BİR MİSYON</p>

      <p class="Metin-11">Öğretmen eğitiminin ötesinde, duygusal okuryazarlık yaklaşımı okulların görevi hakkındaki vizyonumuzu genişletip eğitimin klasik rolüne bir dönüşle, okulları çocuklara hayatın bu temel derslerini öğretecek bir toplum temsilcisi konumuna getiriyor. Bu daha geniş kapsamlı plan, müfredatta belirtilenlerin yanı sıra, sınıf içindeki ve dışındaki olanakları da kullanarak öğrencilerin bireysel kriz anlarını bir duygusal yeterlilik dersine dönüştürmesine yardımcı olmayı gerektiriyor. Ayrıca bu programlar, çocukların evlerindeki yaşantısıyla okuldaki derslerin eşgüdümü halinde en iyi sonucu veriyor. Birçok duygusal okuryazarlık programı, anne-babalara çocukların öğrendikleriyle ilgili eğitim veren özel sınıfları kapsıyor; amaç, sadece çocuğa okulda verilenlerin ebeveynlerce evde tamamlaması değil, ayrıca çocuklarının duygusal hayatıyla daha etkili bir şekilde ilgilenme ihtiyacını hisseden anne-babalara yardımcı olmaktır.</p>

      <p class="Metin-11">Böylece çocuklar hayatlarının her alanından duygusal yeterlilik konusunda tutarlı mesajlar alır. Sosyal Yeterlilik Programı’nın yöneticisi Tim Shriver’ın söylediğine göre, New Haven okullarında, “çocuklar yemekhanede birbirine girerse akranları olan bir arabulucuya gönderiliyor, o da taraflarla birlikte oturup sınıfta öğrendikleri bakış açısını değiştirme tekniğini kullanarak anlaşmazlığı çözmeye çalışıyor. Takım antrenörleri, oyun alanında bu tekniği kullanarak çatışmaları hallediyor. Anne-babalar için de bu yöntemleri evde çocuklarına uygulayabilmeleri için dersler düzenliyoruz.”</p>

      <p class="Metin-11">Bu duygusal derslerin –sadece sınıfta değil, oyun alanında da; sadece okulda değil, evde de– birbirine paralel bir biçimde pekiştirilmesi en büyük yararı sağlar. Bu durumda, okul, ebeveynler ve toplum birbirine çok daha sıkı bir biçimde kenetlenir. Ayrıca, çocukların duygusal okuryazarlık sınıflarında öğrendikleri şeyler büyük olasılıkla sadece okulda kalmayıp geliştirilir.</p>

      <p class="Metin-11">Bu odak noktası, okulları “insanla ilgilenen bir topluluk” haline getirebilecek bir kampus kültürü oluşturarak, burada öğrencilerin ilgi ve saygı gördüklerini hissedip sınıf arkadaşlarına, öğretmenlerine ve okula bağlanmalarını sağlayabilir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-79" id="footnote-225-79-backlink">79</a></span>Örneğin, New Haven gibi ailelerin büyük bir hızla parçalandığı yerlerdeki okullar, yerel toplumdan ilgilenen kişileri toplayarak, ev hayatları (amiyane tabirle) sallantıda olan öğrencilerle bağlantı kurmalarını sağlamak için bir dizi program sunmaktadır. New Haven okullarında sorumluluk sahibi yetişkinler gönüllü rehber olarak, sallantıda olan ve ailelerinde çok az sayıda dengeli, destekleyici yetişkin bulunan öğrencilere arkadaşlık ederler.</p>

      <p class="Metin-11">Kısacası, duygusal okuryazarlık programlarının erken başlaması, öğrencinin yaşına uygun olması, okul yılları boyunca sürdürülmesi ve okulda, evde ve toplumda harcanan çabaları birleştirmesi en uygunudur.</p>

      <p class="Metin-11">Bunların çoğu okul hayatının mevcut bölümleriyle gayet iyi bağdaşsa da, bu dersler herhangi bir müfredat açısından büyük bir değişiklik anlamına gelir. Okullara bu programların hiç engelle karşılaşmadan sokulabileceğini sanmak, saflık olur. Birçok ebeveyn bu konunun okulların yetki alanı dışında kalması gereken kişisel bir şey olduğunu ve böylesi şeyleri anneyle babaya bırakmanın en iyisi olduğunu düşünebilir (anne-babaların bu konularla <span class="char-style-override-15">ilgilendiği</span> ölçüde geçerlilik kazanan bu sav, bunu başaramamaları durumunda daha az ikna edici olmaktadır). Öğretmenler temel akademik konularla hiçbir ilişkisi yokmuş gibi görünen bu temalara okul zamanının bir kısmını daha ayırmakta isteksiz çıkabilir; bazı öğretmenler bu konularda ders veremeyecek kadar kendilerini rahatsız hissedebilir ve bunu yapmak için özel bir eğitimden geçmeleri gerekecektir. Bazı öğrenciler de, özellikle bu dersler gerçek ilgi alanlarından kopuk olduğu ya da özel hayatlarına karışıyormuş gibi göründükleri ölçüde, direnç gösterecektir. Ayrıca, bir ikilem söz konusudur: Bir yandan yüksek bir kalite düzeyi korunurken, bir yandan da kurnaz eğitim pazarlamacılarının, örneğin uyuşturucular ya da ergen yaşta hamilelik gibi konulardaki yanlış kursların berbat sonuçlarını tekrarlayacak kötü tasarlanmış duygusal yeterlilik programları okullara sokulmamalıdır.</p>

      <p class="Metin-11">Peki, bütün bunları bildiğimiz halde, neden deneme zahmetine giriyoruz?</p>

      <p class="cizgisiz-ara-basl-k-4">DUYGUSAL OKURYAZARLIK BİR FARK YARATIR MI?</p>

      <p class="Metin-11">Bu her öğretmenin kâbusudur: Tim Shriver bir gün yerel gazeteyi açtığında, eskiden gözde bir öğrencisi olan Lamont’un Hew Haven’ın bir caddesinde dokuz yerinden vurulduğunu ve durumunun kritik olduğunu okur. Shriver’ın hatırladığı kadarıyla, “Lamont, okulun liderlerinden biriydi, 1.85 boyunda ve her zaman gülen, futbol takımında çok popüler bir kanat savunma oyuncusuydu. O zamanlar Lamont benim yönettiğim liderlik kulübüne gelirdi ve orada SOCS diye bilinen sorun çözme modeli hakkında fikirler öne sürerdik.”</p>

      <p class="Metin-11"><span class="char-style-override-15">Situation, Options, Consequence, Solutions</span>, yani Durum, Seçenekler, Sonuç, Çözümler’in kısaltması olan SOCS, dört aşamalı bir yöntemdir. Durumun ne olduğunu ve hakkında ne hissettiğini söylemek; sorunu çözmek için seçeneklerin ve sonuçların ne olabileceğini düşünmek; ve bir çözüm seçip uygulamak. Bu, trafik ışığı yönteminin yetişkinlere yönelik bir uyarlamasıdır. Shriver’ın anlattığına göre, Lamont, kızlarla sorunlar ve kavgalardan nasıl kaçınılır gibi, lise hayatının acil sorunlarını halletmenin hayali, ama etkili olabilecek yolları üzerinde beyin fırtınası seansları yapmaya bayılıyordu.</p>

      <p class="Metin-11">Ancak bu birkaç dersin liseden sonra onun işine yaramadığı anlaşılıyordu. Yirmi altı yaşında, yoksulluğun, uyuşturucunun, silahların cirit attığı sokaklarda sürüklenirken delik deşik olmuş bedeni bandajlanmış bir şekilde hastane yatağında gözlerini açmıştı. Hastaneye koşan Shriver, Lamont’u zorlukla konuşabilir bir halde bulmuştu; annesi ve kız arkadaşı da yanındaydı. Eski öğretmenini gören Lamont, bir el hareketiyle onu yatağın kenarına çağırmıştı. Shriver, duymak için üzerine eğildiğinde, “Shrive, buradan çıktığımda SOCS yöntemini kullanacağım,” diye fısıldamıştı.</p>

      <p class="Metin-11">Lamont sosyal gelişim kursu verilmeye başlanmadan önceki yıllarda Hillhouse High’a gitmişti. Şimdi New Haven’daki halk okullarına giden çocuklar gibi, okul yılları boyunca bu tür bir eğitimden yararlanmış olsaydı, Lamont’un hayatı farklı olur muydu acaba? Kesin bir şey söylenemese de, yanıtın evet olabileceğini gösteren işaretler var.</p>

      <p class="Metin-11">Tim Shriver’a göre, “Bir şey çok açık; sosyal sorunların çözümünün deneneceği yer sadece sınıf değil, yemekhane, sokaklar ve evdir.” New Haven programındaki öğretmenlerin tanıklıklarını bir düşünelim. Onlardan birinin anlattığına göre, hâlâ evlenmemiş eski bir kız öğrencisi kendisini ziyaret ettiğinde, “Sosyal Gelişim sınıflarımızda haklarını korumayı öğrenmemiş olsaydı” şimdi kucağında bir çocukla tek başına olacağını belirtmişti.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-80" id="footnote-225-80-backlink">80</a></span>Diğer bir öğretmenin hatırladığına göre; bir kız öğrencisinin annesiyle olan ilişkisi, her konuşmaları düzenli olarak karşılıklı bağrışmayla sonuçlanacak kadar kötüyken, kız sakinleşmeyi, tepki göstermeden önce düşünmeyi öğrendikten sonra, annesi öğretmene artık “kendilerini kaybetmeden” konuşabildiklerini söylemişti. Troup okulunda altıncı sınıftan birisi, Sosyal Gelişim dersi öğretmenine bir not yazmıştı: En iyi arkadaşı hamileydi ve bu durumda ne yapılabileceği hakkında konuşacak kimsesi olmadığından intiharı düşünüyordu. Oysa kendisi, öğretmenin bununla ilgileneceğini biliyordu.</p>

      <p class="Metin-11">New Haven okullarında yedinci sınıfın sosyal gelişim dersini gözlemlediğim sırada, öğretmen “birisi bana son zamanlarda yaşadığı ve iyi sonuçlanmış olan bir anlaşmazlığını anlatsın” dediğinde, her şey açığa çıktı.</p>

      <p class="Metin-11">On iki yaşında topluca bir kız hemen elini kaldırdı: “Bu kız sözde arkadaşım olacak, oysa birisi onun benimle kavga etmek istediğini söyledi. Okuldan sonra beni bir köşeye sıkıştırıp dövecekmiş.”</p>

      <p class="Metin-11">Ancak o öfke içinde kızın karşısına dikilmek yerine, sınıfta teşvik edilen bir yaklaşımla, hemen hükme varmadan önce neler olup bittiğini ortaya çıkarmaya çalışmıştı: “Ben de o kıza gittim ve neden bunları söylediğini sordum. O ise bana, öyle bir şey söylemediğini anlattı. Biz de kavgaya girişmedik.”</p>

      <p class="Metin-11">Bu öykü oldukça sıradan gözüküyor. Bir şey hariç: bu öyküyü anlatan kız, başka bir okuldan kavga ettiği için atılmıştı. Eskiden önce saldırıp soruları daha sonra soruyor ya da hiç sormuyordu. Anında öfkeli bir çatışma yerine düşmana yapıcı bir şekilde yaklaşması, küçük ama gerçek bir zaferdi.</p>

      <p class="Metin-11">Sözü edilen duygusal okuryazarlık sınıflarının etkisinin belki de en anlamlı işareti, on iki yaşındaki bir çocuğun okul müdürünün benimle paylaştığı bilgilerdi. Bu okulun hiç ödün vermediği bir kural, kavga ederken yakalanan çocukların okuldan geçici olarak uzaklaştırılmalarıydı. Ancak yıllar içinde, duygusal okuryazarlık dersleri okula girdikçe, uzaklaştırma olaylarının sayısında düzenli bir düşüş görülmüştü. Müdür, “Geçen yıl 106 çocuğu okuldan uzaklaştırdık. Bu yıl, bugüne kadar –Mart ayındayız– yalnızca 26 kişi uzaklaştırılma cezası aldı,” dedi.</p>

      <p class="Metin-11">Bunlar somut yararlardır. Ancak hayatları düzelen ya da kurtarılan insanlarla ilgili öyküler bir yana, nesnel açıdan duygusal okuryazarlık sınıflarının, bu dersleri alanlar üzerinde ne kadar etkili olduğu sorulabilir. Verilerden anlaşıldığı kadarıyla, bu tür kurslar kimseyi bir gecede değiştirmiyor; ancak sınıflar ilerleyip çocuklar müfredatı tamamladıkça, bir okulun havasında ve bu dersleri gören kız ve erkeklerin görüşlerinde –duygusal yeterlilik düzeyinde– gözler görülür bir iyileşme oluyor.</p>

      <p class="Metin-11">Bir avuç nesnel değerlendirme yöntemi arasında en iyisi, bu dersleri alan öğrencilerle almayanların kıyaslanması ve bağımsız gözlemciler tarafından çocukların davranışlarının derecelendirilmesidir. Bir başka değerlendirme yöntemi de, kursa giren öğrencilerdeki değişimi, okul bahçesindeki kavgaların ya da uzaklaştırma cezalarının sayısı gibi nesnel davranış ölçümlerine dayanarak takip etmektir. Bu tür değerlendirmeler bir araya getirildiğinde, gerek sınıf içi ve dışındaki davranışları, gerekse öğrenme yetenekleri ve duygusal-sosyal yeterlilikleri bakımından, çocukların geniş çapta yarar gördüğü ortaya çıkmaktadır (ayrıntılar için Ek F’ye bakınız).</p>

      <p class="kucuk-ara-basl-k-5"><span class="char-style-override-30">D</span><span class="char-style-override-31">UYGUSAL ÖZBİLİNÇ</span></p>

      <p class="Metin-11 para-style-override-27">• Kendi duygularını tanımlamak ve adlandırmakta ilerleme kaydetme</p>

      <p class="Metin-11 para-style-override-27">• Hislerinin nedenlerini daha iyi anlayabilme</p>

      <p class="Metin-11 para-style-override-27">• Hisler ve hareketler arasındaki farkı kavrayabilme</p>

      <p class="kucuk-ara-basl-k-5"><span class="char-style-override-32">D</span><span class="char-style-override-31">UYGU YÖNETİMİ</span></p>

      <p class="Metin-11 para-style-override-27">• Engellenmişlik, çaresizlik duygusuna daha iyi katlanabilme ve öfkeyi idare edebilme</p>

      <p class="Metin-11 para-style-override-27">• Sözlü aşağılama, kavga ve sınıfı engelleme gibi davranışların azalması</p>

      <p class="Metin-11 para-style-override-27">• Kavga etmeden, öfkeyi uygun bir biçimde daha iyi ifade edebilme</p>

      <p class="Metin-11 para-style-override-27">• Okuldan uzaklaştırma ve atma cezalarının azalması</p>

      <p class="Metin-11 para-style-override-27">• Saldırgan ya da kendine zarar veren davranışların azalması</p>

      <p class="Metin-11 para-style-override-27">• Kendisi, okulu ve ailesi hakkında daha olumlu hisler</p>

      <p class="Metin-11 para-style-override-27">• Stresle daha iyi baş edebilme</p>

      <p class="Metin-11 para-style-override-27">• Daha az az yalnızlık ve sosyal kaygı</p>

      <p class="kucuk-ara-basl-k-5"><span class="char-style-override-32">D</span><span class="char-style-override-31">UYGULARIN VERİMLİ KULLANIMI</span></p>

      <p class="Metin-11 para-style-override-27">• Sorumluluğun artışı</p>

      <p class="Metin-11 para-style-override-27">• İşe daha iyi odaklanıp dikkatini verebilme</p>

      <p class="Metin-11 para-style-override-27">• Daha az dürtüsel; daha fazla özdenetim</p>

      <p class="Metin-11 para-style-override-27">• Başarı testlerinden daha yüksek puanlar</p>

      <p class="kucuk-ara-basl-k-5"><span class="char-style-override-32">E</span><span class="char-style-override-31">MPATİ; DUYGULARI OKUMA</span></p>

      <p class="Metin-11 para-style-override-27">• Ötekinin bakış açısını daha iyi kavrayabilme</p>

      <p class="Metin-11 para-style-override-27">• Empatinin ve başkalarının hislerine karşı hassasiyetin gelişmesi</p>

      <p class="Metin-11 para-style-override-27">• Başkalarını daha iyi dinleyebilme</p>

      <p class="kucuk-ara-basl-k-5"><span class="char-style-override-32">İ</span><span class="char-style-override-31">LİŞKİLERİ YÜRÜTME</span></p>

      <p class="Metin-11 para-style-override-27">• İlişkileri analiz etme ve anlama yeteneğinin artması</p>

      <p class="Metin-11 para-style-override-27">• Anlaşmazlıklarda çözüm ve uzlaşma yeteneğini artması</p>

      <p class="Metin-11 para-style-override-27">• İlişkilerdeki sorunları daha iyi çözebilme</p>

      <p class="Metin-11 para-style-override-27">• İletişimde daha iddialı ve becerikli olma</p>

      <p class="Metin-11 para-style-override-27">• Daha popüler ve dışa dönük; arkadaşlarıyla daha cana yakın ve ilgili olma</p>

      <p class="Metin-11 para-style-override-27">• Arkadaşları tarafından daha fazla aranır olma</p>

      <p class="Metin-11 para-style-override-27">• Daha ilgili ve düşünceli olma</p>

      <p class="Metin-11 para-style-override-27">• “Sosyalleşmeden yana” ve gruplarla daha uyumlu olma</p>

      <p class="Metin-11 para-style-override-27">• Daha fazla paylaşma, işbirliği ve yardımseverlik</p>

      <p class="Metin-11 para-style-override-27">• Diğerleriyle ilişkilerde daha demokratik olma</p>

      <p class="Metin-11 para-style-override-15">Bu listedeki bir maddeye özellikle dikkat etmek gerekir: duygusal okuryazarlık programları çocukların <span class="char-style-override-15">okuldaki</span> başarı puanlarını ve performasını iyileştirmektedir. Bu bir seferlik bir bulgu değildir; bu tür çalışmalarda tekrar tekrar ortaya çıkmıştır. Çocukların pek çoğunun sıkıntılarıyla baş edebilecek yeterlilikte olmadıkları, dinleyip odaklanamadıkları, dürtülerine gem vuramadıkları, işlerinin sorumluluğunu hissetmedikleri ya da öğrenmekle ilgilenmedikleri bir zamanda, bu becerileri destekleyecek herhangi bir şey, eğitimlerine de yardımcı olur. Bu anlamda duygusal okuryazarlık okulun öğretme yeteneğini de güçlendirir. Temel öğretim konularına geri dönüldüğü ve bütçe kısıntıları yapıldığı bir zamanda bile, bu programların eğitimdeki bozulma trendini tersine çevirmekte yardımcı olacağı ve okullara asıl misyonlarını yerine getirirken destek olacağı öne sürülebilir; bu da, yatırım yapmaya değer olduklarını gösterir.</p>

      <p class="Metin-11">Eğitsel yararların ötesinde, bu kurslar çocukların hayattaki rollerini daha iyi yerine getirmelerine, daha iyi bir arkadaş, öğrenci, oğul ya da kız olmalarına, gelecekte de daha iyi bir eş, işçi, patron ve yurttaş haline gelmelerine yardımcı olmaktadır. Bu beceriler her kız ya da erkek tarafından eşit ölçüde kazanılmasa da, kazanıldığı ölçüde topluma yarar sağlarlar. Tim Shriver’in söylediği gibi, “yükselen bir gel-git dalgası, tüm tekneleri kaldırır. Sadece sorunları olanlar değil, bütün çocuklar bu becerilerden yararlanabilir, bunlar hayat için bir bağışıklık aşısı niteliğindedir.”</p>

      <p class="cizgisiz-ara-basl-k-4">KARAKTER, AHLAK VE DEMOKRASİ SANATLARI</p>

      <p class="Metin-11">Duygusal zekânın temsil ettiği beceriler kümesi için söylenen eski moda bir sözcük var: <span class="char-style-override-15">Karakter</span>. George Washington Üniversitesi’nden sosyal kuramcı Amitai Etzioni’nin deyişiyle, “ahlaki davranış için psikolojik kas gerekir.”<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-81" id="footnote-225-81-backlink">81</a></span>Felsefeci John Dewey de, dersler çocuklara sadece soyut olarak değil, gerçek olaylarla birlikte öğretildiğinde, ahlak eğitiminin en büyük yararı sağladığını görmüştür; bu da duygusal okuryazarlık modelidir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-82" id="footnote-225-82-backlink">82</a></span></p>

      <p class="Metin-11">Karakter gelişimi demokratik toplumların temeli ise, duygusal okuryazarlığın bu temeli güçlendiren bazı yanlarını düşünelim. Karakterin sarsılmaz temel taşı, kendini terbiye etme yeteneğidir; felsefeciler, Aristo’dan bu yana erdemli yaşamın özdenetime dayandığını gözlemlemişlerdir. Karakterin bununla ilgili bir diğer temel taşı ise, ister ev ödevini yapmak, bir işi bitirmek ya da sabahları zamanında kalkmak olsun, her koşulda kendi kendini motive etmektir. Görmüş olduğumuz gibi, doyumu erteleyebilme ve dürtüleri kontrol edip yönlendirebilme, eskiden irade diye adlandırılan temel bir duygusal beceridir. Thomas Lickona, karakter eğitimi hakkında yazarken, “Başkalarına karşı doğru olanı yapmak için, kendi kendimizi –arzularımızı ve tutkularımızı– kontrol edebilmeliyiz,” diyor.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-83" id="footnote-225-83-backlink">83</a></span> “Duyguyu aklın denetiminde tutabilmek, irade gerektirir.<span>”</span></p>

      <p class="Metin-11">İnsanın ben-merkezli odağını ve dürtülerini bir kenara bırakabilmesinin sosyal yararları vardır: Empatiye, gerçek dinlemeye, başkasının açısından bakmaya olanak tanır. Bildiğimiz gibi, empati ilgiye, hayırseverliğe ve şefkate yol açar. Bir şeyi bir başkasının bakış açısından görebilmek, önyargılı kalıpları kırarak hoşgörüyü ve farklılıkların kabulünü doğurur. Bunlar, giderek çoğulcu bir nitelik kazanan toplumumuzda insanların karşılıklı saygı içinde yaşamalarını ve verimli bir toplumsal diyalog yaratılmasını sağlamak açısından gitgide daha fazla ihtiyaç duyulan becerilerdir. Bunlar, demokrasinin temel sanatlarıdır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-84" id="footnote-225-84-backlink">84</a></span></p>

      <p class="Metin-11">Etzioni’ye göre, okullar özdisiplin ve empati aşılayarak, sonuçta yurttaşlık ve ahlaki değerlere gerçek bir bağlılık sağlayan karakteri oluşturmakta merkezi bir rol oynar.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-85" id="footnote-225-85-backlink">85</a></span> Bunu yaparken, çocuklara değerler hakkında vaaz vermek yeterli değildir; çocukların bunları uygulamaları gerekir, bu da ancak temel duygusal ve sosyal becerilerini geliştirdikçe mümkün olur. Bu anlamda duygusal okuryazarlık karakter, ahlaki gelişim ve yurttaşlık eğitimiyle birlikte gelişir.</p>

      <p class="cizgisiz-ara-basl-k-4">SON BİR SÖZ</p>

      <p class="Metin-11">Bu kitabı tamamlarken, gözüme birkaç can sıkıcı gazete haberi çarptı. Birinde silahların, trafik kazalarını da geçerek, Amerika’daki ölümlerin birincil nedeni haline geldiği açıklanıyordu. İkincisinde, geçen yıl cinayet oranlarında yüzde 3’lük bir artış olduğundan söz ediliyordu.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-86" id="footnote-225-86-backlink">86</a></span>Beni özellikle rahatsız eden, bu ikinci haberde bir kriminoloğun, gelecek on yıl içinde gerçekleşecek bir “suç fırtınası”ndan önceki yanıltıcı sükûneti yaşamakta olduğumuzu söylemesiydi. Gösterdiği gerekçe, on dört - on beş yaşındaki ergenlerin işlediği cinayetlerdeki artış ve bu yaş grubunun küçük çapta bir nüfus patlamasının tepe noktasını temsil ettiğiydi. Gelecek on yıl içinde bu grup on sekizle yirmi dört yaş arasında olacak; bu yaşlar ise şiddet suçlarının en yoğunlaştığı dönemi temsil ediyor. Geleceğin habercileri ufukta görünüyor: Üçüncü bir köşe yazısında, 1988 ile 1992 arasındaki dört yıl içinde Adalet Bakanlığı istatistiklerine göre ağır saldırı, soygun, zorla tecavüzden hüküm giyen gençlerin sayısında yüzde 68’lik bir sıçrama olduğu, ağır saldırı suçunun tek başına bu rakamın yüzde 80’ini oluşturduğu belirtiliyordu.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-87" id="footnote-225-87-backlink">87</a></span></p>

      <p class="x0-prg-12">Ebeveynlerinin uyuşturuculara kolayca erişebilen ilk kuşak olması gibi, ergenlik çağındaki bu gençler de yalnızca tabancalara değil, otomatik silahlara da rahatça erişebilen ilk kuşağı oluşturuyorlar. Gençlerin silah taşımasının anlamı, eskiden yumruklaşmaya yol açan kavgaların, şimdi kolaylıkla silahlı çatışmaya dönüşebilmesidir. Başka bir uzmanın da belirttiği gibi, bu gençler “anlaşmazlıkları engellemeyi hiç beceremiyorlar.”</p>

      <p class="Metin-11">Bu temel hayat becerisinde bunca zayıf olmalarının bir nedeni, toplum olarak ne bütün çocukların öfke yönetiminin ya da anlaşmazlıkları olumlu biçimde çözmenin temel ilkelerini öğrenmesini sağlayabilmiş, ne de empati, dürtü kontrolü ve diğer duygusal yeterlilik esaslarını öğretmeye zahmet etmiş olmamızdır. Duygusal dersleri öğrenmelerini şansa bırakarak, çocuklarımızın sağlıklı bir duygusal repertuar oluşturmasında beynin yavaş gelişiminin açtığı fırsat penceresini de kapatmış olabiliriz.</p>

      <p class="Metin-11">Bazı eğitimcilerin duygusal okuryazarlığa karşı büyük ilgi duymasına rağmen, bunu öğreten kurslar henüz tek tük; birçok öğretmen, okul müdürü ve ebeveyn bunların varlığının bile farkında değil. En iyi örnekler büyük ölçüde eğitim yaşamının kıyısındaki bir avuç özel okul ve birkaç yüz halk okulunda görülebiliyor. Hiçbir program her derde deva olamaz elbet. Ancak bir yandan çocuklarımızla birlikte karşılaştığımız krizleri, bir yandan da duygusal okuryazarlık kurslarının verdiği büyük umudu göz önünde bulundurarak, kendimize şu soruyu sormalıyız: Bu en temel becerileri bugün her çocuğa mutlaka öğretiyor olmamız gerekmez miydi?</p>

      <p class="Metin-11">Bunu bugün yapmıyorsak, ne zaman yapacağız?</p>

      <p class="Metin-11"></p>

      <p class="Metin-11"></p>

      <p class="Metin-11"></p>

      <div class="footnotes">
        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-68-backlink" id="footnote-225-68">68</a> <span class="char-style-override-24">Karen Stone McCown ile yaptığım görüşme, The New York Times (7 Kasım 1993)</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-69-backlink" id="footnote-225-69">69</a> <span class="char-style-override-24">Karen F. Stone ve Harold Q. Dillehunt,</span> <span class="char-style-override-25">Self Science: The Subject Is Me</span> <span class="char-style-override-24">(Santa Monica: Goodyear Publishing Co., 1978).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-70-backlink" id="footnote-225-70">70</a> <span class="char-style-override-24">Çocuklar için Komite, “Guide to Feelings,”</span> <span class="char-style-override-25">Second Step</span> <span class="char-style-override-24">4-5 (1992), s.84.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-71-backlink" id="footnote-225-71">71</a> <span class="char-style-override-26">Çocuk Gelişimi Projesi: Bkz. örneğin Daniel Solomon ve bşk., “Enhancing Children’s Prosocial Behavior in the Classroom,”</span> <span class="char-style-override-27">American Educational Research Journal</span> <span class="char-style-override-26">(Kış</span> <span class="char-style-override-26">1988).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-72-backlink" id="footnote-225-72">72</a> <span class="char-style-override-24">Okul</span> <span class="char-style-override-24">öncesi programların yararları: Yüksek Erimli Eğitim Araştırmaları Vakfı’nın raporu, Ypsilanti, Michigan (Nisan, 1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-73-backlink" id="footnote-225-73">73</a> <span class="char-style-override-24">Duygusal zaman planlaması: Carolyn Saarni, “Emotional Competence: How Emotions and Relationships Become Integrated, ” R. A. Thompson derl.,</span> <span class="char-style-override-25">Socioemotional</span> <span class="char-style-override-25">Development/Nebraska Symposium on Motivation</span><span class="char-style-override-24">, sayı</span> <span class="char-style-override-24">36 (1990).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-74-backlink" id="footnote-225-74">74</a> <span class="char-style-override-24">İlkokula ve orta okula geçiş: David Hamburg, T</span><span class="char-style-override-25">oday’s Children: Creating a Future for a</span> <span class="char-style-override-25">Generation in Crisis</span> <span class="char-style-override-24">(New York: Times Books, 1992).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-75-backlink" id="footnote-225-75">75</a> <span class="char-style-override-24">Hamburg,</span> <span class="char-style-override-25">Today’s Children</span><span class="char-style-override-24">, s. 171-72</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-76-backlink" id="footnote-225-76">76</a> <span class="char-style-override-24">Hamburg,</span> <span class="char-style-override-25">Today’s Children</span><span class="char-style-override-24">, s. 182.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-77-backlink" id="footnote-225-77">77</a> <span class="char-style-override-24">Linda Lantieri’yle yaptığım söyleşi,</span> <span class="char-style-override-25">The New York Times</span> <span class="char-style-override-24">(Mart 3, 1992).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-78-backlink" id="footnote-225-78">78</a> <span class="char-style-override-24">Birincil önlem olarak duygusal okur yazarlık programları: Hawkins ve bşk.,</span> <span class="char-style-override-25">Communities That Care.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-79-backlink" id="footnote-225-79">79</a> <span class="char-style-override-24">İlgilenen topluluklar olarak okullar: Hawkins ve bşk.,</span> <span class="char-style-override-25">Communities That Care</span><span class="char-style-override-24">.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-80-backlink" id="footnote-225-80">80</a> <span class="char-style-override-24">Hamile olmayan kızın öyküsü: Roger P. Weisberg ve bşk., “Promoting Positive Social Development and Health Practice in Young Urban Adolescents,” M.J. Elias, derl.,</span> <span class="char-style-override-25">Social</span> <span class="char-style-override-25">Decision-making in the Middle School</span> <span class="char-style-override-24">(Gaithersburg, MD: Aspen Publishers, 1992).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-81-backlink" id="footnote-225-81">81</a> <span class="char-style-override-24">Karakter oluşumu ve ahlaki davranış : Amitai Etzioni,</span> <span class="char-style-override-25">The Spirit of Community</span> <span class="char-style-override-24">(New York: Crown, 1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-82-backlink" id="footnote-225-82">82</a> <span class="char-style-override-24">Ahlak dersleri: Steven C. Rockefeller, John Dewey:</span> <span class="char-style-override-25">Religious Faith and Democratic</span> <span class="char-style-override-25">Humanism</span> <span class="char-style-override-24">(New York: Columbia University Press, 1991).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-83-backlink" id="footnote-225-83">83</a> <span class="char-style-override-24">Başkalarına karşı düzgün davranmak: Thomas Lickona,</span> <span class="char-style-override-25">Educating for Character</span> <span class="char-style-override-24">(New York: Bantam, 1991).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-84-backlink" id="footnote-225-84">84</a> <span class="char-style-override-24">Demokrasi sanatları: Francis Moore Lappe ve Paul Martin DuBois,</span> <span class="char-style-override-25">The Quickening of</span> <span class="char-style-override-25">America</span> <span class="char-style-override-24">(San Francisco: Jossey-Bass, 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-85-backlink" id="footnote-225-85">85</a> <span class="char-style-override-24">Karakter geliştirme: Amitai Etzioni ve bşk.,</span> <span class="char-style-override-25">Character Building for a Democratic, Civil</span> <span class="char-style-override-25">Society</span> <span class="char-style-override-24">(Washington, DC: The Communitarian Network, 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-86-backlink" id="footnote-225-86">86</a> <span class="char-style-override-24">Cinayet oranlarında yüzde üçlük artış: “Murders Across Nation Rise by 3 Percent, but Overall Violent Crime Is Down,”</span> <span class="char-style-override-25">The New York Times</span> <span class="char-style-override-24">(Mayıs 2, 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-87-backlink" id="footnote-225-87">87</a> <span class="char-style-override-24">Gençlik suçlarında sıçrama: “Serious Crimes by Juveniles Soar,”</span> <span class="char-style-override-25">Associated Press</span> <span class="char-style-override-24">(Temmuz 25, 1994).</span></p>
        </div>
      </div>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>

    <div class="Basic-Text-Frame">
      <p class="Basic-Paragraph-8" xml:lang="en-GB"></p>
    </div>
  </div>
</body>
</html>
