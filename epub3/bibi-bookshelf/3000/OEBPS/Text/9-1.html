<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>9-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x9-1.html" xml:lang="tr-TR">
    <div class="Basic-Text-Frame">
      <p class="alt-ba-l-k-4" id="toc_marker-5-1">15-Duygusal Cehaletin Bedeli</p>

      <p class="x0-prg-12"><span class="char-style-override-11">H</span>er şey küçük bir anlaşmazlıkla başlamış, sonra olay büyümüştü. Thomas Jefferson Lisesi son sınıfından Ian Moore ve onun bir sınıf küçüğü Tyrone Sinkler, 15 yaşındaki arkadaşları Halil Sumpter’la önce bir takıştılar. Sonra onu taciz ve tehdit etmeye başladılar. Sonunda da bu olay patlak verdi.</p>

      <p class="Metin-11">Halil, Ian ve Tyrone’dan dayak yeme korkusuyla, bir sabah okula .38 kalibrelik bir silah getirdi ve bir okul bekçisinden en fazla 7-8 metre uzakta, burnunun dibindeki her iki çocuğu koridorda vurarak öldürdü.</p>

      <p class="Metin-11">Bu tüyler ürpertici olay, duyguların idaresinin anlaşmazlıkları barışçıl yöntemlerle halletmeyi ve hatta, diğerleriyle sadece iyi geçinmeyi öğrenmeye çok büyük ihtiyaç olduğunun yeni bir işareti olarak da görülebilir. Şimdiye kadar hep okul çocuklarının matematik ve okumada geri kalmasından rahatsız olan eğitimciler, değişik ve daha acil bir eksikliğin farkına varıyorlar: Duygusal cehalet.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-1" id="footnote-225-1-backlink">1</a></span>Akademik standartları yükseltmek için övülesi çabalar gösterile dursun, bu yeni ve sorun yaratan eksikliğe standart okul müfredatında yer verilmiyor. New York’un Brooklyn ilçesinden bir öğretmenin dediği gibi, okullarda şu anki vurgulama, “okul çocuklarının ne kadar iyi okuyup yazdığıyla, gelecek hafta hayatta olup olmayacaklarından daha fazla ilgilendiğimizi” gösteriyor.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="Metin-11">Bu eksikliğin işaretlerini, okullarda gitgide olağanlaşmakta olan, Ian ve Tyrone’un vurulması gibi şiddet olaylarından görebiliriz. Ancak bunlar münferit olaylar olmanın ötesindedir; dünya trendlerinin “önderi” olan Amerika’daki ergenlerin içinde bulunduğu kargaşanın tırmanışıyla çocuk yaştakilerin sorunları şu tür istatistiklerden okunabilir:<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-3" id="footnote-225-3-backlink">3</a></span></p>

      <p class="Metin-11">Son yirmi yıla kıyasla, Amerika’da 1990’larda şiddet suçlarından tutuklanan reşit olmamış gençlerin oranının en yüksek düzeye tırmandığı görülmüştür. Zorla tecavüzden tutuklanan ergen gençler iki katına; silahla ateş etme olaylarındaki artışa paralel olarak cinayet suçundan tutuklananlar da dört katına çıkmıştır.<span class="char-style-override-16">3</span> Aynı dönem içinde ergen yaştakiler arasında intihar oranıyla, cinayet kurbanı olan on dört yaş altındaki çocukların sayısı da üç katına çıkmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-4" id="footnote-225-4-backlink">4</a></span></p>

      <p class="Metin-11">Genç kızlar, daha fazla sayıda ve daha erken bir yaşta hamile kalmaktadır. 1993 yılı itibarıyla, on - on dört yaş arası kızlar arasında doğum yapanların, bazılarının deyimiyle “bebek yapan bebeklerin” oranı, beş yıl boyunca sürekli artış göstermiştir. Aynı şekilde istemeden hamile kalan ergen kızların oranı ve arkadaş arasında cinsel ilişki baskısı da artmıştır. Ergenler arasında, zührevi hastalık oranında da son otuz yıl içinde üç kat artış olmuştur.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-5" id="footnote-225-5-backlink">5</a></span></p>

      <p class="Metin-11">Bu rakamlar umut kırıcı olsa da, siyahi Amerikan gençliğine, özellikle de kent merkezlerinde yaşayan kesimine baktığımızda, oranların bazen ikiye, üçe ya da daha fazlasına katlanması durumun ne kadar vahim bir hal aldığını ortaya koymaktadır.</p>

      <p class="Metin-11">Örneğin, 1990’lardan önceki yirmi yıl boyunca beyaz gençler arasında kokain ve eroin kullanımı yüzde üç artarken, siyahi Amerikalı gençler arasında bu oran inanılmaz derecede artarak yirmi yıl öncesinin <span class="char-style-override-15">on üç katı</span>na çıkmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-6" id="footnote-225-6-backlink">6</a></span></p>

      <p class="Metin-11">Gençler arasındaki en yaygın rahatsızlık nedeni ruhsal hastalıklardır. Ağır ya da hafif depresyon belirtileri ergenlerin üçte birine yakınını etkilemektedir; kızlarda depresyon vakaları ergenlikte ikiye katlanmaktadır. Genç kızlar arasında yeme bozukluğu vakalarının sayısı da iyice tırmanmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-7" id="footnote-225-7-backlink">7</a></span></p>

      <p class="Metin-11">Son olarak, bir şeyler değişmediği takdirde, bugünün çocuklarının uzun vadede evlenip eşleriyle birlikte verimli ve istikrarlı bir yaşam sürme olasılığı, her kuşakla birlikte daha da azalmaktadır. 9. Kısım’da gördüğümüz gibi, 1970’lerde ve 1980’lerde boşanma oranı yüzde ellilerdeyken, 1990’lara girdiğimizde yeni evliler arasındaki boşanma oranına bakarak yapılan tahmin, bugünkü genç insanların yaptığı üç evlilikten ikisinin boşanmayla sonuçlanacağı yönündedir.</p>

      <p class="Metin-11"></p>

      <p class="Metin-11"></p>

      <p class="cizgisiz-ara-basl-k-4">DUYGUSAL ZAAF</p>

      <p class="Metin-11">Tehlike çanlarını çalan bu istatistikler, aynen kömür madencisine tünelde çok az oksijen kaldığının işaretini veren ’madenci kanaryası’nın ölümüne benzetilebilir. Bu kadar ciddi sayıların ötesinde, bugünkü çocukların kötü durumu daha incelikli bir düzeyde henüz açıkça bir krize dönüşmemiş gündelik sorunlarda görülebilir. Duygusal yeterlilik düzeyinin düşmekte olduğunu doğrudan gösteren bir barometre olarak, belki de en anlamlı bulgular, yaşları yediyle on altı arası değişen Amerikalı çocuklardan oluşan ulusal çapta bir örneklemeyle, çocukların 1970’lerin ortasındaki ve 1980’lerin sonlarındaki duygusal durumlarının kıyaslanmasından elde edilmiştir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-8" id="footnote-225-8-backlink">8</a></span>Anne-babaların ve öğretmenlerin değerlendirmelerine göre, sistematik bir kötüleşme söz konusuydu. Diğerlerinden daha çok göze batan tek bir sorun yoktu; tüm göstergeler yanlış yönde bir gidişatı işaret ediyordu: Çocukların ortalama olarak daha zayıf kaldığı haller şunlardı:</p>

      <p class="Metin-11 para-style-override-15"><span class="char-style-override-15">Kendini geri çekme ya da sosyal sorunlar:</span> Yalnızlığı tercih etme; ketum davranma; fazlasıyla surat asma; enerji eksikliği; mutsuzluk, fazlasıyla bağımlılık</p>

      <p class="Metin-11"><span class="char-style-override-15">Kaygılı ve depresif:</span> Yalnızlık, birçok korku ve endişe; mükemmel olma ihtiyacı; sevilmediğini hissetme; sinirli, üzgün ve depresyonda olma</p>

      <p class="Metin-11"><span class="char-style-override-15">Dikkat ya da muhakeme sorunları</span><span class="char-style-override-15">:</span> Dikkat edememe ya da yerinde duramama; hayal kurma; düşünmeden hareket etme; yoğunlaşamayacak kadar sinirli olma; okul ödevlerini iyi yapamama; zihninden bazı düşünceleri atamama</p>

      <p class="Metin-11"><span class="char-style-override-15">Suç işleme eğ</span><span class="char-style-override-15">ilimi ve saldırganlık:</span> Başlarını derde sokan çocuklarla dolaşma; yalancılık ve sahtekârlık; başkalarının eşyalarını tahrip etme; evde ya da okulda söz dinlememe; inatçı ve karamsar olma; çok konuşma; fazlasıyla eziyet etme; çabuk öfkelenme</p>

      <p class="Metin-11 para-style-override-15">Bu sorunların herhangi biri tek başına kimseyi irkiltmese de, toplu olarak geniş kapsamlı bir değişimin çocukluk deneyiminin içine sızan bir tür yeni zehirin göstergesi oluyor, duygusal yeterlilik açısından geniş çaplı eksikliklerin bulunduğunu işaret ediyor. Bu duygusal zaaf, modern yaşamın tüm çocuklara ödettiği evrensel bir bedel gibi görünüyor. Amerikalılar, kendilerini diğer kültürlerle karşılaştırdıklarında, sorunlarının çok daha kötü olduğunu vurgulasalar da, dünyanın çeşitli ülkelerinde yapılan araştırmalarda Amerika’dakine eşit ya da daha kötü oranlar bulunmuştur. Örneğin, 1980’lerde Hollanda, Çin ve Almanya’daki öğretmenler ve anne-babalar, çocukların sorunlarını 1976’da Amerikalı çocuklarda saptananla aşağı yukarı aynı düzeyde olarak değerlendirmişlerdi. Avustralya, Fransa ve Tayland’ın da dahil olduğu bazı ülkelerdeki çocuklar ise şu an Amerika’da olduğundan daha kötü bir düzeydeydi. Ancak bu durum çok uzun bir süre devam etmeyebilir. Diğer birçok gelişmiş ulusla karşılaştırıldığında, Amerika’da duygusal yeterliliğin aşağı çekilmesini körükleyen daha genel etkenlerin güçlendiği görülmektedir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-9" id="footnote-225-9-backlink">9</a></span></p>

      <p class="Metin-11">İster zengin olsun ister fakir, hiçbir çocuk tehlikeden bağışık değildir; bu sorunlar evrenseldir ve her türlü etnik, ırk ve gelir grubunda ortaya çıkmaktadır. Yoksulluk içindeki çocuklar en kötü duygusal beceri siciline sahip gibi görünse de, on yıllık zaman dilimleri boyunca kötüleşme <span class="char-style-override-15">oranları</span> orta sınıf ya da zengin çocuklardan daha kötü değildir; hepsi aynı düzenli düşüşü göstermektedir. Buna paralel olarak, psikolojik yardım alan çocukların sayısı üçe katlanırken (belki de yardım bulma olanaklarının arttığını gösteren iyi bir işaret) kendilerine yardım edilmesini <span class="char-style-override-15">gerektirecek</span> kadar duygusal sorunu olup bu yardımı bulmamış olanların sayısı iki katına –1976’da yüzde 9’dan 1989’da yüzde 18’e– çıkmıştır (kötü bir işaret).</p>

      <p class="Metin-11">Cornell Üniversitesi’nin tanınmış gelişim psikoloğu Urie Bronfenbrenner, çocukların ruh sağlığı konusunda uluslararası bir kıyaslama yapmıştır: “İyi destek sistemlerinin olmadığı durumlarda, dış kaynaklı stresler güçlü aileleri bile parçalayabilecek kadar büyümüştür. Eğitimi ve geliri iyi olanlar da dahil olmak üzere, ailenin günlük hayatının telaşı, istikrarsızlık ve tutarsızlığı, toplumun tüm katmanlarına yayılmış durumdadır. Tehlikede olan, bir sonraki kuşaktır: özellikle erkekler, yetişme sürecinde boşanma, fakirlik ve işsizliğin tahrip edici etkileri gibi yıkıcı güçler karşısında zedelenebilecek durumdadır. Amerikalı çocukların ve ailelerin durumu hiç olmadığı kadar vahimdir... Milyonlarca çocuğu duygusal yeterlilikten ve ahlaklı bir kişilikten yoksun bırakıyoruz.”<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-10" id="footnote-225-10-backlink">10</a></span></p>

      <p class="Metin-11">Rekabetin emek maliyetlerini aşağı çekerek aileye baskı yapan ekonomik güçler yaratması, sadece Amerika’ya özgü değil evrensel bir olgudur. Günümüz, mali açıdan sıkışık ailelerde hem annenin hem de babanın uzun saatler çalışmak zorunda kalarak çocuklarını kendi başlarının çaresine bakmaya bıraktığı; çocukların şimdiye kadar hiç görülmedik oranda yoksulluk içinde büyüdüğü; tek ebeveynli ailelerin giderek olağanlaştığı; daha çok sayıda bebek ve çocuğun, neredeyse ihmalkârlık düzeyine varacak kadar kötü işletilen yuvalara bırakıldığı bir devirdir. Bütün bunlar, iyi niyetli ebeveynler açısından bile, anne-babayla çocuk arasındaki duygusal yeterliliği oluşturan sayısız küçük, besleyici etkileşimin erozyona uğraması anlamına geliyor.</p>

      <p class="Metin-11">Aileler artık çocukların hayata sağlam bir şekilde hazırlanmasında etkili olamıyorsa, ne yapmamız gerekir? Belirli sorunların mekaniğine daha dikkatlice baktığımızda, duygusal ya da sosyal yeterlilik eksikliklerinin ciddi sorunlara nasıl zemin hazırladığını ve doğru hedefe yöneltilmiş düzeltici ya da da önleyici yöntem ve araçların daha fazla çocuğun iyi yolda gitmesini nasıl sağlayabileceğini görebiliriz.</p>

      <p class="cizgisiz-ara-basl-k-4">ÖFKEYİ EHLİLEŞTİRMEK</p>

      <p class="Metin-11">Ben ilkokul birinci sınıftayken, okulun “dayısı” dördüncü sınıftaki Jimmy’ydi. Onun bunun harçlığını çalan, bisikletini alan ve konuşur konuşmaz yumruk atan bir çocuktu. Jimmy en küçük bir tahrikte ya da hiç kışkırtılmasa da, kavga çıkaran klasik bir kabadayıydı. Jimmy’yi şaşkınlıkla ve aramıza belli bir mesafe koyarak izlerdik. Herkes Jimmy’den nefret eder ve korkardı; kimse onunla oynamazdı. Oyun alanında nereye giderse gitsin, sanki görünmez bir fedai çocukları yolundan temizlerdi.</p>

      <p class="Metin-11">Jimmy gibi çocuklar açıkça sorunludur. Ancak belki pek de açık olmayan, çocuklukta bu kadar belirgin bir saldırganlığın, duygusal sorunların ve ileride görülecek diğerlerinin bir işareti olduğudur. Jimmy on altı yaşına geldiğinde, saldırı suçundan dolayı hapisteydi.</p>

      <p class="Metin-11">Jimmy gibilerinin çocukluktaki saldırganlıklarının yaşam boyu sürecek bir miras bıraktığı, birçok araştırmada ortaya çıkmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-11" id="footnote-225-11-backlink">11</a></span> Gördüğümüz gibi, bu tür saldırgan çocukların aile hayatında tipik olarak ihmalkârlıkla keyfi cezalandırmalar arasında gidip gelen anne-babalar vardır; bu davranış modeli de, anlaşılabileceği gibi, çocukları biraz daha paranoyak ya da kavgacı yapar.</p>

      <p class="Metin-11">Öfkeli çocukların tümü kabadayı değildir; bazıları kızdırılmaya ya da küçümsenmeye veya adaletsizlik olarak algıladıkları hareketlere fazla tepki gösteren, içine kapanık, toplumdan dışlanmış çocuklardır. Ancak bu çocukların ortak algısal hatası, bir kasıt olmadığı halde küçümsendiklerini sanmaları, arkadaşlarını gerçekte olduğundan daha düşmanca tavırlı görmeleridir. Bu da onların aslında tarafsız hareketleri birer tehdit gibi algılamalarına –kasıtsız bir çarpmanın bir kan davası olarak algılanması gibi– ve karşı saldırıya geçmelerine yol açar. Doğal olarak bu durum diğer çocukları uzaklaştırdığından, daha da yalnız kalmalarıyla sonuçlanır. Bu tür öfkeli ve tecrit olmuş çocuklar, adaletsizliğe ve haksız muameleye karşı fazlasıyla hassastırlar. Kendilerini genellikle kurban olarak görür ve sözgelimi, masum oldukları halde öğretmenlerin onları bir şeyden dolayı suçlaması gibi, bir dizi örneği sıralayıverirler. Bu çocukların bir başka özelliği de, bir kez öfkeye kapıldıklarında, düşünebildikleri tek tepkinin sert ve ani çıkışlar yapmak olmasıdır.</p>

      <p class="Metin-11">Bu algısal önyargıların nasıl işlediği, kabadayı tiplerin video seyretmek üzere daha sakin bir çocukla eşleştirildiği bir deneyde görülmektedir. Filmlerin birinde, başka bir çocuğun çarptığı biri kitaplarını düşürür ve civardaki başka çocuklar gülmeye başlar; kitaplarını düşüren çocuk da öfkelenip gülenlerden birine vurmaya çalışır. Filmi seyreden çocuklar, daha sonra bunun hakkında konuştuklarında, kabadayı, ötekilere vurmaya çalışan çocuğu hep haklı bulur. Daha da anlamlısı, filmi tartışırken, izledikleri çocukların saldırganlıklarını değerlendirmeleri gerektiğinde, kabadayılar çarpan çocuğu daha kavgacı; vurmaya çalışan çocuğun öfkesini de daha haklı bulurlar.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-12" id="footnote-225-12-backlink">12</a></span></p>

      <p class="Metin-11">Hemen bu tür bir hükme varmaları, olağandışı saldırgan kişilerdeki derin algısal önyargının kanıtıdır: Düşmanlık ya da tehdit varsayımıyla hareket ederken, neler olup bittiğine pek az dikkat ederler. Kendilerinin tehdit edildiğini farz ettikleri an, hemen harekete geçerler. Örneğin, dama oyununda rakibi sırası gelmeden bir parçayı oynatırsa, saldırgan çocuk masum bir hata olup olmadığını düşünmeden bunu “hile yapmak” olarak yorumlar. Masum değil de, kötü niyetli bir varsayımdır bu, tepkisi de otomatik saldırganlık olur. Karşı tarafın hareketinin refleks halinde düşmanlık olarak algılanmasıyla iç içe geçmiş otomatik bir saldırganlıktır; sözgelimi, ötekine hata yaptığını belirtmek yerine, suçlamak, bağırmak, vurmaya başlamak gibi. Bu tür çocuklar bunu daha fazla yaptıkça da, saldırganlık onlar için daha otomatik bir tepki olur ve nezaket, şakaya vurma gibi seçenekler kısıtlanır.</p>

      <p class="Metin-11">Sinirlenme eşikleri düşük olan, daha çok şeyden daha fazla huysuzlaşan bu tür çocuklar, bir anlamda duygusal açıdan korunmasız olurlar; sinirlendiklerinde sağlıklı düşünemez, dolayısıyla da iyi niyetli hareketleri saldırganlık olarak görür, fazlasıyla öğrenmiş oldukları saldırıyla karşılık verme alışkanlığına geri dönerler.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-13" id="footnote-225-13-backlink">13</a></span></p>

      <p class="Metin-11">Düşmanlık yönündeki bu algısal sapmalar daha ilk sınıflarda çoktan yerine oturmuş olur. Çoğu çocuk, özellikle de erkekler, anaokulunda ve birinci sınıfta kıpır kıpır olurken, daha saldırgan çocuklar ikinci sınıfta biraz olsun kendini kontrol etmeyi öğrenemezler. Oyun alanlarındaki anlaşmazlıklarda diğer çocuklar pazarlık etmeyi ve uzlaşmayı öğrenmeye başlarken, kabadayı tipler giderek daha fazla kaba güce ve yaygaraya güvenir hale gelirler. Bunun bedelini de sosyal ilişkilerinde öderler: Oyun alanında bir kabadayıyla ilk kez karşılaşan diğer çocuklar, iki-üç saat içinde ondan hoşlanmadıklarını söylemeye başlar.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-14" id="footnote-225-14-backlink">14</a></span></p>

      <p class="Metin-11">Ancak çocukları okul öncesi yıllarından ergenlik dönemine girdikten sonraki yıllarına dek izleyen araştırmalar; bozguncu, geçimsiz, ebeveyninin söz dinlemeyen, öğretmenlere karşı gelen birinci sınıf öğrencilerinden yarısının, ergenlik yıllarında suç işlediklerini saptamıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-15" id="footnote-225-15-backlink">15</a></span> Elbette ki bu tür saldırgan çocukların tümü ileride şiddete ve suça götüren yörüngede yer almaz. Ancak bütün çocuklar arasında, sonuçta şiddet içerikli suçlar işleme riski en çok olanlar, bunlardır.</p>

      <p class="Metin-11">Bu çocuklar, hayatlarının şaşırtıcı derecede erken yıllarında suç işlemeye yönelirler. Montreal’deki bir anaokulunun öğrencileri düşmanlık ve sorun yaratma eğilimleri açısından değerlendirildiklerinde, düşmanlık derecesi en yüksek çıkan beş yaşındaki çocukların, sadece beşle sekiz yıl sonra, yani ergenliğin başlangıç yıllarında çok daha fazla suç işlediklerine ilişkin kanıtlar bulunmuştu. Kendilerine hiçbir şey yapmamış bir çocuğu dövdüklerini, dükkân soyduklarını, bir kavgada silah kullandıklarını, otomobillerin kilidini kırıp içine girdiklerini ya da parçalarını çaldıklarını, sarhoş olduklarını ve bütün bunları daha on dört yaşına varmadan yaptıklarını itiraf etme olasılıkları diğer çocuklara kıyasla üç kat fazladır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-16" id="footnote-225-16-backlink">16</a></span></p>

      <p class="Metin-11">Şiddete ve suç işlemeye kadar varan model yol, birinci ve ikinci sınıfta saldırgan, zor zaptedilen çocuklarla başlar.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-17" id="footnote-225-17-backlink">17</a></span> Çocuğun dürtü kontrolünün zayıf olması, tipik olarak en erken okul yıllarından itibaren kötü bir öğrenci olmasına, hem kendisi hem de başkaları tarafından “aptal” gibi görülmesine katkıda bulunur. Bu yargı, geri kalan çocuklar için açılan özel eğitim sınıflarına postalanmasıyla da desteklenir (bu tür çocuklarda “hiperaktivite” ya da öğrenme güçlüklerinin oranı fazla olsa da, durum hepsinde aynı değildir). Okula başlayan çocuklardan, evinde “zorbaca” davranış tarzını, yani kabadayılığı öğrenmiş olanlar, kendilerini hizaya sokmak için çok fazla zaman harcamak zorunda kalan öğretmenleri tarafından da gözden çıkarılır. Sınıf kurallarına uymamak, bu çocuklara doğal gelir; bu yüzden öğrenmeye harcayabilecekleri zamanı israf ederler; alın yazıları olan akademik başarısızlık, genellikle üçüncü sınıfa geldiklerinde belirgindir. Suç işlemeye eğilimli olan çocukların IQ puanları arkadaşlarına oranla daha düşük olsa da, dürtüleriyle hareket etmeleri daha doğrudan bir etkendir: On yaşındaki erkek çocuklarda dürtüsellik, gelecekte suç işleme olasılığını tahmin etmekte IQ puanlarına oranla neredeyse üç kat daha isabetlidir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-18" id="footnote-225-18-backlink">18</a></span></p>

      <p class="Metin-11">Dördüncü ya da beşinci sınıfa geldiklerinde artık kabadayı ya da “zor” olarak görülen bu çocuklar arkadaşları tarafından reddedilir, kolay arkadaşlık kuramaz ya da hiç arkadaşları olmaz. Kendilerini yalnız hissettikleri için de, toplum dışı bırakılmış diğer insanlara yönelirler. Dördüncü ve dokuzuncu sınıflar arasında, kendilerini toplum dışı gruplara ve yasalara aykırı bir yaşam tarzına adarlar; en büyük patlama yedinci ve sekizinci sınıflar arasında olmak üzere, alkol ve uyuşturucu kullanımı beş kat artar. Ortaokul yıllarında, “bu yola geç girenler”in bir başka türü, isyankâr tarzlarının çekiciliğine kapılarak onlara katılır; bunlar genellikle evde hiçbir gözetim altında bulunmayan ve ilkokul yıllarından itibaren sokaklarda sürtmeye başlamış gençlerdir. Lise yıllarında bu dışlanmış grubun okuldan ayrılarak hırsızlık, soygun ve uyuşturucu ticareti gibi adi suçlara kaydığı görülür.</p>

      <p class="Metin-11">(Bu süreçte kızlar ve erkekler arasında önemli bir fark ortaya çıkar. Öğretmenlerle başı belaya giren ve kuralları çiğneyen, ancak arkadaşları arasında popülerliğini yitirmeyen “kötü” dördüncü sınıf kızları üzerinde yapılan bir çalışmada, yüzde kırkının liseyi bitirdiğinde bir çocuğu olduğu görülmüştür.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-19" id="footnote-225-19-backlink">19</a></span> Bu oran, aynı okuldaki kızların ortalama hamile kalma oranının üç katıdır. Bir başka deyişle, antisosyal genç kızlar şiddete başvurmak yerine, hamile kalmaktadır.)</p>

      <p class="Metin-11">Şiddete ve suç işlemeye uzanan yol tek değildir elbet; birçok başka etken de çocuk için risk oluşturabilir: Suç oranının fazla olduğu bir mahallede doğup suç işlemeyi ve şiddeti teşvik eden durumlara daha fazla maruz kalarak büyümek; fazlasıyla stres altındaki bir ailesi olmak ya da yoksulluk içinde yaşamak gibi. Ancak bu etkenlerden hiçbiri tek başına çocuğun şiddet suçları işlemesini kaçınılmaz hale getirmez. Aynı koşullar altında, saldırgan çocuklarda etkin olan psikolojik güçler, onların şiddet suçu işlemeleri olasılığını artırır. Yüzlerce erkek çocuğunun yaşantısını genç yetişkinlik yıllarına kadar yakından takip etmiş olan psikolog Gerard Patterson’ın dediği gibi, “beş yaşındaki bir çocuğun antisosyal davranışları, ileride suç işleyecek bir ergenin hareketlerinin ilk örneği olabilir.”<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-20" id="footnote-225-20-backlink">20</a></span></p>

      <p class="cizgisiz-ara-basl-k-4">KABADAYILAR İÇİN OKUL</p>

      <p class="Metin-11">Saldırgan çocukların yaşam boyu taşıdıkları zihniyet, neredeyse istisnasız olarak, er ya da geç başlarını belaya sokar. Şiddet suçlarından hüküm giymiş gençlerle saldırgan lise öğrencileri üzerinde yapılmış bir araştırmada, bunların ortak bir zihniyete sahip oldukları görülmüştür. Birisiyle bir sorun yaşadıklarında, hemen karşı tarafı düşmanca bir açıdan görür, ötekinin onlara yönelik bir düşmanlığı olup olmadığını daha fazla araştırmadan ya da aralarındaki anlaşmazlığı gidermek için barışçıl bir çözüm aramayı düşünmeden hükme varırlar. Genellikle kavga gibi şiddet içeren bir çözümün aslında olumsuz bir sonucu olacağı akıllarından bile geçmez. Saldırganlık eğilimlerini, “Öfkeden çılgına dönmüşsen, birine vurmak normaldir”; “Kavgadan kaçarsan herkes korkak olduğunu düşünür”; ve “Feci bir şekilde dövülen kişiler, aslında o kadar da acı çekmez” gibi kanılarla zihinlerinde meşrulaştırırlar.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-21" id="footnote-225-21-backlink">21</a></span></p>

      <p class="Metin-11">Ancak, zamanında yapılan yardımlar bu tutumları değiştirebilir ve çocuğun suç işlemeye yönelmesini engelleyebilir; birçok deneysel program, bu saldırgan çocuklara antisosyal eğilimlerini daha ciddi sorunlara yol açmadan dizginlemeyi öğrenmeleri için bir miktar yardımcı olabilmiştir. Duke Üniversitesi’ndeki bu tür bir program, altıyla on iki hafta arasında, haftada iki kez kırkar dakikalık eğitim seansları içinde, ilkokulda sorun çıkaran öfke dolu çocuklara uygulanmıştır. Örneğin, erkek çocuklara, düşmanca diye yorumladıkları bazı sosyal işaretlerin aslında tarafsız ya da dostça olduğunu nasıl görebilecekleri öğretilmiştir. Programa katılanlar, diğer çocukların açısından bakmayı, başkaları tarafından nasıl görüldüklerine dair bir fikir sahibi olmayı ve onları o kadar kızdıran temaslarda diğer çocukların ne düşünüyor ya da hissediyor olabileceklerini öğrenmişlerdir. Ayrıca birinin kendilerine takılması gibi tepelerini attıran sahneleri canlandırma yoluyla, doğrudan öfke kontrolü eğitimi de görmüşlerdir. Öfke kontrolü eğitiminde edindikleri ana becerilerden bir tanesi, hissettiklerini izlemek, yani öfkelendiklerinde yüzlerine kan hücum etmesi ya da kasların gerilmesi gibi bedensel duyumların farkına varıp bu hisleri bir ipucu kabul ederek, fevri bir girişimde bulunmak yerine durup bir sonraki adımda ne yapacaklarını düşünmekti.</p>

      <p class="Metin-11">Duke Üniversitesi’nde bu programı oluşturanlardan psikolog John Lochman’a göre, “Son zamanlarda yaşadıkları ve kasti olduğunu düşündükleri, koridordaki bir çarpışma gibi durumları tartışıyorlar. Bu tür durumları nasıl idare edebilecekleri üzerinde konuşuyorlar. Örneğin bir çocuk kendisine çarpan çocuğa dik dik bakıp bir daha bunu yapmamasını söyleyerek geçip gittiğini anlatmıştı. Bu da onu, kavga çıkarmadan, kendini bir miktar kontrol edebildiği ve özsaygısını koruyabildiği bir konuma getirmişti.”</p>

      <p class="Metin-11">Bu yaklaşım çocuklara çekici gelir, çünkü saldırgan tabiatlı birçok çocuk kendini o kadar çabuk kaybettiği için mutsuzdur ve öfkesini kontrol etmeyi öğrenmeye istekli olur. O anın harareti içinde, tepki vermeden karşısındakine vurma dürtüsünün geçmesi için geçip gitmek ya da ona kadar saymak gibi serinkanlı karşılık biçimleri otomatik değildir elbet; otobüse binerken diğer çocukların sataşması gibi durumların canlandırıldığı sahnelerde, çocuklar bu alternatif davranış rollerini prova ederler. Bu yoldan, birine vurma, ağlama ya da utanç içinde kaçmanın bir alternatifini sunarken, saygınlıklarını da koruyan dostça tepki şekillerini deneyebilirler. Lochman, eğitimden geçmelerinden üç yıl sonra bu çocukları en az kendileri kadar saldırgan, ama öfke kontrolü seanslarından yararlanmamış başka çocuklarla karşılaştırmıştır. Bulgularına göre, programı tamamlamış çocuklar ergenlik çağlarındayken sınıfta çok daha az sorunlu, kendileri hakkında daha olumlu duygulara sahip, içki ve uyuşturucu kullanmaya daha az eğilimliydiler. Programda ne kadar uzun süre kalmışlarsa, ergenlikte de o kadar az saldırgandılar.</p>

      <p class="cizgisiz-ara-basl-k-4">DEPRESYONU ÖNLEMEK</p>

      <p class="i--al-nt--3">On altı yaşındaki Dana, her zaman başkalarıyla kolay geçinen bir kız gibi görünüyordu. Ancak birden diğer kızlarla bağ kuramamaya, kendi açısından daha da kötüsü, erkek arkadaşlarıyla yattığı halde onları elinde tutamamaya başladı. Somurtkan ve sürekli bitkin olan Dana, yemeğe ve eğlenceye karşı ilgisini yitirdi; bu ruh halinden kurtulmak için bir şeyler yapma konusunda kendini umutsuz ve çaresiz hissettiğini ve intihar etmeyi düşündüğünü söylüyordu.</p>

      <p class="i--al-nt--3">Depresyona girmesine neden olan, son erkek arkadaşından ayrılmasıydı. Bundan rahatsız olsa da, hemen cinsel ilişkiye girmeden bir erkekle nasıl çıkacağını ve hoşnut olmadığı bir ilişkiyi nasıl bitireceğini bilemediğini söylüyordu. Sadece erkek arkadaşını daha iyi tanımak istediği halde, kendini onunla yatakta bulduğunu anlatıyordu.</p>

      <p class="i--al-nt--3">Kısa bir süre önce yeni bir okula geçmişti; ancak oradaki kızlarla arkadaş olmak konusunda çekingen ve kaygılıydı. Örneğin, konuşmayı başlatmaktan kaçınıyor, ancak karşısındaki bir şey söylerse konuşabiliyordu. Nasıl biri olduğunu anlamaları için onlara fırsat tanıyamadığını ve “Merhaba, nasılsın?” diyen birine bile ne cevap vereceğini bilemediğini hissediyordu.<span class="Character-Style-1-6 char-style-override-16" style="font-size:0.84em;"><a class="footnote-link" href="#footnote-225-22" id="footnote-225-22-backlink">22</a></span></p>

      <p class="Metin-11 para-style-override-15">Dana, Columbia Üniversitesi’nde depresif ergenler için hazırlanmış deneysel bir terapi programa katıldı. Tedavisinin odağı, ilişkilerini daha iyi idare etmeyi öğrenmesine yardımcı olmaktı: bir arkadaşlığın nasıl geliştirileceği, ergen yaştaki diğer kişilerin yanında özgüvenin nasıl artırılabileceği, cinsel yakınlığa nasıl sınır çizileceği, biriyle nasıl yakınlık kurulacağı ve hislerin nasıl ifade edileceği öğretiliyordu. Aslında bu, en temel nitelikteki bazı duygusal becerilerin eksikliğini gidermeyi hedefleyen özel bir ders programıydı. İşe de yaradı; Dana depresyondan çıktı.</p>

      <p class="Metin-11">Özellikle genç insanların ilişkilerinde çıkan sorunlar depresyona yol açabilir. Çocuklar arkadaşlarıyla ilişkilerinde olduğu kadar, ebeveynleriyle de sorun yaşarlar. Depresif çocuklar ve ergenler, çoğu zaman üzüntüleri hakkında konuşmaz ya da konuşmak istemezler. Duygularını doğru tanımlayamaz, özellikle de anne-babalarına karşı asık yüzlü bir huysuzluk, sabırsızlık, terslik ve öfke sergilerler. Bu da, anne-babaların depresyondaki çocuğun duygusal destek ve rehberlik ihtiyacını karşılamalarını zorlaştırarak, genellikle sürekli tartışma ve yabancılaşmayla sonuçlanan bir olumsuzluk sarmalını harekete geçirir.</p>

      <p class="Metin-11">Gençlerdeki depresyonun nedenlerine yeni bir bakış, duygusal yeterliliğin iki alanındaki eksikliklerin altını çiziyor: Bunlardan biri, ilişki becerileri; diğeri ise yenilgilerin depresyonu ilerletecek şekilde yorumlanmasıdır. Depresyon eğiliminin kısmen kalıtımsal olduğu hemen hemen kesin olsa da, kısmen de, çocukları hayatın küçük yenilgilerine –kötü notlar, ebeveynle tartışmalar, sosyal anlamda geri çevrilme gibi– depresyonla tepki vermeye yatkınlaştıran, değiştirilebilir nitelikteki karamsar düşünme alışkanlıklarından kaynaklanıyor gibidir. Ancak, kaynağı ne olursa olsun, depresyona yatkınlığın gençler arasında gitgide yaygınlaştığını gösteren deliller vardır.</p>

      <p class="cizgisiz-ara-basl-k-4">MODERNLİĞİN BEDELİ: DEPRESYONUN YAYGINLAŞMASI</p>

      <p class="Metin-11">Yirminci yüzyılın bir Kaygı Çağı olması gibi, binyıl dönümüne yaklaştığımız şu yıllar da bir Melankoli Çağı’nı beraberinde getirmektedir. Uluslararası veriler, modern hayat tarzının dünyanın her yerinde benimsenmesiyle birlikte yayılan modern bir depresyon salgınına işaret ediyor. Yüzyılın başından beri birbirini takip eden her kuşak, ebeveynlerine kıyasla daha yüksek bir ağır depresyon riski taşımıştır; hem de yalnızca üzüntü değil, aynı zamanda kişiyi felç eden bir halsizlik, keder, kendine acıma duygusu ve baskın bir umutsuzluk halinde erken yaşlardan itibaren başlamaktadır. Bir zamanlar hiç bilinmeyen (ya da en azından öyle tanımlanmayan) çocukluk depresyonu, günümüz yaşantısının değişmez bir parçası olarak belirmektedir.</p>

      <p class="Metin-11">Depresyon geçirme olasılığı yaşla birlikte bir artış gösterse de, en fazla artış genç insanlar arasında görülüyor. Birçok ülkede, 1955’ten sonra doğanların, hayatlarının bir döneminde ağır depresyon geçirme olasılığı, büyük anne ve babalarına oranla üç kat ya da daha fazladır. 1905’ten önce doğan Amerikalıların hayatları boyunca ağır depresyon geçirme olasılığı yüzde birken, 1955’ten sonra doğanlardan yirmi dört yaşına gelenlerin yüzde altısı depresyon geçirmiştir. 1945 ile 1954 arasında doğanların otuz dört yaşından önce depresyon geçirme olasılığı, 1905 ile 1914 arası doğanlara oranla on kat fazladır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-23" id="footnote-225-23-backlink">23</a></span>Her yeni kuşakta, ilk depresyon vakası giderek daha erken bir yaşta görülmüştür.</p>

      <p class="Metin-11">Bütün dünyada otuz dokuz binden fazla insanla yapılmış bir araştırma; Porto Riko, Kanada, İtalya, Almanya, Fransa, Tayvan, Lübnan ve Yeni Zelanda’da aynı trendi saptamıştı. Beyrut’ta depresyon vakalarının artışı politik olayları yakından izlemiş, artış eğilimi iç savaş dönemlerinde tepe noktasına fırlamıştır. Almanya’da ise 1914’ten önce doğanlar otuz beş yaşına geldiklerinde görülen depresyon oranı yüzde dörtken, 1944’ten önceki on yıl içinde doğanlar otuz beş yaşına geldiğinde bu oran yüzde on dört olmuştur. Genel yükseliş trendi politik olaylardan bağımsız görünse de, bütün dünyadaki siyasal kargaşa dönemlerinde, reşit olmuş kuşaklarda daha yüksek oranlarda depresyon görülmüştür.</p>

      <p class="Metin-11">İlk depresyonun yaşandığı yaşın çocukluk dönemine kadar inmesi de dünya çapında bir trend gibi görünüyor. Uzmanlardan bunun nedeni hakkında bir tahmin yapmalarını istediğimde, ortaya pek çok kuram atıldı. O sırada Ulusal Ruh Sağlığı Enstitüsü’nün yöneticisi olan Dr. Frederick Goodwin’in tahminine göre, “Çekirdek aile korkunç bir aşınmaya uğradı; boşanma oranı ikiye katlandı, ebeveynlerin çocuklara ayırabildiği zaman azaldı ve coğrafi hareketlilik arttı. Artık çocuklar eskisi gibi geniş ailelerini tanıyarak büyümüyorlar. İnsanın kendi kimlik tanımının bu sağlam referanslarının kaybı, depresyona yatkınlığın artması demektir.”</p>

      <p class="Metin-11">Pittsburgh Üniversitesi Tıp Okulu’nun psikiyatri kürsüsünün başkanı Dr. David Kupfer de bir başka trende işaret etti: “İkinci Dünya Savaşı’ndan sonra sanayileşmenin yaygınlaşmasıyla, bir anlamda herkes evinden ayrıldı. Gitgide daha fazla ailede, büyümekte olan çocukların ihtiyaçlarına karşı ebeveynlerin kayıtsızlığı arttı. Bu, depresyonun doğrudan bir nedeni olmasa da, hassaslaşmaya yol açmıştır. Stresi yaratan etkenler erken yaşlarda nöron gelişimini etkileyebilir, bu da onlarca yıl sonra bile büyük stres altındayken depresyona yol açabilir.”</p>

      <p class="Metin-11">Pennsylvania Üniversitesi’nden psikolog Martin Seligman’a göre, “Son otuz-kırk yıl içinde gerek din, gerekse toplum ve geniş aileden gelen destek bağlamında, büyük inançların silikleşmesini yaşadık. Bu, yenilgilere ve başarısızlıklara karşı tampon vazifesi görebilecek kaynakların kaybı anlamına gelir. Bir başarısızlığı kalıcı bir şey olarak görüp hayatınızdaki her şeye gölge düşürecek kadar büyüttükçe, anlık bir yenilgiyi sürekli bir umutsuzluk kaynağına dönüştürmeye eğilimli olursunuz. Oysa Tanrıya ve ölümden sonraki yaşama inanmak gibi daha geniş bir bakış açısına sahipseniz, işinizi kaybetmiş olmak sadece geçici bir yenilgi olarak kalır.”</p>

      <p class="Metin-11">Kaynağı ne olursa olsun, gençlerdeki depresyon acil bir sorundur. Amerika’da kaç çocuk ve gencin yaşam boyu depresyona maruz kalacakları ile, belirli bir yılda kaçının depresyon geçireceğine ilişkin tahminler arasında büyük farklılık vardır. Depresyonun teşhisinde tıp bilimince kabul edilmiş semptomları kıstas olarak kullanan bazı epidemiyolojik araştırmalar, kız ve erkek çocuklarının bir yıl içinde ağır depresyona yakalanma olasılığını yüzde sekiz ya da dokuz kadar bulurken, diğer çalışmalar bunun yarısı kadar (hatta yüzde iki kadar küçük) bir oran saptamışlardır. Bazı veriler, ergenlik çağındaki kızlarda bu oranın iki kat fazla olduğunu öne sürüyor; on dörtle on altı yaş arasındaki kızların yaklaşık yüzde 16’sı bir depresyon nöbeti geçirirken, erkeklerdeki oran değişmiyor.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-24" id="footnote-225-24-backlink">24</a></span></p>

      <p class="cizgisiz-ara-basl-k-4">GENÇLERDE DEPRESYONUN SEYRİ</p>

      <p class="Metin-11">Çocuklardaki depresyonun tedavisiyle yetinmeyip <span class="char-style-override-15">önlenmesinin</span> de gerektiği, tehlike işareti veren bir bulgudan açıkça ortaya çıkmıştır. Bir çocukta görülen hafif depresyon vakaları bile, hayatın sonraki evrelerinde daha şiddetli vakaların habercisi olabilir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-25" id="footnote-225-25-backlink">25</a></span>Çocukluktaki depresyonun uzun vadede önemli olmadığı, çocukların zaman içinde bunu “üstlerinden atacakları”nı varsayan eski görüş böylece çürütülmüş oluyor. Her çocuğun zaman zaman üzülmesi doğaldır; çocukluk ve gençlik, tıpkı yetişkinlik gibi, dönem dönem büyüklü küçüklü hayal kırıklıkları ve kayıplarla birlikte kederlerin yaşandığı zamanlardır. Önlem alma ihtiyacı bu tür durumlarda değil, üzüntüleri bir karamsarlığa dönüşerek umutsuzluğa, asabiyete ve içe dönüklüğe, yani çok daha şiddetli bir melankoliye yol açan çocuklarda ortaya çıkmaktadır.</p>

      <p class="Metin-11">Pittsburgh’daki Batı Psikiyatri Enstitüsü ve Kliniği’nden psikolog Maria Kovacs’ın topladığı verilere göre, tedaviye gönderilecek kadar ciddi bir depresyona girmiş çocuklar arasından dörtte üçü, bunu takip eden ciddi bir depresyon vakası daha yaşamıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-26" id="footnote-225-26-backlink">26</a></span> Kovacs, sekiz gibi erken bir yaşta depresyon teşhisi konulmuş çocukları birkaç yılda bir, hatta bazılarını yirmi dört yaşına kadar değerlendirerek incelemiştir.</p>

      <p class="Metin-11">Çocuklarda ağır depresyon vakaları on bir ay, altıda birinde ise on sekiz ay kadar sürmüştür. Bazı çocuklarda beş kadar erken bir yaşta başlayan orta derecedeki depresyonun onları daha az engellediği, ancak ortalama dört yıl gibi çok daha uzun süre devam ettiği görülmüştür. Kovacs’ın bulgularına göre, çocuklardaki hafif depresyonun yoğunlaşarak, çifte depresyon denen ağır depresyona dönüşmesi daha büyük bir olasılıktır. Çifte depresyon geliştirenler, yıllar geçtikçe depresyonun tekrarına daha yatkın olurlar. Depresyon geçirmiş çocuklar ergenliğe ve ilk yetişkinlik dönemine girdiklerinde, ortalama olarak üç yılda bir depresyona ya da manik depresif bozukluğa yakalanmaktadırlar.</p>

      <p class="Metin-11">Çocukların ödediği bedel, depresyonun kendisinin verdiği sıkıntıyı aşmaktadır. Kovacs’ın bana söylediğine göre, “Çocuklar sosyal becerileri arkadaşlık ilişkileri içinde öğrenirler. Örneğin, istediğimiz bir şeyi elde edemediğimizde, ne yapılması gerektiğini anlamak için diğer çocukların bu tür bir durumla nasıl başa çıktığını görür, sonra da bunu deneriz. Ne var ki, depresifler okul ortamında diğer çocukların pek oynamadıkları, ihmal edilen çocuklar arasında kalabilirler.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-27" id="footnote-225-27-backlink">27</a></span></p>

      <p class="Metin-11">Bu çocukların hissettiği keyifsizlik ya da üzüntü, sosyal temasları başlatmaktan kaçınmalarına ya da bir çocuk onlarla birlikte olmak istediğinde yüz çevirmelerine yol açar; bu sosyal işareti diğer çocuk ancak bir tersleme olarak algılayacağı için de, sonuçta depresif çocuklar oyun alanlarında ya kenara itilir ya da görmezden gelinir. Kişiler arası deneyimlerindeki bu boşluk, normal olarak oyunun patırtısı gürültüsü içinde öğrenebileceklerini kaçırmaları, dolayısıyla da sosyal ve duygusal açıdan geri kalarak depresyonları geçtiğinde telafi etmek zorunda kalacakları birçok eksikliğin olması demektir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-28" id="footnote-225-28-backlink">28</a></span> Nitekim, depresif olanlar, olmayanlarla kıyaslandığında, sosyal açıdan daha beceriksiz, daha az arkadaşa sahip, oyun arkadaşı olarak diğerlerinden daha az tercih edilen, daha az sevilen ve diğer çocuklarla ilişkileri sorunlu olan çocuklar oldukları görülmüştür.</p>

      <p class="Metin-11">Bu çocukların ödediği diğer bir bedel de okuldaki başarısızlıktır; depresyon belleklerini ve konsantrasyonlarını aksatır, sınıfta dikkat etmelerini ve öğretileni akılda tutmalarını güçleştirir. Hiçbir şeyden zevk almayan bir çocuk, öğrenirken akış deneyimi yaşamak bir yana, zor derslerle başa çıkmak için gereken enerjiyi toplamakta bile zorlanır. Kovacs’ın incelediği çocukların depresyonda kalma süreleri ne kadar uzun sürmüşse, tahmin edilebileceği gibi, notları da o kadar düşmüş, başarı sınavları o kadar kötü geçmiş, dolayısıyla da geride kalma olasılığı o kadar yüksek olmuştur. Aslında bir çocuğun depresyonda kaldığı süreyle, not ortalaması arasında doğrudan bir ilinti olduğu görülmüştür; depresyon süresince notları düzenli bir düşüş göstermiştir. Okul hayatındaki bütün bu zorluklar, depresyonun etkisini doğal olarak kat kat artırır. Kovacs’ın gözlemlediği gibi, “Zaten kendinizi depresyonda hissederken, bir de okulda teklemeye başladığınızı, diğer çocuklarla oynamak yerine evde tek başınıza oturduğunuzu düşünsenize.”</p>

      <p class="cizgisiz-ara-basl-k-4">DEPRESYONA YOL AÇAN DÜŞÜNCE TARZLARI</p>

      <p class="Metin-11">Aynen yetişkinlerde olduğu gibi, hayattaki yenilgileri kötümser bir biçimde yorumlamanın, çocuklardaki depresyonun özü olan çaresizlik ve umutsuzluk hislerini beslediği anlaşılıyor. <span class="char-style-override-15">Zaten</span> depresif olan kişilerin bu şekilde düşündükleri uzun zamandır biliniyor. Ancak son zamanlarda ortaya çıkan şey, melankoliye en yatkın çocukların depresyona girmeden <span class="char-style-override-15">önce</span> bu kötümser bakış aşısına eğilimli olduklarıdır. Bu içgörü, depresyon onları vurmadan önce bağışıklık aşılamamız için bir fırsat penceresi açabilir.</p>

      <p class="Metin-11">Bunu destekleyen bir dizi bulgu, çocukların hayatlarındaki olayları denetleyebileceklerine –örneğin bir durumu düzeltebileceklerine– ilişkin inançları hakkındaki çalışmalardan elde edilmiştir. Bu, “Evde sorunlarım olduğu zaman, bu sorunların çözümüne yardımcı olmakta diğer çocuklardan daha iyiyim” ve “Çok çalıştığımda iyi notlar alıyorum” gibi sözlerle çocukların kendi kendilerini değerlendirmesine dayanan bir çalışmadır. Bu olumlu tariflerden hiçbirinin kendine uymadığını söyleyen çocuklarda, bir şeyleri değiştirebilecekleri hissi çok zayıftır; bu çaresizlik hissinin en yoğun olduğu çocuklar, en depresif olanlarıdır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-29" id="footnote-225-29-backlink">29</a></span></p>

      <p class="Metin-11">Anlamlı sonuçları olan bir diğer araştırmada, beşinci ve altıncı sınıftaki çocuklar karne aldıktan birkaç gün sonra incelenmişti. Hepimizin hatırlayacağı gibi, karneler çocukluktaki coşku ve yılgınlıkların en büyük kaynaklarından biridir. Ancak araştırmacılar, beklediklerinden daha düşük not alan çocukların rollerini değerlendirmelerinde belirgin bir anlam bulunduğunu görmüşlerdi. Kötü notu kendi kişisel eksikliğine bağlayanlar (“Ben aptalım”) bunu değiştirebilecekleri bir etkene bağlayarak açıklayanlardan (“Matematik ödevlerim üzerinde daha sıkı çalışırsam daha iyi not alırım”) daha depresiftiler.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-30" id="footnote-225-30-backlink">30</a></span></p>

      <p class="Metin-11">Araştırmacılar üçüncü, dördüncü ve beşinci sınıf öğrencileri arasından sınıf arkadaşları tarafından dışlanan bir grubu ayırarak, ertesi yıl gruptan kimlerin yeni sınıfında da dışlanmaya devam edeceğini izlemişlerdi. Çocukların bu dışlanmayı kendi kendilerine nasıl açıkladıkları, depresyona girip girmemelerinde belirleyici bir rol oynuyordu. Dışlanmalarını kendilerindeki bir eksikliğe bağlayanların depresyonu artmıştı. Ancak durumlarını düzeltmek için bir şeyler yapabileceklerini hisseden iyimserler, dışlanma sürdüğü halde pek depresif görünmüyorlardı.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-31" id="footnote-225-31-backlink">31</a></span>Özellikle stres yarattığı bilinen yedinci sınıfa geçiş sürecindeki çocuklarla yapılan bir çalışmada, kötümser tutumlu çocukların, okulda karşılaştıkları yüksek düzeyde güçlüklere ve evdeki herhangi bir ek stres durumuna depresyona girerek tepki verdiği saptanmıştı.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-32" id="footnote-225-32-backlink">32</a></span></p>

      <p class="Metin-11">Kötümser bir bakış açısının çocukları depresyona çok yatkın hale getirdiğini gösteren en dolaysız deliller, üçüncü sınıftan itibaren beş yıl süreyle çocuklar üzerinde yapılmış bir araştırmadan sağlanmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-33" id="footnote-225-33-backlink">33</a></span> Daha küçük yaştaki çocukların depresyona gireceklerini gösteren en isabetli belirti, kötümser bir bakış açısıyla birlikte, ailede bir boşanma ya da ölüm gibi, çocuğu altüst eden ve ebeveynlerin koruyucu desteğinden daha az yararlanabilmesine yol açan büyük darbelerin olmasıydı. Çocuklar ilkokul yılları boyunca büyürken, hayatlarındaki iyi ve kötü olaylar hakkındaki düşünce tarzlarında anlamlı bir değişiklik oluyordu; olayları gitgide kendi özelliklerine bağlıyorlardı: “İyi not alıyorum çünkü akıllıyım”, “Fazla arkadaşım yok çünkü neşe saçan biri değilim”. Bu yaklaşım, üçüncü sınıftan beşinci sınıfa doğru yavaş yavaş değişir. Bu arada da, hayatlarındaki yenilgileri kendilerindeki vahim bir kusura atfederek kötümser bir bakış açısı geliştirenler, yenilgilere tepki olarak depresif ruh hallerine girmeye başlar. Dahası, depresyon deneyiminin kendisi de bu kötümser düşünce tarzlarını körükler; geçtikten sonra bile, depresyonun aşıladığı ve zihinde sabitleştirdiği bir dizi inanış, çocuklukta bir tür duygusal yara izi olarak kalır: Okulda başarılı olamayacağına, sevimsiz biri olduğuna, karamsar ruh hallerinden kurtulmak için hiçbir şey yapamayacağına inanmasını sağlar. Bu sabit fikirler, onu ileride yeni bir depresyona karşı daha savunmasız bir hale getirir.</p>

      <p class="cizgisiz-ara-basl-k-4">DEPRESYONU ATLATMAK</p>

      <p class="Metin-11">İyi haber: Çocuklara sorunlarına daha olumlu bir açıdan bakmayı öğretmenin depresyon riskini azalttığını gösteren her türlü işaret mevcuttur.<span class="char-style-override-29">*</span> Oregon’daki bir lisede yapılan araştırmada, dört öğrenciden birinin psikologların “düşük düzeyde depresyon” dediği, henüz olağan bir mutsuzluktan ileri gitmeyen bir durumda olduğu görülmüştü.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-34" id="footnote-225-34-backlink">34</a></span>Bazıları, depresyona dönüşecek bir durumun ilk haftalarında ya da aylarında bulunuyor olabilirdi:</p>

      <p class="Metin-11">Okul sonrası verilen özel bir derste, hafif depresyonda olan öğrencilerden yetmiş beşi, depresyonla bağlantılı düşünce modellerini sorgulamayı öğrenerek daha rahat arkadaşlık kurmaya, aileleriyle daha iyi geçinmeye, hoşlandıkları sosyal faaliyetlere daha fazla katılmaya başlamışlardı. Sekiz haftalık program sonunda öğrencilerden yüzde 55’i hafif depresyonlarından kurtulurken, aynı derecede depresif, ancak programa katılmamış olan kıyaslama grubundakilerden sadece dörtte bir kadarı depresyondan çıkmaya başlamıştı. Bir yıl sonra kıyaslama grubundakilerden dörtte birinde ağır depresyon görülürken, depresyonu önleyici programa katılmış olanlarda bu oran sadece yüzde 14 olmuştu. Yalnızca sekiz seans sürmüş olsa da, bu derslerin depresyon riskini yarı yarıya azalttığı görülüyordu.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-35" id="footnote-225-35-backlink">35</a></span></p>

      <p class="Metin-11">Benzer bir biçimde, aileleriyle geçinemeyen ve depresyon belirtileri gösteren on - on üç yaş arası genç çocuklara haftada bir verilen özel derslerde de umut verici bulgular elde edilmişti. Okul sonrası seanslarda; anlaşmazlıkları halletmek, harekete geçmeden önce düşünmek ve –belki de en önemlisi– örneğin bir sınavda başarısız olduktan sonra “Ben yeterince akıllı değilim” diye düşünmektense, daha çok çalışmak gibi depresyonla bağlantılı kötümser inanışları sorgulamak dahil, bazı temel duygusal becerileri öğrenmişlerdi.</p>

      <p class="Metin-11">On iki haftalık programı geliştirenlerden biri olan psikolog Martin Seligman’ın işaret ettiği gibi, “Bir çocuğun bu derslerde öğrendiği şey; kaygı, üzüntü ve öfke gibi ruh hallerinin, kendi iradesi dışında üzerine çöküvermediği, insanın kendi düşüncelerini ve ruh halini değiştirebileceğidir.” Seligman’a göre; depresif düşünceleri sorgulamak, karamsar ruh halinin oluşumunu bastırdığından, “alışkanlık haline gelen bir hazır destek gücü” olmaktadır.</p>

      <p class="Metin-11">Bu özel seanslar yine depresyon oranlarını yarı yarıya indirmiş ve iki yıl sonra da aynı sonucu vermişti. Özel derslerin bitişinden bir yıl sonraki depresyon testinde, kıyaslama grubundaki çocukların yüzde 29’una karşı, katılımcılardan sadece yüzde 8’i orta derece ile şiddetli depresyon arasında değişen sonuçlar almıştı. İki yıl sonra, kursa katılmış olanlardan yirmi kadarı en azından orta derecede bir depresyonun belirtilerinden bazılarını gösterirken, bu oran kıyaslama grubunda yüzde 44 olmuştu.</p>

      <p class="Metin-11">Ergenliğin eşiğinde bu duygusal becerileri öğrenmek özellikle yararlı olabilir. Seligman’ın gözlemine göre, “Bu çocukların, ergenlikteki sıradan dışlanma sıkıntılarıyla daha iyi başa çıktıkları görülüyor. Bunu, tam ergenlik yıllarına girerken, depresyon riski açısından çok önemli bir eşikte öğreniyorlar. Bu derste öğrendikleri şeyler sonraki yıllar boyunca da kalıcılığını sürdürüyor ve biraz daha kuvvetleniyor; bu da çocukların öğrendiklerini gündelik hayatlarında gerçekten kullandıklarını gösteriyor.”</p>

      <p class="Metin-11">Çocukluktaki depresyon üzerinde çalışan diğer uzmanlar da, yeni programları alkışlıyor. Kovacs, “Depresyon gibi psikiyatrik bir rahatsızlık konusunda gerçekten etkili olmak istiyorsanız, çocuklar hastalanmadan önce bir şeyler yapmalısınız,” diyor. “Gerçek çözüm, psikolojik bağışıklık aşısıdır.”</p>

      <p class="cizgisiz-ara-basl-k-4">YEME BOZUKLUKLARI</p>

      <p class="Metin-11">1960’ların sonlarında klinik psikoloji dalında lisans üstü öğrenim görürken, dertlerinin yeme bozukluğu olduğunu yıllarca sonra fark ettiğim iki kadın tanıyordum. Üniversiteden arkadaşım olan bir tanesi, Harvard’ta parlak bir lisans üstü matematik öğrencisiydi, diğeri ise MIT’de (Massachussets Institute of Technology) kütüphaneciydi. Matematikçi, iskeleti çıkacak kadar zayıf olduğu halde, bir türlü yemek yiyemiyor ve yiyeceklerden tiksindiğini söylüyordu. Kütüphaneci ise dolgun bir vücuda sahipti ve sürekli dondurmaya, Sara Lee’nin havuçlu kekine ve diğer tatlılara yumuluyordu; sonra da –bir keresinde biraz da utanarak ifşa ettiğine göre– gizlice tuvalete gidip kendini kusmaya zorluyordu. Bugün olsa, matematikçiye anoreksiya nervosa, kütüphaneciye ise bulimiya teşhisi konulurdu.</p>

      <p class="Metin-11">O yıllarda böylesi tanılar yoktu. Pratisyenler bu sorun üzerinde yeni yeni görüş belirtiyordu; bu hareketin öncüsü olan Hilda Bruch yeme bozuklukları konusundaki çığır açan makalesini 1969’da yayınladı.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-36" id="footnote-225-36-backlink">36</a></span>Kendini ölesiye aç bırakan kadınlar karşısında meraka kapılan Bruch, bu durumun altında yatan birçok nedenden birinin bedensel dürtüleri, bu arada özellikle de açlığı adlandıramama ve uygun tepkiyi verememeleri olduğunu öne sürmüştü. O günden sonra, yeme bozuklukları hakkındaki literatür pıtrak gibi çoğaldı ve durumun nedenleriyle ilgili olarak, genç kızların kendilerini kadın güzelliğinin erişilmez standartlarıyla yarışmak zorunda hissetmelerinden, müdahaleci annelerin kızların çevresine suçluluk ve kabahat hislerinden bir ağ örerek onları kontrol altında tutmaya çalışmalarına dek uzanan bir sürü varsayım ortaya atıldı.</p>

      <p class="Metin-11">Bu varsayımların çoğunun büyük bir dezavantajı vardı: Terapi sırasındaki gözlemlerden çıkarsama yoluyla yapılmış tahminlerden ibarettiler. Birkaç yıl boyunca geniş insan topluluklarıyla çalışıp kimlerin bu sorunu geliştirdiklerini görmek, bilimsel açıdan çok daha arzulanan bir şeydir. Bu tür bir çalışma, örneğin müdahaleci ebeveynlerin kızlarının yeme bozukluğuna yakalanma eğilimini artırıp artırmadığını ortaya koyacak açık bir kıyaslama olanağını sağlayabilir. Bundan da öte, soruna yol açan koşullar kümesini tanımlayabilir ve bunlar, bir neden gibi görünen, ancak bu sorundan dolayı terapiye gelenlerde de, sorunu olmayanlarda da görülen koşullardan ayırt edebilir.</p>

      <p class="Metin-11">İşte tam bu nitelikte bir çalışma, yedinci sınıftan onuncu sınıfa kadar dokuz yüzden fazla kız üzerinde yapıldığında, duygusal eksikliklerin –özellikle de sıkıntı veren hisleri birbirinden ayıramama ve kontrol edememenin– yeme bozukluklarına yol açan etkenler arasında anahtar niteliğinde olduğu görülmüştür.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-37" id="footnote-225-37-backlink">37</a></span>Onuncu sınıfta bile (araştırmanın yapıldığı) Minneapolis’in zenginler muhitindeki bu lisede anoreksiya nervosa ve bulimiyanın ciddi belirtilerine sahip 61 kız vardı. Sorun ne kadar büyükse, kızlar da yenilgilere, zorluklara ve ufak tefek tatsızlıklara o kadar daha olumsuz bir biçimde, yatıştıramadıkları duyguların ve tam olarak ne hissettiklerinin o kadar daha az bilincinde olarak tepki veriyorlardı. Bu iki duygusal eğilim bedenlerinden duydukları yoğun hoşnutsuzlukla birleştiğinde, sonuç anoreksiya ya da bulimiya oluyordu. Fazlasıyla müdahaleci ailelerin yeme bozukluğunun nedenleri arasında birinci derecede rol oynamadığı da görülmüştü. (Bruch’ın da uyardığı gibi, sonuçları önceden çıkarsamaya dayanan kuramların doğru çıkma olasılığı düşüktür; örneğin ailelerin aşırı müdahaleciliği kızlarının yeme bozukluğuna karşı çaresiz bir <span class="char-style-override-15">tepki</span> olarak, ona yardım etmek istemelerinden kaynaklanabilir.) Cinsellik korkusu, âdet görmenin erken başlaması, özsaygı düzeyinin düşüklüğü gibi popüler açıklamaların da durumla ilgisiz olduğu ortaya çıkmıştır.</p>

      <p class="Metin-11">Uzun zamandır beklenen bu çalışmada ortaya çıkan neden-sonuç zinciri, genç kızların kadın güzelliğinin işareti olarak doğallıktan uzak bir zayıflığı sabit fikir edinmiş bir toplumda büyümelerinin etkisiyle başlıyordu. Ergenlikten çok daha önce, kızlar kilolarını zaten fazlasıyla dert ederler. Örneğin altı yaşındaki bir çocuğun annesi ona yüzmeye gitmesini söylediğinde, gözyaşlarına boğularak mayoyla şişman görüneceğini söylemiş. Bu öyküyü anlatan pedagogunun söylediğine göre, aslında kızın kilosu boyuna göre normalmiş.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-38" id="footnote-225-38-backlink">38</a></span>Ergenlik çağındaki 271 genç üzerinde yapılan bir çalışmada, kızların çoğunun kilosu normal olduğu halde, yarısının kendini fazla şişman bulduğu görülmüştü. Ancak Minneapolis’teki araştırma, fazla kilolu olma saplantısının, bazı kızların neden yeme bozukluğu geliştirdiklerini açıklamaya tek başına yeterli olmadığını göstermiştir.</p>

      <p class="Metin-11">Aşırı şişman olan bazı kişiler korkulu, öfkeli ve aç olmayı birbirinden ayırt edemez ve bu hislerin hepsini açlık işareti olarak bir arada değerlendirirler, dolayısıyla da kendilerini sinirli hissettiklerinde aşırı yemek yerler.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-39" id="footnote-225-39-backlink">39</a></span>Benzeri bir şey bu kızlarda da olmaktadır. Genç kızlar ve yeme bozukluğu konulu çalışmayan yapan Minnesota Üniversitesi’nden psikolog Gloria Leon’un gözlemlerine göre, bu kızlar, “hislerinin ve beden sinyallerinin pek az farkındadır; bu da sonraki iki yıl içinde bir yeme bozukluğu geliştirip geliştirmeyeceklerini gösterecek en güçlü tek etkendir. Birçok çocuk duyumlarını ayırt etmeyi öğrenir; duygusal öğrenmenin temel bölümlerinden biri olarak, sıkıldığını, öfkelendiğini, bunalımlı ya da aç olduğunu hissedebilir. Ancak bu kızlar en temel hislerini bile ayırt etmekte güçlük çekiyorlar. Erkek arkadaşlarıyla aralarında bir sorun çıktığında kızgın mı, kaygılı mı yoksa depresif mi hissettiklerinden emin olamıyorlar; sadece etkili bir şekilde nasıl başa çıkacaklarını bilemedikleri belirsiz bir duygusal fırtına yaşıyorlar. Sonuçta, bir şeyler yiyerek ferahlamayı öğreniyorlar; bu ise sağlam ve güçlü bir duygusal alışkanlık haline gelebiliyor.”</p>

      <p class="Metin-11">Ancak kendini bu şekilde yatıştırma alışkanlığı, kızların ince vücutlu olmaları gerektiğini hissettiren baskılarla etkileşime geçtiğinde, yeme bozukluğu geliştirmenin yolu hazırlanmış oluyor. Leon’a göre, “Kız önce kendini aşırı yemeye kaptırıyor. Fakat ince kalmak için de kusmaya, müshil haplarına ya da aşırı yemekten aldığı kiloları eritmek için yoğun egzersizlere başvuruyor. Duygusal karmaşayla baş etmek için verilen bu mücadelenin alabileceği bir yön de hiç yememek olabiliyor; bu da başa çıkılamayan hisleri bir nebze olsun kontrol altına aldığını hissetmesini sağlayan bir yol olabiliyor.”</p>

      <p class="Metin-11">Zayıf bir içsel bilincin zayıf sosyal becerilerle birleşmesi, arkadaşları ya da ebeveynlerinden dolayı keyifleri kaçan bu kızların ilişkiyi düzeltmek veya kendi sıkıntılarını yatıştırmak için etkili bir şekilde harekete geçmelerini engelliyor. Bunun yerine, huzursuzlukları bulimiya, anoreksiya ya da sadece aşırı tıkınma şeklindeki bir yeme bozukluğunu başlatıyor. Leon’un kanısına göre, bu kızlarda etkili olabilecek bir tedavi, duygusal beceri yetersizliklerini giderecek bir eğitim içermelidir. Bana söylediği gibi, “Doktorlar, bu eksiklikler üzerinde çalışılırsa terapiden daha iyi sonuç aldıklarını görüyorlar. Bu kızların, hislerini tanımlamayı, kendilerini yatıştırmanın ya da ilişkilerini daha iyi idare etmenin yolunu –kötü bir adaptasyon yöntemi olan yeme alışkanlıklarına dönmeden– öğrenmeleri gerekir.”</p>

      <p class="cizgisiz-ara-basl-k-4">YAPAYALNIZLAR : OKULU TERK EDENLER</p>

      <p class="Metin-11">Bir ilkokul dramı: Dördüncü sınıftan, pek fazla arkadaşı olmayan Ben’in tek yakın arkadaşı Jason, bu öğle tatilinde birlikte oynayamayacaklarını, çünkü Chad adında bir başka çocukla oynamak istediğini söyler. Yıkılan Ben başını eğip ağlamaya başlar. Hıçkırıkları yatıştıktan sonra da, Jason ve Chad’in yemek yedikleri masaya gider.</p>

      <p class="Metin-11">“Senden nefret ediyorum!” diye bağırır Jason’a.</p>

      <p class="Metin-11">“Neden?” diye sorar Jason.</p>

      <p class="Metin-11">“Çünkü yalan söyledin,” der Ben suçlayıcı bir ses tonuyla. “Bütün hafta boyunca benimle oynayacağını söylemiştin, yalancısın.”</p>

      <p class="Metin-11">Sonra Ben sessizce ağlayarak boş masasına doğru dimdik yürür. Jason ve Chad yanına giderek onunla konuşmaya çalışırlar ama Ben parmaklarıyla kulaklarını tıkayarak onlara kararlı bir şekilde sırt çevirir ve koşarak yemekhaneden çıkıp okul ardiyesinin arkasına saklanır. Olaya tanık olan bir grup kız arabulucu rolünü oynamaya çalışarak, Ben’e gidip Jason’ın onunla da oynamak istediğini söylerler. Ancak Ben dinlemez ve kendisini rahat bırakmalarını ister. Her şeye meydan okuyarak, tek başına somurtup hıçkırarak yaralarını sarar.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-40" id="footnote-225-40-backlink">40</a></span></p>

      <p class="Metin-11">Gerçekten de acı bir an: Dışlanma ve arkadaşsız kalma hissi, hemen herkesin çocukluğunda ya da ergenliğinde bir ara yaşadığı bir şeydir. Ancak Ben’in tepkisinde anlamlı olan, Jason’ın dostluklarını düzeltme çabalarına karşılık vermekten kaçınarak, sıkıntısını giderebilecekken daha da uzatan bir tavır sergilemesidir. Önemli ipuçlarını bu şekilde kaçırmak, arkadaş çevresinde pek tutulmayan çocuklara özgüdür. 8. Kısım’da da gördüğümüz gibi, sosyal bakımdan dışlanan çocuklar, duygusal ve sosyal işaretleri okumakta genellikle zayıftırlar; bu türden işaretleri okuduklarında bile, tepki repertuarları yetersiz kalabilir.</p>

      <p class="Metin-11">Sosyal bakımdan dışlanan çocuklar, özellikle okulu terk etme riski altındadır. Arkadaşları tarafından dışlanan çocukların okulu terk oranı yaşıtlarına oranla ikiyle sekiz kat arası daha fazladır. Örneğin bir çalışmada, genel terk oranı yüzde sekizken, ilkokulda popüler olmayan çocuklardan yüzde yirmi beşinin liseyi bitirmeden okulu terk ettiği bulgulanmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-41" id="footnote-225-41-backlink">41</a></span>Kimsenin sizi sevmediği bir yerde haftada otuz saat geçirmeyi düşünürseniz, bunda şaşılacak bir şey bulamazsınız.</p>

      <p class="Metin-11">Çocukların sosyal bakımdan dışlanmalarına iki tür duygusal eğilim yol açar. Daha önce gördüğümüz gibi, bunlardan birisi öfke patlamalarına yatkınlık ve ortada herhangi bir kasıt yokken düşmanca bir tavrın algılanmasıdır. Diğeri ise ürkek, kaygılı ve sosyal bakımdan çekingen olmaktır. Ancak tüm bu mizaç etkenlerinin üzerinde ve ötesinde, “uygunsuz” bulunan çocuklar, yani gariplikleriyle insanlara ikide bir huzursuzluk verenler bir kenara itilir.</p>

      <p class="Metin-11">Bu çocukların bir “uygunsuzluğu”, verdikleri duygusal sinyallerdir. Az arkadaşı olan ilkokul çocuklarından iğrenme ya da öfke gibi bir duyguyu bir dizi farklı duygu sergileyen yüzlerle eşleştirmeleri istendiğinde, popüler çocuklara kıyasla çok daha fazla yanlış eşleştirme yapmışlardır. Anaokulundaki çocuklara, biriyle nasıl arkadaşlık kurabileceklerini ya da kavgadan kaçınabileceklerini anlatmaları istendiğinde, popüler olmayan –diğerlerinin birlikte oynamaktan kaçındıkları– çocuklar, amaçlarına ters düşen yanıtlar vermiş (örneğin, başka bir çocuk aynı oyuncağı istediğinde ne yapacağı sorusuna karşılık “onu yumruklarım” demiş) ya da bir yetişkinden belirsiz bir yardım istemiştir. Ergen yaştaki çocuklardan üzgün, öfkeli ya da hınzır birini canlandırmaları istendiğine ise, en az inandırıcı gösteriyi popüler olmayanlar sergilemiştir. Belki de bu tür çocukların arkadaşlık kurmakta daha iyisini yapamayacaklarını hissetmeleri şaşırtıcı değildir; sosyal yetersizlikleri sonunda kendi kendini doğrulayan bir kehanet haline gelir. Arkadaşlık kurmak için yeni yaklaşımlar öğrenmek yerine, geçmişte işe yaramamış şeyleri yapmaya devam eder veya daha da beceriksizce tepki verirler.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-42" id="footnote-225-42-backlink">42</a></span></p>

      <p class="Metin-11">Popülerlik piyangosunda, bu çocuklar temel duygusal ölçütler açısından yetersiz kalırlar: Birliktelikleri kimseye keyif vermediği gibi, başka bir çocuğun kendini iyi hissetmesi için ne yapacaklarını da bilemezler. Popüler olmayan çocuklar oynarken gözlemlendiğinde; örneğin, diğerlerine kıyasla çok daha fazla hile yaptıkları, somurttukları, kaybettiklerinde bırakıp gittikleri, kazandıklarında da gösteriş yaptıkları ya da övündükleri görülür. Doğal olarak, çoğu çocuk oyunda kazanmak ister, ancak yine çoğu, kazansa da kaybetse de, birlikte oynadığı arkadaşlarıyla ilişkisini bozmamak için duygusal tepkisine hâkim olabilir.</p>

      <p class="Metin-11">Sosyal işaretlerin nüanslarına karşı sağır olan çocuklar, yani duyguları okuyup tepki vermekte sürekli zorluk yaşayanlar, sonuçta kendilerini dışlanmış bulurlar. Tabii bu, geçici bir süre dışlandığını hisseden çocuklar için geçerli değildir. Ancak sürekli dışlanıp reddedilenler, ıstırap verici konumlarını okul yılları boyunca sırtlarında taşırlar. Toplumun kenarında kalmanın sonuçları, çocukluktan yetişkinliğe geçildiğinde daha büyük bir önem kazanabilir. Çocuklar, hayatın sonraki dönemlerinde ilişkilerinde kullanacakları sosyal ve duygusal becerileri, yakın arkadaşlıkların potasında ve oynadıkları oyunların gürültü patırtısı içinde geliştirirler. Bu öğrenme alanının dışında bırakılan çocuklar, kaçınılmaz olarak yetersiz kalır.</p>

      <p class="Metin-11">Anlaşılabileceği gibi, dışlananlar depresyonun ve yalnızlığın yanı sıra, çok kaygılı olduklarını ve çeşitli konularda tasalandıklarını belirtirler. Aslında bir çocuğun üçüncü sınıfta ne kadar popüler olduğuna bakarak, on sekiz yaşında ruh sağlığı sorunları yaşayıp yaşamayacağına ilişkin bir tahmin, öğretmen ve hemşirelerin değerlendirmesi, okuldaki başarı ve IQ, hatta psikolojik testlerden alınan puanlara bakarak yapılan tahminlerden çok daha isabetli olmaktadır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-43" id="footnote-225-43-backlink">43</a></span>Daha önce gördüğümüz gibi, az arkadaşı olan ve kronik yalnızlık çeken kişilerin hayatın sonraki aşamalarında hastalanma, hatta erken ölme riskleri daha yüksektir.</p>

      <p class="Metin-11">Psikanalizci Harry Stack Sullivan’ın da belirttiği gibi, yakın ilişkileri yönlendirmeyi –farklılıkları gidermeyi ve en derin hislerimizi paylaşmayı– ilk kez aynı cinsiyetten yakın bir dostumuzla ilişkimizde öğreniriz. Ancak sosyal bakımdan dışlanmış çocukların, çok önem taşıyan ilkokul yıllarında “en iyi arkadaşım” diyebilecekleri bir dosta sahip olma ihtimalleri akranlarınınkinin yarısı kadardır; bu da, duygusal gelişimin hayati fırsatlarından birini kaçırmaları anlamına gelir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-44" id="footnote-225-44-backlink">44</a></span>Başka herkes sırt çevirmiş olsa bile, tek bir arkadaş her şeyi değiştirebilir (hatta arkadaşlık o kadar sağlam olmasa bile).</p>

      <p class="cizgisiz-ara-basl-k-4">ARKADAŞLIK EĞİTİMİ</p>

      <p class="Metin-11">Beceri eksikliklerine karşın, dışlanmış çocuklar için bir umut var. Illinois Üniversitesi’nden psikolog Steven Asher, popüler olmayan çocuklar için bir dizi “arkadaşlık eğitimi” seansı tasarlamış ve bir ölçüde başarıya ulaşmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-45" id="footnote-225-45-backlink">45</a></span>İlkokul üçüncü ve dördüncü sınıflardan en az sevilen çocukları saptayan Asher, altı seans boyunca onlara “arkadaşça, eğlenceli ve hoş” davranarak “oyun oynamayı daha eğlenceli kılma”nın yollarını gösteriyordu. Çocukların damgalanmasına yol açmamak için de, oyun oynamayı ne gibi şeylerin daha zevkli kıldığını öğrenmeye çalışan bir öğretmene “danışmanlık” yaptıkları söyleniyordu.</p>

      <p class="Metin-11">Programa katılan çocuklara Asher’in popüler çocuklara özgü olarak gördüğü hareket biçimleri öğretiliyordu. Örneğin kurallar hakkında bir anlaşmazlık olduğunda, (kavga etmek yerine) alternatif öneriler getirmeye ve uzlaşmaya; oyun oynarken öteki çocukla konuşup onun hakkında sorular sormayı hatırlamaya; ötekine kulak verip ne durumda olduğunu görmek için bakmaya; öteki bir şeyi iyi yaptığında güzel şeyler söylemeye; gülümsemeye ve yardım ya da öneri sunmaya, cesaretlendirmeye teşvik ediliyorlardı. Çocuklar ayrıca bu temel sosyal incelikleri sınıf arkadaşlarıyla oyun oynarken de deniyor, ardından da bunları ne kadar iyi uygulandıkları hakkında değerlendiriliyorlardı. Geçimli olmayı öğreten bu kısa kursun olağanüstü bir etkisi oldu: Sınıflarında en az sevilen çocuklar oldukları için seçilenler, eğitimden bir yıl sonra sınıfın popüler çocukları arasına girdiler. Hiçbiri sosyal ilişkilerinde yıldızlaşmasa da, aralarında dışlanan biri de olmadı.</p>

      <p class="Metin-11">Emory Üniversitesi’nden psikolog Stephen Nowicki de benzeri sonuçlar elde etti.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-46" id="footnote-225-46-backlink">46</a></span>Onun programı da sosyal bakımdan dışlanmış olanların, diğer çocukların duygularını doğru biçimde okuma ve tepki verme yeteneklerini geliştirerek eğitmeye yönelik. Örneğin çocuklar mutluluk ve üzüntü gibi duygularını ifade etmeye çalışırlarken videoya çekiliyor ve bu duygusal anlatım yeteneklerini iyileştirmeleri için eğitiliyorlar. Sonra da, arkadaş olmak istedikleri bir çocukla, yeni geliştirdikleri bu becerilerini deniyorlar.</p>

      <p class="Metin-11">Bu tür programlar dışlanan çocukların popülerliğini artırmakta yüzde 50-60 arası başarı elde ediyorlar. Bu programların (en azından bugünki biçimiyle) daha yüksek sınıftakilere nazaran en çok üçüncü ve dördüncü sınıf çocuklarına yararı oluyor ve aşırı saldırgan çocuklardan çok, sosyal becerisi yetersiz kalanlara yardımcı oldukları görülüyor. Ancak bütün bunlar bir ince ayar sorunudur; umut veren işaret, dışlanmış çocukların bir kısmının ya da birçoğunun temel duygusal becerileri konusunda biraz eğitilerek arkadaşlık çevresine sokulabilmesidir.</p>

      <p class="cizgisiz-ara-basl-k-4">ALKOL VE UYUŞTURUCULAR: KENDİNİ TEDAVİ ETME YÖNTEMİ OLARAK BAĞIMLILIK</p>

      <p class="Metin-11">Yerel kampustaki üniversite öğrencileri, kendinden geçinceye kadar bira içmeye <span class="char-style-override-15">morarana kadar içmek</span> diyorlar. Kullandıkları yöntemlerden biri de, bir huniyi bahçe hortumunun ağzına takarak bir kutu birayı on saniye içinde yutmak. Bu yöntem yalnızca onlara özgü bir tuhaflık değil. Bir araştırmada, üniversitedeki erkek öğrencilerin beşte ikisinin yedi ya da daha fazla bardağı bir dikişte yuvarladıkları, yüzde on birinin ise kendini “sıkı içici” olarak tanımladığı bulgulandı. Bunun yerine kullanılabilecek bir başka terim de “alkoliklik” olabilir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-47" id="footnote-225-47-backlink">47</a></span>Üniversitedeki erkeklerin yarısı, kızların ise neredeyse yüzde kırkı bir ay içinde en az iki kez zom olana kadar içiyor.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-48" id="footnote-225-48-backlink">48</a></span></p>

      <p class="Metin-11">Amerika’da genç insanlar arasında birçok uyuşturucu kullanımı 1980’lerde genelde azalmış olsa da, daha erken yaşlarda alkollü içki içme eğilimi gitgide artıyor. 1993’te yapılan bir araştırmada, üniversitedeki kızların yüzde 35’i sarhoş olmak için içtiğini belirtmiştir; bu oran 1977’de yüzde 10’du. Genelde, üç öğrenciden biri sarhoş olmak için içiyor. Bu, diğer riskleri de beraberinde getiriyor: Üniversite kampuslarında vuku bulan tecavüzlerin yüzde 90’ı ya saldırgan, ya kurban, ya da ikisi birden içkiliyken olmuştur.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-49" id="footnote-225-49-backlink">49</a></span> On beşle yirmi dört yaş arası gençlerin ölüm nedenlerinin en başında alkolle bağlantılı kazalar geliyor.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-50" id="footnote-225-50-backlink">50</a></span></p>

      <p class="Metin-11">Uyuşturucu ve alkol denemesi ergenler için belki rüştünün ispatı olarak görülse de, bu ilk tadış bazılarında kalıcı sonuçlar bırakabiliyor. deneyenlerden pek azı alkolik ya da uyuşturucu bağımlısı olmuş olsa da, aşırı alkol alan ve uyuşturucu kullananların çoğunda bağımlılık, ergenlik yıllarında başlıyor. liseyi bitiren öğrencilerin yüzde 90’ı alkolü denemiş oluyor ama bunların yalnızca yüzde 14’ü sonunda alkolik oluyor; bu arada kokain çekmiş milyonlarca amerikalının yüzde 5’ten azı bağımlı olmuş.<span class="char-style-override-16">52</span> aradaki farkı yaratan nedir?</p>

      <p class="Metin-11">Hiç kuşkusuz, crack’in<span class="char-style-override-29">*</span> köşe başlarında satıldığı ve uyuşturucu satıcısının yörenin en başarılı iş adamı sayıldığı suç oranı yüksek mahallelerde yaşayanlar, madde bağımlığı riskini en fazla taşıyanlardır. Bazıları küçük çapta satıcılık yaptıkları için, diğerleri ise uyuşturucunun kolay bulunması ya da her mahallede –hatta (belki özellikle) zengin semtlerde bile– uyuşturucuyu yücelten arkadaş ortamı yüzünden bağımlı hale geliyor. Ancak aynı soru hâlâ yanıt bekliyor: Bu tuzaklara ve baskılara maruz kalan ve bu maddeleri deneyenler arasında, sonunda bağımlı hale gelmeye en yatkın olanlar hangileridir?</p>

      <p class="Metin-11">Günümüzün bilimsel bir kuramı, alışkanlığı sürdürenlerin, yani gitgide alkol ya da uyuşturucu bağımlısı olanların, bu maddeleri kaygı, öfke ya da depresyon hislerini yatıştırmanın yolu olarak bir tür ilaç gibi kullandıklarını öne sürüyor. Erken yaşta bunları deneyerek, kendilerine işkence çektiren kaygı ya da melankoli hislerini tedavi edecek kimyasal bir reçete bulmuş oluyorlar. İki yıl boyunca izlenen yüzlerce yedinci ve sekizinci sınıf öğrencisi arasından, sonraki yıllarda ötekilerden daha yüksek oranda madde bağımlısı olanlar, yüksek düzeyde duygusal sıkıntı çektiğini belirtenlerdi.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-51" id="footnote-225-51-backlink">51</a></span> Bu da pek çok genç insan alkol ve uyuşturucuyu deneyip bağımlı olmadığı halde, neden bazılarının neredeyse başladıkları andan itibaren bağımlı hale geldiklerini açıklayabilir: Bağımlılığa en yatkın olanlar, uyuşturucu ya da alkolde yıllardır kendilerine sıkıntı veren duyguları anında yatıştırmanın hazır ve kolay bir yolunu bulmuş görünüyorlar.</p>

      <p class="Metin-11">Pittsburgh’daki Batı Psikiyatri Enstitüsü ve Kliniği’nden psikolog Ralph Tarter’a göre, “Biyolojik yatkınlığı olan kişilere, ilk içki ya da uyuşturucu dozu, diğerlerinin hiç yaşamadığı bir biçimde, korkunç bir kuvvet verir. Sonradan iyileşen birçok uyuşturucu bağımlısı bana, ’Uyuşturucuyu ilk aldığım an, kendimi ilk kez normal hissettim’ diyor. En azından kısa vadede, bu onlara fizyolojik bir denge sağlıyor.”<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-52" id="footnote-225-52-backlink">52</a></span>Ne var ki bu durum, bağımlının şeytanla pazarlığıdır: Kısa süreli bir keyiflenme karşılığı, hayat sönüp gider.</p>

      <p class="Metin-11">Bazı duygusal eğilimlerin, insanların duygusal rahatlığı bir maddeden ziyade diğerinde bulma olasılığını artırdığı görülüyor. Örneğin alkolizmle sonuçlanan iki duygusal eğilim vardır. Biri, çocukluğunda çok gergin ve kaygılı olan, ergenlikte alkolün kaygısını yatıştırdığını keşfedenlerin eğilimidir. Bunlar, çoğu zaman sinirlerini yatıştırmak için içkiye başvuran alkoliklerin çocukları –genellikle de oğullarıdır. Bu eğilimin biyolojik işareti, kaygıyı düzenleyen bir sinirsel aktarıcı olan GABA’nın az salgılanmasıdır. GABA’nın yetersiz oluşu, yüksek düzeyde bir gerilim hali olarak yaşanır. Bir araştırmada, alkolik babaların oğullarında düşük düzeyde GABA bulunduğu ve bu çocukların çok kaygılı oldukları bulgulanmıştır; alkol aldıklarında ise GABA düzeyi yükselmekte ve kaygıları azalmaktadır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-53" id="footnote-225-53-backlink">53</a></span> Alkolik babaların oğulları, gerilimlerini azaltmak için içki içer, alkolde başka türlü elde edemedikleri anlaşılan bir rahatlama bulurlar. Bu durumdaki kişiler, aynı kaygı azaltıcı etkisinden dolayı alkolün yanı sıra sakinleştirici ilaçlara da bağımlılık geliştirmeye yatkın olurlar.</p>

      <p class="Metin-11">Alkolik babaları olan ve on iki yaşında fevri davranışların yanı sıra, stres karşısında nabız hızlanması gibi kaygı belirtileri gösteren çocukların nöropsikolojik açıdan incelenmesi, bu çocukların ayrıca frontal lob işlevlerinin de zayıf olduğunu göstermiştir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-54" id="footnote-225-54-backlink">54</a></span>Bu, kaygılarını yatıştırmaya ya da dürtülerini kontrol almaya yarayan beyin alanlarının, diğer erkek çocuklarınkine kıyasla, onlara daha az yardımcı olduğu anlamına gelir. Ayrıca prefrontal loblar bir karar verirken farklı hareketlerin olası sonuçlarını akılda tutan işleyen belleği de idare ettiği için, zayıflıkları alkoliklik eğilimini güçlendirebilir. Frontal lobun yetersizliği, alkolle kaygısını anında yatıştırabildiğini keşfeden kişinin içkinin uzun vadeli zararlarını göz ardı etmesine yardımcı olur. Bu sakinleşme özlemi, alkolikliğe karşı genetik yatkınlığın duygusal bir işaretleyicisi gibi görünür. Alkoliklerin akrabası olan bin üç yüz kişi üzerinde yapılmış bir çalışmada, en fazla alkol bağımlılığı riskini taşıyan alkolik çocuklarının, kronik olarak yüksek düzeyde kaygı duyduklarını belirtenler oldukları görülmüştür. Hatta araştırmacılar da, bu tür insanlarda alkolikliğin “kaygı belirtilerini kendi kendilerini tedavi etme yöntemi” olarak geliştiği sonucuna varmışlardır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-55" id="footnote-225-55-backlink">55</a></span></p>

      <p class="Metin-11">Alkol bağımlılığıyla sonuçlanan diğer duygusal eğilim ise, yüksek derecede ajitasyon, fevrilik ve can sıkıntısı hislerinden kaynaklanır. Bu eğilim bebeklik döneminde yerinde duramama, huysuzluk ve zor zaptedilme; ilkokulda “kıpır kıpır” olma, hiperaktiflik ve başını derde sokma şeklinde kendini gösterir. Bu eğilim, gördüğümüz gibi, bu tür çocukları toplumun kıyısında köşesinde kalmış arkadaşlar aramaya iterek, bazen suç işlemelerine ya da “antisosyal kişilik bozukluğu” teşhisi konulmasına yol açar. Genellikle erkek olan bu durumdaki kişilerin temel duygusal şikâyetleri, ajitasyon; temel zayıflıkları, gem vuramadıkları dürtüleri; çoğu zaman hissettikleri can sıkıntısına verdikleri doğal tepki ise fevri bir şekilde risk ve heyecan arayışlarıdır. İki diğer sinirsel aktarıcı, serotonin ve MAO’nun eksikliğine bağlanabilecek bu eğilime sahip kişiler, yetişkinlik döneminde alkolün ajitasyonlarını giderebildiğini keşfederler. Monotonluğa dayanamamaları da, onları her şeyi denemeye hazır hale getirir. Bu durumun genel fevrilikleriyle birleşmesi, alkolün yanı sıra, neredeyse rastgele bir dizi uyuşturucu kullanmaya yatkın olmalarını sağlar.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-56" id="footnote-225-56-backlink">56</a></span></p>

      <p class="Metin-11">Depresyon bazılarını içkiye iterken, alkolün metabolik etkileri kısa bir ferahlamanın ardından çoğu kez depresyonu daha da kötüleştirir. Geçici bir duygusal rahatlama için alkole başvuran kişiler, bunu depresyondan çok kaygılarını yatıştırmak amacıyla yaparlar, depresyondaki kişileri –en azından bir süre– rahatlatan tamamen farklı bir uyuşturucu sınıfı vardır. Kronik mutsuzluk depresyona karşı doğrudan etkili olan kokain gibi uyarıcılara bağlılık riskini artırır. Bir araştırmada, kokain bağımlılığı nedeniyle bir klinikte tedavi görmekte olan hastaların yarısından fazlasının bu alışkanlığı edinmeden önceki hallerine şiddetli depresyon teşhisi konulabileceği ve alışkanlık öncesindeki depresyon ne kadar derinse, bağımlılığın da o kadar güçlü olduğu bulgulanmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-57" id="footnote-225-57-backlink">57</a></span></p>

      <p class="Metin-11">Kronik öfke, yine diğer bir tür yatkınlığa yol açabilir. Eroin ve diğer afyon türlerine bağımlılık nedeniyle tedavi görmekte olan dört hasta üzerinde yapılan bir araştırmada görülen en çarpıcı duygusal eğilim, hayat boyu öfkeyle baş etmekte zorluk çekmeleri ve kolay öfkelenmeleriydi. Bazı hastalar, ancak afyon kullanarak kendilerini normal ve gevşemiş hissettiklerini söylüyorlardı.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-58" id="footnote-225-58-backlink">58</a></span></p>

      <p class="Metin-11">Birçok vakada madde bağımlılığına yatkınlık beyinden kaynaklansa da, insanları “kendi kendilerini tedavi” yöntemi olarak alkole ya da uyuşturucuya yönelten duygular, Adsız Alkolikler ve benzeri iyileşme programlarının on yıllardır gösterdiği gibi, ilaçlara başvurmadan iyileştirilebiliyor. Bu duyguları iyileştirme yeteneğini edinmek –kaygıyı yatıştırmak, depresyonu atlatmak, öfkeyi bastırmak– en baştan uyuşturucu ya da alkol kullanımı güdüsünü ortadan kaldırıyor. Bu temel duygusal beceriler uyuşturucu ve alkol bağımlılığını tedavi programlarında bir iyileştirme aracı olarak öğretiliyor. Tabii, bunların hayatın erken dönemlerinde, alışkanlıklar yerleşmeden önce öğrenilmesi çok daha yararlı olurdu.</p>

      <p class="cizgisiz-ara-basl-k-4 para-style-override-21">DAHA FAZLA SAVAŞ AÇILMASIN:</p>

      <p class="cizgisiz-ara-basl-k-4 para-style-override-22">NİHAİ BİR ÖNLEME YOLU</p>

      <p class="Metin-11">Yaklaşık son on yıldır, sırasıyla ergen kızların hamile kalmasına, çocukların okulu terk etmesine, uyuşturucuya ve son zamanlarda şiddete karşı “savaş” ilan edildi. Bu tür kampanyaların sorunu, çok geç başlatılmaları, hedeflenen sorun salgın boyutlarına ulaşıp gençlerin hayatında kök saldıktan sonra gündeme gelmeleridir. Bunlar bir sorunu çözmek için ilk başta hastalığa karşı bağışıklık aşısı yapmak yerine, hastayı kurtarmaya ambulans göndermekle eşdeğer, krize müdahale niteliğinde hareketlerdir. Daha fazla “savaş” açmak yerine, hastalık baş göstermeden önlem alma mantığıyla, çocuklarımıza bu tür sonuçlardan kaçınma şanslarını artıracak yaşama becerilerini sunmalıyız.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-59" id="footnote-225-59-backlink">59</a></span></p>

      <p class="Metin-11">Duygusal ve sosyal eksiklikler üzerinde ısrarla durmam; parçalanmış, fesat ya da kargaşa içindeki bir ailede ya da yoksul, suçluların ve uyuşturucunun kol gezdiği bir mahallede büyümek gibi diğer risk faktörlerinin rolünü inkâr ettiğim anlamına gelmiyor. Yoksulluk başlı başına, çocukları duygusal açıdan örseler: Beş yaşındayken yoksulluk içinde yüzen çocuklar, daha iyi durumdaki akranlarına kıyasla daha korkulu, kaygılı, üzüntülüdür ve öfkeye kapılmak, bir şeyleri tahrip etmek gibi davranış sorunlarını daha fazla sergiler; bu eğilim ergenlik yılları boyunca da devam eder. Yoksulluğun baskısı aile hayatını da yıpratır: Çocuklar aile yuvasının sıcaklığını daha az hisseder, (çoğunluğu tek başına ve işsiz) annelerde depresyon daha fazla görülür, bağırma, vurma ve fiziksel tehditler gibi sert cezalandırma yöntemlerine daha fazla başvurulur.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-60" id="footnote-225-60-backlink">60</a></span></p>

      <p class="Metin-11">Ancak duygusal yeterliliğin, aile ve ekonomik güçlerin üstünde ve ötesinde bir rolü vardır; bir çocuğun ya da gencin bu zorluklar karşısında ne derece çökeceğini ya da bunları atlatmak için özünde ne kadar direnç göstereceğini belirleyebilir. Yoksulluk içinde, ailesinden kötü muamele görerek ya da şiddetli bir ruhsal rahatsızlığı olan anne ya da babanın elinde büyümüş yüzlerce çocuk üzerinde yapılmış uzun süreli araştırmalar, yıpratıcı zorluklara dayanabilenlerin, temel duygusal becerilere sahip olduğunu göstermiştir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-61" id="footnote-225-61-backlink">61</a></span> Bunlar insanlara çekici gelen, dost kazandıran bir girişkenliği, özgüveni, başarısızlık ve açmazlar karşısında iyimser bir sebatı, yenilginin etkisinden kolayca kurtulma yetisini ve yumuşak başlı bir tabiatı kapsar.</p>

      <p class="Metin-11">Ancak çocukların büyük bir çoğunluğu, bu nitelikleri kazanmadan o zorluklarla karşı karşıya gelir. Bu becerilerin çoğunun doğuştan geldiğini, genetik bir şans eseri olduğunu biliyoruz, ama 14. Kısım’da da gördüğümüz gibi, insan mizacının özellikleri bile iyileştirilebilir. Bir müdahale yolu, bu sorunları üreten yoksulluğu ve diğer sosyal koşulları hafifletmeye yönelik siyasal ve ekonomik önlemleri almaktır. Ancak (toplumun gündeminde daha da alt sıralara indiği görülen) bu taktiklerin yanı sıra; çocuklara kendilerini zayıf düşüren zorluklarla başa çıkmaları için birçok şey sunulabilir.</p>

      <p class="Metin-11">Her iki Amerikalıdan birine hayat boyu musallat olan dertlerden birini, duygusal bozuklukları ele alalım. Nüfusun bütününü temsil eden 8098 Amerikalıdan oluşturulmuş bir örnekleme yoluyla yapılan çalışmada, nüfusun yüzde 48’inin hayatlarında en az bir kez psikiyatrik sorun yaşamış oldukları ortaya çıkmıştı.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-62" id="footnote-225-62-backlink">62</a></span>En fazla etkilenenler, aynı zamanda iki ya da daha fazla psikiyatrik sorun geliştirmiş olan yüzde 14’lük kesimdi. Bu grup, herhangi bir zaman kesitinde pskiyatrik bozuklukların yüzde 60’ını ve insanı etkisizleştirecek kadar şiddetli vakaların yüzde 90’ını oluşturuyordu. Şu anda yoğun bakıma ihtiyaçları olsa da, en uygun yaklaşım, bu sorunları olabildiğince en başından önleyebilmektir. Her ruhsal bozukluğun önlenemeyeceği malumdur; ancak bazıları ve belki de birçoğu önlenebilir. Bu araştırmayı yapmış olan Michigan Üniversitesi’nden sosyolog Ronald Kessler’in bana söylediğine göre, “Hayatın erken dönemlerinde müdahale etmeliyiz. Sosyal bir fobisi olan altıncı sınıftaki genç bir kızın sosyal kaygılarıyla başa çıkabilmek için ortaokulda içmeye başlamasını ele alalım. Araştırmamızda ortaya çıktığında otuzuna merdiven dayamış olan bu kız, hâlâ korku dolu bir haldeydi; hem alkol ve uyuşturucu bağımlısıydı, hem de hayatı karmakarışık olduğu için depresifti. Önemli olan, şu sorunun yanıtıdır: Bu kızın hayatının erken bir döneminde ne yapsaydık onu dibe çeken bu anafordan kurtarabilirdik?”</p>

      <p class="Metin-11">Aynı şey, okulu bırakma ya da şiddet eylemleri gibi, bugünkü gençlerin tekrar tekrar karşı karşıya geldikleri tehlikelerin birçoğu için de geçerlidir. Uyuşturucu ve şiddete başvurma gibi belirli bir sorunu önlemeye yönelik eğitici programlar son on yıl içinde mantar gibi yayılarak eğitim piyasasında bir alt sektör yarattı. Ancak bunların, en ustalıkla pazarlananlar ve fazla kullanılanların birçoğu dahil, etkisiz olduğu görüldü. Eğitimcileri üzen bir şey de, bunlardan birkaçının uyuşturucu kullanımı ve erken yaşta cinsel ilişki türünden sorunları önlemeye çalışmak yerine, daha olası hale getirmesidir.</p>

      <p class="kucuk-ara-basl-k-5">Bilgi Vermek Yeterli Değildir</p>

      <p class="Metin-11">Bu konuda eğitici bir örnek, çocuklara yapılan cinsel tacizdir. 1993 itibarıyla, Amerika’da her yıl iki yüz bine yakın kanıtlanmış vaka rapor ediliyor ve bu sayı her yıl yüzde 10 artıyordu. Tahminler arasında büyük farklar olsa da, birçok uzmanın ortak görüşüne göre, kızlarda yüzde yirmi ile otuz arası bir kesimi, erkeklerde de bunun yarısı kadarı, on yedi yaşına geldiğinde bir tür cinsel tacizin kurbanı olmaktadır (bu sayılar diğer etkenlerin yanı sıra cinsel tacizin nasıl tanımlandığına bağlı olarak artmakta ya da azalmaktadır).<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-63" id="footnote-225-63-backlink">63</a></span> Cinsel tacize özellikle açık bir çocuğun belirli bir profili yoktur, ancak birçoğu kendini korunmasız hisseder, kendi başına tacizlere karşı koyamaz ve başına gelenlerden dolayı tecrit olmuş bir haldedir.</p>

      <p class="Metin-11">Bu tehlikelere karşı, birçok okul cinsel tacizi önlemek için programlar sunmaya başlamıştır. Bu programların birçoğu, cinsel taciz hakkında temel bir bilgi vermeye odaklıdır; örneğin, çocuklar “iyi” ve “kötü” dokunuş arasındaki farkı ayırt etmeyi öğrenir, tehlikelere karşı uyarılır ve birisi kötü niyetli bir harekette bulunduğunda durumu bir yetişkine anlatmaları için teşvik edilir. İki bin çocuğu kapsayan ulusal bir araştırmada, çocukların okuldaki bir kabadayının ya da olası bir tacizcinin kurbanı olmaktan kurtulmak için bir şeyler yapmasına yardımcı olmak açısından, bu temel eğitimin pek işe yaramadığı, hatta zararlı olduğu sonucuna varılmıştır.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-64" id="footnote-225-64-backlink">64</a></span>En kötüsü, sadece bu temel eğitim programından geçmiş olup üst üste cinsel saldırılara uğrayan çocukların, hiçbir programdan geçmemiş çocuklara kıyasla başlarına geleni anlatma olasılığının <span class="char-style-override-15">yarı</span> <span class="char-style-override-15">yarıya</span> azalmasıdır.</p>

      <p class="Metin-11">Buna karşılık, çocuklara konuyla bağlantılı duygusal ve sosyal yeterlilikleri de içeren daha kapsamlı bir eğitim verildiğinde, kendilerini bu tür tehlikelere karşı daha iyi koruyabilmişlerdir: Saldırgan kişiye kendisini rahat bırakmasını söyleyebilmiş ya da karşı koymuş, her şeyi anlatacağını söyleyerek tehdit etmiş, başlarına kötü bir şey geldiğinde de gerçekten anlatabilmişlerdir. Sağlanan yararlar arasında bu sonuncusu –taciz edildiğini anlatmak– çok önemli bir engelleyicidir: Birçok tacizci, yüzlerce çocuğa sarkıntılık eder. Kırk yaşlarındaki tacizciler üzerinde yapılan bir araştırmada, ergenlik çağından itibaren ayda ortalama bir çocuğa sarkıntılık ettikleri ortaya çıkmıştır. Bir otobüs şoförü ve bir bilgisayar öğretmeni hakkındaki raporlar, ikisinin de her yıl üç yüz kadar çocuğa sarkıntılık ettiklerini ve bu çocuklardan hiçbirinin uğradığı tacizi bildirmediğini göstermektedir. Durum ancak, öğretmen tarafından taciz edilen bir çocuğun kendi kız kardeşine cinsel tacizde bulunmasıyla aydınlanabilmiştir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-65" id="footnote-225-65-backlink">65</a></span></p>

      <p class="Metin-11">Daha kapsamlı programlardan geçmiş çocukların taciz edildiklerini söyleme olasılığının, asgari düzeyde bir eğitim veren programlardan geçmiş olanlara kıyasla üç kat fazla olduğu görülmüştür. Bu kadar etkili olan neydi? Bu programlar, bir kerelik konular halinde değil, çocuğun okul hayatı boyunca sağlık ve cinsellik eğitiminin bir parçası olarak birçok kez değişik düzeylerde veriliyordu. Okulda öğretilenin yanı sıra, anne-babaların da bu mesajı çocuğa vermeleri sağlanmıştı (cinsel taciz tehditlerine karşı en iyi direnebilenler bunu yapan ailelerin çocuklarıydı).</p>

      <p class="Metin-11">Bunun ötesinde, asıl farkı yaratan sosyal ve duygusal yeterliliklerdi. Bir çocuğun “iyi” ve “kötü” dokunuş arasındaki farkı bilmesi yeterli değildir; çocukların, birisi kendilerine dokunmaya başlamadan çok daha önce, bir durumda yanlış ya da sıkıntı verici bir şeyler olduğunu <span class="char-style-override-15">hissedecek</span> kadar bir özbilince ihtiyacı vardır. Sadece özbilinç değil, yeterli bir özgüven duygusu ve “yok bir şey” diye emniyet telkin etmeye çalışan bir yetişkin karşısında bile içindeki hislere güvenip harekete geçebilme iradesi de gereklidir. Çocuğun bundan sonra; kaçmaktan, olayı büyüklerine anlatma tehdidini savurmaya kadar, olacakları engellemeye yarayacak bir tedbir repertuarına ihtiyacı vardır. Bu nedenlerle, daha iyi programlar çocuklara isteklerini söyleyebilmeyi, pasif kalmak yerine haklarını aramayı, sınırlarını bilmeyi ve onları korumayı öğretmektedir.</p>

      <p class="Metin-11">Bu durumda, en etkin programlar cinsel taciz hakkında temel bilgileri, hayati önem taşıyan duygusal ve sosyal becerilerle tamamlamış olanlardır. Bu programlar çocuğa, kişiler arası anlaşmazlıkları daha olumlu bir şekilde çözümlemenin yollarını, kendinden daha emin olmayı, bir şey olduğunda kendini suçlamamayı ve öğretmenleriyle ebeveynlerinden oluşan, başvurabilecekleri bir destek ağının bulunduğunu hissetmeyi öğretmektedir. Çocuklar da, başlarına gerçekten kötü bir şey geldiğinde, çok daha rahatlıkla anlatabilmektedirler.</p>

      <p class="kucuk-ara-basl-k-5">Etkin Öğeler</p>

      <p class="Metin-11">Bu tür bulgular, tarafsız değerlendirmelerin gerçekten etkili bulduğu öğelere dayanarak, en elverişli önleme programında bulunması gereken öğelerin yeniden tasarlanmasına yol açmıştır. W.T. Grant Vakfı tarafından desteklenen beş yıllık bir projede, bir araştırma konsorsiyumu genel görüntüyü inceleyerek, işe yarayan programların başarısında rol oynayan etkin öğeleri ayırt etmiştir.<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-66" id="footnote-225-66-backlink">66</a></span>Program hangi sorunun önlenmesi için tasarlanmış olursa olsun, konsorsiyumun gerekli bulduğu temel beceriler listesinde duygusal zekânın öğeleri sıralanmaktadır (listenin tamamı için Ek D’ye bakınız).<span class="Character-Style-1-6 char-style-override-16" style="font-size:0.77em;"><a class="footnote-link" href="#footnote-225-67" id="footnote-225-67-backlink">67</a></span></p>

      <p class="Metin-11">Bu duygusal beceriler özbilinci; hisleri tanımlama, anlatma, idare etmeyi; dürtü kontrolünü ve doyumu ertelemeyi; stres ve kaygıyla baş etmeyi içeriyor. Dürtü kontrolünde temel bir bir yeti, hisler ve eylemler arasındaki farkı bilmek ve eylem dürtüsünü kontrol etmekle başlayıp harekete geçmeden önce eylem seçeneklerini ve olası neticelerini tanımlayarak daha iyi duygusal kararlar vermektir. Sosyal ve duygusal işaretleri okuyabilmek, dinlemek, olumsuz etkilere karşı durabilmek, başkalarının bakış açısından bakabilmek ve bir durumda hangi davranışın kabul edilebilir olduğunu anlamak, kişiler arası ilişkilerde rol oynayan yeterliliklerdir.</p>

      <p class="Metin-11">Bunlar hayatta gerekli olan temel nitelikteki duygusal ve sosyal beceriler arasında yer alır ve bu bölümde sözünü ettiğim sorunların hepsi için değilse de, birçoğu için en azından kısmi çareler içerirler. Bu becerilerin hangi sorunlara karşı bağışıklık kazandırabileceği, neredeyse hiçbir kurala bağlı değildir; örneğin ergen kızların hamileliklerinde ya da ergen yaştakilerin intihar vakalarında duygusal ve sosyal yeterliliklerin rolü hakkında benzeri savlar ileri sürülebilir.</p>

      <p class="Metin-11">Bu tür sorunların nedenleri hiç kuşkusuz karmaşıktır; biyolojik yazgının, aile dinamiklerinin, yoksulluk politikasının ve sokak kültürünün değişen oranlarda iç içe geçmesinin sonucudur. Duyguları hedefleyenler de dahil olmak üzere, hiçbir müdahale türü tek başına her şeyi halledebileceğini iddia edemez. Ancak bir çocuğun taşıdığı risklere duygusal yetersizlerinin yükü de eklendikçe –bunun çocuk için ne kadar ağır olabileceğini görmüştük– diğer çareleri dışarıda bırakmadan duygusal onarıma da önem vermeliyiz. Bundan sonraki sorumuz şu olacak: Duyguların eğitilmesi nasıl bir şeydir?</p>

      <div class="footnotes">
        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a> <span class="char-style-override-24">Gençlerin suç oranları istatistiği, Tek Tip Suç Raporları’ndan alınmıştır,</span> <span class="char-style-override-25">Crime in the U.S.</span><span class="char-style-override-24">, 1991, ABD Adalet Bakanlığı.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a> <span class="char-style-override-24">Ergenlerde şiddet suçları</span><span class="char-style-override-24">: 1990’da gençlerin şiddet suçlarından yakalanma oranı 100.000’de 430’a tırmanarak 1980’deki orana göre yüzde 27’lik bir artış gö</span><span class="char-style-override-24">stermiştir. Ergen gençlerin zorla tecavüzden tutuklanma oranları 1965’te 100.000’de 10.9 iken 1990’larda 100,000’de 21.9’a çıkmıştır. Gençlerin cinayet işleme oranı</span> <span class="char-style-override-24">1965’ten 1990’a dört kattan fazla artarak 100,000’de 2,8’den 12,1’e çıkmıştır; 1990’da gençlerin işlediği her dört cinayetin üçünde silah kullanı</span><span class="char-style-override-24">lmıştır, bu da son on yıl içerisinde yüzde 79’luk bir artış anlamına gelmektedir. Gençlerin şiddet iç</span><span class="char-style-override-24">eren saldırılarında 1980’den 1990’a yüzde 64’lük bir sıçrama olmuştur. Bkz. örneğin, Ruby Takanashi, “</span><span class="char-style-override-24">The Opportunities of Adolescence,”</span> <span class="char-style-override-25">American Psychologist</span> <span class="char-style-override-24">(Şubat 1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-24">1950’de 15 ile 24 yaş arasındakilerde intihar oranı 100.000’de 4,5’tir. 1989’da bu üçe katlanarak 13,3’e ulaşmıştır. 10 ile 14 ya</span><span class="char-style-override-24">ş arası çocuklarda intihar oranları ise 1968 ile 1985 arasında neredeyse üç katına çıkmıştır. İntihar, cinayet kurbanlar</span><span class="char-style-override-24">ı ve hamileliklerle ilgili rakamlar</span> <span class="char-style-override-25">Health</span><span class="char-style-override-24">, 1991, Amerikan Sağlık ve İnsan Hizmetleri Dairesi’nden ve Çocuk Güvenliği Ağı,</span> <span class="char-style-override-25">A Data Book of Child and Adolescent Injury</span> <span class="char-style-override-24">(Washington, DC. Anne ve</span> <span class="char-style-override-24">Çocuk Sağlığı Eğitimi Ulusal Merkezi, 1991)’den alınmıştır.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-4-backlink" id="footnote-225-4">4</a> <span class="char-style-override-24">1960’dan sonraki otuz yıl içinde bel soğuklu</span><span class="char-style-override-24">ğu oranı 10 ile 14 yaş çocuklar arasında dört katı daha fazla bir düzeye, 15 ile 19 yaş arasındakilerde ise üç kat</span><span class="char-style-override-24">ı fazlasına sıçramıştır. 1990’da AIDS hastalarının yüzde yirmisinin yirmili yaşlarda olduğu g</span><span class="char-style-override-24">örülmüş ve birçoğunun da buna ergenlik döneminde yakalandığı tespit edilmiştir. Seks ilişkisine erken girmek konusundaki baskı giderek artmaktad</span><span class="char-style-override-24">ır. 1990’lardaki bir araştırmada, genç kadınların üçte birinden fazlası, ilk kez seks ilişkisine arkadaş bask</span><span class="char-style-override-24">ısıyla girdiklerini belirtmiştir; bir kuşak öncesindeyse kadınların sadece yüzde 13’ü bunu böyle ifade etmi</span><span class="char-style-override-24">ştir. Bkz. Ruby Takanashi, “The Opportunities of Adolescence,” ve Çocuk Güvenliği Ağı,</span> <span class="char-style-override-25">A Data Book of Child and Adolescent Injury</span><span class="char-style-override-24">.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-5-backlink" id="footnote-225-5">5</a> <span class="char-style-override-24">Beyazlarda eroin ve kokain kullanımı 1970’de 100.000’de 18’den 1990’larda 68’e, yani</span> <span class="char-style-override-24">üç katından fazlasına ulaşmıştır. Zenciler arasında aynı yirmi yıl boyunca gör</span><span class="char-style-override-24">ülen artış 1970’de 100.000’de 53 iken, 1990’da inanılmaz bir sayı olan 766’ya ulaşmıştır. Bu yirmi yıl öncesindeki oranın neredeyse</span> <span class="char-style-override-25">13 katı</span> <span class="char-style-override-24">kadardır. Uyuşturucu kullanımı oranları</span> <span class="char-style-override-25">Crime in the U.S.,</span> <span class="char-style-override-24">1991, Amerikan Adalet Bakanlığı’ndan alınmışt</span><span class="char-style-override-24">ır.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-6-backlink" id="footnote-225-6">6</a> <span class="char-style-override-24">Amerika, Yeni Zelanda, Kanada ve Porto Riko’da yapılan araştırmalara göre, çocukların beşte biri hayatlarını bir</span> <span class="char-style-override-24">şekilde bozan psikolojik zorluklara sahiptir. 11 yaşın altındaki çocuklarda en sık görülen sorun kaygıdır; normal hayatın</span><span class="char-style-override-24">ı etkileyecek şiddette fobisi olan % 10’luk bir kesim, genelleşmiş kaygı ve sürekli endişe yaşayan % 5’lik bir kesim ve yoğun biçimde, ebeveynden ayr</span><span class="char-style-override-24">ılma kaygısı yaşayan % 4’lük bir kesim bundan mustariptir. Aşırı içme sorunu, erkekler arasında ergenlik yıllar</span><span class="char-style-override-24">ında tırmanarak, yirmi yaşında yüzde yirmi oranına ulaşmaktadır. Çocuklarda duygusal bozukluklar konusundaki bu verilerin büyük bir k</span><span class="char-style-override-24">ısmından</span> <span class="char-style-override-25">The New York Times</span> <span class="char-style-override-24">(10 Ocak 1989)’da söz ettim.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-7-backlink" id="footnote-225-7">7</a> <span class="char-style-override-24">Çocukların duygusal sorunları hakkındaki ulusal çalışma ve araştırma diğer ülkelerle kıyaslanması: Thomas Achenbach ve Catherine Howell, “Are America’s Children’s Problems Getting Worse? A 13-Year Comparison,”</span> <span class="char-style-override-25">Journal of the American Academy of Child and Adolescent Psychiatry</span> <span class="char-style-override-24">(Kasım 1989).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-8-backlink" id="footnote-225-8">8</a> <span class="char-style-override-24">Uluslar arasındaki kıyaslama Urie Bronfenbrenner’indir; Michael Lamb and Kathleen Sternberg,</span> <span class="char-style-override-25">Child Care in Context: Cross-Cultural Perspectives</span> <span class="char-style-override-24">(Englewood, NJ: Lawrence Erlbaum, 1992).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-9-backlink" id="footnote-225-9">9</a> <span class="char-style-override-24">Cornell Üniversitesi’ndeki sempozyumda Urie Bronfenbrenner’in konuşması (24 Eylül, 1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-10-backlink" id="footnote-225-10">10</a> <span class="char-style-override-24">Öfkeli ve suç işleyen ç</span><span class="char-style-override-24">ocuklar üzerinde uzun süreli çalışmalar: Bkz. örneğin, Alexander Thomas ve bşk., “Longitudinal Study of Negative Emotional States and Adjustments from Early Childhood Through Adolescence,”</span> <span class="char-style-override-25">Child Development,</span> <span class="char-style-override-24">cilt 59 (Eyl</span><span class="char-style-override-24">ül 1988).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-11-backlink" id="footnote-225-11">11</a> <span class="char-style-override-24">Kabadayı deneyi: John Lochman, “Social-Cognitive Processes of Severely Violent, Moderately Aggressive, and Nonaggressive Boys,”</span> <span class="char-style-override-25">Journal of Clinical and Consulting Psychology,</span> <span class="char-style-override-24">1994.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-12-backlink" id="footnote-225-12">12</a> <span class="char-style-override-24">Öfkeli erkek çocukları araştırması: Kenneth A. Dodge, “Emotion and Social Information Processing,” başlıklı yazısı, J. Garber and K. Dodge,</span> <span class="char-style-override-25">The Development of Emotion Regulation and Dysregulation</span> <span class="char-style-override-24">(New York: Cambridge University Press, 1991) adlı eserinde.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-13-backlink" id="footnote-225-13">13</a> <span class="char-style-override-24">Birkaç saat içinde kabadayılardan soğuma: J.D.Coie ve J.B.Kupersmidt, “A Behavioral Analysis of Emerging Social Status in Boys’ Groups,”</span> <span class="char-style-override-25">Child Development</span><span class="char-style-override-24">, sayı</span> <span class="char-style-override-24">54 (1983).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-14-backlink" id="footnote-225-14">14</a> <span class="char-style-override-24">Asi</span> <span class="char-style-override-24">çocukların yarısı kadarı: Bkz. örneğin, Dan Offord ve bşk., “Outcome, Prognosis, and Risk in a Longitudinal Follow-up Study,”</span> <span class="char-style-override-25">Journal of the American Academy of Child and Adolescent Psychiatry</span><span class="char-style-override-24">, sayı</span> <span class="char-style-override-24">31 (1992).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-15-backlink" id="footnote-225-15">15</a> <span class="char-style-override-24">Öfkeli çocuklar ve suç: Richard Tremblay ve bşk., “Predicting Early Onset of Male Antisocial Behavior from Preschool Behavior,”</span> <span class="char-style-override-25">Archives of General Psychiatry</span> <span class="char-style-override-24">(Eylül 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-16-backlink" id="footnote-225-16">16</a> <span class="char-style-override-24">Okula başlamadan önce bir çocuğun ailesinde olup bitenler, do</span><span class="char-style-override-24">ğal olarak bir öfke eğilimi yaratmakta hayati rol oynar. Örneğin, bir çalışmada anneleri tarafından 1 yaşındayken reddedilmiş ve do</span><span class="char-style-override-24">ğumları daha sorunlu olmuş çocukların 18 yaşında bir şiddet suçu işleme olasılığın</span><span class="char-style-override-24">ın diğer çocuklara göre dört kat fazla olduğu görülmüştür. Adriane Raines ve b</span><span class="char-style-override-24">şk., “Birth Complications Combined with Early Maternal Rejection at Age One Predispose to Violent Crime at Age 18 Years,”</span> <span class="char-style-override-25">Archives of General Psychiatry</span> <span class="char-style-override-24">(Aralık, 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-17-backlink" id="footnote-225-17">17</a> <span class="char-style-override-24">Sözel IQ düzeyinin düşüklüğü, suç eğ</span><span class="char-style-override-24">ilimini öngörüyor olsa da (bir araştırma suç işlemiş çocuklarla işlememiş</span><span class="char-style-override-24">ler arasında, sekiz puanlık bir IQ farkı bulmuştur), deliller dürtüselliğin hem düşük IQ düzeyinin, hem de suç</span><span class="char-style-override-24">a eğilimin nedeni olarak daha doğrudan ve güçlü bir etkisi olduğunu gösteriyor. Düşük IQ puanlarını açı</span><span class="char-style-override-24">klayacak etken, fevri davranışlı çocukların, sözel IQ puanlarının dayandığı dil ve muhakeme becerilerini öğrenecek kadar yeterli dikkat gösterememesidir. On yaşı</span><span class="char-style-override-24">ndan on iki yaşına kadar olan çocuklarda hem IQ, hem de dürtüselliğin değerlendirildiği, iyi planlanmış bir çalış</span><span class="char-style-override-24">ma olan Pittsburgh Gençlik Araştırması; gelecekteki suç eğilimini öngörmesi bakımı</span><span class="char-style-override-24">ndan, dürtüselliğin isabetli olduğunu göstermiştir. Bu tartışma için bkz: Jack Block “On the Relation Between IQ, Impulsivity, and Delinquency,”</span> <span class="char-style-override-25">Journal of Abnormal Psychology</span><span class="char-style-override-24">, sayı</span> <span class="char-style-override-24">104 (1995).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-18-backlink" id="footnote-225-18">18</a> <span class="char-style-override-24">“Kötü” kızlar ve hamilelik: Marion Underwood ve Melinda Albert, “Fourth-Grade Peer Status as a Predictor of Adolescent Pregnancy,” Kansas City, Missouri’deki Çocuk Gelişimi Araştırma Derneği toplantısında sunulan tebliğ (Nisan 1989).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-19-backlink" id="footnote-225-19">19</a> <span class="char-style-override-24">Suça giden yol: Gerald R. Patterson, “Orderly Change in a Stable World: The Antisocial Trait as Chimera,”</span> <span class="char-style-override-25">Journal of Clinical and Consulting Psychology</span> <span class="char-style-override-24">62 (1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-20-backlink" id="footnote-225-20">20</a> <span class="char-style-override-24">Saldırganlık zihniyeti: Ronald Slaby ve Nancy Guerra, “Cognitive Mediators of Aggression in Adolescent Offenders,”</span> <span class="char-style-override-25">Developmental Psychology</span><span class="char-style-override-24">, sayı</span> <span class="char-style-override-24">24 (1988).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-21-backlink" id="footnote-225-21">21</a> <span class="char-style-override-24">Dana vakası: Laura Mufson ve bşk., Interpersonal Psychotherapy for Depressed Adolescents (New York: Guilford Press, 1993)’ten alınmıştır.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-22-backlink" id="footnote-225-22">22</a> <span class="char-style-override-24">On kat daha fazla depresyon olasılığı: Peter Lewinsohn ve bşk., “Age-Cohort Changes in the Life Time Occurence of Depression and Other Mental Disorders,”</span> <span class="char-style-override-25">Journal of Abnormal Psychology</span><span class="char-style-override-24">, sayı</span> <span class="char-style-override-24">102 (1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-23-backlink" id="footnote-225-23">23</a> <span class="char-style-override-24">Depresyonun epidemiyolojisi: Patricia Cohen ve b</span><span class="char-style-override-24">şk., New York Psikiatri Enstitüs</span><span class="char-style-override-24">ü 1988; Peter Lewinsohn ve bşk., “Adolescent Psychopathology: I. Prevalence and Incidence of Depression in High School Students,”</span> <span class="char-style-override-25">Journal of Abnormal Psychology</span> <span class="char-style-override-24">102 (1993). Ayrıca bkz. Mufson ve bşk., Interpersonal Psychotherapy. Daha düşük tahminlerin bir incelemesi için, E. Costello, “Developments in Child Psychiatric Epidemiology,”</span> <span class="char-style-override-25">Journal of the Academy of Child and Adolescent Psychiatry</span><span class="char-style-override-24">, sayı</span> <span class="char-style-override-24">28 (1989).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-24-backlink" id="footnote-225-24">24</a> <span class="char-style-override-24">Gen</span><span class="char-style-override-24">çlerde depresyon eğilimleri: Maria Kovacs ve Leo Bastiaens, “The Psychotherapeutic Management of Major Depressive and Dysthymic Disorders in Childhood and Adolescence: Issue and Prospects,” başlıklı yazısı, I.M. Goodyer, derl.,</span> <span class="char-style-override-25">Mood Disorders in Childhood and Adolescence</span> <span class="char-style-override-24">(New York: Cambridge University Press, 1994) adlı eserde.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-25-backlink" id="footnote-225-25">25</a> <span class="char-style-override-24">Çocuklarda depresyon: Kovacs, a.g.e.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-26-backlink" id="footnote-225-26">26</a> <span class="char-style-override-24">Maria Kovacs ile yaptığım görüşme,</span> <span class="char-style-override-25">The New York Times</span> <span class="char-style-override-24">(11 Ocak 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-27-backlink" id="footnote-225-27">27</a> <span class="char-style-override-24">Depresif çocukların sosyal ve duygusal bakımdan geri kalması: Maria Kovacs ve David Goldston, “Cognitive and Social Development of Depressed Children and Adolescents,”</span> <span class="char-style-override-25">Journal of the American Academy of Child and Adolescent Psychiatry</span> <span class="char-style-override-24">(Mayıs 1991).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-28-backlink" id="footnote-225-28">28</a> <span class="char-style-override-24">Çaresizlik ve depresyon: John Weiss ve bşk., “Control-related Beliefs and Self-reported Depressive Symptoms in Late Childhood,”</span> <span class="char-style-override-25">Journal of the Abnormal Psychology</span><span class="char-style-override-24">, sayı</span> <span class="char-style-override-24">102 (1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-29-backlink" id="footnote-225-29">29</a> <span class="char-style-override-24">Çocuklarda kötümserlik ve depresyon: Judy Garber, Vanderbilt Universitesi. Bkz. örneğin, Ruth Hilsman ve Judy Garber, “A Test of the Cognitive Diathesis Model of Depression in Children: Academic Stressors, Attributional Style, Perceived Competence and Control,”</span> <span class="char-style-override-25">Journal of Personality and Social Psychology</span><span class="char-style-override-24">, sayı 67 (1994); Judith Garber, “Cognitions, Depressive Symptoms, and Development in Adolescents,”</span> <span class="char-style-override-25">Journal of</span> <span class="char-style-override-25">Abnormal Psychology</span><span class="char-style-override-24">, sayı</span> <span class="char-style-override-24">102 (1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-30-backlink" id="footnote-225-30">30</a> <span class="char-style-override-24">Garber,</span> <span class="char-style-override-24">“Cognitions”.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-31-backlink" id="footnote-225-31">31</a> <span class="char-style-override-24">Garber, “Cognitions”.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-32-backlink" id="footnote-225-32">32</a> <span class="char-style-override-24">Susan Nolen-Hoeksema ve bşk., “Predictors and Consequences of Childhood Depressive Symptoms: A Five-Year Longitudinal Study,”</span> <span class="char-style-override-25">Journal of Abnormal Psychology</span><span class="char-style-override-24">, sayı</span> <span class="char-style-override-24">101 (1992).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-33-backlink" id="footnote-225-33">33</a> <span class="char-style-override-24">Depresyon oran</span><span class="char-style-override-24">ının yarıya düşmesi: Gregory Clarke, Oregon Üniversitesi Sağlık Bilimleri Merkezi, “Prevention of Depression in At-Risk High School Adolescents,” Amerikan Çocuk ve Ergen Psikiyatrisi Akademisi’ne sunulan tebliğ (Ekim 1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-34-backlink" id="footnote-225-34">34</a> <span class="char-style-override-24">Garber, “Cognitions”.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-35-backlink" id="footnote-225-35">35</a> <span class="char-style-override-24">Hilda Bruch, “Hunger and Instinct,”</span> <span class="char-style-override-25">Journal of Nervous and Mental Disease</span><span class="char-style-override-24">, sayı</span> <span class="char-style-override-24">149 (1969).</span> <span class="char-style-override-25">The Golden Cage: The Enigma of Anorexia Nervosa</span> <span class="char-style-override-24">(Cambridge, Ma: Harvard University Press) adlı ufuk açıcı kitabı 1978’e kadar basılmamıştır.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-36-backlink" id="footnote-225-36">36</a> <span class="char-style-override-24">Yeme bozuklukları çalışması: Gloria R. Leon ve bşk., “Personality and Behavioral Vulnerabilities Associated with Risk Status for Eating Disorders in Adolescent Girls,”</span> <span class="char-style-override-25">Journal of Abnormal Psychology</span><span class="char-style-override-24">, sayı</span> <span class="char-style-override-24">102 (1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-37-backlink" id="footnote-225-37">37</a> <span class="char-style-override-24">Kendini</span> <span class="char-style-override-24">şişman hisseden altı yaşındaki çocuk Ottawa Üniversitesi’nden pedagog Dr. William Feldman’ın bir hastasıydı.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-38-backlink" id="footnote-225-38">38</a> <span class="char-style-override-26">Sifneos tarafından kaydedilmiştir, “Affect, Emotional Conflict, and Deficit.”</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-39-backlink" id="footnote-225-39">39</a> <span class="char-style-override-24">Ben’in dışlanmasını</span><span class="char-style-override-24">n öyküsü, Steven Asher ve Sonda Gabriel’in “The Social World of Peer-Rejected Children,” San Francisco’da Amerikan Eğitim Araştırmaları Derneğ</span><span class="char-style-override-24">i’nin yıllık toplantısında sunulmuş olan tebliğden alınmıştır (Mart 1989).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-40-backlink" id="footnote-225-40">40</a> <span class="char-style-override-24">Sosyal olarak dışlanan çocuklarda okulu bırakma oranı: Asher ve Gabriel, “The Social World of Peer-Rejected Children.”</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-41-backlink" id="footnote-225-41">41</a> <span class="char-style-override-24">Popüler olmayan çocukların duygusal yeterliliğindeki zayı</span><span class="char-style-override-24">flıkla ilgili bulgular, Kenneth Dodge ve Esther Feldman’ın “Social Cognition and Sociometric Status,” başlıklı yazısından alı</span><span class="char-style-override-24">nmıştır. Steven Asher ve John Coie, derl.,</span> <span class="char-style-override-25">Peer Rejection in Childhood</span> <span class="char-style-override-24">(New York: Cambridge University Press, 1990).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-42-backlink" id="footnote-225-42">42</a> <span class="char-style-override-24">Emory Cowen ve bşk., “Longterm Follow-up of Early Detected Vulnerable Children,”</span> <span class="char-style-override-25">Journal of Clinical and Consulting Psychology</span><span class="char-style-override-24">, sayı</span> <span class="char-style-override-24">41 (1973).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-43-backlink" id="footnote-225-43">43</a> <span class="char-style-override-24">En iyi arkada</span><span class="char-style-override-24">şlar ve dışlananlar: Jeffrey Parker ve Steven Asher,</span> <span class="char-style-override-24">“Friendship Adjustment, Group Acceptance and Social Dissatisfaction in Childhood,” Amerikan Eğitim Araştırmaları Derneği’nin yıllık toplantıs</span><span class="char-style-override-24">ında sunulan tebliğ, Boston (1990).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-44-backlink" id="footnote-225-44">44</a> <span class="char-style-override-24">Sosyal bakımdan dışlanmış çocuklara rehberlik: Steven Asher ve Gladys Williams, “Helping Children Without Friends in Home and School Contexts,” başlıklı yazısı,</span> <span class="char-style-override-25">Children’s Social Development: Information for Parents and Teachers</span> <span class="char-style-override-24">(Urbana and Champaign: University of Illinois Press, 1987) adlı eserde.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-45-backlink" id="footnote-225-45">45</a> <span class="char-style-override-24">Benzeri sonuçlar: Stephen Nowicki, “A Remediation for Nonverbal Processing Deficits,” yayınlanmamış metin, Duke University (1989).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-46-backlink" id="footnote-225-46">46</a> <span class="char-style-override-24">Beşte ikisi a</span><span class="char-style-override-24">ğır içkici: Pulse Projesi tarafından Massachusetts Üniversitesi’nde yapılmış araştırmadan</span> <span class="char-style-override-25">The Daily Hampshire Gazette</span><span class="char-style-override-24">’de söz edilmi</span><span class="char-style-override-24">ştir (13 Kasım 1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-47-backlink" id="footnote-225-47">47</a> <span class="char-style-override-24">Fazlaca içmek: Sayılar Harvard Halk Sağlığı Okulunun Alkol Çalışmaları Koleji yöneticisi Harvey Wechsler’dan alınmıştır (Ağustos 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-48-backlink" id="footnote-225-48">48</a> <span class="char-style-override-24">Daha çok kadın sarhoş olmak için içiyor ve tecavüz riski: Columbia Üniversitesi Bağımlılık ve Madde Bağımlılığı Merkezi’nin raporu (Mayıs 1993).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-49-backlink" id="footnote-225-49">49</a> <span class="char-style-override-24">Ölüme yol açan nedenler: Alan Marlatt, Amerikan Psikoloji Derneği’nin yıllık toplantısında sunulan rapor (Ağustos 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-50-backlink" id="footnote-225-50">50</a> <span class="char-style-override-24">Alkolizm ve kokain bağımlılığı hakk</span><span class="char-style-override-24">ındaki bulgular Ulusal Madde ve Alkol Bağımlılığı Enstitüsü’nün Etiyoloji Araştırma Böl</span><span class="char-style-override-24">ümü’nde görevdeki başkan Meyer Glantz’dan alınmıştır.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-51-backlink" id="footnote-225-51">51</a> <span class="char-style-override-24">Sıkıntı ve madde bağımlılığı: Jeanne Tschann, “Initiation of Substance Abuse in Early Adolescence,”</span> <span class="char-style-override-25">Health Psychology</span><span class="char-style-override-24">, sayı</span> <span class="char-style-override-24">4 (1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-52-backlink" id="footnote-225-52">52</a> <span class="char-style-override-24">Ralph Tarter ile yapt</span><span class="char-style-override-24">ığım görüşme,</span> <span class="char-style-override-25">The New York Times</span> <span class="char-style-override-24">(26 Nisan 1990).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-53-backlink" id="footnote-225-53">53</a> <span class="char-style-override-24">Alkoliklerin oğullarındaki gerilim düzeyi: Howard Moss., ve bşk., “Plasma GABA-like Activity in Response to Ethanol Challenge in Men at High Risk for Alcoholism”</span> <span class="char-style-override-25">Biological</span> <span class="char-style-override-25">Psychiatry</span><span class="char-style-override-24">, sayı 27 (6) (Mart 1990).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-54-backlink" id="footnote-225-54">54</a> <span class="char-style-override-24">Alkoliklerin oğullarında frontal lob eksiklikleri: Philip Harden ve Robert Pihl, “Cognitive Function, Cardiovascular Reactivity, and Behavior in Boys at High Risk for Alcoholism,”</span> <span class="char-style-override-25">Journal of Abnormal Psychology</span><span class="char-style-override-24">, sayı</span> <span class="char-style-override-24">104 (1995).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-55-backlink" id="footnote-225-55">55</a> <span class="char-style-override-24">Kathleen Merikangas ve b</span><span class="char-style-override-24">şk., “Familial Transmission of Depression and Alcoholism,”</span> <span class="char-style-override-25">Archives of General Psychiatry</span> <span class="char-style-override-24">(Nisan 1985).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-56-backlink" id="footnote-225-56">56</a> <span class="char-style-override-24">Yerinde duramayan ve fevri alkolik: Moss ve bşk.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-57-backlink" id="footnote-225-57">57</a> <span class="char-style-override-24">Kokain ve depresyon: Edward Khantzian, “Psychiatric and Psychodynamic Factors in Cocaine Addiction,” başlıklı yazısı Arnold Washton ve Mark Gold, derl.,</span> <span class="char-style-override-25">Cocaine: A</span> <span class="char-style-override-25">Clinician’s Handbook</span> <span class="char-style-override-24">(New York: Guilford Press, 1987) adlı eserinde.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-58-backlink" id="footnote-225-58">58</a> <span class="char-style-override-24">Eroin bağıml</span><span class="char-style-override-24">ılığı ve öfke: Harvard Tıp Okulu’ndan Edward Khantzian ile tedavi etmiş olduğu 200’den fazla kadar eroin bağımlısıyla ilgili bir gör</span><span class="char-style-override-24">üşmeden.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-59-backlink" id="footnote-225-59">59</a> <span class="char-style-override-24">Daha fazla savaş açılmasın: Bu deyiş bana Yale Çocuk Araştırmaları Merkezi’ndeki Sosyal ve Duygusal Öğrenmeyi Geliştirme İşbirliği’nden Tim Shriver tarafından önerilmiştir.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-60-backlink" id="footnote-225-60">60</a> <span class="char-style-override-24">Yoksulluğun duygusal etkisi: “Economic Deprivation and Early Childhood Development” ve “Poverty Experiences of Young Children and the Quality of Their Home Environments.” Greg Duncan ve Patricia Garrett’ın her ikisi de bulgularını</span> <span class="char-style-override-25">Child</span> <span class="char-style-override-25">Development</span><span class="char-style-override-24">’ta ayrı makalelerde tarif etmişlerdir (Nisan 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-61-backlink" id="footnote-225-61">61</a> <span class="char-style-override-24">Dayanıklı çocukların özellikleri: Norman Garmezy, The Invulnerable Child (New York: Guilford Press, 1987). Zorluklara rağmen gelişen çocuklar hakkında</span> <span class="char-style-override-25">The New York</span> <span class="char-style-override-25">Times</span><span class="char-style-override-24">’da yazdım (13 Ekim 1987).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-62-backlink" id="footnote-225-62">62</a> <span class="char-style-override-24">Ruhsal rahatsızlıkların yaygınlığı: Ronald C. Kessler ve bşk., “Lifetime and 12-month Prevalence of DSM-III-R Psychiatric Disorders in the U.S.,”</span> <span class="char-style-override-25">Archives of General Psychiatry</span> <span class="char-style-override-24">(Ocak 1994).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-63-backlink" id="footnote-225-63">63</a> <span class="char-style-override-24">Amerika’da cinsel tacize maruz kaldıklarını dile getiren erkek ve k</span><span class="char-style-override-24">ızların sayısı Ulusal Sağlık Enstitüsü’nün Şiddet ve Travmatik Stres B</span><span class="char-style-override-24">ölümü’nde görevli Malcolm Brown’dan; kanıtlanmamış vakaların sayısı ise Çocuklar</span><span class="char-style-override-24">ın Tacizini ve İhmalini Önleme Ulusal Komitesi’nden alınmıştır. Çocuklar üzerinde yapılan ulusal bir araşt</span><span class="char-style-override-24">ırmada, belirli bir yıl içinde kızlar için yüzde 3,2; erkekler içinse yüzde 0,6 oranını bulmu</span><span class="char-style-override-24">ştur: David Finkelhor ve Jennifer Dziuba-Leatherman, “Children as Victims of Violence: A National Survey,”</span> <span class="char-style-override-25">Pediatrics</span> <span class="char-style-override-24">(Ekim 1984).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-64-backlink" id="footnote-225-64">64</a> <span class="char-style-override-24">Cinsel tacizi önleme programları hakkında çocuklarla yapılan ulusal anket New Hampshire Üniversitesi’nden sosyolog David Finkelhor tarafından gerçekleştirilmiştir.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-65-backlink" id="footnote-225-65">65</a> <span class="char-style-override-24">Cinsel tacizde bulunanların kaç tane kurbanı olduğu, Ulusal Sağlık Enstitü</span><span class="char-style-override-24">sü’nün Şiddet ve Travmatik Stres Bölümü’nden psikolog Malcolm Gordon ile yapılmış bir görüş</span><span class="char-style-override-24">meden alınmıştır.</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-66-backlink" id="footnote-225-66">66</a> <span class="char-style-override-24">W.T. Grant Okula Dayalı Sosyal Beceriyi Geliştirme Konsorsiyumu, “Drug and Alcohol Prevention Curricula,” in J. David Hawkins ve bşk.,</span> <span class="char-style-override-25">Communities That Care</span> <span class="char-style-override-24">(San Francisco: Jossey-Bass, 1992).</span></p>
        </div>

        <div class="footnote">
          <p class="Basic-Paragraph-8" xml:lang="en-GB"><a class="footnote-anchor" href="#footnote-225-67-backlink" id="footnote-225-67">67</a> <span class="char-style-override-24">W.T. Grant Konsorsiyumu, “Drug and Alcohol Prevention Curricula,” s. 136.</span></p>
        </div>
      </div>
    </div>
  </div>
</body>
</html>
