<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>11.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x11.html" xml:lang="tr-TR">
    <div class="Basic-Text-Frame">
      <p class="cizgili-baslik-5" id="toc_marker-7">EK B-Duygusal Zihnin Özellikleri</p>

      <p class="x0-prg-7"><span class="char-style-override-11">Y</span>aptığımız pek çok şeyi duyguların nasıl güttüğünü açıklayan; bir an oldukça mantıklıyken bir dakika sonra nasıl o kadar mantıksız olabildiğimizi ve duyguların kendi nedenleriyle kendilerine özgü bir mantığı olmasının anlamını gösteren bir bilimsel model son yıllarda ortaya çıkmıştır. Birbirlerinden bağımsız olarak San Francisco’daki California Üniversitesi İnsan Etkileşimi Laboratuarı’ndan Paul Ekman ve Massachussetts Üniversitesi’nden klinik psikolog Seymour Epstein, duygusal zihnin belki de en iyi değerlendirmelerini yapmışlardır.<span class="Character-Style-1-4 char-style-override-16" style="font-size:0.77em;"><a class="footnote-link" href="#footnote-225-1" id="footnote-225-1-backlink">1</a></span> Ekman ve Epstein farklı bilimsel delilleri tartmış olmakla beraber, ikisinin verileri bir arada, duyguları zihinsel yaşamın geri kalan kısmından ayıran özelliklerin temel bir listesini oluşturmaktadır.<span class="Character-Style-1-4 char-style-override-16" style="font-size:0.77em;"><a class="footnote-link" href="#footnote-225-2" id="footnote-225-2-backlink">2</a></span></p>

      <p class="kucuk-ara-basl-k-2">Hızlı Ama Savruk Bir Tepki</p>

      <p class="Metin-5">Duygusal zihin akılcı zihinden çok daha hızlıdır ve bir an bile durup ne yaptığını gözden geçirmeden eyleme atılır. Bu hız, düşünen zihnin bir işareti olan ölçülü ve analitik düşünmeye imkân tanımaz. Evrim süreci içinde bu hız, büyük olasılıkla, neye dikkat edilmesi gerektiğinin ve –örneğin başka bir hayvanla karşı karşıya gelindiğinde oluşan ihtiyat halinde– ‘ben bunu yer miyim, yoksa o mu beni yer?’ gibi soruların yanıtını anında verme zorunluluğundan ortaya çıkmıştır. Bu yanıtlar için durup düşünmeye fazla zaman harcamayan organizmaların, yavaş tepkili genlerini aktarabilecekleri bir şey üretme olasılığı çok azdır.</p>

      <p class="Metin-5">Duygusal zihinden kaynaklanan hareketler, fazlalıklarından arındırılmış ve basitleştirilmiş bir bakış açısının ürünü olan, özellikle kuvvetli bir kesinlik hissi taşırlar; bu ise akılcı zihnin hiç kavrayamayacağı bir şeydir. Ortalık yatıştığında, hatta bir tepkinin ortasında, kendimizi “Bunu neden yaptım?” diye düşünürken buluruz. Bu, duygusal zihnin hızıyla olmasa da, akılcı zihnin o anki duruma uyandığının bir işaretidir.</p>

      <p class="Metin-5">Bu duyguyu başlatan şeyle, duygunun patlak vermesi arasında geçen süre neredeyse bir andan ibaret olduğundan, algıyı tartarak değerlendiren mekanizmanın saniyenin binde biriyle hesaplanan beyin zamanıyla ölçüldüğünde bile, büyük bir sürat gösterebilmesi gerekir. Eyleme geçme ihtiyacının değerlendirilmesinin otomatik ve hiçbir zaman bilinç düzeyine ulaşamayacak kadar hızlı olması gerekir.<span class="Character-Style-1-4 char-style-override-16" style="font-size:0.77em;"><a class="footnote-link" href="#footnote-225-3" id="footnote-225-3-backlink">3</a></span> Bu hızlı ve ‘el altından’ duygusal tepki çeşidi, biz gerçekte ne olup bittiğini tam anlayamadan, üstümüzden geçip gider.</p>

      <p class="Metin-5">Bu hızlı algılama tarzı sürat uğruna isabetliliği feda eder, çünkü genel görüntüye ya da onun en çarpıcı yanlarına karşılık verir. Her şeyi bir bütün olarak ve bir arada görerek, dikkatli bir analize zaman ayırmadan tepki gösterir. Bu izlenimi, ayrıntıların özenli biçimde değerlendirilmesine baskın çıkan canlı öğeler belirleyebilir. Duygusal zihnin duygusal bir gerçekliği (bana kızgın; yalan söylüyor; bu beni üzüyor) bir anda okuyarak kime dikkat edeceğimizi, kime güveneceğimizi, kimin sıkıntıda olduğunu bildiren anlık sezgiyle karar vermemizi sağlaması büyük bir avantajdır. Duygusal zihin bizim tehlikeye karşı radarımızdır; eğer biz (ya da evrim sürecinde atalarımız) bu tür yargılarda bulunmak için akılcı zihni beklemiş olsaydık, sadece hata yapmış olmaz, ölmüş de olurduk. Bu tür izlenimlere ve sezgisel yargılara göz açıp kapayana kadar vardığımızdan, yanılgılı ya da yanlış yönde olabilmeleri de dezavantajdır.</p>

      <p class="Metin-5">Paul Ekman’a göre duyguların, başladıklarının bile tam farkına varmadan bize hâkim olmalarını sağlayan bu sürat, evrimsel uyum yeteneklerinin bu kadar yüksek olabilmesinin şartıdır. Acil durumlar karşısında ne yapacağımızı ya da nasıl bir karşılık vereceğimizi düşünmeye zaman harcamadan tepki göstermek üzere bizi harekete geçirirler. Yüz ifadesindeki hafif değişikliklerden duyguları saptamak için geliştirmiş olduğu sistemi kullanan Ekman, yarım saniyeden az bir süre içinde insanın yüzünden gelip geçen bütün mikro duyguları izleyebilmektedir. Ekman ve çalışma arkadaşlarının elde ettikleri bulgulara göre; tepkiyi doğuran olaydan saniyenin birkaç binde biri kadar bir süre sonra, duygusal ifadeler yüz kaslarındaki değişikliklerde kendini göstermeye başlar ve belli bir duyguya özgü fizyolojik değişimlerin başlaması da –kan akışının yön değiştirip nabzın hızlanması gibi– bir saniyenin kesirleri içinde olur. Bu sürat, özellikle ani bir tehditin doğurduğu korku gibi yoğun duygularda ortaya çıkar.</p>

      <p class="Metin-5">Ekman’ın savına göre, teknik açıdan, duygunun tam yoğunluk hali günler, saatler, dakikalarla değil saniyelerle ölçülecek kadar kısa sürer. Değişen şartlara rağmen bir duygunun uzun bir süre beyni ve bedeni istila etmesi, evrimsel uyarlanma açısından zararlıdır. Tek bir olayın yol açtığı duygular, olay geçtikten sonra da, çevremizde olup biten diğer şeylere bakmaksızın bize hâkim olmaya devam etseydi, o zaman hislerimiz bize doğru yolu gösteremezdi. Duyguların daha uzun sürmesi için, aynen sevilen birinin kaybının bizi yasa boğması gibi, uyarıcının sürekliliğini koruyarak sonuçta o duyguyu sürekli uyandırması gerekir. Hisler saatlerce içimizde kaldığında, daha suskun bir biçimde, ruh halleri olarak devam ederler. Ruh halleri duygusal bir ton verir, ancak algılama ve hareket tarzımızı duygunun en yoğun olduğu zamanki harareti kadar güçlü bir şekilde belirleyemezler.</p>

      <p class="kucuk-ara-basl-k-2">Önce Duygular, Sonra Düşünceler</p>

      <p class="Metin-5">Akılcı zihnin kaydetmesi ve karşılık vermesi duygusal zihinden bir ya da iki dakika daha uzun sürdüğünden, duygusal bir durumda “ilk dürtü” kafadan değil, kalpten gelir. Hızlı tepkiden daha yavaş ikinci bir tür duygusal tepki de, hissedilmeden önce düşüncelerimizde için için kaynayıp olgunlaşır. Duyguları uyandırmaya yönelen bu ikinci yol daha fazla düşüncelerden kaynaklanır ve biz de düşüncelerin genellikle farkında oluruz. Bu tür bir duygusal tepkide daha uzun süreli bir değerlendirme vardır; düşüncelerimiz –biliş– hangi duyguların uyandırılacağını belirlemekte baş rolü oynar. Bir kez bir değerlendirme yaptığımızda –”bu taksi şoförü beni kandırıyor” ya da “bu bebek çok sevimli”– arkasından bunlara uygun bir duygusal tepki gelir. Bu daha yavaş sıralamada, daha tam olarak ifade edilen düşünce duygudan önce gelir. Mahcubiyet ya da yaklaşmakta olan bir sınavın heyecanı gibi daha karmaşık duygular, bu daha yavaş yolu takip eder ve açılımları saniyeler ya da dakikalar alır; bunlar düşüncelerden çıkan duygulardır.</p>

      <p class="Metin-5">Buna karşılık, hızlı tepki sıralanmasında duygular düşünceden ya önce ya da onunla aynı anda gerçekleşir. Hızla ateşlenen bu duygusal tepki, ilkel ölüm kalım mücadelesi gibi acil durumlarda bize hâkim olur. Bu tür hızlı kararların gücü, bir acil duruma karşılık vermemiz için bizi anında harekete geçirmesinde yatar. En yoğun duygularımız irade dışı tepkilerdir; ne zaman patlayacaklarına karar veremeyiz. Stendhal’in yazdığı gibi, “Aşk iradeden bağımsız olarak gelip geçen bir humma nöbeti gibidir.” Sadece aşk değil, öfke ve korkularımız da çevremizi sararak, bizim seçimimiz olmaktan çok, <span class="char-style-override-15">bize</span> olan bir şey gibi görünürler. Bu nedenle elimize bir mazeret verirler<span class="char-style-override-15">.</span> Gerçek şu ki, <span class="char-style-override-15">sahip olduğumuz duyguları seçemiyoruz</span>, diyor Ekman. Bu da insanlara, duygularının esiri olduğunu söyleyerek hareketlerini mazur gösterme fırsatı verir.<span class="Character-Style-1-4 char-style-override-16" style="font-size:0.77em;"><a class="footnote-link" href="#footnote-225-4" id="footnote-225-4-backlink">4</a></span></p>

      <p class="Metin-5">Anında algılama ve değerlendirici düşünce aracılığıyla duyguya giden hızlı ve yavaş yollar olduğu gibi, ayrıca çağrılarak gelen duygular da vardır. Bunun bir örneği, bir aktörün meslek icabı yaptığı, kasten oynanan hislerdir; istenilen etkiyi yaratmak için bilerek kullanılan üzücü anların yol açtığı gözyaşları gibi. Aktörler, doğal olarak duyguya giden ikinci yol olan düşünme yoluyla hissetmeyi bilerek kullanmakta, hepimizden daha beceriklidir. Belli bir düşüncenin uyandıracağı belirli duyguları kolayca değiştiremesek de, çoğu zaman ne düşüneceğimizi seçebilir ve seçeriz de. Erotik bir fantezinin cinsel duygulara yol açması gibi, mutlu anılar bizi neşelendirirken melankolik düşünceler derinlere dalmamıza neden olur.</p>

      <p class="Metin-5">Ancak akılcı zihin, genellikle hangi duygulara sahip olmamız “gerektiğine” karar veremez. Bunun yerine duygularımız bize çoğu zaman oldu-bitti şeklinde gelir. Akılcı zihin normalde, bu tepkilerin <span class="char-style-override-15">seyri</span>ni kontrol edebilir. Birkaç istisna bir yana, <span class="char-style-override-15">ne zaman</span> kızgın, üzgün vb. olacağımıza karar veremeyiz.</p>

      <p class="kucuk-ara-basl-k-2">Simgesel Bir Çocuksu Gerçeklik</p>

      <p class="Metin-5">Duygusal zihnin mantığı <span class="char-style-override-15">çağrışımsaldır</span>; bir gerçekliği simgeleyen ya da onun bir anısını çağrıştıran öğeleri, o gerçekliğin aynısı olarak kabul eder. Bu nedenle teşbih, mecaz ve tasvir; aynen roman, sinema, şiir, şarkı, tiyatro, opera sanatları gibi, doğrudan duygusal zihne hitap ederler. Buda, İsa gibi büyük ruhani hocalar, müminlerinin kalplerini duygunun dilinden konuşarak, meseller, masallar, öykülerle fethetmişlerdir. Gerçekten de dini sembol ve ritüel, mantıksal açıdan pek anlamlı değildir; ama kalbin ana diline yerleşmişlerdir.</p>

      <p class="Metin-5">Kalbin, yani duygusal zihnin mantığı, Freud’un “birincil süreç” düşüncesi kavramında çok iyi tarif edilmiştir; bu dinin ve şiirin, psikozun ve çocukların, düş ve mitin mantığıdır (Joseph Campbell’in dediği gibi, “Düşler kişisel mitlerdir; mitler ise paylaşılan düşlerdir”). Birincil süreç düşüncesinde gevşek çağrışımlar bir anlatının akışını belirler; bir nesne diğerini simgeler, bir diğerinin yerini alıp onu temsil eder; bütünler parçalarda özetlenir. Zaman yoktur, neden-sonuç yasaları yoktur. Aslında birincil süreçte “Hayır” diye bir şey yoktur; her şey mümkündür. Psikanalitik yöntem, kısmen bu yer değiştiren anlamları deşifre etme ve çözme sanatıdır.</p>

      <p class="Metin-5">Duygusal zihin bir öğenin diğerinin yerine geçtiği bu mantığı ve kuralları takip ediyorsa, hiçbir şeyin nesnel kimliğiyle tanımlanma zorunluluğu da yoktur: Önemli olan nasıl <span class="char-style-override-15">algılandığıdır</span>; nasıl görünüyorsa öyledir. Bir şeyin bize ne hatırlattığı, ne “olduğu”ndan çok daha önemli olabilir. Aslında duygusal yaşamda kimlikler tek bir parçanın bir bütünü uyarması anlamında holograma benzetilebilir. Seymour Epstein’ın işaret ettiği gibi, akılcı zihin nedenlerle sonuçlar arasında mantıksal bağlantılar kurarken, duygusal zihin ayrım yapmadan sadece benzer çarpıcı özellikleri olan şeyleri birbirine bağlar.</p>

      <p class="Metin-5">Duygusal zihin birçok açıdan çocuksudur ve bu özelliği duygu güçlendikçe artar. Bunlardan biri, her şeyin siyah ve beyaz olduğu, gri gölgelerin olmadığı <span class="char-style-override-15">kategorik</span> düşüncedir; bir pot kırarak mahcup düşen birinin o andaki düşüncesi, “Ben <span class="char-style-override-15">her zaman</span> yanlış şey söylerim” olabilir. Bu çocuksu tarzın bir diğer işareti de <span class="char-style-override-15">kişiselleşmiş</span> düşüncedir, yani bir kazayı “telefon direği tam üzerime geldi” şeklinde açıklayan sürücü gibi, olayları ben merkezli bir sapma eğilimiyle algılamaktır.</p>

      <p class="Metin-5">Çocuksu tarz <span class="char-style-override-15">kendi kendini doğrular</span>, inançlarını zayıflatacak anıları ya da gerçekleri bastırarak ya da göz ardı ederek, destekleyenlere tutunur. Akılcı zihnin inançları geçicidir; yeni deliller kanıyı çürütüp yerine bir yenisini koyabilir, çünkü nesnel delillere göre muhakeme yürütülmektedir. Duygusal zihin inançlarını mutlak doğru olarak alır ve bunlara ters düşen hiçbir delili hesaba katmaz. Bu yüzden, duygusal rahatsızlık yaşayan birini akıl yoluyla ikna etmek oldukça zordur: Mantıksal açıdan savınız ne kadar sağlam olursa olsun, eğer o anki duygusal kanıyla aynı doğrultuda değilse bir ağırlık taşımaz. Duygular kendi kendilerini doğrular; tamamen kendilerine ait bir dizi algı ve “kanıtları” vardır.</p>

      <p class="kucuk-ara-basl-k-2">Bugüne Yansıtılan Geçmiş</p>

      <p class="Metin-5">Bir olayın herhangi bir özelliği geçmişin duygu yüklü bir anısına benzer görünürse, duygusal zihin hatırlanan olayla ilgili duyguları başlatarak buna tepki verir. Duygusal zihin şimdiki zamana <span class="char-style-override-15">sanki geçmiş zamanmış</span> gibi tepki verir.<span class="Character-Style-1-4 char-style-override-16" style="font-size:0.77em;"><a class="footnote-link" href="#footnote-225-5" id="footnote-225-5-backlink">5</a></span>Sorun, özellikle değerlendirme hızlı ve otomatik olduğunda, durumun artık eskisi gibi olmadığını fark edemeyişimizden çıkar. Çocukluğunda yediği dayakların acısıyla kızgınlıkla çatılan kaşlara yoğun korku ve nefretle tepki vermeyi öğrenmiş biri, çatılan kaşların artık böyle bir tehdit taşımadığı yetişkinliğinde bile aynı tepkiyi bir ölçüde gösterecektir.</p>

      <p class="Metin-5">Hisler güçlüyse, başlatılan tepki de belirgindir. Ancak hisler belirsiz ya da üstü örtülüyse, göstermekte olduğumuz duygusal tepkinin, o an verdiğimiz karşılığın tonunu inceden inceye belirlese de, tam olarak ne olduğunun farkına varmayabiliriz. Tepki sadece bu anın şartlarından kaynaklanıyor gibi gözükse de, şimdiki düşünce ve tepkiler o zamanki düşünce ve tepkilerin rengini alacaktır. Duygusal zihnimiz akılcı zihnimizi kendi amaçlarına yönelik kullandığından, biz de hislerimizi ve tepkilerimizi şimdiki anın bağlamında açıklar, duygusal belleğin etkisini fark etmeksizin gerekçelendiririz. O anlamda, gerçekte neler olduğu hakkında hiç fikrimiz yoktur, ama ne olduğunu kesinlikle bildiğimiz kanısına kapılabiliriz. Böyle anlarda duygusal zihin akılcı zihni peşine takarak kendi amaçlarına koşar.</p>

      <p class="kucuk-ara-basl-k-2">Duruma Özgü Gerçeklik</p>

      <p class="Metin-5">Duygusal zihnin işleyişi büyük ölçüde <span class="char-style-override-15">duruma bağlıdır</span> ve belirli bir anda yükselen hangi duyguysa, onun doğrultusundadır. Düşünüş ve hareket tarzımız romantikken başka, öfkelendiğimiz veya canımız sıkkın olduğunda başkadır. Duygunun mekaniğinde her hissin kendine özgü düşünce, tepki ve hatta anılar repertuarı vardır. Duruma bağlı bu repertuarlar, yoğun duygu anlarında en baskın hale gelirler.</p>

      <p class="Metin-5">Bu tür bir repertuarın etkin olduğunun bir işareti de seçici bellektir. Zihnin duygusal duruma tepkisi, kısmen, anıları ve eylem seçeneklerini yeniden harmanlamaktır; böylece durumla en ilgili olanlar hiyerarşinin tepesine ulaşıp daha kolay devreye sokulabilir. Daha önce de gördüğümüz gibi, her büyük duygunun özel bir biyolojik imzası vardır: o duygu yükseldiğinde bedeni peşinden sürükleyen kapsamlı bir değişiklikler dizisi ve o duygunun egemenliğindeki bedenin otomatik olarak yayınladığı bir dizi benzersiz işaret oluşur.<span class="Character-Style-1-4 char-style-override-16" style="font-size:0.77em;"><a class="footnote-link" href="#footnote-225-6" id="footnote-225-6-backlink">6</a></span></p>

      <p class="Metin-5"></p>

      <p class="G-vde-5"></p>

      <div class="footnotes">
        <div class="footnote">
          <p class="Basic-Paragraph-5" xml:lang="en-GB"><a class="footnote-anchor" href="#footnote-225-1-backlink" id="footnote-225-1">1</a> <span class="char-style-override-25">The New York Times</span><span class="char-style-override-24">’da pek çok kez Seymour Epstein’ın “deneyimsel bilinçaltı” modeli üzerine yazdı</span><span class="char-style-override-24">m ve bu özetin büyük bir kısmı onunla yapılmış pek çok söyleş</span><span class="char-style-override-24">iden, bana yazmış olduğu mektuplardan, “Integration of the Cognitive and Psychodynamic Unconscious” (American Psychologist 44 (1994)) adlı makalesinden ve Archie Brodsky’yle birlikte yazmış olduğu</span> <span class="char-style-override-25">You’re Smarter Than You Think</span> <span class="char-style-override-24">(New York: Simon (Schuster, 1993) adlı kitabı</span><span class="char-style-override-24">na dayanmaktadır. Onun deneyimsel zihin modeli benim “duygusal zihin” modelime esin kaynağı olmuşsa da, yorum bana aittir.</span></p>
        </div>

        <div class="footnote">
          <p class="Basic-Paragraph-5" xml:lang="en-GB"><a class="footnote-anchor" href="#footnote-225-2-backlink" id="footnote-225-2">2</a> <span class="char-style-override-24">Paul Ekman, “An Argument for the Basic Emotions,”</span> <span class="char-style-override-25">Cognition and Emotion</span><span class="char-style-override-24">, sayı 6, 1992, s. 175. Duyguları birbirlerinden ayıran özelliklerin listesi biraz daha uzundur, ancak bunlar bizi bu kitapta ilgilendirenlerdir.</span></p>
        </div>

        <div class="footnote">
          <p class="Basic-Paragraph-5" xml:lang="en-GB"><a class="footnote-anchor" href="#footnote-225-3-backlink" id="footnote-225-3">3</a> <span class="char-style-override-24">Ekman, a.g.e., s.187.</span></p>
        </div>

        <div class="footnote">
          <p class="Basic-Paragraph-5" xml:lang="en-GB"><a class="footnote-anchor" href="#footnote-225-4-backlink" id="footnote-225-4">4</a> <span class="char-style-override-24">Ekman, a.g.e., s.189.</span></p>
        </div>

        <div class="footnote">
          <p class="Basic-Paragraph-5" xml:lang="en-GB"><a class="footnote-anchor" href="#footnote-225-5-backlink" id="footnote-225-5">5</a> <span class="char-style-override-24">J. Toobey ve L. Cosmides, “The Past Explains the Present: Emotional Adaptations and the Structure of Ancestral Environments,”</span> <span class="char-style-override-25">Ethology and Sociobiology</span><span class="char-style-override-24">, 11, s. 418-19.</span></p>
        </div>

        <div class="footnote">
          <p class="Basic-Paragraph-5" xml:lang="en-GB"><a class="footnote-anchor" href="#footnote-225-6-backlink" id="footnote-225-6">6</a> <span class="char-style-override-24">Her duygunun kendi biyolojik modeli olabileceği aşikâr gibi görü</span><span class="char-style-override-24">nse de, duygunun psikofizyolojisini inceleyenlere öyle görünmemiştir. Duygusal uyarılmanın her duygu için temelde aynı mı, yoksa ayrı</span> <span class="char-style-override-24">mı olduğu (ayrı ayrı modellerin çıkarılabileceği) konusunda oldukça teknik bir tartışma devam etmektedir. Tartışmanın ayrıntılarına girmeden her ana duygu için özgün biyolojik modellerin bulunduğuna inanan tarafın tezini sundum.</span></p>
        </div>
      </div>
    </div>

    <div class="Basic-Text-Frame">
      <p class="Basic-Paragraph-5" xml:lang="en-GB"></p>
    </div>
  </div>
</body>
</html>
