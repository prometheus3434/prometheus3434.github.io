<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>farkindalik_son</title>
  <link href="../Styles/farkindalik_son.css" rel="stylesheet" type="text/css" />
</head>

<body id="farkindalik_son" xml:lang="en-US" xmlns:xml="http://www.w3.org/XML/1998/namespace">
  <div class="Basic-Text-Frame">
    <h3 title="Fare Adamın Ailesi - Erkan Esenoğlu">Fare Adamın Ailesi</h3>
  </div>

  <div class="Basic-Text-Frame">
    <p class="Title para-style-override-2"><span class="Title char-style-override-6">Ben değil, ölüler yaşlı ve burası onların evi</span></p>

    <p class="Title para-style-override-2"><span class="Title char-style-override-6">Görseler beni, içimden geldiği gibi tükürdüğümü...</span></p>

    <p class="Title para-style-override-2"><span class="Title char-style-override-6">Ayağımın altına bulanmış bu kan neden hâlâ kurumuyor</span></p>

    <p class="Title para-style-override-2"><span class="Title char-style-override-6">Cinayeti işleyeli 43 adım oldu, bu saat neden hâlâ uyumuyor.</span></p>

    <p class="Title para-style-override-2"></p>

    <p class="Title para-style-override-2"><span class="Title char-style-override-5">Kokusu olan evler vardır. Baba tarafından macunlanmış pencerelerden içeriye baktığınızda anne eliyle örülmüş</span> <span class="Title char-style-override-6">seneye de giyersin</span> <span class="Title char-style-override-5">kazaklarını, yatılı misafire sermek için doldurulmuş yer yataklarını, haşlanan çayı, akrabaların hacdan getirdiği takvimleri, ezan okuyan saati ve sürüyle tamir edilmiş yamalı eşyayı görürsünüz. ‘Çünkü malını saçıp savuranlar, şeytanların kardeşleridir. Şeytan ise Rabbine karşı çok nankördür’ diye düşünen babalar genelde bu evlerde yaşar. Mesela eskimiş ayakkabılar ev tasarrufu kisvesinde sobada yanmaya, sökülmüş bir kazak başka bir sökülmüş kazağı onarmaya, herhangi bir kumaş parçası ise çorap deliği kapatmaya yarayabilir. Babalar kemirgendir. Sonu gelene kadar da kemirmeye devam ederler.</span></p>

    <p class="Title para-style-override-2"><span class="Title char-style-override-5">Evdeki çocuğun hiç yeni okul önlüğü olmamıştı. Okula başladığı gün diğer öğrencilerden farklı olduğunu anlamıştı. Bu farklılığı, kısa boyuna rağmen onu arka sıralara itmiş, yalnızlığı tercih etmesine sebep vermişti. Tabii ki bu farklılık bir taklitten ibaretti. Gerçeklik tıpkı çorabı gibi, ailesi gibi yamalıydı. Ailesi çocuğun yalnızlığını fark etmiş olsa da müsamaha göstermek istemedi. Nitekim müsamaha göstermek de hoşgörü taklidiydi. Örneğin acı bile bu evde ancak biri ölürse, belli kurallar çerçevesinde taklit edilebilirdi. Aile acısını taklit ederken televizyon kapanır, ne olursa olsun sofra kurulur, kimse bir şey yemese de sofrada sessizce oturulurdu. Birisi ağladığında diğerleri ağlayanı susturmaya uğraşır, buna da teselli denirdi. İnananlar için sadece itaat vardı, sorular yoktu. O yüzden içten içe tüm aile fertleri hayatlarını yaşamak yerine yaşıyormuş gibi yapmayı tercih ettiler. Hazza ya da üzüntüye yer vemediler. Allah’ı kandırmak istemeden kandırdılar. Üç katlı evin birinci katında Anane, ikinci katında Anne, Baba ve Çocuk yaşardı. Üçüncü kat Tavanarası’ydı.</span></p>

    <p class="Title para-style-override-2"></p>

    <p class="Title para-style-override-2"><span class="Title char-style-override-4">Birinci Kat</span></p>

    <p class="Title para-style-override-2"><span class="Title char-style-override-5">Geçmiş zamanda itaatkâr kadınların doğup büyüdüğü tarlalara Anane Tarlaları denirdi. Bu tarlalarda kızlar dokuma eğitimi alır, erkeklere su taşır, eğer şanslılarsa büyükler erken uyuduğunda açık unutulmuş radyoyu dinlerler ve genç yaşlarında ananeliğe ilk adımı atarlardı. Ananeler hayal kurmak için; erkeklerin hasat sonrası köy kahvesinden çıkmak bilmezcesine oyun oynadığı zamanları bekler, kasabadan alınan gazetelerdeki resimlere bakarlardı. O resimler ileride evlenecekleri erkeğin hayatlarını nasıl değiştireceğini düşündürürdü. Tarlalardan uzak bir hayat, farklı olan her resme benzeyebilirdi. Gazetelerde çok acımasız haberler olurdu ve resimlerin sansürü yoktu. Töre cinayetleri, aldatılan eşlerin cinneti, bikinili ve bikinisiz arka sayfa pozları, anneannelerin</span> <span class="Title char-style-override-6">kadınlık</span> <span class="Title char-style-override-5">ile ilk tanıştıkları zamanlardı. Hiçbiri daha önce kendi göğsüne veya kalçasına o gazetelerdeki kadınlara baktıkları gibi bakmamıştı. Uzun uzun da bakamazlardı.</span></p>

    <p class="Title para-style-override-2"><span class="Title char-style-override-5">Anane’nin pek eşyası olmadı. Evlendikten sonra şehre gelmiş, kızı daha yedi aylıkken kocasını kaybetmişti. Neyse ki tarlayı takkeyi satıp şehirden bir ev alabilmişlerdi. Kızını büyütürken bir hayvan barınağında temizlikçi olarak çalıştı. Başka talipleri çıktı ama bir başına kalmayı istedi.</span></p>

    <p class="Title para-style-override-2"><span class="Title char-style-override-5">Kapının önündeki kedileri beslerken bu yılları düşündü Anane. Kedileri ayrı severdi. Çünkü kediler fareleri yerdi. Öte tarafta fareler ne bulursa mideye indirirdi. Kediler tok olduğu sürece kıymet bilirdi. Fareleri yemeleri için eve yakın olmaları, eve yakın olmak için anane tarafından beslenmeleri gerekirdi. Evdeki kedilerden tek nefret eden kişiyse yeni damattı.</span></p>

    <p class="Title para-style-override-2"></p>

    <p class="Title para-style-override-2"><span class="Title char-style-override-4">İkinci Kat</span></p>

    <p class="Title para-style-override-2"><span class="Title char-style-override-5">Kızı evlendikten sonra Anane ikinci katı onlara vermişti. Kızını da kendi gibi yetiştirmesine rağmen onun evliliği kendisininkine hiç ama hiç benzemedi. Anane’nin gözü bu yeni damadı hiç tutmamıştı. Adam maden işçisiydi. Yüzü gözü kararmış hâlde eve gelir, tüm zamanını bir şeyleri bozup tamir ederek geçirirdi. “Yeni bir eşya bile girmedi eve.” diye düşünürdü Anane. Bu evlilik mal da getirmeyecekse ne getirecekti. Aşk mı? Tövbe de! Bu evlilik Anane’ye sadece torun getirdi. Adam baba, kızı da anne olmuştu. Anane için değişen pek bir şey yoktu.</span></p>

    <p class="Title para-style-override-2"><span class="Title char-style-override-5">En geniş zaman olan</span> <span class="Title char-style-override-6">bazen</span><span class="Title char-style-override-5">, Baba’nın baba olduğu zamandı. Çocuk doğduğundan beri Baba karısına değmemişti. Ev Anane kokuyordu. Belki de sebebi buydu. Baba dindarmış gibi davranıyordu ama değildi. İsraf haramdır kisvesi altında karın tokluğuna yaşadığı şu hayatta tek derdi çocuğu büyüdükçe sönmüş memeler, orta yaş göbeği ve Anane’nin kokusuydu sanki. Haydi oradan! Anane kızına “Nereden buldun bu sıçan suratlı şeyi bilmem ki!” diye söyleniyordu. Anane’nin fark etmediği şeyse büyük bir sırrı açığa çıkardığıydı.</span></p>

    <p class="Title para-style-override-2"><span class="Title char-style-override-5">Baba çok sık acıkırdı. Ne yediğininse pek önemi yoktu. Analı kızlı asıl merak ettikleri, adamın geçmişinde ne haltlar yediğiydi. Pek konuşmazdı adam. Karısı daha nerede askerlik yapmış olduğunu bile bilmiyordu. Önemsemiyordu da. İyi kötü bi’ maaşı vardı işte. Karısı bir gece, üzerinde</span> <span class="Title char-style-override-6">Mevlana ve Semazenler</span> <span class="Title char-style-override-5">resmi olan tepside haşlanmış çayları servis ederken, Baba oğluna “Yer yarıldı içine girdim, çünkü yer yarıldı,” diye fısıldadı. Adam çocuğuna yakın olmak istediyse de olamadı, nasıl anlatabilirdi ki gerçeği, ne olduğunu. O yüzden bu sözlerin ne anlama geldiğini çocuğu anlamamış olabilirdi. Adam mutfağa gitmek üzere kalktı. Çocuk mutfakta Anne’nin çığlığını duydu. Aniden kalktığı için gözleri karardı ve kıpırdayamadı. Hayal meyal babasının emekleyerek koşturduğunu gördü. Peşi sıra annesi ve ananesi koşturuyordu. Kapılar çarpıldı, eşyalar yerle bir oldu, çocuğun duyduğu sesler hiç de hayra alamet değildi. Annesi ağlayarak içeriye girdi. Titriyor, konuşamıyordu. Sonra Anane geldi arkasından, kadıncağızın boynu kanıyordu. Babası ananesini mi ısırmıştı? Anlam veremedi buna.</span></p>

    <p class="Title para-style-override-2"><span class="Title char-style-override-5">Anane ve Anne konu komşuya günlerce ne diyeceklerini düşündüler. Yaşadıkları olaya kim inanabilirdi? Kendileri inanmış mıydı? Açıklamak isteseler ne diyebilirlerdi? Anane’nin hayal gücünün çok ötesindeydi son gördüğü olay. Onun kâbusları gazete haberleri gibiydi. Cinnet, kan davası ya da çıplak kadınları kaldırabilirdi ama gördüklerine dayanamadı kalbi. Çocuk hiçbir şey anlamıyordu. Sonra Baba’dan duyduğu son söz geldi aklına; “Yer yarıldı içine girdim, çünkü yer yarıldı.”</span></p>

    <p class="Title para-style-override-2"><span class="Title char-style-override-5">Babası ne demek istemişti?</span></p>

    <p class="Title para-style-override-2"><span class="Title char-style-override-5">İkinci katın sessizliğini birtakım akrabalar bozdu. Anane’nin cansız bedeninin önünde dua okuyormuş gibi yaptılar. Evin önünde her gün cırlayan kedilerin sesi çıkmıyordu, gitmişlerdi. Tavanarası’ndan gıcırtılar duyulmaya başladı cenaze günü. Akrabaların duaları arasında bu gıcırtılar kadar gerçek başka bir ses yoktu ki olsaydı bile daha büyük bir maneviyata kimin ihtiyacı olabilirdi... Çocuk, annesine gerçekte merak etmese de sordu:</span></p>

    <p class="Title para-style-override-2"><span class="Title char-style-override-5">“Babama ne oldu anne?”</span></p>

    <p class="Title para-style-override-2"><span class="Title char-style-override-5">Anne de cevapladı. “Cehennemin dibine gitti kör olasıca!”</span></p>

    <p class="Title para-style-override-2"><span class="Title char-style-override-5">Anane’nin cenazesinde çocuğun gözleri kedileri aradı, belki gelirler diye bekledi. Ama bir tanesi bile gelmemişti. Nankör şerefsizler! Sokağa çıktı ve kedileri ileride bir başka evin önünde gördü. Ne kadar kedi varsa tekmeledi, kovdu, içinden geldiğince tükürdü. Bu olayı gören mahallenin çocukları bir daha hiçbir kediye kötü davranmayacaktı. Çocuk, “Oğlum niye böyle yapıyorsun?” diyen mahalleli kadına; “Çünkü yer yarıldı,” dedi, ne demek olduğunu anlamamışçasına. “Yapmayacaktın bunu kedilere çocuk!” Ananesi sağ olsa böyle derdi.</span></p>

    <p class="Title para-style-override-2"><span class="Title char-style-override-5">Çocuk büyüyordu, Anne ise gece gündüz çalışıyordu. Çalışmak unutmak için yapılan dünyevi aktiviteydi, taklitti. Kimisi geçmişini unutmak, kimisi sevgilisini unutmak, kimisi de ölümü unutmak için çalışır. Anane’nin ölümünden beri ortalarda hiç kedi yoktu. Tavanarası’ndaki gıcırtılarsa her geçen yıl artıyordu. Bir gün çocuk evde babasının sayılmayacak kadar az eşyasının arasında derleme şiirler olan bir kitap buldu. Kafiyeler dikkatini çekti, anlamlarını umursamadı ama kafiyeler çok hoşuna gitti. Bu kitapta bütün zırvalıklar bir arada yazılmıştı; tıpkı babasının varlıksızlığı, annesinin büyük örülmüş kazakları ve ananesinin yetiştiği tarlalar gibi... Neden iki alakasız kelime yan yana gelmesin? Neden yer yarılırsa içine girmeyelim? Babasının evdeki son günü ve ters yüz edilmiş dünya üzerine düşündü çocuk.</span></p>

    <p class="Title para-style-override-2"><span class="Title char-style-override-5">Buluğ çağına girdiğinde yatılı okula başladı ve geçmişiyle alakalalı her şeyi unutmuş gibi davrandı yeni dünyasında. Zaten babasını anlatsa ayıplarlar, inanmazlardı. Babasını artık merak etmiyordu. Tavanarası’ndan gelen gıcırtıları da. Keşke merak etseydi! İş işten geçmezdi belki.</span></p>

    <p class="Title para-style-override-2"><span class="Title char-style-override-5">Baba gitti gideli evde bozulan pek eşya olmadı. Anne de çocuğu yatılıya yazdırdıktan sonra kendine yetecek kadar yemek yaptı hep. Toplasan yarım saatlik meşguliyet. En iyisi uyumaktı anne için. Kocasını merak ediyordu ara sıra. Ama ‘iyi ki gitti,’ diye düşünüyordu. O nasıl çirkin bir geceydi ki kocası gözü önünde annesini ısırmıştı. Uyumadığı ve yemek yemediği vakitlerde kendini örgüye verdi. Çocuğuna kazak başladı. Sanki yeteri kadar kazak örmemiş gibi.</span></p>

    <p class="Title para-style-override-2"><span class="Title char-style-override-5">Biten kazağı çocuğuna göndermek üzere çarşıya çıkan kadın, kargoya paketini bıraktıktan sonra dışarıda pek oyalanmadı ve erkenden evine döndü. Öğleden sonraydı vakit. Kocasını düşündü bir süre ve mutsuzca kanepeye uzandı. Yalnız olmak için üç katlı ev fazla büyüktü ve Tavanarası’ndaki gıcırtılar artmıştı. Niye eve geldi ki? Belli belirsiz tıkırtılar duydu uykuya dalarken, ama gözlerini açamayacak kadar yorgundu. Kulağı karıncalanmaya başladığında en son düşündüğü şey kulağının karıncalanmasıydı. Ancak çocuğun eve dönmesiyle görülebilirdi gıcırtıların kulak tırmaladığı Tavanarası’nda saklı sırlar...</span></p>

    <p class="Title para-style-override-2"></p>

    <p class="Title para-style-override-2"><span class="Title char-style-override-4">Tavanarası</span></p>

    <p class="Title para-style-override-2"><span class="Title char-style-override-5">Lamba yandı, katil yukarı, Tavanarası’na çıkıyordu. Terliğini ritimsiz vura vura, çıkan sese aldırmaksızın bir şarkı mırıldanıyordu;</span></p>

    <p class="Title para-style-override-2"><span class="Title char-style-override-6">Ben değil, ölüler yaşlı ve burası onların evi</span></p>

    <p class="Title para-style-override-2"><span class="Title char-style-override-6">Görseler beni, içimden geldiği gibi tükürdüğümü...</span></p>

    <p class="Title para-style-override-2"><span class="Title char-style-override-6">Ayağımın altına bulanmış bu kan neden hâlâ kurumuyor</span></p>

    <p class="Title para-style-override-2"><span class="Title char-style-override-6">Cinayeti işleyeli 43 adım oldu, bu saat neden hâlâ uyumuyor.</span></p>

    <p class="Title para-style-override-2"><span class="Title char-style-override-5">Tik tak sesini sevmeyen katil, zamanı düzensiz adımlarıyla hesaplıyordu. Babasının bazen baba olduğunu ve burada olmuş olsaydı yıllanmış bozuk saati tamir edeceğini düşündü. Fırlattı elindeki leşi ve terlikleri Tavanarası’na. Daha iyiydi böylesi. O sırada geçmişinden bir çığlık sesi koptu ki duyulmadı öylesi. Hatırladı. Katil yatılı okuldayken eve gelmişti. Sürpriz yapayım diye, tam dört yıl önce. En son Anne ona kazak göndermişti ve kazak yine büyük gelmişti. Eve dönüp görünce annesini, aklını yemiş bi’ güzel sıyırmıştı. Ve ananesinin babasına çığırdığı sesle bağırmıştı. “DEFOL PİS SIÇAN!” Dişleri sarı sarı hepsinin. Sivri ama takma gibi. Gördü hem kendisinin hem de o canavarların gideceği dibi. Birden öfkesi tavana vurdu, Tavanarası’na. Babası geldi bir anda hatrına. Demişti ki, “Yer yarıldı içine girdim, çünkü yer yarıldı.” Sakın babası olmasın bu gördüğü olayın arkasında! Annesinin terliğine uzandı ve ağlayarak vurdu kadıncağızın kafasına konuşlanan yaratıklara. Vurdu bir daha, sıçradı kan yüzüne ve kazağına. Ta ki kulağı düşüp, kafasından geriye bir delik kalana kadar. Kazak artık büyük gelmiyordu. Bağlantı koptu.</span></p>

    <p class="Title para-style-override-2"><span class="Title char-style-override-5">Aradan dört yıl geçmişti ve bi’ patırtı koptu aşağıdan. Beyaz elbiseli adamlar girdi eve. Tuttular çocuğun kolundan. Parlak ışıklar gördü yüzüne yüzüne çakılan. “Acaba son yaratık da ölmüş müydü?” sorusu oldu çocuğun kafasına takılan.</span></p>

    <p class="Title para-style-override-2"><span class="Title char-style-override-5">Gün oldu mahalleden bir piç girdi mühürlenmiş eve, topu ikinci kata kaçmıştı. Birinci kat Anane kokuyordu, ama o piç Anane kokusu nedir bilmiyordu. İkinci katta kırık camlar vardı. Aldı patlamış topunu eline. Merak etti acaba Tavanarası’nda ne vardı? Baktı içeri. Gördü bir sürü kuyruk, kemik ve sayılamayacak kadar terlik. İlerledi sadece terliklerin ve leşlerin olduğu odada. Üçüncü sayfa manşetleri vardı sıçan leşlerinin altında. Ve yüksek sesle okudu manşetleri:</span></p>

    <p class="Title para-style-override-2"><span class="Title char-style-override-5">‘’FARELER KADININ BEYNİNİ KEMİRDİ / İŞTE YÜZLERCE FAREYİ ÖLDÜREN GENÇ / ANNESİNİN CESEDİYLE TAM 4 YIL YAŞADI / TAVANARASINDA FARE KEMİKLERİ / BAHTSIZ AİLENİN BABASINDAN HABER ALINAMIYOR / TERLİKLE ÖLDÜRMÜŞ’’</span></p>

    <p class="Title para-style-override-2"><span class="Title char-style-override-5">O sırada bir ses geldi ikinci kattan, piç irkildi. Birisi mırıldanarak Tavanarası’na doğru çıkıyordu. Yaşlı ve kuyruklu bir adam kapıyı araladı. Korkudan altına kaçırmak üzereydi piç. Dişleri öne çıkık, saçı sakalı birbirine girmiş adam elinde tornavida, eski bir saati tamir ediyordu; “Yer yarıldı içine girdim, çünkü yer yarıldı,” diye mırıldanıyordu. İnananlar için sadece itaat vardı, sorular yoktu. O yüzden içten içe tüm aile fertleri hayatlarını yaşamak yerine yaşıyormuş gibi yapmayı tercih ettiler. Hazza ya da üzüntüye yer vemediler. Allah’ı kandırmak istemeden kandırdılar. Keşke Tavanarası’nda ne olduğunu merak etselerdi diye düşündü sıçan suratlı yaşlı adam. Keşke Anane’yi neden ısırdığımı düşünselerdi. Evin etrafında neden hiç kedi olmadığını. “Neyse,” diye düşündü “en azından insan olan oğlum yıllar boyunca kardeşlerini öldürdüğünü bilmiyor,” diye devam etti. Farenin iyisi kötüsü yoktur.</span></p>
  </div>

  <div class="Basic-Text-Frame">
    <p class="Title para-style-override-2"></p>
  </div>
</body>
</html>
