<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>farkindalik_son</title>
  <link href="../Styles/farkindalik_son.css" rel="stylesheet" type="text/css" />
</head>

<body id="farkindalik_son" xml:lang="en-US" xmlns:xml="http://www.w3.org/XML/1998/namespace">
  <div class="Basic-Text-Frame">
    <h3 title="Muhsin Kendini Gregor Sansa - Hekim Ali Babacan">Muhsin Kendini Gregor Sansa</h3>
  </div>

  <div class="Basic-Text-Frame">
    <p class="Title para-style-override-2"><span class="Title char-style-override-5">Havuzun başında otururken tüten dumanı görünce ayağa kalktı Muhsin Çimenli Aybeniz. Bir süreden beri hayaliydi havuzlu bir evde oturmak. Bacaklarını uzatıp şezlongun üzerine, billurlarını yayarak ıstakoz kıvamında güneşlenmek... Bir o yana bir bu yana kâh kelebek, kâh kurbağalama, kâh köpekleme yeri geldiğinde bodoslama yüzmek...</span></p>

    <p class="Title para-style-override-2"><span class="Title char-style-override-5">Yüzme bilmemesi, güneşe alerjisi olması ve havuzun ona ait olmaması dışında isteği bir nebze de olsa gerçekleşmiş gibiydi.</span></p>

    <p class="Title para-style-override-2"><span class="Title char-style-override-5">Hayat hiç adil davranmamıştı Muhsin Çimenli Aybeniz’e.</span></p>

    <p class="Title para-style-override-2"><span class="Title char-style-override-5">“Korkma müdür, barbekü,” dedi Kenan.</span></p>

    <p class="Title para-style-override-2"><span class="Title char-style-override-5">Kendisi havuzun sahibiydi. Evin sahibiydi. Havuzun içindeki koca memeli genç görünümlü kadının sahibiydi. Mangala barbekü diyen bir adamla havuzun başında oturmuş kıçına kaçan mayoyu durmadan dışarı çekip duruyordu Muhsin Çimenli Aybeniz. Biraz sonra garaj satışına başlamadan önce bir iki dakika oğluyla beraber beyzbol oynayacak bir baba havası üzerindeydi Kenan’ın. Bahçede Halovın kabakları görse şaşırmazdı.</span></p>

    <p class="Title para-style-override-2"><span class="Title char-style-override-5">Bir kulağından diğerine doğru özenle taradığı saçları zaman zaman uçup su kabağına benzeyen pürüzsüz kafasını ortaya çıkarıyordu.</span></p>

    <p class="Title para-style-override-2"><span class="Title char-style-override-5">“Bi Esat Kıratlıoğlu vardı, ne oldu ona?” diyerek kıs kıs gülmeye başladı Kenan.</span></p>

    <p class="Title para-style-override-2"><span class="Title char-style-override-5">İzzet Altınmeşe, İbrahim Erkal ve Mustafa Sarıgül karışımı saçları olup bir gram eksilme emaresi göstermeyen bir kalıtsallıkla geriniyordu Kenan. Muhsin Çimenli Aybeniz’inse bir zamanlar Erdal Özyağcılar gibi olan saçları şimdi adı unutulanlar kervanına katılan bir politikacıyı hatırlatmaya çalışarak rencide edilmek istenecek derecede varla yok arası bir hale gelmişti. Özetle, Süleyman Demirel’in Muhsin Çimenli Aybeniz’den daha çok saçı vardı ve adamın yaşı onun iki buçuk katıydı.</span></p>

    <p class="Title para-style-override-2"><span class="Title char-style-override-5">Kenan’ın karısı Şermin havuzdan çıkarken Muhsin Çimenli Aybeniz’in karısı Nimet Aybeniz mangalın başında elini kolunu sallayıp, pişmekte olan türlü çeşit etin dumanına yılların Siyusu ya da Apaçisi gibi yön vererek yemeğin hazır olduğunu anlatmaya çalışıyordu.</span></p>

    <p class="Title para-style-override-2"><span class="Title char-style-override-5">“Hadi bakalım, hayatınızda yemediğiniz eti yedirecem size,” diyerek gevşek gevşek güldü Kenan. Eskiden hiç de böyle biri olmayan Kenan’ın nasıl olup da böylesine düz bir adam olabildiğine şaşırıyordu şimdi Muhsin Çimenli Aybeniz. Gerçi kendisi de çok değil altı yedi yıl önce sergiye konsere gitmekteyken artık en fazla küçük kızlarının okulunun kermesine ve yıl sonu etkinliğine katılmaktaydı en fazla.</span></p>

    <p class="Title para-style-override-2"><span class="Title char-style-override-5">Mangalın başına toplandıklarında Muhsin Çimenli Aybeniz istemeye istemeye eline tutuşturulan, bilmem hangi hayvanın bilmem neresinin etini yerken Nimet Aybeniz ise neden kendilerinin bu kadar güzel et yemedikleri konusunda kocasının başının etini yiyordu.</span></p>

    <p class="Title para-style-override-2"><span class="Title char-style-override-5">Oysa çok değil altı yedi yıl önce vejetaryendi Nimet Aybeniz.</span></p>

    <p class="Title para-style-override-2"><span class="Title char-style-override-5">Fazla uzatmak istemedi bu isteksiz misafirliği Muhsin Çimenli Aybeniz. Kahveyi bile boğazının yanmasına aldırmadan fondipleyerek, Nimet Aybeniz’in kaş göz işaretlerine aldırmayarak, küçük oğlanı omzuna alıp, büyük kızın eline yapışarak, Kenan’la tokalaşıp Şükran’ı öperek, apar topar evi terk etti. Dışarı çıktıklarında güneş batmak üzereydi.</span></p>

    <p class="Title para-style-override-2"><span class="Title char-style-override-5">Polo yaka enine çizgili ve cepli tişört üzerine giydiği ince kahverengi hırkanın önünü ilikledi Muhsin Çimenli Aybeniz.</span></p>

    <p class="Title para-style-override-2"><span class="Title char-style-override-5">“Esti bayaa...”</span></p>

    <p class="Title para-style-override-2"><span class="Title char-style-override-5">“Çekirdek alalım mı?” dedi Nimet Aybeniz.</span></p>

    <p class="Title para-style-override-2"><span class="Title char-style-override-5">Dört kişilik çekirdek aile, çekirdek almak için içeri girerken bakkal daha yeni yakıyordu ışıkları.</span></p>

    <p class="Title para-style-override-2"><span class="Title char-style-override-5">Cep telefonu çaldı Muhsin Çimenli Aybeniz’in. Melodisi Demet Akalın’ın son zamanlardaki popüler bir şarkısıydı.</span></p>

    <p class="Title para-style-override-1"><span class="Title char-style-override-5">***</span></p>

    <p class="Title para-style-override-2"><span class="Title char-style-override-5">Havuzun başında otururken tüten dumanı görünce ayağa kalktı Muhsin Çimenli. Havai fişeklerin birinden sıçrayan bir parçaydı bu. Yuvarlanarak geldi ve ayağının dibinde durdu. Ayakkabıya temas eden yerden tatlı bir lastik kokusu gelene kadar hareket etmedi Muhsin Çimenli. Sonra da koyu turuncuyla mavi arasında ama kırmızıya da çalan bir sarı renkteki köze basarak yok etti. Bir süreden beri hayaliydi böyle bir yerde düğün yapmak. AslındaNimet’in hayaliydi bu. Ama artık Muhsin Çimenli demek Nimet demek; Nimet demek yine Nimet demekti. Öyle bir kaptırmıştı ki yuları Muhsin Çimenli, o kadar olur.</span></p>

    <p class="Title para-style-override-2"><span class="Title char-style-override-5">Bir garson geldi. Elindeki tepside boş kadehler vardı. Kaşları çatık, sorgular gibi…</span></p>

    <p class="Title para-style-override-2"><span class="Title char-style-override-5">“Siz… Davetli misiniz?” dedi.</span></p>

    <p class="Title para-style-override-2"><span class="Title char-style-override-5">Telaşa kapıldı Muhsin Çimenli.</span></p>

    <p class="Title para-style-override-2"><span class="Title char-style-override-5">“Ben… Şey… Bi saniye…”</span></p>

    <p class="Title para-style-override-2"><span class="Title char-style-override-5">Cebinden telefonunu çıkarıp konuşur gibi yaptı. Sanki özel bir görüşmeymiş de kimse duymasın istiyormuş gibi havuz başından ayrıldı. Sonra da kıyı kıyı karşıdaki düğün salonuna girdi. Beş yıldızlı bir otel ve hiç yıldızlı bir düğün salonunun karşı karşıya olması ne ironikti ya rabbi!</span></p>

    <p class="Title para-style-override-2"><span class="Title char-style-override-5">Beyaz plastik sandalyelerden birine oturdu bekleme salonunda. Omzuna dökülen saçları topluyordu sıkıntıdan. Katranlı şampuanla el yapımı zeytinyağı ve balkarışımlısabun da kâr etmemişti.</span></p>

    <p class="Title para-style-override-2"><span class="Title char-style-override-5">Düğünlerini Muhsin Çimenli’nin istediği gibi sade bir nikâh yapmak yerine, cafcaflı, janjanlı, şaşaalı, dillere destan, dağlara ferman, kapı duvar tanımayan, alabildiğine kalabalık, alabildiğine sahte coşkulu, verebildiğine, evlilik düşünmese de aklına evlilik fikri düşürecek bir düğün istemişti Nimet. Ama bu şekil bir düğün için hiç de uygun bir zaman değildi. Tam her şey iyi gidiyor dediği bir anda ortaya çıkıveren ekonomik kriz, elinde ne var ne yoksa akıp götürmüştü. Neyse ki Nimet’in içinde bir yerlerde hâlâ o ilk tanışma anındaki kız gibi birisi vardı da düğünü bir düğün salonunda yapmaya razı edebilmişti. Ama elbette en kısa sürede nikâh sonrasında, Nimet’in istediği gibi bir düğün yapacak, nikâh tazeleyeceklerdi.</span></p>

    <p class="Title para-style-override-2"><span class="Title char-style-override-5">Kabul etmişti bunu Muhsin Çimenli.</span></p>

    <p class="Title para-style-override-2"><span class="Title char-style-override-5">Ve bir şeyi daha kabul etmişti kadının istediği düğünü yapamadığı için: Nimet’in soyadını almayı. İlk başta karşı çıksa da daha sonra Nimet’in başbakan ve kocası konulu argümanları işe noktayı koymuştu.</span></p>

    <p class="Title para-style-override-2"><span class="Title char-style-override-5">O ilk kabul edişin kendisi için bir milat olduğunu bilemezdi Muhsin Çimenli.</span></p>

    <p class="Title para-style-override-2"><span class="Title char-style-override-5">Daha sonraları her tarafı kütüphaneyle dolu bir stüdyo daire yerine, 3+1 oymalı möbleleri olan bir evde oturmayı, bir çocuk yerine 4 çocuk yapmayı, sinema yerine televizyon izlemeyi, müzik yerine duvara kulağını dayayıp komşuları dinlemeyi kabul edeceğini bilemezdi. Bilseydi yine Nimet’le evlenmek ister miydi peki? Kuşkusuz isterdi. Çünkü her şeyiyle âşıktı müstakbel eşine.</span></p>

    <p class="Title para-style-override-2"><span class="Title char-style-override-5">Biraz sonra gelinliğinin içinde bir kuğu gibi süzülerek gelirken... Gelinliğine basıp yere kapaklandı Nimet. Koşturarak yanına gitti Muhsin Çimenli.</span></p>

    <p class="Title para-style-override-2"><span class="Title char-style-override-5">“Bi’ şey oldu mu aşkım?”</span></p>

    <p class="Title para-style-override-2"><span class="Title char-style-override-5">Aşkım, demişti işte. Kabul ettiği şeylerden en kötüsü de buydu. Yavşak gibi aşkım demişti. Dünyada dünya kadar orijinal kelime varken bunu diyorlardı birbirlerine. Sonra nelerden vazgeçtiğini düşünerek içten içe gülümsedi. Bu neydi ki…</span></p>

    <p class="Title para-style-override-2"><span class="Title char-style-override-5">“Çok mu komik şimdi bu yani?” dedi Nimet.</span></p>

    <p class="Title para-style-override-2"><span class="Title char-style-override-5">Demek ki içten içe gülümsemesi dışarı sızmıştı.</span></p>

    <p class="Title para-style-override-2"><span class="Title char-style-override-5">“Hayır, aşkım ne gülmesi...Yok öyle bi’ şey,” dedi.</span></p>

    <p class="Title para-style-override-2"><span class="Title char-style-override-5">Bir geçmişte hayal ettiği sade nikâhta giymemeyi düşündüğü siyahkonverslere baktı, sanki somut bir şekilde karşısındaymış gibi, bir de ayağındaki rugan makosenlere. Ayakkabıların üstünde gördüğü yansıması pis pis sırıtıyordu ona.</span></p>

    <p class="Title para-style-override-2"><span class="Title char-style-override-5">Nimet’i ayağa kaldırdı. Bu sırada bir görevli geldi.</span></p>

    <p class="Title para-style-override-2"><span class="Title char-style-override-5">“Hazırsanız...”</span></p>

    <p class="Title para-style-override-2"><span class="Title char-style-override-5">Başını salladı Nimet. Biraz topallıyor gibiydi ama bu mutlu gününde kolundaki burmaları şıngırdatarak kasap havası oynamasına kimse mani olamazdı.</span></p>

    <p class="Title para-style-override-2"><span class="Title char-style-override-5">Biraz sonra karısının soyadını alarak bodrum katındaki bir düğün salonunda ekşimiş kremalı pasta ve gazı kaçmış kola içerek yeni bir hayata adım atacaktı Muhsin Çimenli. Sonra da bırakın Peru’yu, en azından en klişe tabirle</span> <span class="Title char-style-override-6">romantik</span> <span class="Title char-style-override-5">ya da</span> <span class="Title char-style-override-6">âşıklar kenti</span> <span class="Title char-style-override-5">Paris’te geçirilecek bir balayına bile razıyken amcaoğlundan ödünç alınan tamponu yamulmuş Tempra’yla Antalya’ya balayına gideceklerdi.</span></p>

    <p class="Title para-style-override-2"><span class="Title char-style-override-5">Evet, hayat hiç adil davranmamıştı Muhsin Çimenli’ye. Ama hâlâ umudu vardı.</span></p>

    <p class="Title para-style-override-2"><span class="Title char-style-override-5">Her şey çok güzel olacaktı.</span></p>

    <p class="Title para-style-override-2"><span class="Title char-style-override-5">“Bence de aşkım,” dedi Nimet.</span></p>

    <p class="Title para-style-override-2"><span class="Title char-style-override-5">Yine dışından düşünmüştü anlaşılan.</span></p>

    <p class="Title para-style-override-2"><span class="Title char-style-override-5">Kayahan’dan romantik bir parça eşliğinde dans ederek girdiler içeri.</span></p>

    <p class="Title para-style-override-1"><span class="Title char-style-override-5">***</span></p>

    <p class="Title para-style-override-2"><span class="Title char-style-override-5">Havuzun başında otururken tüten dumanı görünce ayağa kalktı Muhsin. Yanında oturan yaşlı adamın sigarasından düşen kül gazetesini tutuşturmak üzereydi.</span></p>

    <p class="Title para-style-override-2"><span class="Title char-style-override-5">“Amca, gazeten yanıyo!” diye bağırarak süs havuzundan aldığı bir avuç suyu gazetenin üstüne değil de yanlışlıkla adamın üstüne boca etti. Bu sırada elindeki broşür de suya düşmüştü. Makosenli, muhtemelen asker, bir ihtimal matematik öğretmeni emeklisi, saçlarını bir kulağından diğerine doğru briyantinle yatırmış olan ince hırkalı ve trençkotlu adam irkilerek ayağa kalktı.</span></p>

    <p class="Title para-style-override-2"><span class="Title char-style-override-5">“ N’aptın be çocuk!”</span></p>

    <p class="Title para-style-override-2"><span class="Title char-style-override-5">“Amca, gasten...” diye açıklama yapmaya çalışsa da söylene söylene oradan uzaklaştı adam.</span></p>

    <p class="Title para-style-override-2"><span class="Title char-style-override-5">Asla böyle bir adam olmayacağına yemin etti içinden Muhsin. Omuzlarına dökülen saçlarının arasına, parkın ilerisindeki iğde ağacından süzülerek gelen kokular girip çıkıyordu. Yeni aldığı konverslere gıptayla baktı.</span></p>

    <p class="Title para-style-override-2"><span class="Title char-style-override-5">Havuza düşen broşürü aldı Muhsin. Uzun süredir aklında olan Peru seyahatinin broşürüydü bu. And Dağları’na çıkıp çadırda kalacağı bu gezi bir süredir hayatının amacı olmuştu Muhsin’in. Oradan döndüğünde ise bir karavan alacak ve ömür boyu o karavanda sevdiği kadınla yaşayacaktı. Belki de o kadın onunla Peru’ya bile gelirdi. Belki de Peru’da tanışırdı onunla. Belki de… Karşısındaki ateş dikenlerinin önüne oturan kızdı o.</span></p>

    <p class="Title para-style-override-2"><span class="Title char-style-override-5">Uzun sarı saçlarını arkasında tek örgü yapmış, ufak tefek, kahverengi gözlü bir kızdı bu. Gözlerinden ışık saçıyordu. Kalbinden fırlayan atları dehledi.</span></p>

    <p class="Title para-style-override-2"><span class="Title char-style-override-5">Bir kitap çıkardı kız. Kafka... Dönüşüm... Islak broşürü pantolonuna silerek çantasına koydu Muhsin. Telaşla kızın yanına gitti.</span></p>

    <p class="Title para-style-override-2"><span class="Title char-style-override-5">İlk cümleyi arıyordu. Kızla tanışmak için gereken ilk cümleyi... Dört katrilyon kere dört katrilyon işlemi dört milisaniyede yapmaya çalışan bir fasit hesap makinesi kadar çaresizce o cümleyi arıyordu Muhsin. Kalbi, üstlerine Henri Çinaskiler oturmuş bir halde tepelerden aşağı koşan vahşi atlar misali 300 basıyordu. Biraz dinlenmezse çatlayacak olan bu kalbin bağlı olduğu şirketin basın sözcüsü:</span></p>

    <p class="Title para-style-override-2"><span class="Title char-style-override-5">“Gregor Samsa,” dedi birden, diye diye...</span></p>

    <p class="Title para-style-override-2"><span class="Title char-style-override-5">Kız güldü. Kitabı kapattı. Elini uzattı. Tokalaştı. Adını söyledi ve gitti. Arkasından bakakaldı Muhsin.</span></p>

    <p class="Title para-style-override-2"><span class="Title char-style-override-5">Atlar hâlâ koşuyordu.</span></p>

    <p class="Title para-style-override-2"><span class="Title char-style-override-5">Kız kitabını düşürünce Muhsin koşmaya başladı bu sefer de. Atlar yavaşladı.</span></p>

    <p class="Title para-style-override-2"><span class="Title char-style-override-5">“Hey! Kitabın...”</span></p>

    <p class="Title para-style-override-2"><span class="Title char-style-override-5">Arkasına baktı kız. Gülümsedi.</span></p>

    <p class="Title para-style-override-2"><span class="Title char-style-override-5">“Sonra alırım.”</span></p>

    <p class="Title para-style-override-2"><span class="Title char-style-override-5">...dedi ve gitti.</span></p>

    <p class="Title para-style-override-2"></p>

    <p class="Title para-style-override-2"><span class="Title char-style-override-5">Bu kız hayatının kadını olacaktı.</span></p>

    <p class="Title para-style-override-2"><span class="Title char-style-override-5">Bunu anladı Muhsin.</span></p>

    <p class="Title para-style-override-2"><span class="Title char-style-override-5">Atlar tamamen durdu ama acıkmışlardı. Terleri soğuyana kadar yem vermemeliydi.</span></p>

    <p class="Title para-style-override-2"><span class="Title char-style-override-5">Volkmenine bir</span> <span class="Title char-style-override-6">Hardal</span> <span class="Title char-style-override-5">kaseti taktı Muhsin. Şu genç yaşında hayat ona pek adil davranmamıştı ama gelecekte hayatı çok güzel olacaktı belli ki.</span></p>

    <p class="Title para-style-override-2"><span class="Title char-style-override-5">Muhsin rahatladı.</span></p>

    <p class="Title para-style-override-2"><span class="Title char-style-override-5">“Yemin ediyorum her şey çok güzel olacak,” dedi.</span></p>

    <p class="Title para-style-override-2"><span class="Title char-style-override-5">Yeşil bir dal gibi sakindi şimdi.</span></p>
  </div>

  <div class="Basic-Text-Frame">
    <p class="Title para-style-override-2"></p>
  </div>
</body>
</html>
