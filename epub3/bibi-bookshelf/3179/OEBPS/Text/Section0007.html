<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>farkindalik_son</title>
  <link href="../Styles/farkindalik_son.css" rel="stylesheet" type="text/css" />
</head>

<body id="farkindalik_son" xml:lang="en-US" xmlns:xml="http://www.w3.org/XML/1998/namespace">
  <div class="Basic-Text-Frame">
    <h3 title="Farkındalık - Sanem Bozkurt">Farkındalık</h3>
  </div>

  <div class="Basic-Text-Frame">
    <p class="Title para-style-override-2"><span class="Title char-style-override-5">Okuldan geldiğimde annem ve babam salondaki üçlü koltukta oturuyordu. Bu saatte ikisi de evde olmazdı, şaşırdım. Babam beni görünce ayağa kalktı,</span></p>

    <p class="Title para-style-override-2"><span class="Title char-style-override-5">“Gel bakalım Arda, annenle beraber seninle konuşmak istiyoruz,” dedi.</span></p>

    <p class="Title para-style-override-2"><span class="Title char-style-override-5">Yıllardır beklediğim şey oluyordu galiba. İşte, dedim içimden, boşanıyorlar. Bir anda şimşek çaktı kafamda ve kenarda köşede biriktirdiğim hayallerim bir an görünür oldu. İkisinden ayrı harçlık almak (arkadaşlarımın favorisi buydu), yanlarında sigara içmek (bu da kuzenimin favorisi) - onlar yüzünden depresyonda olma ve bunun sonuçlarını gözlerine sokma halleri ve buna bağlı nice şeyler birbirini izledi… Zevkten gözlerim doldu bile diyebilirim.</span></p>

    <p class="Title para-style-override-2"><span class="Title char-style-override-5">Merakla karşılarındaki koltuğa oturdum. Babam anneme baktı, annem kafasını yavaşça sallayıp ona başlayabilirsin işaretini çaktı. O da boğazını temizleyip konuşmaya başladı.</span></p>

    <p class="Title para-style-override-2"><span class="Title char-style-override-5">“Annenle uzun zamandır kendi içimizde tartışıyoruz ve sonunda anladık ki…”</span></p>

    <p class="Title para-style-override-2"><span class="Title char-style-override-5">“Baba, olmuyorsa olmuyordur. Ben de farkındayım pek çok şeyin.”</span></p>

    <p class="Title para-style-override-2"><span class="Title char-style-override-5">Gülümsedi, bu iyi değildi. Ortada komik bir şey yoktu neticede, anneme baktım o gülmüyor parmaklarını açıp kapıyor, özellikle başparmağını bir yere yerleştiremiyor bir türlü. Demek ki bu karar ona ait değil.</span></p>

    <p class="Title para-style-override-2"><span class="Title char-style-override-5">“Biz bugüne kadar çok yanlış yapmışız oğlum,” dedi babam ayağa kalkarken, elleri cebinde ileri geri yürümeye başladı. “Senin mutlu olman bizim tek isteğimizdi, eşek gibi çalıştık, çok affedersin, başka çocuk yapmadık, seni özel okulda okutamayız diye. Neyi nasıl seviyorsan öyle yapmaya çalıştık, ancak anladık ki bunlar hep boşuna.”</span></p>

    <p class="Title para-style-override-2"><span class="Title char-style-override-5">Hayda, ben miydim sebep yani? Bu konuşma hiç iyi bir yere gitmiyordu, hemen müdahale etmeye çalıştım.</span></p>

    <p class="Title para-style-override-2"><span class="Title char-style-override-5">“Babacım, eksik olmayın, ben de hep size layık olmaya çalıştım,” falan diye bir şeyler geveledim.</span></p>

    <p class="Title para-style-override-2"><span class="Title char-style-override-5">“Sus, sus. Biraz dinle, annen de önce direndi ama o da anladı. Değil mi Nalan?” Annem başıyla onayladı yine, babam konuşmasına devam etti.</span></p>

    <p class="Title para-style-override-2"><span class="Title char-style-override-5">“Bak yavrum, biz ne yaparsak yapalım çok da mutlu olamayacağın anlaşılıyor. Ha bire ders aldırıyoruz, ama hep ortalama notlar alıyorsun. Pek zeki olmadığın bir gerçek. Fizik desen o da yok, işte benim gibi patatesten hallice bir burnun var. Saçların da dökülecek bir süre sonra. Öyle esprili falan da değilsin, yani bir kızı nasıl etkileyeceksin diye düşündük, inan annenle bir çıkar yol bulamadık. Bir servet de bırakmayacağız sana, varımızı yoğumuzu okuldu, dershaneydi, kılık kıyafetindi harcayıp duruyoruz. Gördüğün gibi hâlâ kirada sürünüyoruz. Sen nasıl buldun annemi diyeceksin, yani bu kadarını bulmak da marifetmiş gibi, değil mi Nalan?”</span></p>

    <p class="Title para-style-override-2"><span class="Title char-style-override-5">Annem kafasını salladı ve o başladı konuşmaya “Bizimkisi gibi evliliğin oldu diyelim Arda, çok mu mutlu olacaksın? Bir çocuk peşinde, bir ömrü çürüt dur. Hayat mı bu? Evlenmesem daha iyi olurdu demiyorum, ama ne yalan söyleyeyim, seni kucağıma alınca başka olur her şey diye düşünmüştüm, bizim toplamımızdan daha iyi bir şey olacağını umdum hep. Sinerji,” dedi babam. “Hıh işte, ama ne yaparsın ki olmadı. Bizi aşamadığını ve aşamayacağını gördük.”</span></p>

    <p class="Title para-style-override-2"><span class="Title char-style-override-5">Kâbus gibiydi her şey, annem ve babam karşıma geçmiş, ne kadar vasat olduğumu söylüyor, kendilerinin de böyle olduğunu bir teselli gibi önüme koyuyor ve benden bunu kabul etmemi bekliyorlardı.</span></p>

    <p class="Title para-style-override-2"><span class="Title char-style-override-5">“Neyin kafası anne bu? Ne çektiniz siz?”</span></p>

    <p class="Title para-style-override-2"><span class="Title char-style-override-5">“Yani bir araba düşün,” dedi babam, “böyle atmış boşa, diyor ki ben gitmeyeyim, siz beni itekleyin. İtekle itekle biz de yorulduk artık Arda. Nereye kadar daha senin yerine bir şeyleri yapabiliriz? Bu sene dönem ödevini hangimizin yapacağı konusunda kavga ettik çocuğum, sanma ki seni suçluyorum, hep bu annenin yüzünden sen de böyle oldun ya…”</span></p>

    <p class="Title para-style-override-2"><span class="Title char-style-override-5">“Ne alakası var Osman?”</span></p>

    <p class="Title para-style-override-2"><span class="Title char-style-override-5">“Dedim ben sana Nalan, peşinden kaşıkla koşma diye, daha üç yaşında çizdin bizim kaderimizi. Bu eşşekoğlueşek de anladı bizim zaafı kullandı durdu senelerdir.”</span></p>

    <p class="Title para-style-override-2"><span class="Title char-style-override-5">“Peşinde koşmasaydım tabii, çocuğumu düşünmeseydim senin annen gibi, ohh saldım çayıra Mevlâm kayıra büyütseydim de, bu çocuğun da kafasının beş ayrı yerinde dikiş mi olsaydı Osman?”</span></p>

    <p class="Title para-style-override-2"><span class="Title char-style-override-5">Annem dikiş deyince, babamın eli kafasındaki izlere uzandı. İşte böyle, bana karşı ittifak falan zor kurarsınız, hele konu babaanneme gelirse… Bundan sonra olacaklar belliydi, babam ‘ölmüş anama dil uzatma’</span><span class="Title char-style-override-6">,</span> <span class="Title char-style-override-5">diyecek, öbürü laf yetiştirecek. Yine de işimi şansa bırakmamak için durumdan vazife çıkardım “Annecim, sen dünyada olabilecek en iyi annesin, lütfen babamın bu suçlamalarına bakma. Kaç çocuğun annesi her gece gelip terledi mi diye kontrol eder tam on yedi yılüstelik bak bu yaşımda hâlâ peşimdesin. Ben biliyorum kıymetini senin, babam biliyor mu, işte ondan emin değilim.”</span></p>

    <p class="Title para-style-override-2"><span class="Title char-style-override-5">Anneliğe övgü, bilgisayara format atma etkisi yaratır her zaman. Formatımı attım, arkama yaslandım, etkisini göstermesini bekledim. Annemin gözleri doldu, tehlikeyi sezen babam kulağına eğilip bir şeyler fısıldadı, yarım yamalak, “Böyle mi konuştuk… müsaade etme… hadi canım, bu son şansımız,” gibi bir şeyler söyledi. Annem bu kez sıkıca babamın elini kavradı, babam öne geçmişti.</span></p>

    <p class="Title para-style-override-2"><span class="Title char-style-override-5">Gülümsediler bana, soğuk hatta metalik bir gülümsemeydi bu.</span></p>

    <p class="Title para-style-override-2"><span class="Title char-style-override-5">“Gel yavrum, bak sana ne göstereceğim?” dedi babam. Aile albümümüzü çıkarttı. Yana kayıp aralarında benim için bir boşluk bırakıp, mindere pat pat vurdu. Gidip üçlü koltukta aralarına oturdum. Gençlik resimlerini gösterdi. İspanyol paça pantolonu, daracık gömleği ve bıyıklarıyla babam objektife gülümsemişti.</span></p>

    <p class="Title para-style-override-2"><span class="Title char-style-override-5">“Ne görüyorsun?”</span></p>

    <p class="Title para-style-override-2"><span class="Title char-style-override-5">“Seni.”</span></p>

    <p class="Title para-style-override-2"><span class="Title char-style-override-5">“İşte o ben değilim yavrucum, orda gördüğün geleceğe umutla bakan bir hıyar.”</span></p>

    <p class="Title para-style-override-2"><span class="Title char-style-override-5">Sayfaları çevirmeye devam etti, annemle resimleri vardı sonra. Nişan resimleri, düğün resimleri derken benim bebekliğime geldik.</span></p>

    <p class="Title para-style-override-2"><span class="Title char-style-override-5">“Bak, görüyor musun, o umut azalmış, anlamışım hayatım boktan, ama sana nasıl sıkı sarılmışım, adeta senden medet umarcasına, saflık işte.”</span></p>

    <p class="Title para-style-override-2"><span class="Title char-style-override-5">Aklım iyice karışmıştı. Çevirmeye devam etti sayfaları, ben kırmızı bisikletimin üzerindeydim, deniz kenarında kumlarla oynuyordum, dişlerim dökülmüştü, sonra tekrar çıkmıştı, sivilcelerim ve ben… Bir sürü resim art arda. Benim belleğimin mutlu hatıraları. Şimdiki halimde durdu babam.</span></p>

    <p class="Title para-style-override-2"><span class="Title char-style-override-5">“Hazır mısın?”</span></p>

    <p class="Title para-style-override-2"><span class="Title char-style-override-5">Kafamı salladım, ama beni neyin beklediğini bilmiyordum. Tekrar çevirdi sayfayı, benim üniversite mezuniyetim geldi. Şimdi yazmayı aklıma bile getirmediği bir okulun, son derece uyduruk bir bölümünden mezun oluyormuşum.</span></p>

    <p class="Title para-style-override-2"><span class="Title char-style-override-5">“Nasıl olur?” dedim.</span></p>

    <p class="Title para-style-override-2"><span class="Title char-style-override-5">“Bekle.”</span></p>

    <p class="Title para-style-override-2"><span class="Title char-style-override-5">Bir sayfa daha çevirdi. Yanımda bir kız peyda oldu, boyu biraz kısa ve bir hayli sıska. Karımmış meğer. Sonra düğün resmimiz, suratı asık.</span></p>

    <p class="Title para-style-override-2"><span class="Title char-style-override-5">“Ömrün boyunca memnun edemeyeceğin bir eşin oluyor işte, dedi babam. Bu daha ilk kare. Hem de annesi sinir bir tip, bak,” diye işaret etti.</span></p>

    <p class="Title para-style-override-2"><span class="Title char-style-override-5">Gerçekten de kayınvalidem, kaşları havada, ince dudaklarını büzmüş, bir elinde yelpazesi ile pekde sempati güzeli sayılmazdı.Yanında boynu bükük kayınpederimle objektife bakıyorduk hep beraber.</span></p>

    <p class="Title para-style-override-2"><span class="Title char-style-override-5">İtiraz ettim:</span></p>

    <p class="Title para-style-override-2"><span class="Title char-style-override-5">“Benim yüzüm gülüyor, ben mutluyum demek ki,” dedim.</span></p>

    <p class="Title para-style-override-2"><span class="Title char-style-override-5">“Yok,” dedi babam, “o kadar emin olma.”</span></p>

    <p class="Title para-style-override-2"><span class="Title char-style-override-5">Sayfaları çevirdikçe, hayatım, bu kez geleceğe doğru akan film şeridi gibi ilerliyordu. Her karede biraz daha yaşlanıyordum, suratım düşüyordu, bir ara kafam üzerinde bir bezginlik halesi gördüğümü bile söyleyebilirim.</span></p>

    <p class="Title para-style-override-2"><span class="Title char-style-override-5">“Eeee, ne olacak şimdi?” dedim.</span></p>

    <p class="Title para-style-override-2"><span class="Title char-style-override-5">“Bir şey olmayacak,” dedi annem. “Başına geleceği bil, boşuna umutlanma diye söyledik. Ya da nasıl desem, bir farkındalık yaratalım istedik. ”</span></p>

    <p class="Title para-style-override-2"><span class="Title char-style-override-5">Size de, farkındalığınıza da diye başlayan okkalı bir küfür savuracaktım ki, annem bu kez şefkatle gülümsedi. Saçlarımı okşadı, bir sayfa daha çevirdi, albümü kucağıma bıraktı, resimde sarıldığım oğlumu işaret ederek:</span></p>

    <p class="Title para-style-override-2"><span class="Title char-style-override-5">“Aynı sana benzemiyor mu burnu?” dedi.</span></p>
  </div>

  <div class="Basic-Text-Frame">
    <p class="Title para-style-override-2"></p>
  </div>
</body>
</html>
