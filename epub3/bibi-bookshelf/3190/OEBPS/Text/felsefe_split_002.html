<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>felsefe</title>
		<meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>

</head>
	<body class="calibre">
<h1 class="h1baslik" id="calibre_toc_1">Önsöz</h1>
<p class="normal">Bu kitap için düşünen kadın, erkek ve çocukların aklına sıkça takılan yirmi soru seçtim. Bunlar çoğumuzun aklına öylesine, doğal bir şekilde geliveren sorular. Bunları cevaplamak istiyoruz. Ama felsefe akademik disiplinler arasında verdiği cevaplardan çok sorduğu sorularla tanınan bir disiplindir. Felsefe geleneği üzerinde anlaşmaya varılmış kesin cevaplar açısından oldukça yoksuldur. Akademik filozoflar için bu bir utanç kaynağı olabilir, ama ben hiç de öyle düşünmüyorum. Neden mi? Bu sorulardan ilk bakışta basit ve sıradan görünen bazıları derin düşünmeyi gerektiren birçok küçük parçaya ayrılırlar. “Neden ahlaklı olmalı?” ya da “Hayatın anlamı nedir?” türünden sorular sorduğumuzda sanki bunların tek bir cevabı varmış gibi bir tavır takınıyoruz. Ama belki de birçok farklı cevap vardır. Bu ya da şu ayartıyla karşılaştığımız bu tikel durumda neden bu şekilde ahlaklı olmalı? İnsanları şu veya bu şekilde davranmasına layık olan hangi şeydir? Bu tür sorulara tek bir büyük cevap vermek yerine farklı bağlamlarda birçok cevap verilebileceğini kabul etmeliyiz. </p>
		  <p class="normal">Bazı sorular da içlerinde gizli tuzaklar taşıyabilirler. Buna iyi bir örnek, “Niçin hiçbir şey değil de bir şey var?” sorusudur. Kimi zaman sorulabilecek en derin soru olduğu düşünülen felsefenin en temel sorusunun, derinliği ve uyandırdığı takıntılı ilgi cevaplandırılamaz olmasını sağlama alan bir mantıksal hilenin sonucudur. Ama yine de acele etmeyelim. Belki de bizim düşündüğümüz gibi değildir: Bu meselelerde çok dikkatli yol almak gerekir, ve tüm düşünürler aynı yolu izlemez. Ama bunun için de ağıt yakmayalım. Hemen hiçbir insani konuda hepimiz aynı yolu izlemeyiz: Politik bir kararı veya bir aile kavgasını farklı gözlemciler farklı açıdan görürler. Shakespeare aşk, savaş, korku, hırs ve birçok şey hakkında muhteşem oyunlar yazmıştır, ama hiç kimse onun kati “cevapları” verdiğini veyahut ona eklenecek hiçbir şey kalmadığını düşünmez.</p>
		  <p class="normal">İşte ben de okura soruları tanıtırken bu anlayışla hareket ettim: Kimi sorular hakkında söylenenleri iletirken kimi soruların etrafını kuşatan tuzakları ve muammaları anlatmaya çalıştım.</p>
		  <p class="normal">Bu yirmi soru belirli bir sıraya göre düzenlenmedi, hepimiz için son olan sonuncu soru hariç. Her tartışma kendi içinde bir bütünlük taşıdığından okur istediği sorudan başlayabilir. Bazı tartışmalar diğer tartışmalara gönderme yaptığından okur kimi zaman ileriye ya da geriye doğru gitmek zorunda kalabilir. Aslında benim de umduğum okurun bu yolculuğu da zevkle yapmasıdır.</p>
		  <p class="normal">21inci yüzyıl önceki yüzyılda görünür hale gelen bir çizgiyi sürdürüyor. Bu bir tür bilimin üstünlüğü anlayışıdır. İnsan genomunun şifresinin çözülmesinin getirdiği zafer sarhoşluğu ve bunun önünü açtığı baş döndürücü biyolojik be tıbbi ilerleme felsefe gibi beşeri disiplinleri savunmacı bir konuma sıkıştıran bir havanın oluşmasına neden oldu. Biz filozoflar insan doğasını yorumlamak gibi işlerle uğraşıyorsak başımız belada demektir. Bu durumda bilimiz ezici gücü karşısında duramayacak olan felsefeye düşen emekliliğini istemektir. Birkaç bölümde insan doğasının bu yeni bilimlerinin fiili başarıları ve vaatlerini tartışıyorum. Ama bunu onların hissettikleri kadar büyük bir güven duygusu içinde yapmıyorum. Bu tartışmalarda öne sürülen nedenlerin en azından durum hakkında bazı kuşkuların doğmasını ve kimilerinin nasıl düşündüğümüz ve hissettiğimiz, ve nasıl düşünmemiz ve hissetmemiz gerektiğine ilişkin meselelere daha incelikli yaklaşmalarını sağlamasını umuyorum.</p>
		  <p class="normal">Yayıncım Catherine Clarke ve editörüm Wayne Davies’e teşvikleri için teşekkür ediyorum. Her zaman olduğu gibi, metnin yazımı ve düzeltilmesiyle ilgili yardımlarından dolayı karıma şükran boçluyum. Bu kitap ortaya çıktıysa bu Cambridge Üniversitesi sağladığı dönem izniyle Kuzey Carolina Üniversitesi sağladığı araştırma kürsüsü sayesindedir. İki kuruma da müteşekkirim.<a id="anchor-anchor" name="anchor-anchor"></a></p>
</body>
</html>