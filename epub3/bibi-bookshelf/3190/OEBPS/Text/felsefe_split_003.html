<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<meta content="text/html;charset=utf-8" http-equiv="content-type"/>
		<title>felsefe</title>
		<meta content="http://www.w3.org/1999/xhtml; charset=utf-8" http-equiv="Content-Type"/>
<link href="../Styles/stylesheet.css" rel="stylesheet" type="text/css"/>
<style type="text/css">
		@page { margin-bottom: 10.000000pt; margin-top: 10.000000pt; }</style>

</head>
	<body class="calibre">
<h1 class="h1baslik" id="calibre_toc_2">MAKİNEDEKİ HAYALET MİYİM?</h1>
<p class="indentmetinitalik">Bilinç araştırması</p>
<p class="indentmetinitalik">Et ve kandan yapıldığımızı biliyoruz. Bedenimizde zarif, büyük bir beyin taşıyoruz. Bu inanılmaz derecede karmaşık, yüz milyar kadar sinir veya beyin hücresinden oluşan bir beyin; her bir hücre diğerleriyle bin kadar bağlantıya giriyor ve bu toplamda trilyonlarca bağlantıya yol açıyor. </p>
<p class="normal">İnsan beyni belleği, görmeyi, öğrenmeyi, düşünmeyi ve istemli davranışı kontrol eder. Ayrıca organik destek sistemlerimizin otonom faaliyetlerini ve istem dışı davranışlarını izleyerek onların denetiminde rol oynar. Değişik duyu organları fiziksel uyaranlara tepki verdikten sonra bu sinyalleri beynin ilgili bölümlerine iletir. Bunlar da birlikte çalışarak nesneleri görmemizi, hissetmemizi, koklamamızı, hatırlamamızı, karşılaştırmamızı ve sınıflandırmamızı sağlar. Bu düzenek çoğu zaman büyüleyici bir uyumla çalışır. Bu yüzden onun son derece kırılgan olan yapısını ancak işler ters gittiğinde fark ederiz. Sinir hücrelerindeki küçük çaplı bir hasar bu yönde bir uyarıdır; aynadaki görüntüsünün başka birine ait olduğunu söyleyen, ya da kim olduğunu veya nerede olduğunu hatırlayamayan, karısının şapka olduğunu sanan insanlarla karşılaşırız: Beyaz perdeye düşen bu küçük, kara lekeden kaçamayız. Çoğumuzu Alzheimer felaketi bekler.</p>
		  <p class="normal">İç Dünya</p>
		  <p class="normal">Bu bizim bilinçli, düşünen, etkin canlılar olarak yaşamımızın fiziksel temelini oluşturur. Buraya kadar her şey güzel! Ya sonra? Artık şu sorudan kaçamayız: Bu <span class="ideitalik">neyin</span> temeli? Optik bir uyarımı, ışığın gözümüze çarpmasından retinadaki hücrelerin etkinleşmesine, optik sinirdeki uyarılmaya, görme korteksindeki artan faaliyete ve sonra uyarımların tüm sistemin farklı kısımları boyunca dağılmasına kadar izleyebiliyoruz. Ama bütün bu süreç içinde benim bir arabanın geçmesini görmem nerede yer alıyor? Bu fantastik fiziksel sistemden bilinçli deneyim nasıl ortaya çıkıyor? Bütün bunlar imgelemimizde bir tür ikinci, ek bir dünyanın var olduğunu gösteriyor. Bu “iç” deneyimlerimizin, hislerimizin, imgelerimizin, düşüncelerimizin ve duyu deneyimlerimizin dünyasıdır. Kısaca, bütün bu işlerde kendi “özelimiz” de işin içindedir.</p>
		  <p class="resimalti"><img alt="01 0121175D rt.jpg" class="calibre3" src="../Images/010121175drt_opt.jpeg"/> </p>
		  <p class="resimalti">UYUYAN ÇİNGENE KADIN</p>
          <p class="resimalti">Henri Rousseau (1844-1910)</p>
<p class="normal"> Ben kendi iç dünyama sen de kendi iç dünyana erişebilirsin. Ama ben senin iç dünyana erişemem; daha doğrusu ben senin iç dünyana senin ona erişebildiğinle aynı şekilde erişemem, sen de benim iç dünyama benim ona erişebildiğimle aynı şekilde erişemezsin. Her birimiz kendi zihin durumlarımıza erişme konusunda ayrıcalıklıyız. Sen benim beynimdeki uyarım yollarının haritasını eksiksiz çıkarabilen bir biliminsanı olsan da sonuçta geçen arabayı gören özne, Ben’im. Sen benim beynimi ne kadar yakından gözlesen, hücrelerimin danslarını ne kadar titizce tespit etsen de, benim bu arabayı görmemi göremezsin. Zihin durumlarımız beyin üzerine çalışan bilimlerin sunduğu en ileri imkânlarla bile görünmez olarak kalır. Diyelim ki Paris bulvarlarını düşünüyorum. Büyük bir zevkle bu bulvarlarda dolaştığımı zihnimde canlandırıyorum. Bir nörofizyolog beynimi istediği kadar araştırsın; “İşte Paris bulvarları hakkındaki düşünce burada!” diyebileceği bir beyin bölümü gösteremez: Beyin gridir, düşüncemdeki bulvarlar rengârenk. Beynin parçası küçüktür, bulvarlar uzun ve geniş. Beyin yumuşak dokudur, benim gündüz düşümde üstünden trafiğin aktığı bulvarlar ise serttir.</p>
		  <p class="normal">İlk bakışta hepimize olağan gelen bu düşünceler bizi çözümsüz bulmacaların içine sürükler. Bu bulmacalar on yedinci yüzyılın bilimsel devrimlerinin başlangıcında René Descartes’ın beynin (epifiz bezi diye adlandırdığı) bir parçasını “ruhun geçit kapısı” olarak varsaymasına yol açtı. Beyin, mesajları bu kapının ardında bulunan sana (ya da “benliğe”) taşırken “benlik” de ona buyruklarını veriyor, böylece yürümeni, konuşmanı, hatta bilinç sorununun dipsizliğine dalmana yol açan olaylar zincirini başlatıyordu. Bu 20. yüzyılda Gilbert Ryle’ın “makinedeki hayalet” diye adlandırdığı modeldir. Beyin-beden sistemi dev bir makinedir; işlevi hayalete bilgi taşımak ve onun talimatlarını iletmektir. Her ne kadar Descartes benliğin bedenin içinde bir gemideki kaptan gibi bulunmadığını söylese de <br class="chapter"/>bize bıraktığı imge tam da budur. </p>
		  <p class="normal">Tanrı’nın İnayeti</p>
		  <p class="normal">Bilinci bu terimlerle düşünmek son derece yetersiz, bilimin kanatlarını aşırı kırpan bir anlayışın ürünüdür. Bu modele göre sinirbilimi istediği kadar çalışsın sonuçta kapalı bir kapıyla, yani bilinç dünyasının kapısıyla karşılaşır. Bu kapalı kapının ardında fiziksel dünyayla gizemli bağlantılara sahip başka bir dünya bulunur. Hayaletin bu dünyası bilimsel incelemeye tamamen kapalıdır. Hayaletin bedenle bağlantıya girdiği sistemin yasaları ve güçleri hakkında hiçbir şey bilemeyiz. Dünyayı anlama çabalarımızda bu “girilmez bölge” hakkında ne bilimin ne de felsefenin söyleyebileceği bir şey vardır. </p>
		  <p class="normal">Son yüzyılın son on yılı, çeşitli disiplinlerin geniş katkılarıyla, bilinç çalışmaları yılları olarak anılsa da, aslında temel felsefi seçenekler Descartes’ın yazdıklarından kısa bir süre sonra belirlenmişti. Bunlar Descartes’ın modelini takip eden John Locke ve Gottfried Wilhelm Leibniz arasındaki bir diyalogda ortaya koyuldu. Locke’un, tikel bir duyumun, örneğin iğne batması hissinin, fiziksel dünyadaki tikel bir uyarım örüntüsünden doğmasının nedeni sorunuyla karşılaştığında söyleyebildiği tek şey vardı: “Tanrı’nın inayeti”. Bu da aslında konu hakkında hiçbir şey bilmediğimizi söylemenin süslü bir yolundan başka bir şey değildi. İnsanın anlama güçleri hakkında daha iyimser olan Leibniz ise (bkz. <span class="ideitalik">Niçin Hiçbir Şey Değil de Bir Şey Var?)</span> şu karşılığı veriyordu:</p>
		  <p class="normal">Renklerin ve acıların ideaları gibi ideaların rastlantısal olduğunu ve onlar ile nedenleri arasında hiçbir ilişki veya doğal bağıntı olmadığını düşünmemeliyiz. Böylesine dağınık ve akılsız bir biçimde eylemek Tanrı’nın tarzı değildir. Bunun yerine bir tür benzerlik olduğunu söylemeliyim – tam anlamıyla kusursuz bir benzerlik değil bu, ama bir şeyin aralarındaki düzenli bir ilişki aracılığıyla diğerini ifade ettiği bir benzerlik. Böylece, bir elips, hatta bir parabol veya hiperbol bir düzlem üzerine yansıması olduğu daireyle benzerliğe sahiptir... Acının bir iğnenin hareketlerine benzemediği doğrudur; ama iğnenin bedenimizde neden olduğu hareketlere tamamıyla benzeyebilir ve onları ruhta temsil edebilir; ve benim öyle olduğu konusunda en küçük bir şüphem yok.</p>
		  <p class="normal">Locke’a göre Tanrı üç şey yapmak zorundaydı: Fiziksel bir dünya, bilinçli deneyim dünyası ve bunları birbirine bağlayan köprü yasaları. Leibniz ise Tanrı’nın tek bir şey yapmak zorunda olduğunu söylüyordu: fiziksel bir dünya. Gerisi tıpkı geometrik sonuçların öncüllerinden çıkması gibi kendiliğinden gelecektir. Tanrı (doğa) bir dik üçgen yaptığında, hipotenüsün karesinin diğer iki kenarın karelerinin toplamı olmasını sağlamak için ayrıca bir şey yapmasına gerek yoktur. Leibniz işlerin bu şekilde olması gerektiğine işaret ederken tam da gerek duyduğumuz şeyi saptar: Bilinçli deneyimin “dünyası” fiziğin ve sinirbilimin dünyasıyla anlaşılır bir ilişki içine sokulmalıdır.</p>
		  <p class="normal">Mary, Spektrumlar, Zombiler</p>
		  <p class="normal">Öyleyse sadece düşüncelerimizin beyin uyarımlarının belirli bileşimlerinin sonucu “ortaya çıktığını” söylemek bizi pek ileriye taşımaz. Söylenen düşüncelerimizin bu uyarımların ardından ortaya çıktığı; ya da popüler bir felsefi terimi kullanırsak, düşüncelerimizin beyin uyarımlarının sonucunda “zuhur” ettiğidir. Bunun anlamı altta yatan beyin hallerinin değişmeden düşüncenin de değişmeyeceğidir. Ama bütün bu söylenenler de sonuçta bilinçli dünyanın nasıl ortaya çıktığını anlamamızı sağlamaz: Bu “zuhurun” nasıl “zuhur” ettiği ve ortaya çıkan bilinçli dünyanın mahiyeti hakkında bir şey söylemez. Bu da bizi Locke’un “Tanrı’nın inayetine” başvurmaktan başka çare bulamamasıyla aynı umutsuz durumda bırakır. İşte Leibniz bundan daha saydam olan bir anlayışı öne çıkararak günümüz filozoflarının “açıklayıcı aralık” dedikleri sorundaki “aralığı” kapatmaya çalışmıştır.</p>
		  <p class="normal">Açıklayıcı aralığı açık tutmamız gerektiğini göstermek üzere tasarlanmış (bazen küçültücü bir imayla “sezgi pompaları” da denilen) birkaç düşünce deneyi vardır. Bunlardan ilki bir zombi fantezisidir: fiziksel olarak tamamen bizim gibi olan ama bilinçli deneyim kapısı kapalı olan yaratıklarla ilgili bir düşünce deneyi. Bu yaratık senin benim gibi davransa da bütünüyle bilinçsizdir; hiçbir iç yaşamı yoktur, yalnızca bir iç yaşamın dış görünüşlerine sahiptir. Locke’un görüşüne göre, Tanrı zombi yaratabilir. İkincisi “ters spektrum” düşünce deneyidir. Fiziksel yapısı tıpkı sizin gibi olmasına karşın renkleri sistematik olarak ters yönden gören bir kişi düşünün. Siz renkleri spektrumun mavi ucuna doğru görürken bu kişi kırmızı ucuna doğru görüyor, ya da tam tersi. Burada da yine fiziksel olarak bu kişi tıpkı sizin gibidir, ama şeyler ona farklı görünmektedir, dolayısıyla da onun bilinçli yaşamı çok farklıdır. Üçüncü düşünce deneyi, ilk kez Avustralyalı filozof Frank Jackson tarafından bir seminerde sunulmuştur. Bu yüzden “Frank Jackson’ın bilgi delili” olarak bilinir. Jakson’ın senaryosunda Mary fizik, kimya, insan beyninin işleyişi ve insanın olaylara verdiği davranış tepkileri hakkında bilinebilecek her şeyi bilen parlak bir biliminsanıdır. Ama Mary bir şekilde bütün yaşamını siyah beyaz bir odada geçirmiştir. Bir gün odadan çıkar ve yaşamında ilk kez bir muz görür. Kendi kendine “Aha!” der, “Demek hep merak ettiğim sarı rengi görmek böyle bir şeymiş.” Burada vurgulanmak istenen nokta Mary’nin gerçekten yeni bir şey öğrendiğidir. “Aha!” ünlemi bilincin iç tiyatrosunda yeni bir şeyin ortaya çıktığına işaret eder. Mary gözdeki çubuk ve koni hücreleri hakkında ya da göz-beyin sisteminin farklı dalga boylarındaki farklı enerjilere tepkisi hakkında ne kadar çok şey bilirse bilsin, bu yeni deneyimin nasıl bir şey olduğunu söyleyemezdi. Bu “öndeyileyici aralık” sorunu açıklayıcı aralık sorunuyla aynıdır.</p>
		  <p class="normal">Birçok filozof, Leibniz’i izleyerek, bu sezgi pompalarının bizi yönlendirdikleri yere karşı çıkmıştır. Bunun belki de en açık nedeni şudur: Bu anlayış bizi başkalarının zihinleri hakkında umutsuz bir durumda bırakır. Zombilerin var olması mümkünse, sizin onlardan biri olmadığınızı nasıl bilebilirim? Yaptıklarınız ve söyledikleriniz aracılığıyla sizin hakkınızda algıladığım her şey sonuçta sizin bilinçli olup olmadığınız sorusunu açık bırakıyorsa, niçin hâlâ sizin bilinçli olduğunuzu varsayayım? Belki de Tanrı’nın inayeti milyarlarca zombi arasında sadece beni bilinçli bir varlık yapmıştır. Ya da belki onun bilinen cömertliği sadece görece daha iyi bir yaşam sürdürenleri bilinçli yapmıştır da yoksullar ve yoksunlar –şükür ki– bilinçsizdir ve hiçbir şeyin farkında değildir.</p>
		  <p class="ortayazi"> &lt;&gt;</p>
		  <p class="ortaitalik">Bilinçli deneyim fantastik fiziksel sistemden nasıl doğar<br class="chapter"/>
	      ya da zuhur eder?</p>
<p class="ortayazi">&lt;&gt;</p>
          <p class="normal">Ters spektrum mümkünse, o zaman, yine siz bu durumda olmakla övünebilirsiniz. Buna katlanabileceğimizi, başkaları hakkında sandığımızdan daha az şey bildiğimizi düşünebiliriz. Ama durum bundan daha kötüdür. Ludwig Wittgenstein en parlak tartışmalarından birinde bu sorunu kendimize uygulamıştır: Renkleri dün gördüğümle aynı şekilde gördüğümü nasıl bilebilirim? Bu ana kadar yaşamım boyunca bilinçli olduğumu nasıl bilebilirim? Bu konular hakkında belleğe güvenmek de yeterli olmayacaktır. Benim mevcut nörolojim şimdiye kadar beynimin ve bedenimin karşılaştığı fiziksel olaylar zinciri tarafından değiştirilmiş olabilir. Belki o şimdi bilinç kapıma arasında renkleri dün gördüğüm şekilde gördüğümü, ya da şu andan önceki yaşamım boyunca bilinçli olduğumu düşünmemi sağlayan mesajlar da olan mesajlar yolluyor. Ama bu konuda belleğe niçin güveneyim ki? Belki bilincin kapıları umduğumun tersine hep açık değildi, ama ben şimdi onun açık olmadığı zamanlarda bile açık olduğunu düşünme yanılsaması altındayım. Sonuçta şunu kabul etmek durumundayız: Bu anlayışın bilincin kendi izlerini nasıl bıraktığına dair hiçbir kuramı yoktur. Belleğin bütünüyle iyi çalışan nörofizyolojiye bağlı olduğunu biliyoruz ve söyleyebildiğimiz kadarıyla o, hücresel etkileri olan fiziksel enerjilere ihtiyaç duyuyor. Belki bilinç iz bırakamıyor ya da bırakmıyor ama biz, tıpkı şimdi olduğumuz gibi, şimdiye kadar da hep bilinçli olduğumuza dair sürekli bir yanılsama içinde yaşıyoruz.</p>
		  <p class="normal">Karşı Çıkmak</p>
		  <p class="normal">Bu anlayışın pek de verimli olmadığı açık. Öyleyse Leibniz’e dönelim: Onun önerdiği anlaşılabilir ilişki nasıl kurulabilir? Bu konuda bir görüş geliştirmek için şu meşhur üç sezgi pompasını tek tek ele alalım. </p>
		  <p class="normal">Önce zombiler! Tuhaf bir gözlemim var: Zombi düşünce deneyini derslerimde anlattığımda, çoğu öğrenci bunu ikna edici buluyor. Onlara “Peki bu zombiler nasıl hareket ediyor?” diye sorduğumda çoğu Frankenstein’in canavarının o mekanik, hantal ve sallanarak yürüyüşünün kaba bir parodisini yapıyor. Onlara “Peki bu zombiler nasıl konuşuyor?” diye sorduğumda ise hepsi bilgisayarlı telefon cevap sisteminin o monoton, ifadesiz ve mekanik sesini taklit ediyor. Anlayacağınız gibi zombi fantezisi herkesi zombi uzmanına dönüştürüveriyor. Ama bütün bu tasvirler yanlıştır! Zombi fantezisi zombilerin bizim gibi hareket ettiğini ve konuştuğunu varsayıyor. Şimdi bir an için kendi etkinliklerimizi düşünelim: Hızla dikkat kesilebiliyoruz, gülümsemelerimiz birden değişebiliyor, bir şeyi bir anda anlayabiliyoruz, durumları ve şakaları birden kavrayabiliyoruz; sayısız denetimli hareket yapabiliyor, kaşlarımızı çatabiliyor, çok çeşitli duygular, ruh durumları ve tavırlar sergileyebiliyoruz. Yüzlerimiz çok hassas bir şekilde düşünce süreçlerimizi yansıtabiliyor. Bunların üzerine düşündüğümüzde ortaya Leibniz’in geometri analojisine benzer bir şey çıkıyor: Bilincimiz yüzlerimizde ve hareketlerimizde dışa vurulur. Bu ilişki, tıpkı Leibniz’in daire ve elips örneğinde olduğu gibi, anlaşılır bir ilişki olabilir. Bir dostumuzun yediği bir darbeden sonra üzüldüğünü ya da bir şakayı aniden anlamasının ardından gözyaşlarına boğulduğunu gördüğümüzde onun bilinç yaşamının neye benzediğini biliyoruz. Bu durumda zombi olasılığı sönmeye başlar. Ani gülmesi, bir şeyi tanıması, kaş çatması ve tavırları bizimkilerden ayırt edilemeyen bir yaratık bizim ifade ettiklerimizi ifade ediyordur. O da tıpkı bizim gibi canlıdır. Oysa öğrencilerimin zombileri tam da “canlı olmadıkları” için bizlerden farklıydı.</p>
		  <p class="normal">Sonra ters spektrum! Ters spektrum burada sadece değinmekle yetinebileceğimiz birçok ilginç soruna yol açar. Her şeyden önce, olması mümkün görünenin her zaman renklerin tersine çevrilmesi olması anlamlıdır. Benden ayırt edilemediği halde sesleri benim duyduğumun tersine duyan (yani benim alçak sesli hırıldama duyduğum yerde tiz sesli ciyaklama duyan, ya da tam tersi) bir yaratık fikrinden etkilenmek zordur. Aslında aynı şekilde benim beyaz olarak gördüğüm bir şeyi siyah olarak gören bir yaratık fikrinden de etkilenmeyiz. Bu son olasılığın ne kadar tutarsız olduğunu hemen anlarız: Ne yani, onun hava karardıkça nesneleri daha iyi gördüğünü mü varsayacağız? Gecenin ona gündüz gibi geldiğini, ama karanlıkta, tıpkı benim gibi tökezlediğini mi düşüneceğiz? Ya da gündüzün ona gece gibi geldiğini ama engellerden sakınmakta benim kadar becerikli olduğunu mu kabul edeceğiz? Gerçekten bunları anlamlı olarak düşünebilir miyiz? Çok açık olmasa da aynı sorunlar kromatik görme için de geçerlidir. Renkler nesnelerin diğer yönleriyle bağlantı içindedir; örneğin kırmızı sıcak ve heyecan verici, sarı aydınlık, mavi karanlık, yeşil sakin bir renktir. Renkler birbirleriyle karmaşık bağlantılara sahiptir. Renk tekerindeki sistematik yer değiştirmeler sırasında bu ilişkilerin değişmeden kalacağını düşünmek zordur. Bütün bunları bir araya getirdiğimizde bizim renkleri, fiziğin belirlediği gibi, gerçekten nasıl görünüyorlarsa öyle “gördüğümüzü” umabiliriz.</p>
		  <p class="ortayazi">&lt;&gt;</p>
		  <p class="ortaitalik">Bazı yaratıkların bilinçli olup
			  olmadığını merak ediyoruz.<br class="chapter"/>
		    Oltanın ucundaki balık acı
			  çekiyor gibi görünüyor.<br class="chapter"/>
		    Ama
	      gerçekten acı çekiyor mu?</p>
		  <p class="ortaitalik">&lt;&gt;</p>
		  <p class="normal">Durum buysa, düşünce deneyi sahnesine en son çıkan Mary’nin “Aha!” anını abartmamıza gerek yok. Diyelim ki Mary’ye mor bir muz gösteriliyor. Mary aldatılmak istendiğini hemen anlayacaktır. Işık duyarlılığımızın nörofizyolojisi ona dört ana renk olduğunu söylemiştir: Kırmızı, yeşil, sarı ve mavi. Diğer renkler bunların karışımı olarak görünecektir: Örneğin mor kırmızı-mavi, turuncu kırmızı-sarı karışımı gibi görünür. Böylece Mary’nin nasıl görünürse görünsün sarının temel renk olduğunu önceden bilmesi sağlanırsa ve ona muzların sarı olduğu söylenirse, o zaman Mary sadece bakarak mor renkli sahte muzun normal bir muz olmadığını anlayacaktır. Belki bu delili genişleterek açıklayıcı aralığı Leibniz’in arzusunun gerçekleşebileceği noktaya dek azaltabiliriz. </p>
		  <p class="normal">Bilinç hakkında başka kaygılarımız da var. Tamamıyla felçli olan kişiler, oldukça zengin bir zihinsel yaşamı, bunları dışa vurma imkânları olmadan, hatırlarında tutabiliyorlar. Bu da zihnin ve bedenin tamamen farklı şeylermiş gibi görünmesine neden oluyor. Diğer yandan hayvanların davranışlarını görüyoruz, ama onların zihinsel yaşamının bir şekilde bizim için saydam olmadığını hissediyoruz. Uç noktada ise bazı yaratıkların bilinçli olup olmadıklarını merak ediyoruz. Bir oltanın ucundaki balık acı çekiyormuş gibi görünüyor. Peki, gerçekten acı çekiyor mu? Çekiyorsa bu bizim çektiğimiz acı gibi mi? Bunun farklı bir sorun olduğunu kaydetmekte yarar var. Bazı bakımlardan normal davranmayan kişiler, ya da her durumda farklı davranan hayvanlar hakkında ne söyleyeceğimizi tam olarak bilemeyebiliriz. Ama buna rağmen her bakımdan normal bir insan gibi davranan birinin normal bir kişinin bilinçli yaşamına sahip olması gerektiğini öne süren görüşün nedenlerini anlamlı bulabilir, dolayısıyla da bu noktada Leibniz’in yanında yer alabiliriz.</p>
		  <p class="normal">Yaygın bir çağdaş öneriye göre, bilinç, beyin ya da beden hallerinin gözlenmesi türünden “üst düzey” becerilerle birlikte ortaya çıkar. Bilinçli acı maruz kaldığımız hasarın veya çektiğimiz ıstırabın farkında olmamızdır. Buna göre balık da “ıstırap” çeker, ama onun ıstırabı daha çok susuz kalmış bir bitkinin ıstırabı gibidir. Descartes insanlardan başka hiçbir canlının bilinçli olmadığını düşünüyordu. Bugün de bazı düşünürler dil olmadan üst düzey düşüncenin, dolayısıyla da bilincin var olamayacağını savunuyor. Ama bu “tür ayrımcılığı” çoğumuzu rahatsız ediyor. Sadık köpeklerle ya da hayvanat bahçesindeki bedbaht maymunlarla karşılaşanların bu şekilde düşünmesi mümkün mü? Ayrıca bilincin, çevremizdeki dünyayı gözleme işleviyle karşıtlık içinde sadece öznenin kendi hallerini gözleme işlevine sahip olduğunu düşünmek için hiçbir evrimsel neden de yoktur.</p>
		  <p class="normal">Bana göre, bilincin doğasına en doğru yaklaşım, onun bedensel davranışla dışa vurulma biçiminin anlaşılamaz olduğu fikrinden kurtulmaktan geçer. Bir gülümsemenin hazzın ya da mutluluğun doğal bir ifadesi olduğu fikrine geri dönmeliyiz. Zihinsel bir hal faal bir bireyin arkasında yer alan erişilemez bir şeyden çok, bireylerin yüzlerinde ya da yapıp ettiklerinde görünür olan bir şeydir. Öyleyse, sözgelimi, kendini mutlu hisseden birinin uçar adımlarla, mahzun hisseden birinin yüzünü asıp ağır adımlarla yürümesi tesadüf değildir. Ayrıca başkalarının bilinçli yaşamı hakkında çok şey bildiğimiz konusunda da ısrarcı olmalıyız. Benim oturduğum yerin bitişiğindeki koltuktan aynı maçı seyreden bir kişi olayları büyük oranda benim gördüğüm biçimde görür – elbette dikkati ya da deneyimi farklı şeyleri daha çok öne çıkarmazsa, ama bu da saptanabilir bir şeydir.</p>
		  <p class="normal">Bu anlayış Aristoteles’in “zihin bedenin formudur” görüşüyle yakınlıklar taşır. Kadim Yunancada “bilinç” terimini doğrudan karşılayan bir sözcüğün olmaması anlamlı bir işarettir. Kadim Yunanlar bilincin yaşadığımız dünyaya paralel, gizemli bir dünyada olanlara dair bir mesele olmadığının farkındaydılar. Bu nedenle de bu konuda bizden ilerideydiler. Bilinçlilik basitçe bu dünyadaki canlılığımızdır. Tanrı, ya da doğa, canlı varlığı yaptığında, işi bitmişti. Ayrıca ikinci bir dünyaya gerek yoktu, ne de bu iki dünyayı birbiriyle uyumlu hale getirme gibi üçüncü bir işe…</p>
</body>
</html>