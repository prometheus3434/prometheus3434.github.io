<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"><span class="t5">&nbsp;</span></p>

  <h1 class="h11"><a id="ncx440"></a>Yedinci Bölüm</h1>

  <p><span class="t1">&nbsp;</span></p>

  <h2 class="h22" id="sigil_toc_id_13"><a id="ncx442"></a>1</h2>

  <p>Yaz sonu geldi. Haziran'ın 30'unda Hagedorn ve Janeil, Janeil'in etrafında koca bir set olmasına rağmen, Çiçek Şöleni'ni kutladılar. Bundan kısa bir süre sonra, Xanten gece vakti, seçilmiş altı Kuşla Janeil'e uçtu ve meclise, terk etmek isteyen nüfusun mümkün olduğu kadar çoğunun Kuşların yardımıyla tahliye edilmesini teklif etti. Meclistekiler onu buz gibi suratlarla dinlediler ve hiçbir yorum yapmadan gündemin diğer maddelerine geçtiler.</p>

  <p>Xanten Hagedorn Kalesi'ne geri döndü. En dikkatli yöntemleri kullanarak, sadece güvendiği yoldaşlarıyla konuşup, otuz ya da kırk genç askeri ve bayı kendi inancına bağladı. Böyle olmasına rağmen, projesini ve doktrinini bir sır olarak saklaması olanaksızdı.</p>

  <p>Gelenekselcilerin ilk tepkisi alay etmek ve korkaklıkla suçlamak oldu. Ateşli taraftarları, Xanten'in ısrarı üzerine, ne kimseyi düelloya davet ettiler, ne de düello davetlerini kabul ettiler.</p>

  <p>9 Eylül akşamı, Janeil Kalesi düştü. Hagedorn Kalesi'ne haberi, tatsız hikâyeyi tekrar tekrar, her seferinde daha da histerik bir biçimde anlatan heyecanlı Kuşlar getirdi.</p>

  <p>Hagedorn artık perişan ve bıkkındı, meclisi otomatik olarak toplantıya çağırdı; meclis kasvetli koşulların farkında olduğunu belirtti. "Artık biz en son kaleyiz! Mekler bize herhangi bir zarar veremezler. Kalenin duvarlarının etrafına set yapmak için isterlerse yirmi yıl uğraşsınlar; bu ancak onları delirtmeye yarar. Güvenlikteyiz. Ama burada, Hagedorn Kalesi'nde, ırkımızın son bayları olarak yaşadığımızı bilmek son derece acayip ve olağanüstü bir şey."</p>

  <p>Xanten samimi, inançlı ve gergin bir sesle konuştu: "İster yirmi yıl olsun, isterse elli yıl; Mekler için ne fark eder ki? Bizi bir kere kuşatırlarsa, burada kapana kısılmış oluruz. Şu anın, yakında bizim için büyük bir kafese dönüşecek olan Hagedorn Kalesi'nden kaçmak için son fırsatımız olacağını anlamıyor musunuz?"</p>

  <p>"Kaçmak mı Xanten? Nasıl söz o! Yazıklar olsun!" diye bağırda O. Z. Garr. "Sefil grubunuzu alınız ve kaçınız! Steplere, bataklıklara ya da tundralara! Korkaklarınızla istediğiniz yere gidiniz, ama bu ardı arkası kesilmeyen korku çığlıklarını da bırakınız lütfen."</p>

  <p>"Garr, 'korkak' olduğum günden beri gerçek inancı buldum. Ahlak, hayatta kalmaktır. Bunu saygın bir bayın ağzından duydum."</p>

  <p>"Hıh! Kimmiş o?"</p>

  <p>"Eğer merak ediyorsanız, A. G. Philidor'dan."</p>

  <p>O. Z. Garr elini alnına vurdu. "Kefaretçi Philidor'dan mı söz ediyorsunuz? Diğerleriyle kıyaslandığında, bizim günahlarımızı ödeyecek Kefaretçilerin en aşırısından yani! Xanten, mantıklı olunuz, lütfen!"</p>

  <p>"Hepimizin önünde yıllar var," dedi Xanten cansız; bir sesle, "eğer kendimizi bu kaleden kurtarırsak."</p>

  <p>"Ama kale bizim hayatımız!" diye belirtti Hagedorn.</p>

  <p>"Ya kale olmazsa biz ne oluruz? Vahşi hayvan mı? Göçebe mi?</p>

  <p>"Hayatta kalırız."</p>

  <p>O. Z. Garr homurtuyla karışık bir iğrenme sesi çıkardı ve bir duvar halısını incelemek için arkasını döndü. Hagedorn şüphe ve şaşkınlıkla kafasını salladı. Beaudry ellerini havaya kaldırdı. "Xanten, bütün yaptığınız hepimizin cesaretini kırmak. Buraya geliyorsunuz ve bizde korkunç bir tehlike duygusu uyandırıyorsunuz -ama niye? Hagedorn Kalesi'nde annemizin kucağındaki kadar emniyetteyiz. Bütün bunları -onuru, saygınlığı, rahatlığı ve medeniyetin güzelliklerini- bir yana bırakırsak, dağ başına sıvışmaktan başka elimize ne geçecek?"</p>

  <p>"Janeil de emniyetteydi," dedi Xanten. "Bugün Janeil nerede? Ölüm, küf, ekşimiş şarap. Sıvışmayla kazanacağımız şey hayatta kalma güvencesi. Benim kastettiğim ise yalnızca sıvışmadan çok daha fazla bir şey."</p>

  <p>"Ölümün yaşamaktan çok daha iyi olduğu yüzlerce durum söyleyebilirim!" diye patladı Isseth. "Utanç içinde ve onursuzca mı ölmem gerekiyor? Niçin son yıllarım saygınlık içinde geçmesin ki?"</p>

  <p>F. Robarth odaya girdi. "Baylar, Mekler Hagedorn Kalesi'ne yaklaşıyorlar."</p>

  <p>Hagedorn salona çılgınca bir bakış attı. "Ortak bir kanıya vardık mı? Ne yapmamız gerekiyor?"</p>

  <p>Xanten ellerini kaldırdı. "Herkes en iyisi olduğunu düşündüğü şeyi yapmalı. Ben daha fazla tartışmayacağım. Benim kararım kesin. Hagedorn, meclisi tatil eder misiniz lütfen? Böylece herkes kendi işleriyle uğraşabilir. Ben de sıvışmakla uğraşırım."</p>

  <p>"Meclis tatil edilmiştir," dedi Hagedorn. Herkes surlara gitti.</p>

  <p>Kalenin içindeki ana caddede, omuzlarında bohçaları asılı, etraftan gelmiş Köylüler vardı. Vadinin karşısında, Bartholomew Ormanı'nın kenarında ise, birbirine girmiş kas-arabaları ve şekilsiz altın-kahverengi bir yığın vardı: Mekler.</p>

  <p>Aure batıyı işaret etti. "Bakın -oradan da geliyorlar, Uzun Geçit'ten yukarı doğru." Döndü ve batıya dikkatlice baktı. "Bambridge'de bakın; oradan da geliyorlar: Mekler!"</p>

  <p>Hepsi birden Kuzey Sırtı'na bir göz atmak için döndüler. O. Z. Garr altın-kahverengi şekillerin sessiz hattını işaret etti. "Orada bekliyorlar, aşağılık yaratıklar! Bizi içeri kıstırdılar! Peki öyleyse, bırakın beklesinler!" Dönüp asansörle plazaya indi ve öğleden sonrasının geri kalanını kendisinden pek umutlu olduğu Gloriana'yla geçirmek için, Zumbeld Binası'na gitti.</p>

  <h2 class="h22" id="sigil_toc_id_14"><a id="ncx469"></a>2</h2>

  <p>Ertesi gün Mekler resmen kuşatmaya başladılar. Hagedorn Kalesi'nin etrafında büyük bir daire oluşturarak faaliyete başladılar: barakalar, depolar, sundurmalar. Kail arabaları, enerji topunun menzilinin biraz dışında, yeri toprak yığmaya başladı.</p>

  <p>O gece ve bir sonraki gece boyunca yığınlar kaleye doğru uzadı. En sonunda yığınların amacı ortaya çıktı. Bunlar Hagedorn Kalesi'nin üzerinde durduğu sarp kayalığa giden geçit ve tünelleri korumak içindi.</p>

  <p>Ertesi gün yığınlardan birkaçı kayalığın dibine ulaştı. Derken, art arda gelen moloz yüklü kas-arabaları yüklerini diğer uçtan boşaltmaya başladılar. Yüklerini boşaltır boşaltmaz tekrar tünellere giriyorlardı.</p>

  <p>Bu yer üstü tünellerinden sekiz tanesi tamamlanmıştı, her biri Hagedorn Kalesi'nin üzerinde durduğu sarp kayalıktan büyük miktarda taş ve toprak kemirdi. Mazgalları dolduran asiller, yapılan işin anlamını en sonunda açıkça anlamaya başladılar.</p>

  <p>"Bizi gömmek gibi bir niyetleri yok," dedi Hagedorn. "Sadece altımızdan kayalığı kazıyorlar!"</p>

  <p>Kuşatmanın altıncı gününde, yamacın büyük bir dilimi titredi ve yıkıldı. Neredeyse duvarların dibine kadar gelen uzun bir kayalık zirve çöktü.</p>

  <p>"Eğer böyle giderse," diye mırıldandı Beaudry, "Bizim işimizin bitmesi Janeil'den daha da çabuk olacak."</p>

  <p>"Gelin o zaman," diye bağırdı, birden harekete geçen O. Z. Garr. "Enerji topunu deneyelim. O aşağılık tünellerini patlatıp açığa çıkaralım, bakalım o zaman ne yapacak namussuzlar?" En yakın tabyaya gitti ve topun örtüsünü kaldırmaları için aşağıdaki Köylülere seslendi.</p>

  <p>O anda tesadüfen yanında bulunan Xanten, "İzin verin de size yardım edeyim," dedi. Örtüyü çekip aldı.</p>

  <p>"Şimdi buyurun ateş edin."</p>

  <p>O. Z. Garr anlayamadan ona baktı, sonra ileri atıldı ve büyük yansıtıcıyı toprak yığınına nişan alacak şekilde döndürdü. Şalteri çekti; topun yuvarlak burnunun önünde hava çatırdadı, dalgalandı, mor kıvılcımlarla parıldadı. Hedef bölge önce karardı, sonra koyu kırmızıya dönüştü, en sonra da çöküp sıcaktan ışıyan bir krater oldu. Ama altındaki toprak, altı metre kalınlığındaydı, Çok fazla yalıtkandı; eriyen toprak akkor oldu, ama ne yayıldı ne de derinleşti. Enerji topu çürümüş yalıtımın, da bir elektrik kontağı olmuş gibi ani bir çatırtı kopardı Sonra da çalışmaz oldu. O. Z. Garr öfkeli bir hayal kırıklığıyla aleti inceledi. Sonra da bir tiksinti hareketiyle arkasını döndü. Topların etkilerinin oldukça sınırlı olduğu açıktı.</p>

  <p>İki saat sonra, kayalığın doğu tarafında bir başka büyük kaya tabakası daha çöktü. Güneş batmadan tam önce de, alttaki uçurumdan nerdeyse kesintisiz bir çizgiyi yükselen kale duvarının bulunduğu batı yüzünden de benzer bir parça koptu.</p>

  <p>Geceyarısı, Xanten, onun düşüncesinde olanlar, çocukları ve eşleri Hagedorn Kalesi'ni terk ettiler. Altı Kuş ekibi, Uzak Vadi ve uçuş güvertesi arasında mekik dokudu; gün ağarmadan bütün grubu taşımışlardı. Onlara güle güle diyen bir kişi bile yoktu.</p>

  <p>Bir hafta sonra batı uçurumundan bir parça daha, yanında erimiş kayadan bir duvar desteğini de alarak düştü. Tünel ağzındaki kazılardan çıkan moloz yığınları tehlike teşkil edecek kadar büyümüştü.</p>

  <p>Kayalığın teras şeklinde olan yüzü en az zarar gören yerdi, en belirgin zarar doğu ve batı yüzlerinde olmuştu İlk saldırıdan bir ay sonra terasın büyük bir bölümü, ardında sokağı kesen ve sokağın parmaklıkları boyunca aralıklarla yerleştirilmiş tarihi ve önemli kişilerin heykellerini alaşağı eden düzensiz bir yarık bırakarak, aniden yıkıldı.</p>

  <p>Hagedorn, meclisi toplantıya çağırdı. "Koşullar," dedi bitkince şaka yapmaya çalışarak, "kendi kendilerine iyileşmediler. Durum en kötümser beklentilerimizi bile yıktı: Kasvetli bir durum. İtiraf ederim ki parçalanmış eşyalarım arasında yuvarlanıp ölme olasılığından hoşlanmıyorum."</p>

  <p>Aure çaresizce bir hareket yaptı. "Aynı şeyi düşünüyorum! Ölüm: Buna bir diyeceğim yok! Her şey ölmek zorunda! Ama aklıma kıymetli eşyalarım geldiğinde hasta oluyorum. Bütün kitaplarım ayaklar altında ezildi. Vazolarım parçalandı! Halılarım molozlar altında kaldı! Feynlerim boğuldu! Aile yadigârı avizelerim etrafa savruldu! Bütün bunlar bir kâbus."</p>

  <p>"Sizin sahip olduklarınız, herhangi birimizin sahip olduklarından daha değerli değil," dedi Beaudry kısaca. "Ama onlar canlı değil; biz yok olduğumuzda onların başına gelecekler kimin umurunda olacak ki?"</p>

  <p>Marune ürkek bir tavırla, "Bir yıl önce on sekiz düzine şişe birinci sınıf esans depolamıştım," dedi. "On iki düzine Yeşil Yağmur; Baltazar ve Faidor'un her birinden de üçer düzine. Şu trajediye bir bakar mısınız!"</p>

  <p>"Ah, bir bilseydik?" diye inledi Aure. "Bir bilseydim, bir bilseydim..." derken sesi yavaşça sönerek kayboldu.</p>

  <p>O. Z. Garr sabırsızlıkla ayağını yere vurdu. "Her ne pahasına olursa olsun feryat figan etmeyi bırakınız! Bir tercihimiz vardı, hatırlıyor musunuz? Xanten bize kaçmamız için yalvardı. Şimdi o ve onun gibiler Kefaretçiler'le beraber kuzey dağlarında hırsız gibi saklanarak dolaşıyorlar. Biz ne olursa olsun, iyi günde ya da kötü günde burada kalmayı tercih ettik ve ne yazık ki kötü gün geldi çattı. Onlar arasında Tıpkı burada olduğu gibi Kefaretçiler arasında da ikilikler var. Çoğu buraya on milden daha yakın bir yerdeler. Göçebeler de öyle. Bazıları kas-arabalarını aldılar ve kaçtılar. Geri kalanı fanatik bir coşkuyla Mekleri öldürüyor. Dün akşam bizim yaptığımız işleri gördünüz. Dört ambarı yaktık, şurup tanklarını imha ettik, yüz ya da daha fazla Mek'i on iki kas-arabasıyla birlikte öldürdük. Bizim de kayıplarımız öldü. Bunlar bizi çok etkiledi, çünkü bir yığın Mek'e karşılık çok azız. Buraya gelme nedenimde bu. Daha çok adama ihtiyacımız var. Gelin, bizim yanımızda savaşın!"</p>

  <p>Hagedorn döndü, büyük merkezi plazayı işaret etti. "Bütün insanları evlerinden çağırtacağım. Herkesle konuşun."</p>

  <p><span class="t8">Bu durumu birer bay gibi kabul etmek zorunday</span><span class="t8">ı</span><span class="t8">z!</span></p>

  <p>Meclis buna melankolik bir onay verdi. Hagedorn ortaya bir şişe paha biçilmez Rhadamanth çıkardı ve daha önce hayal bile edilemeyecek bir şekilde herkese bol bol ikram etti. "Artık bir geleceğimiz olmadığına göre -sarf geçmişimize!"</p>

  <p>O gece Mek kuşatma çemberinin etrafında çeşitli yerlerde kargaşalıklar fark edildi: Dört ayrı yerde alevli boğuk çığlık sesleri. Ertesi gün, Meklerin faaliyetinin temposu birazcık düşmüş gibi görünüyordu.</p>

  <p>Bununla beraber, öğleden sonra batı uçurumumu büyük bir bölümü çöktü. Bundan bir an sonra da, yüksek batı duvarı, sanki bir an durup düşündükten sonra altı büyük binanın arkasını açıkta bırakarak yarıldı ve çöktü. Gün baktıktan bir saat sonra bir Kuş ekibi uçuşu güvertesine kondu. Xanten koltuktan atladı. Surlardan aşağı dönerek giden merdivenlerden koşarak indi ve plazanın yanındaki Hagedorn'un sarayına vardı Kuşlar kendilerine yüklenen bu benzeri görülmemiş işten dolayı acı acı şikâyet ediyorlardı. Bütün gece çalışıp, Hagedorn Kalesi'nin yıkımı eli kulağında olduğu için akılları başlarına gelmiş, artık bütün kuruntularını bırakmaya ve hayatları için savaşmaya istekli bayları taşıdılar. Katı gelenekselciler hâlâ şereflerini gölgelemeyi reddediyorlardı. Ama Xanten onlara keyifli bir konuşma yaptı: Burada kalın ve sinsi fareler gibi kalede gezinin. Sizi koruyacağız, bu yüzden bakabildiğiniz kadar rahatınıza bakın; geleceğin size vaat edebileceği fazla bir şey yok."</p>

  <p>Onu dinleyenlerin çoğu, gururlu bir ifadeyle ve tiksintiyle uzaklaşıp gittiler.</p>

  <p>Bir akrabası tarafından çağrılan Hagedorn ileri çıktı şaşkınlıkla Xanten'e baktı. "Burada ne arıyorsunuz? Biz sizin kuzeyde, Kefaretçilerle beraber güvenlik içinde olduğunuzu sanıyorduk."</p>

  <p>"Kefaretçiler kuzeyde güvenlik içinde değil," de Xanten. "Bize katıldılar. Biz savaşıyoruz."</p>

  <p>Hagedorn'un sesi kesildi. "Savaşıyor musunuz? Yani Meklerle mi savaşıyorsunuz?"</p>

  <p>"Var olan bütün gücümüzle."</p>

  <p>Hagedorn bir mucizeyle karşılaşmış gibi kafasını salladı. "Kefaretçiler de mi? Onların kuzeye kaçmayı planladıklarını sanıyordum."</p>

  <p>"Bazıları öyle yaptı, A. G. Philidor da gidenlerin arasında. "</p>

  <p>Xanten, Hagedorn'a döndü. "Ya siz? Geliyor musunuz, yoksa kalıyor musunuz?"</p>

  <p>Hagedorn nerdeyse bir inilti gibi derin derin içini çekti. "Hagedorn Kalesi'nin sonu geldi. Daha sonra ne olursa olsun, önemli değil. Sizinle geliyorum."</p>

  <p class="p3"><span class="t14">&nbsp;</span></p>

  <h2 class="h22" id="sigil_toc_id_15"><a id="ncx506"></a>3</h2>

  <p>Durum birden değişti. Mekler, Hagedorn Kalesi'nin etrafını, kaleden pek az bir direnme beklediklerinden, aslında ise hiçbir müdahale beklemediklerinden, gevşek bir biçimde kuşatmışlardı. Barakalarını ve şurup depolarını hiçbir korunma düşüncesi olmadan ortalık yere yerleştirmişlerdi. Bu nedenle, baskın yapan gruplar yaklaşıp, hasar verip, sonra da ciddi bir kayıp vermeden geri çekilebiliyorlardı. Kuzey Sırtı boyunca yerleşmiş Mek birlikleri nerdeyse aralıksız saldırılarla taciz edildiler ve sonunda birçok kayıpla geri çekilmeye zorlandılar. Hagedorn Kalesi'nin etrafındaki çember giderek bir hilal şekli aldı; iki gün sonra beş şurup deposu daha imha edilince Mekler daha da geri çekildiler. Kayalığın güney yüzünün altına giden iki tünelin önüne moloz yığarak, savunmaya biraz daha uygun bir yere yerleştiler. Ama şimdi kuşatırken kuşatılmışlardı; buna karşın kas-arabaları hâlâ kayalıktan moloz çıkarıyordu.</p>

  <p>Mekler, geri kalan şurup stoklarını, aletlerini, silahlarını, cephanelerini savundukları alanın içine toplandılar. Molozların dışındaki alan karanlıktan sonra projektörle aydınlatılıyordu; saçma tüfekli Mekler ise nöbet bekleyerek önden gelebilecek bir saldırıyı engelliyorlardı. Bir gün boyunca baskın yapan gruplar çevredeki meyve bahçelerinde saklanıp, yeni koşulları değerlendirdiler. Sonra yeni bir taktiğe girişildi. Bu amaç için yeniden şekillendirilen altı hafif binek arabasına, yanına yangın bombaları bağlanmış, hemen parlayan hafif bir yağ dolu tulumlar yüklendi. Her bir arabaya on Kuş bağlandı ve gece yarısı, her birinde bir adamla yukarı yollandı. Kuşlar yüksekten uçup, karanlıkta Meklerin bulunduğu yerin üzerine süzülürken, yangın bombaları atıldı. Bölge anında alevlerle kaplandı. Şurup depoları yandı; alevlerden uyanan kas-arabaları çılgınca ileri geri gidip Mekleri ve depoları parçaladılar, birbirine dolaşıp ateşin yarattığı teröre büyük çapta katkıda bulundular. Hayatta kalan Mekler tünellere sığındılar. Projektörlerin bazıları söndü ve karışıklıktan faydalanan insanlar moloz yığınlarına saldırdılar. Kısa ve kanlı bir savaştan sonra insanlar, bütün nöbetçileri öldürdüler ve geri kalan Mekleri barındıran tünellerin ağızlarını tutan bölgeleri ele geçirdiler. Mek isyanı bastırılmış gibi görünüyordu.</p>

  <p><span class="t1">&nbsp;</span></p>
</body>
</html>
