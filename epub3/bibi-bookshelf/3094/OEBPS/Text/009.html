<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"><span class="t5">&nbsp;</span></p>

  <h1 class="h11"><a id="ncx372"></a>Altıncı Bölüm</h1>

  <p><span class="t1">&nbsp;</span></p>

  <h2 class="h22" id="sigil_toc_id_12"><a id="ncx374"></a>1</h2>

  <p>Üç gün sonra, Xanten altı Kuşu bir sepet koltuğa bağladı. Önce onlara kalenin etrafında geniş bir alanı tarattı, sonra da Uzak Vadi'ye yöneldi.</p>

  <p>Kuşlar her zamanki şikâyetlerini dile getirdiler, sonra Xanten'i tepe üstü yere düşürmekle tehdit eden kaba, büyük sıçramalarla havalandılar. Sonunda irtifa kazanıp, bir spiral çizerek uçtular. Hagedorn Kalesi çok aşağılarda ayrıntılı bir minyatüre dönüştü; her Bina, bir eşi olmayan, bir araya toplanmış küçük kuleleri ve kuş yuvalarıyla, kendi acayip çatı çizgileri ve dalgalanan uzun flamalarıyla işaretlenmişti.</p>

  <p>Kuşlar, Kuzey Sırtı'nın çam ağaçlarını ve uçurumlarını sıyırarak, Xanten'in istediği daireyi çizdiler. Sonra kanatlarının altına ters rüzgârı alarak, Uzak Vadi'ye doğru süzüldüler.</p>

  <p>Xanten ve Kuşlar, Hagedorn'un güzel arazileri üzerinde uçtular: Meyve bahçelerinin, çayırların, bağların, Köylü köylerinin üzerinden. Maude Gölü'nün iskeleleri ve pavyonları üzerinden, daha ileride Hagedorn sığırlarının ve koyunlarının otladığı çayırlardan geçtiler ve Hagedorn'un topraklarının sonu olan Uzak Vadi'ye geldiler.</p>

  <p>Xanten nereye inmek istediğini gösterdi. Bütün olup bitenleri izleyebilecekleri, köye yakın bir yeri tercih eden Kuşlar, öfkeyle homurdanıp bağırdılar ve Xanten'i o kadar hızlı yere indirdiler ki eğer hazırlıklı olmasaydı, şoktan tepetaklak düşecekti.</p>

  <p>Xanten zarifçe inemedi, ama en azından yuvarlanmadı da. "Beni burada bekleyin!" diye emretti Kuşlara. "Buradan ayrılmayın. Taşıma ipleriyle eğlenceli oyunlara kalkışmayın. Döndüğümde dolaşmamış, karışmamış, düzgünce havalanmaya hazır taşıma ipleri ve altı sessiz Kuş görmek istiyorum. Ağız kavgası olmamasına da dikkat edin! Yüksek sesle bağrışıp çevrenin dikkatini çekmek yok! Her şey emrettiğim gibi olsun!"</p>

  <p>Kuşlar küsüp ayaklarını yere vurdular, boyunlarını hızla eğip, Xanten'in duyamayacağı bir tonda hakaret dolu yorumlar yaptılar. Xanten onlara dönüp son bir uyarı bakışı fırlattı ve köye giden patikaya saptı.</p>

  <p>Olgun böğürtlenlerle dolu dallar sarkmıştı, bir grup köylü kız sepetlerini doldurmuşlardı. Aralarında O. Z. Garr'ın kendisine almak istediği kız da vardı. Xanten geçerken durdu ve kibar bir selam verdi. "Eğer hafızam beni yanıltmıyorsa daha önce tanışmıştık."</p>

  <p>Kız gülümsedi, yarı pişman, yarı muzip bir gülümseyişle, "Hafızan iyi çalışıyor," dedi. "Esir alındığım Hagedorn'da tanışmıştık. Sonra da beni karanlık bastıktan sonra buraya getirdiğinde ise yüzünü göremedim." Sepetini uzattı. "Karnın aç mı? Yiyecek misin?"</p>

  <p>Xanten bir miktar böğürtlen aldı. Sohbet sırasında kızın adının Glys Meadowsweet olduğunu, ailesini tanımadığını öğrendi. Galiba Hagedorn Kalesi'nin asilleri doğum kayıtlarında sınırı aşmışlardı. Xanten Kızı öncekinden daha dikkatle inceledi, ama Hagedorn ailelerinden hiçbirine bir benzerliğini göremedi. "Siz Delora Kalesi'nden gelmiş olabilirsiniz. Görebildiğim tek benzerlik var, o da Delora'nın Cosanzaları -bayanlarının güzelliğiyle tanınan bir aile."</p>

  <p>"Evli değilsin değil mi?" diye safça sordu kız.</p>

  <p>"Hayır," dedi Xanten, daha bir gün önce Araminta'yla ilişkisini bitirmişti. "Ya siz?"</p>

  <p>Kız olumsuz anlamda kafasını salladı. "Yoksa asla böğürtlen toplayamazdım. Bu sadece bakirelere ayrılan bir iş... Uzak Vadi'ye niçin geldin?"</p>

  <p>"İki nedenle. Birincisi sizi görmek." Xanten bunu söylediğine kendisi bile şaşırdı. Ama bir daha şaşırarak, bunun doğru olduğunu fark etti. "Sizinle doğru dürüst hiç konuşmadım ve güzel olduğunuz kadar sevimli ve cana yakın olup olmadığınızı merak ettim."</p>

  <p>Kız omuzlarını silkti. Xanten kızın, söylediklerinden hoşlanıp hoşlanmadığından emin olamadı; bir baydan gelen iltifatlar bazen bir özür dileme seansıyla sonlanabilirdi. "Her neyse. Bir de Claghorn'la konuşmaya gelmiştim.</p>

  <p>"İleride," dedi kız, sesi ifadesizdi, hatta soğuk ve iğneleyiciydi. "Şu kulübede oturuyor." Dönüp böğürtlen toplamaya devam etti. Xanten reverans yaptı ve kızın gösterdiği kulübeye doğru ilerledi.</p>

  <p>Claghorn, üzerinde bol, diz boyu, elde bükülmüş ipten dokunmuş ve üst bölümü geniş, gri bir pantolonla elinde balta ince odunları fırın boyuna göre kesiyordu. Xanten'i gördüğünde işini bıraktı, baltasına dayandı ve alnındaki teri sildi. "Oo, Xanten. Seni gördüğüme sevindim. Hagedorn Kalesi halkı nasıllar?"</p>

  <p>"Önceki gibi. Söylenecek çok az şey var, gene de size haber getirmek için buraya gelmek istedim."</p>

  <p>"Yaa, öyle mi?" Claghorn parlak mavi gözleriyle Xanten'i inceleyerek baltanın sapına dayandı.</p>

  <p>"Son toplantımızda," diye devam etti Xanten, "tutuklu Mek'i sorguya çekmeyi kabul etmiştim. Sorgudan sonra, yardım etmek için yanımda olmadığınız için huzursuz oldum, çünkü cevaplarındaki bazı belirsizlikleri siz çözebilirdiniz."</p>

  <p>"Anlat," dedi Claghorn. "Belki bunu şimdi yapabilirim."</p>

  <p>"Meclis toplantısından sonra, hemen Mek'in kapatıldığı depoya indim. Yiyeceği bitmişti; ona şurup ve bir kova su verdim, suyu idareli içti. Sonra kıyılmış istiridye istediğini söyledi. Mutfaktan birilerini çağırdım ve onları bu üründen getirmeleri için yolladım. Mek bol bol istiridye yedi. Belirttiğim gibi, o sıra dışı bir Mek'ti, en az benim kadar uzun boyluydu ve şurup kesesi yoktu. Onu kahverengi mobilyaların depolandığı başka bir odaya götürdüm ve oturmasını emrettim.</p>

  <p>"Ben Mek'e baktım, o bana baktı. Kestiğim çıkıntılar tekrar büyüyordu; büyük ihtimalle en azından başka yerlerdeki Mekleri duyabiliyordu artık. Gelişmiş bir yaratık gibi görünüyordu; ne saygı gösteriyor ne de yaltaklanıyordu; sorularıma duraksamadan cevap verdi.</p>

  <p>"İlk olarak, 'Kalelerin asilleri Meklerin isyanından dolayı hayretler içinde kaldılar,' dedim. 'Sizin yaşantınızdan memnun olduğunuzu farz ediyorduk. Hatalı mıydık?' dedim.</p>

  <p>"'Belli ki öyle,' dedi. Eminim ki bu ifade alaycıydı; doğrusu daha önce Meklerin herhangi bir şekilde alaycı ya da esprili olabileceklerini hiç düşünmemiştim.</p>

  <p>"İyi o zaman,' dedim. 'Neden memnun değildiniz?'</p>

  <p>"'Belli değil mi?' dedi. 'Artık sizin emirlerinizle çalışmak arzusunda değiliz. Biz hayatlarımızı kendi geleneksel standartlarımızla idare etmek arzusundayız.'</p>

  <p>"Cevap beni şaşırttı. Meklerin standartları olduğundan, hele hele geleneksel standartları olduğundan haberim yoktu."</p>

  <p>Claghorn kafasını sallayarak onayladı. "Mek zihniyetinin ne kadar kapsamlı olduğunu gördüğümde ben de aynı şekilde şaşırmıştım."</p>

  <p>"Mek'i suçladım: 'Niçin öldürüyorsunuz? Niçin hayatlarımızı sizinkini daha iyi hale sokmak için yok ediyorsunuz?' Soruyu sorar sormaz bunun şanssız bir ifade olduğunu fark ettim. Bence Mek de bunu fark etti; bununla beraber, çabucak şu cevabı verdi: 'Kararlılıkla davranmamız gerektiğini biliyoruz. Sizin kendi protokolünüz bunu zorunlu kılıyor. Etamin Dokuz'a dönebilirdik, ama bu dünyayı tercih ettik ve onu, kendi gemi kızaklarımız, küvetlerimiz, güneşlenme iskelelerimizle kendimizin yapacağız. "Bu söz yeteri kadar açık görünüyordu, ama ardında belli belirsiz tanımlanmış bir şeyler olduğunu sezdim. Dedim ki, 'Bu anlaşılabilir. Ama niçin öldürüyorsunuz, niçin yok ediyorsunuz? Farklı bir bölgeye gidebilirsiniz. Size saldırıp zarar veremezdik.'</p>

  <p>"'Sizin düşüncenize göre, olanaksız. Bir dünya iki ırk için çok ufak. Siz bizi kasvetli Etamin Dokuz'a geri yollamak niyetindeydiniz.'</p>

  <p>"'Saçma!' dedim. 'Hayal ürünü, anlamsız. Beni alık mı sanıyorsunuz?'</p>

  <p>"'Hayır,' diye ısrar etti yaratık. Hagedorn Kalesi'nin iki ileri geleni en yüksek mevki için rekabet ediyorlardı. Biri eğer seçilirse bunun hayatının amacı olacağına bizi ikna etti.</p>

  <p>"'Büyük bir yanlış anlama,' dedim ona. 'Bir adam, bir kaçık, bütün insanlar adına konuşamaz!'</p>

  <p>"'Hayır mı? Bir Mek bütün Mekler adına konuşur. Biz aynı fikirdeyizdir. İnsanlar da öyle değil mi?'</p>

  <p>"'Her insan kendisi için düşünür. Sizi bu maskaralığa ikna eden kaçık, kötü bir adam. Ama en azından mesele açıklığa kavuştu. Sizi Etamin Dokuz'a yollamak niyetinde değiliz. Janeil'den çekilip, kendinize uzakta bir yer bulup, bizi rahat bırakacak mısınız?'</p>

  <p>"'Hayır,' dedi. 'Olaylar çok ileri gitti. Artık bütün insanları yok edeceğiz. Bu sözlerin gerçeği çok açık: bir dünya iki ırk için çok küçük.'</p>

  <p>"'Ne yazık ki o zaman sizi öldürmek zorundayım,' dedim ona. 'Böyle hareketler benim hoşlandığım şeyler değil, ama eğer fırsatını bulursanız mümkün olduğu kadar çok bay öldüreceksiniz.' O anda yaratık üzerime atladı, ben de onu öylesine otururken öldüreceğimden çok daha rahat bir vicdanla öldürdüm.</p>

  <p>"Şimdi her şeyi biliyorsunuz. Göründüğü kadarıyla bu felakete ya siz, ya da O. Z. Garr neden olmuşsunuz. O. Z. Garr mı? Mümkün değil. Olanaksız. Öyleyse, sizsiniz bu Claghorn, siz! Bunun ağırlığını ruhunuzda hissediniz!</p>

  <p>Claghorn suratını asıp, baltasına baktı. "Ağırlık, evet. Suçluluk, hayır. Saflık, evet; kötülük, hayır."</p>

  <p>Xanten geriye bir adım attı. "Claghorn, sizin bu sakinliğiniz beni şaşırtıyor. Önceleri, O. Z. Garr gibi kinci kişiler sizin bir kaçık olduğunuzu söylediklerinde-"</p>

  <p>"Sakin olun, Xanten!" diye haykırdı Claghorn. "Bu ölçüsüz yırtınma size yakışmıyor. Nerede yanlış yaptım? Hatam çok fazla uğraşmamdı. Başarısızlık trajik oldu, ama gelecekte görünen kanserli organ daha da kötü. Hagedorn olsaydım köleleri evlerine yollayacaktım. Başaramadım, köleler ayaklandı. Bundan dolayı başka bir söz söyleme. Bu konudan sıkıldım. Senin bu yuvasından uğramış gözlerinin ve gerilmiş vücudunun beni ne kadar bunalttığını hayal edemezsin."</p>

  <p>"Sıkılmış olabilirsiniz," diye bağırdı Xanten. "Benim gözlerimi, vücudumu kötüleyebilirsiniz -ama ya binlerce ölüye ne demeli?"</p>

  <p>"Zaten bu durumda ne kadar yaşayacaklardı ki? Denizdeki balık gibi boşuna yaşamlar. Size suçlamalarınızı bir kenara koyup, o enerjiyi kendinizi kurtarmak için harcamanızı öneririm. Bir kurtuluş yolu olduğunu görmüyor musunuz? Bana boş boş bakıyorsunuz. Sizi temin ederim ki, söylediklerim doğru, ama bu yolu benden asla öğrenemeyeceksiniz."</p>

  <p>"Claghorn," dedi Xanten, "Sizin bu kibirli başınızı gövdenizden ayırmak niyetiyle gelmiştim-" Claghorn onunla ilgisini kesmiş, odun kesme işine dönmüştü.</p>

  <p>"Claghorn!" diye bağırdı Xanten. "Beni dinle!"</p>

  <p>"Xanten, lütfen git, başka yerde bağır. Git istersen Kuşlarınla kavga et."</p>

  <p>Xanten topuklarının üzerinde dönüp, patikadan geri yürüdü. Böğürtlen toplayan kızlar soru sorar gibi ona baktılar ve kenara çekildiler. Xanten durup patikada etrafa bakındı. Glys Meadowsweet ortalarda görünmüyordu. Daha da öfkelenerek yoluna devam etti. Glys Meadowsweet, Kuşlardan otuz metre kadar uzakta, yıkık bir ağacın üzerinde oturmuş, uzun bir yaprağı sanki geçmişten gelen şaşırtıcı bir eşyaymış gibi inceliyordu. Kuşlar, bir mucize sonucu olsa gerek, gerçekten ona itaat etmişler, düzgün bir sırada beklemişlerdi.</p>

  <p>Xanten yukarı, gökyüzüne baktı, çimenlere bir tekme savurdu. Derin bir nefes aldı ve Glys Meadowsweet'e yaklaştı. Kız açılmış uzun saçlarına bir çiçek takmıştı.</p>

  <p>Bir iki saniye sonra Glys kafasını kaldırıp Xanten'in yüzünü inceledi. "Niçin bu kadar kızgınsın?"</p>

  <p>Xanten ellerini kalçalarına vurdu, sonra da onun yanına oturdu. "Kızgın mı? Hayal kırıklığından aklımı oynattım. Claghorn bir kaya kadar inatçı. Hagedorn Kalesi'nin nasıl kurtarılabileceğini biliyor, ama sırrını söylemiyor."</p>

  <p>Glys Meadowsweet güldü -o kadar rahat, neşeli bir gülüştü ki bu, Xanten böylesini Hagedorn Kalesi'nde daha önce hiç duymamıştı. "Benim bile bildiğim bir şey nasıl sır olabilir?"</p>

  <p>"Sır olmalı," dedi Xanten. "Bana söylemiyor."</p>

  <p>"Dinle. Eğer Kuşların duymasından korkuyorsan, kulağına fısıldayayım." Eğilip Xanten'in kulağına birkaç kelime söyledi.</p>

  <p>Belki de kulağına gelen tatlı nefes Xanten'in kafasını allak bullak etmişti. Ama duydukları aklını başına getirmeye yetmedi. Acı bir tavırla güldü. "Bunda bir sır yok ki. Sadece tarih öncesi Yunanlıların dediği gibi; <span class="t8">bathos</span>. Bayların onurlarını yitirmesi! Köylülerle dans mı edeceğiz? Kuşlara esanslar sunup Feynlerimizin güzelliğini tartışacağız onlarla?"</p>

  <p>"Onurunu yitirmek öyle mi?" Glys ayağa fırladı. "O zaman senin burada benimle oturup saçma tekliflerde bulunman da onursuzluk-"</p>

  <p>"Ben teklif filan yapmadım!" diye itiraz etti Xanten. "Ben burada bütün edebimle oturuyorum ve-"</p>

  <p>"Çok fazla edep, çok fazla onur!" Glys Meadowsweet,</p>

  <p>Xanten'i şaşırtan bir tutku göstererek saçındaki çiçeği çekip aldı ve yere fırlattı. "İşte. Bu yüzden!"</p>

  <p>"Hayır," dedi Xanten ani bir alçakgönüllülükle. Eğildi, çiçeği aldı, öptü ve yeniden Glys'in saçına taktı. "Ben aşırı onurlu değilim. Elimden gelenin en iyisini yapacağım." Kızı omuzlarından tuttu, ama Glys onu uzaklaştırdı.</p>

  <p>"Söyle bana," diye çok olgun bir ciddiyetle sordu, "senin hiç böcek kadının var mı?"</p>

  <p>"Benim mi? Feynim mi? Benim Feynim yok."</p>

  <p>Glys Meadowsweet bunu duyunca rahatladı ve Kuşları gıdaklayıp, kahkahalarla gülüp, kanatlarıyla kaba gıcırtılar çıkarırken, Xanten'in ona sarılmasına izin verdi.</p>

  <p><span class="t1">&nbsp;</span></p>
</body>
</html>
