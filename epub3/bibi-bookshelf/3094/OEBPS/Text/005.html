<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr" xmlns:xml="http://www.w3.org/XML/1998/namespace">
<head>
  <meta content="Atlantis Word Processor 1.6.6.0" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p3"><span class="t5">&nbsp;</span></p>

  <h1 class="h11"><a id="ncx41"></a>İkinci Bölüm</h1>

  <p><span class="t1">&nbsp;</span></p>

  <h2 class="h22" id="sigil_toc_id_4"><a id="ncx43"></a>1</h2>

  <p>Hagedorn Kalesi, güneye bakan geniş bir vadiyi yukarıdan gören siyah bir diorite kayalığın tepesindeydi. Janeil'den daha büyük ve heybetliydi. Hagedorn doksan metre yüksekliğinde, bir mil uzunluğunda bir duvarla çevriliydi. Surlar, kuleleri ve taretleriyle vadinin iki yüz yetmiş metre yukarısındaydı; gözetleme kuleleri ise çok daha yükseklere çıkıyordu. Kayalığın doğu ve batı tarafları vadiye dimdik iniyordu. Kuzey ve güney yamaçlarında önemsiz küçük basamaklar gibi setler vardı. Buralarda üzüm, enginar, armut ve nar ekiliydi. Vadiden kıvrılarak kayalığa doğru yükselen bir yol, büyük bir kapıdan geçip ana meydana varıyordu. Meydanın karşısında, iki yanında yirmi sekiz ailenin Yüksek Evleri sıralanan Büyük Salon duruyordu.</p>

  <p>Esas kale, şu anda meydanın bulunduğu yerde, insanların Dünya'ya dönmesinden hemen sonra inşa edilmişti. Onuncu Hagedorn, Köylüler ve Meklerden oluşturduğu çok büyük bir güçle yeni duvarları yaptırmış, sonra da eski kaleyi yıktırmıştı. Yirmi sekiz Evin tarihi bu zamana, beş yüz yıl öncesine dayanıyordu.</p>

  <p class="p0"><img alt="img1.png" height="19" src="../Images/img1.png" width="161" /></p>

  <p class="p0"><span class="t9">HAGEDORN KLANLARI</span></p>

  <p class="p3">Klanlar: Renkler - Aileler olarak sıralama:</p>

  <p class="p5"><span style="text-align: justify; text-indent: 0.57em;">Xanten: sarı; siyah benekli - Haude, Quay, Idelsea, Esledune, Salonson, Roseth</span></p>

  <p class="p5">Beaudry: koyu mavi; beyaz benekli - Onwane, Zadig, Prine, Fer, Sesune&nbsp;<span style="text-align: justify; text-indent: 0.57em;">Overwhele: gri, yeşil, kırmızıgüllü - Claghorn, Abreu, Woss, Hinken, Zumbeld</span></p>

  <p class="p5"><span style="text-align: justify; text-indent: 0.57em;">Aure: kahverengi, siyah - Zadhouse, Fotergel, Marune, Baudune, Godalming, Lesmanic</span></p>

  <p class="p5"><span style="text-align: justify; text-indent: 0.57em;">Isseth: mor, koyu kırmızı- Mazeth, Floy, Luder-Hepman, Uegus, Kerrithew, Bethune</span></p>

  <p class="p5"><span style="text-align: justify; text-indent: 0.57em;">Kalenin bir numaralı bayı 'Hagedorn' diye bilinir ve hayat boyu seçilir.</span></p>

  <p class="p5"><span style="text-align: justify; text-indent: 0.57em;">Klan şefi aile büyükleri tarafından seçilir ve klanının ismini taşır. Mesela: 'Xanten,' 'Beaudry', 'Overwhele', 'Aure', 'Isseth' -bunlar hem klanların hem de klan şeflerinin ismidir.</span></p>

  <p class="p5"><span style="text-align: justify; text-indent: 0.57em;">Aile büyüğü ev halklarının başlarındakiler tarafından seçilir ve ailesinin ismini taşır. Mesela: 'Idelsea', 'Zadhouse', 'Bethune' ve 'Claghorn', bu adlar hem ailelerin, hem de aile büyüklerinin adıdır.</span></p>

  <p class="p5"><span style="text-align: justify; text-indent: 0.57em;">Geri kalan bay ve bayanlar önce klanlarının, sonra ailelerinin adlarını, en sonunda da kendi adlarını taşırlar. Mesela: Aure Zadhouse Ludwick; kısaltılmış hali: A. Z. Ludwick. Beaudry Fer Darine; kısaltılmış hali: B. F. Darine.</span></p>

  <p class="p5"><span style="text-align: justify; text-indent: 0.57em;">Meydanın altında üç hizmet katı vardı: Ahırlar ve garaj en alttaydı. Bir üstünde Meklerin yaşadığı meskenler ve Mek işlikleri vardı, en üst kat ise çeşitli ambarlar ve depolarla, fırın, birahane, kuyumcu, gibi özel dükkânlarla doluydu.</span></p>

  <p class="p0"><img alt="img1.png" height="19" src="../Images/img1.png" width="161" /></p>

  <p>Şimdiki, 26. Hagedorn, Overwhele'lerden bir Claghorn'du. Seçilmesi herkesi çok şaşırttı. Çünkü O. C. Charle bu mertebeye gelmeden önce, pek kayda değer bir yönü olmayan bir baydı. Şıklığı, anlayışı ve bilgeliği sıradandı. Şimdiye kadar dikkat çekici bir fikir ortaya attığı görülmemişti. Vücut oranları düzgündü; kısa, dik burunlu, çekik gri gözlü, yumuşak kaşlı, kemikli ve köşeli bir yüzü vardı. Yüz ifadesi umursamazcasına dalgındı -onu çekiştirenler "bön" kelimesini kullanırlardı. Kalın sarı kaşlarını çatıp, gözlerini hafifçe kıstığında yüzü hemen hırçın ve inatçı bir ifadeye bürünürdü, ama genellikle O. C. Charle ya da Hagedorn bunun farkında bile olmazdı.</p>

  <p>Bu görevin hiçbir resmi otoritesi olmasa da, her yere yayılan bir nüfuzu vardı ve Hagedorn olan bayın üslubu herkesi tek tek etkilerdi. Bu nedenden dolayı Hagedorn seçimi az önemsenecek bir konu değildi. Yüzlerce özelliğe dikkat edilmesi gerekiyordu ve bir adayın geçmişte yaptığı bir beceriksizliğin ya da dil sürçmesinin utandırıcı bir açıklıkla tartışılması çok sık rastlanan bir durumdu. Aday asla alenen küsemese de, arkadaşlıkların bozulması kaçınılmaz oluyor, kuyruk acıları artıyor ve şöhretlere gölge düşüyordu. O. C. Charle'ın bu mevkie yükselmesi, bu defaki seçimi yapma imtiyazına sahip olan Overwhele klanı içindeki iki grubun birbirlerinin adaylarına şiddetle karşı çıkmaları yüzünden, sonunda varılan bir uzlaşma sonucu olmuştu.</p>

  <p>O. C. Charle'ın seçilmesine neden olan beylerin ikisi de, ziyadesiyle saygı gören zatlar olmakla birlikte, hayata farklı bakış tarzlarıyla birbirlerinden ayrılıyorlardı. Birincisi, Zumbeld ailesinden yetenekli Bay Garr'dı. Hagedorn Kalesi'nin geleneksel yüksek değerleri için bir örnekti Garr: dikkate değer bir esans uzmanıydı; tam bir zarafetle giyinirdi ve karakteristik Overwhele rozetinin açısı ne bir parça fazla olurdu ne de elbisesinde tek bir kırışık bulunurdu. Neşeli bir aldırmazlıkla seçiciliği ve vakarı mükemmel bir biçimde birleştirmişti. Hazırcevaplığı çok zekice imalarla şimşek gibi çakar ve konuyu saptırırdı; coştuğunda esprileri çok iğneleyiciydi. Bütün önemli edebi eserleri anında ezberden okuyabilirdi. Dokuz telli lutta üstattı. Bu yüzden de Antik Şövalye Pelerinleri Teşhiri'nde daima revaçtaydı. Yarışılmayacak kadar geniş bilgili bir antika meraklısıydı. Eski Dünya'nın bütün büyük şehirlerinin yerlerini bilirdi. Eski çağların tarihi üzerine saatlerce konuşabilirdi. Askeri uzmanlığının Hagedorn'da eşi benzeri yoktu. Karşısına sadece Delora Kalesi'nden D. K. Magdah çıkabilirdi ya da belki Tuang'lı Brusham. Hataları mı? Eksikleri mi? Birkaç tane sayılabilir: Törensel ayrıntılara fazla düşkünlüğü huysuzluk gibi görülebilir. Saplantılı inatçılığı da merhametsizlik gibi. O. Z. Garr asla kararsız ya da yavan bir kişi olarak değerlendirilemez ve kişisel cesareti de tartışılmazdı. İki yıl önce, bir grup başıboş Göçebe, Lucene Vadisi'nde Köylüleri katledip, sığırları çalmaya kalkıştılar, hatta Isseth'li bir genç subayın göğsüne bir ok atacak kadar da ileri gittiler. O. Z. Garr hemen Meklerden oluşan bir intikam bölüğü kurarak bir düzine kas-arabasına yükledi ve Göçebeleri takibe çıktı. Sonunda Drene Nehri'nin yanındaki Worster Katedrali'nin yıkıntıları yakınında onlara yetişti. O. Z. Garr çarpışma sırasında tam bir örnek tavır gösterdi. Saldırıyı bir kas-arabasının üstündeki koltuktan yönetti. Yanında duran iki Mek kalkanlarıyla onu gelen oklardan koruyorlardı. Çatışma Göçebelerin hezimetiyle sona erdi. Arkalarında, yerde yatan yirmi yedi siyah pelerinli zayıf ceset bırakarak kaçtılar. Buna karşılık sadece yirmi Mek hayatını kaybetti.</p>

  <p>O. Z. Garr'ın seçimdeki rakibi Claghorn'du, Claghorn ailesinin başı. O. Z. Garr gibi Claghorn için de, Hagedorn toplumunun yüksek değerleri doğal şeylerdi. Claghorn bir bilgin olarak O. Z. Garr'dan aşağı kalmamasına rağmen eli her şeye yatkın değildi. Belli başlı araştırma alanı felsefeleri, dilbilgisi sistemleri ve toplumsal oluşumlarıyla Meklerdi. Claghorn'un konuşmaları çok daha derin, ama daha az eğlendiriciydi. Hem de O. Z. Garr'ınkiler kadar yaratıcı değildi. Garr'ın tartışmalarının karakteristik özellikleri olan imaları ve süslü ifadeleri nadiren kullanır; sade bir konuşma tarzını tercih ederdi. Hiç Feyni yoktu. O. Z. Garr'ın birbiriyle uyumlu dört Örümcek İpliği Keyfi, birer zevk mucizesiydi. Antik Şövalye Pelerini Teşhirlerinde, Garr'ın gösterisini gölgede bırakacak bir şey nadiren çıkardı, iki adam arasındaki en önemli çelişki, felsefi görüşlerindeydi. O. Z. Garr, bir gelenekçiydi. Toplumun katı fikirlerini sorgusuz sualsiz, başından sonuna savunan, coşkulu bir örnekti. Yüreğinde ne şüphe, ne de suçluluk taşıyordu. İki binden fazla bay ve bayanın büyük bir zenginlik içinde yaşamasını sağlayan koşulları değiştirmeye hiç niyeti yoktu. Claghorn'un Kefaretçilikle hiçbir ilgisi olmamasına rağmen, Hagedorn Kalesi'ndeki hayatın genel gidişatından hoşnut olmadığı biliniyordu ve o kadar ikna edici tartışıyordu ki çoğu kişi rahatsız oldukları bahanesiyle onu dinlemeyi reddediyordu. Ama zamanla, açıklaması olanaksız bir endişe arttıkça arttı ve Claghorn'un bir yığın etkili taraftarı oldu.</p>

  <p>Oyların sayım zamanı geldiğinde, ne O. Z. Garr, ne de Claghorn yeterli desteği toplayabildiler. Sonunda bu makam en iyimser hesapları yapan kişilerin bile beklemediği bir baya bahşedildi: Terbiyeli ve haysiyetli ama sığ; saygılı ama aynı derecede neşesiz; dost canlısı ama tatsız bir sonuca ulaşabilecek tartışmaları görmezden gelmeye eğilimli bir bay: O. C. Charle yeni Hagedorn oldu.</p>

  <p>Altı ay sonra, günün ilk ışıklarından önceki karanlık saatlerde, Hagedorn Mekleri barınaklarını boşalttılar ve yanlarına kas-arabaları, aletler, silahlar ve elektrik teçhizatlarını alarak çekip gittiler. Diğer sekiz kaledeki Meklerin hepsi de aynı zamanda, aynı şekilde ayrıldıklarından, bu hareketin uzun zamandır planlandığı anlaşılıyordu.</p>

  <p>Hagedorn Kalesi'ndeki ilk tepki, tıpkı diğer kalelerde ki gibi olaya inanmamaktı. Ardından bu duygu, yerini şokla karışık bir öfkeye, daha sonra da -bu hareketin anlamı düşünüldüğünde- bir felaket haberciliği duygusuna bıraktı.</p>

  <p>Yeni Hagedorn, klan şefleri ve Hagedorn'un seçtiği belirli tanınmış kişiler, bu konuyu konuşmak üzere resmi meclis toplantı salonunda buluştular. Kırmızı kadife bir örtüyle kaplı büyük bir masanın çevresine oturdular: Hagedorn masanın başındaydı; Xanten ve Isseth solunda; Overwhele, Aure ve Beaudry sağındaydı. Sonra diğerleri geliyordu; bunların arasında O. Z. Garr, I. K. Linus, çok yetenekli bir matematik teorisyeni olan A. G. Bernal ve Massila, Burton-on-Trent, Zanesville, Eridu, Lübeck ve Palmyra gibi birçok antik şehrin yerini tespit eden B. F. Ways vardı. Belirli aile büyükleri de meclisi doldurmuşlardı: Aure'den Boudune ve Marune, Xanten'den Idelsea ve Roseth, Isseth'den Uegus, Overwhele'den Claghorn.</p>

  <p>Hepsi oturup on dakikalık bir süre boyunca zihinlerini düzenlediler ve sessizce "entesyon" tabir edilen ruhsal uyuşumu sağlamaya çalıştılar.</p>

  <p>En sonunda Hagedorn konuştu: "Kale aniden Meklerden mahrum kaldı. Bunun mümkün olduğu kadar acilen halledilmesi gereken uygunsuz bir durum olduğunu söylememe gerek bile yok. Ben bu konuda hepimizin aynı fikri paylaştığından eminim."</p>

  <p>Hagedorn masanın etrafına bakındı. Hepsi birden, işlemeli fildişi tabletlerini ileri uzatıp onaylarını verdiler. Yalnızca Claghorn onlara katılmadı, ama öte yandan tabletini dik olarak da tutmadı; tableti dik tutmak muhalefet şerhi koyduğu anlamına gelecekti.</p>

  <p>Dik, beyaz saçlı, yetmiş yaşına rağmen son derece yakışıklı bir bay olan Isseth, sert bir tonla konuştu:</p>

  <p>"Bence konuyu tartışmanın ya da geciktirmenin anlamı yok. Yapmamız gereken şey çok açık. Köylülerden oluşturulacak silahlı bir gücün çok zayıf kalacağını herkes biliyor. Bununla beraber gene de onları toplamalı, sandalet ve elbise giydirip silahlandırmalıyız ki bize güvenmezlik etmesinler. Sonra da bunları iyi bir önderin emrine vermeliyiz: ya O. Z. Garr'ın, ya da Xanten'in. Kuşlar serserilerin yerlerini saptayabilirler; ondan sonra da izlerini takip ederiz ve Köylülere onlara sıkı bir ders vermelerini, sonra da geldikleri yoldan gerisin geri evlerine getirmelerini emrederiz."</p>

  <p>Bir klan şefi olmak için çok genç olan ve ateşliliğiyle ünlenen Xanten kafasını salladı. "Bu fikir cazip, ama gerçekçi değil. Onları ne kadar eğitirsek eğitelim Köylüler Mekler karşısında dayanamazlar."</p>

  <p>Dediği açıkça doğruydu. Spica On kökenli küçük insan biçimli yaratıklar olan Köylüler saldırgan bir hareket yapamayacak kadar yumuşak başlıydılar.</p>

  <p>Masayı büyük bir sessizlik kapladı. Sonunda O. Z. Garr konuştu: "Köpekler kas-arabalarımızı çaldılar, yoksa gidip, namussuzları avlayıp, kırbaçlayarak geri getirecek kadar öfkeliyim."</p>

  <p>"Aklımı kurcalayan bir şey var," dedi Hagedorn, "Şurup! Tabii ki taşıyabilecekleri kadarını götürdüler. Peki ya şurupları tükendiğinde -o zaman ne olacak? Açlıktan ölecekler mi? Onların asıl besinlerine geri dönmeleri imkânsız. Neydi o? Bataklık çamuru mu? Şey, Claghorn, siz bu konunun uzmanısınız. Mekler tekrar çamur yemeye başlayabilirler mi?"</p>

  <p>"Hayır," dedi Claghorn. "Yetişkinlerin sindirim organları dumura uğradı. Ama yavru bir Mek çamur yemeye başlarsa büyük ihtimalle hayatta kalır."</p>

  <p>"Tam tahmin ettiğim gibi." Hagedorn, herhangi bir yapıcı teklifte bulunamamasının eksikliğini örtmek için birbirine kavuşturduğu ellerine, sanki gelecek bir belaya işaret edercesine, kaşlarını çatarak bakıyordu. Beaudry'lerin koyu mavileri içinde bir bay kapının eşiğinde belirdi, dimdik durdu, sağ kolunu yukarı kaldırdı ve öyle bir reverans yaptı ki parmakları yeri süpürdü.</p>

  <p>Hagedorn ayağa kalktı. "Öne çık B. F. Robard, ne haber getirdin?" Yeni gelenin reveransı bir haber getirdiği anlamına geliyordu.</p>

  <p>"Haber Halcyon'dan gelen bir telsiz mesajı. Mekler saldırdılar; binaları yıkıyorlar ve herkesi öldürüyorlar. Telsiz bir dakika önce sustu."</p>

  <p>Herkes birbirine döndü, bazıları ayağa fırladı. "Öldürüyorlar mı?" diye böğürdü Claghorn. "Eminim Halcyon artık yok oldu."</p>

  <p>Claghorn boş gözlerle etrafa bakıyordu. Diğerleri korkunç haberi dehşet dolu seslerle tartışıyorlardı.</p>

  <p>Hagedorn bir kere daha mecliste sessizliği sağladı. "Bunun son derece aşırı bir durum olduğu açık -belki de bütün tarihimizdeki en vahim olay. Açıkça beyan ediyorum ki, ne yapılması gerektiği konusunda bir önerim yok."</p>

  <p>Overwhele, "Ya diğer kaleler?" diye sordu. "Emniyetteler mi?"</p>

  <p>Hagedorn, B. F. Robard'a döndü. "Bütün diğer kalelerle telsiz bağlantısı kurup, durumlarını sorar mısınız acaba?"</p>

  <p>Xanten, "Diğerleri de en az Halcyon kadar saldırıya açıklar," dedi. "Özellikle Sea Island ve Delora; Maraval da öyle."</p>

  <p>Claghorn dalgınlığından sıyrıldı. "Benim fikrime göre oralardaki bay ve bayanlar başkaldırı bastırılana kadar Janeil'e ya da buraya sığınmayı düşünmeliler."</p>

  <p>Masanın etrafındaki diğerleri şaşkınlıkla ona baktılar. O. Z. Garr en yumuşak sesiyle sordu: "Siz bu kalelerin kibar insanlarının, kabadayılık yapan bu başıbozuk, aşağılık yaratıklardan aceleyle kaçıp bir yere sığınacaklarını gözünüzün önüne getirebiliyor musunuz?"</p>

  <p>"Eğer hayatta kalmak istiyorlarsa elbette," diye nazikçe cevapladı Claghorn. Claghorn, orta yaşın sonlarına ulaşmış, kır saçlı, çok güzel yeşil gözlü, sağlam bir denetim altında tuttuğu büyük bir içsel gücü ortaya koyan tavırları olan, tıknaz ve kuvvetli bir baydı. "Kaçış, tanımı gereği asalette bir azalmayı içerir," diye konuşmaya devam etti. "Eğer O. Z. Garr, tüymenin kibar bir yolunu önerebiliyorsa, bunu öğrenmekten memnun olacağım; diğer herkes de benzer şekilde bunu önemseyecektir, çünkü bu beceri, zamanı geldiğinde hepimizin işine yarayabilir."</p>

  <p>Hagedorn daha O. Z. Garr cevaplayamadan araya girdi. "Bırakın da konuya dönelim. İtiraf ederim ki bütün bunlardan nasıl bir sonuç çıkacağını anlayamıyorum. Mekler katil olduklarını gösterdiler; nasıl olur da onları tekrar hizmetimize alabiliriz? Ancak almazsak, en hafif ifadeyle, yeni bir teknisyen gücü bulup eğitene kadar işimiz çok zor olacak. Konunun bu tarafını da düşünmeliyiz."</p>

  <p>"Uzay gemileri," diye bağırdı Xanten. "Bir an önce onlara bir göz atmalıyız."</p>

  <p>"Bu da ne demek?" diye sordu, kaya gibi sert suratlı bir bay olan Beaudry. "Onlara göz atmalıyız derken neyi kastediyorsun?"</p>

  <p>"Onları güvenceye almalıyız. Başka ne olabilir ki? Onlar Ana Dünyalarımızla bağlantılarımız. Bakım yapan Mekler büyük ihtimalle hangarları terk etmemişlerdir. Eğer amaçları bizi yok etmekse, uzay gemilerine girmemizi engellemek isteyeceklerdir."</p>

  <p>"Köylülerden oluşan bir birlikle gidip hangarları onların elinden almak ister misin?" diye sordu O. Z. Garr biraz kibirli bir sesle. Xanten'le arasındaki rekabetin ve karşılıklı nefretin uzun bir geçmişi vardı.</p>

  <p>"Bu bizim tek umudumuz," dedi Xanten. "Ama Köylülerden toplama askerlerle nasıl savaşılabilinir ki? En iyisi hangarlara uçup keşif yapmak. Bu arada, siz ve askeri becerisi olan diğerleri asker toplamakla ve Köylü milislerinin eğitimini denetlemekle uğraşırsınız."</p>

  <p>"Bu hususta," diye belirtti O. Z. Garr, "hâlihazırdaki müzakerelerimizin neticesini bekleyeceğim. Eğer durumun gidişatı o yönde gelişirse, doğal olarak maharetlerimizin hepsini son haddine kadar kullanacağız. Eğer kabiliyetleriniz ancak Meklerin faaliyetlerini casus gibi uzaktan izlemeye yetiyorsa, öyle yapın."</p>

  <p>İki bay birbirlerine baktılar. Bir yıl önce düşmanlıkları nerdeyse düello yapma raddesine gelmişti. Xanten, boylu bosluydu, gergin ve hareketliydi. Doğuştan büyük doğal yetenekleri vardı; fakat aynı ölçüde, kusursuz bir zarafete sahip olmak için biraz fazla kalenderdi. Gelenekselciler, onu "stros" buluyorlardı: çok hafifçe boş vermiş ve titizliğe fazla önem vermeyen bir tavır. Xanten klan şefi olmak için iyi bir seçim değildi.</p>

  <p>Xanten'in O. Z. Garr'a cevabı aşırı derecede kibardı. "Bu görevi üstlenmekten gurur duyarım. Aceleye gerek olduğu için, bütün ithamları göze alıp bir an önce gideceğim. Umarım yarın dönüp öğrendiklerimi size bildirebilirim." Ayağa kalktı, Hagedorn'a dönerek tüm Meclis üyelerini de kapsayan bir selam verdi ve dışarı çıktı.</p>

  <p>Xanten Esledune Binası'nın on üçüncü katındaki dairesine gitti: Dört odası, insanların Dünya'ya dönmeden önce yerleşmiş bulundukları Altair Ana Gezegenlerinin tarihinde Beşinci Hanedan diye bilinen devrin tarzında döşenmişti. Şu anki eşi Araminta, Onwane ailesinden bir bayandı. Evde yoktu, kendine ait bir işle uğraşmak için dışarı çıkmıştı herhalde. Bu durum Xanten'e çok uygundu. Eğer evde olsaydı, onu soru yağmuruna tuttuktan sonra Xanten'in basit açıklamalarına inanmayacak, kırlarda gizli bir randevusu olduğundan şüphelenecekti. Gerçeği söylemek gerekirse Araminta'dan sıkılmıştı ve onun da aynı şeyleri hissettiğine inanıyordu -ya da bulunduğu yüksek mevki, Araminta'ya parlak sosyal faaliyetlerde başı çekmek için beklediği kadar fırsat vermemişti. Hiç çocukları olmamıştı. Araminta'nın bir önceki bağlantısından olan kızı onun üzerine kayıtlıydı. Araminta'nın ikinci bir çocuğu olursa Xanten'in üzerine kaydolacaktı ve başka bir çocuğu olmasını engelleyecekti.</p>

  <p>Xanten sarı meclis kıyafetini çıkardı. Genç bir Köylünün yardımıyla kenarları siyah işlemeli, koyu sarı bir al pantolonu, siyah bir ceket ve siyah çizmeler giydi. Kafasına siyah deriden yumuşak bir kasket geçirdi. Omzuna astığı çantada enerji silahı ve spiral bir bıçak vardı.</p>

  <p>Dairesinden çıkıp asansör çağırdı ve normal zamanlarda ona hizmet edecek bir Mek'in bulunduğu birinci kattaki cephaneliğe gitti. Xanten bundan son derece tiksinmesine rağmen, kendini zorlayarak bankonun arkasına geçti ve orayı burayı karıştırarak etrafı araştırdı. Mekler spor tüfeklerinin çoğunu, saçma atıcıları ve büyük enerji silahlarının hepsini götürmüşlerdi: <span class="t8">Kötüye delalet eden bir durum,</span> diye düşündü Xanten. En sonunda askılı çelik bir kamçı, silahı için yedek güç mermileri, iki ateş bombası ve yüksek güçlü bir dürbün buldu.</p>

  <p>Asansöre geri döndü ve en üst kata çıktı. Eğer bozulursa, el altında tamir edebilecek Mek olmadığından uzun bir tırmanış olacağını düşündü kederle. Beaudry gibi gelenekselcilerin her an patlayabilecek kızgınlıkları aklına geldi ve güldü; gelecekte onları bekleyen hareketli günler vardı!</p>

  <p>Üst katta durdu. Surların üzerindeki mazgalları geçip telsiz odasına doğru yollandı. Burada her zaman, mesaj geldiğinde uçlarına cihazlara bağlı teller tutturulmuş, tüylü kalemlerle yazan üç Mek uzman bulunurdu; şimdi ise aletin önünde yalnızca B. F. Robarth vardı; düğmelerle şüpheyle oynuyordu ve beğenmediği, onaylamadığı bir işi yaptığı için yüzünde ekşi bir ifade vardı.</p>

  <p>"Yeni bir haber var mı?" diye sordu Xanten.</p>

  <p>B. F. Robarth acı bir gülümsemeyle, "Öbür uçtakilerin bu allahın belası arapsaçı gibi karışık şeyi benden daha iyi anlamadıkları görülüyor," dedi. "Ara sıra sesler duyuyorum. Galiba Mekler Delora Kalesi'ne saldırıyorlar."</p>

  <p>Xanten'in arkasından Claghorn odaya girdi. "Söylediğini doğru mu duydum? Delora Kalesi elden gitti mi?"</p>

  <p>"Şimdilik değil Claghorn. Fakat nerdeyse gitmiş gibi. Delora'nın duvarları neredeyse paramparça olacak."</p>

  <p>"Hasta edici bir durum!" diye homurdandı Xanten. "Nasıl olur da bilinçli yaratıklar böyle bir kötülük yapabilirler? Bu kadar yüzyıl geçmesine rağmen onlar hakkında ne kadar da az şey biliyormuşuz!"</p>

  <p>Konuşması bittiğinde yaptığı patavatsızlığı fark etti; Claghorn, Mekleri incelemek için çok uzun bir zaman harcamıştı.</p>

  <p>"Bu çok şaşırtıcı bir şey değil," dedi Claghorn kısaca. "Böyle şeyler insanlık tarihinde binlerce kez olmuştur." Claghorn'un aşağı türleri ilgilendiren bir olayda insan tarihini kullanarak yorum yapmasına hafifçe şaşırdı. Xanten sordu: "Sizin, Mek doğasının bu kötücül yanından hiç haberiniz yok muydu?"</p>

  <p>"Hayır. Asla. Kesinlikle hayır!"</p>

  <p>Xanten Claghorn'un aşırı derecede hassas olduğuna düşündü. Her şey düşünüldüğünde bu anlaşılabilirdi. Hagedorn seçiminde Claghorn'un ileri sürdüğü doktrin hiç de basit değildi. Xanten ne bu doktrinin ne olduğunu anlamıştı, ne de anlayabildiği kadarıyla hedeflerini onaylamıştı. Ama Mek ayaklanmasının Claghorn'un ayağını kaydırdığı açıkça görünüyordu. Bu da büyük olasılıkla, kendi gelenekselci doktrininin doğrulandığını hisseden O. Z. Garr'a acı bir tatmin duygusu sağlıyordu.</p>

  <p>Claghorn kısaca, "Bu hayat tarzımız sonsuza kadar devam edemezdi," dedi. "Bu kadar uzun sürmesi bile bir mucize."</p>

  <p>"Belki de öyle," dedi Xanten gerçekçi bir tavırla. "Eh, ne yapalım. Her şey değişiyor. Kim bilir? Belki de Köylüler de yemeklerimizi zehirlemeyi planlıyorlardır... Benim gitmem gerekiyor." Xanten önce Claghorn'a, sonra da B. F. Robarth'a reverans yaptı; Claghorn'un reveransına kısa bir baş hareketiyle karşılık vermesi üzerine de odayı terk etti.</p>

  <p>Sarmal merdivenlerden kümeslere çıktı. Burada Kuşlar kumar, itiş-kakış ve kibar bayların asla akıl erdiremediği kuralları olan bir tür satrançla meşgul olarak, karma karışık bir düzende yaşıyorlardı.</p>

  <p>Hagedorn Kalesi yüz tane Kuş besliyordu. Onlara, Kuşların adam yerine koymadığı, başları dertten bir türlü kurtulmayan bir grup Köylü bakıyordu. Kuşlar kırmızı, sarı ya da mavi renkli, ileriye doğru uzanan uzun boyunlu, her şeye burunlarını sokan, cafcaflı, herhangi bir eğitim ya da disiplinle başa çıkılamayacak derecede saygısız tabiatlı ve aşırı geveze yaratıklardı. Xanten'i görünce koro halinde alaya başladılar: "Birisi yolculuk yapmak istiyor! Ne ağır şey!"</p>

  <p>"Niye bu kendini beğenmiş iki ayaklı yaratıklar kendi kanatlarını kendileri çıkartmıyorlar?"</p>

  <p>"Dostum, asla bir kuşa güvenme! Seni göklerde uçurur, sonra da bırakırız, mabadının üzerine düşersin!"</p>

  <p>"Kesin!" diye bağırdı Xanten. "Önemli bir iş için hızlı ve sessiz altı Kuşa ihtiyacım var. İçinizde böyle bir görevi başarabilecek olan var mı?"</p>

  <p>"Başarabilecek olan var mı diye soruyor!"</p>

  <p>"A ros ros! Bir haftadır hiçbirimiz uçmamışken!"</p>

  <p>"Sessiz mi? Biz sana sessiz neymiş gösteririz, sarı-siyah!"</p>

  <p>"İyi, gelin o zaman. Siz. Siz. Siz bilge bakışlı. Siz oradaki. Siz omuzları kalkık olan. Siz yeşil ponponlu. Haydi sepete."</p>

  <p>Seçilmiş olan Kuşlar, bir taraftan küfredip alay ederken, Köylülerin şurup keselerini doldurmalarına izin verdiler, sonra da Xanten'in beklediği sepet koltuğa doğru kanat çırptılar. Xanten onlara "Vincenne'deki uzay istasyonuna," dedi. "Sessiz ve yüksekten uçun. Düşman her tarafa yayılmış durumda. Uzay gemilerine zarar verilip verilmediğini öğrenmemiz gerekiyor."</p>

  <p>"O zaman istasyona!" Her kuş koltuğun üzerindeki çatıya bağlanmış uzun iplerden birini yakalayıp sıkıca tuttu. Koltuk Xanten'in dişlerini zangırdatan bir şiddetle aniden yukarı fırladı. Kuşlar yükseklere doğru uçarlarken yüklerini düşürmemek için birbirlerine gülüp küfrediyorlardı. Fakat sonunda hepsi görevine adapte olunca, otuz altı kanadın uyumlu çırp ısıyla uçmaya başladılar! Gevezeliklerinin azalması Xanten'i rahatlattı. Saatte elli-altmış mil süratle, sessizce güneye doğru uçtular.</p>

  <p>Neredeyse akşam oluyordu. Birçok zafere, felakete yel değişikliğe uğramış tarihi alanlar, uzun ve kara gölgelerle süslenmişti. Xanten aşağı baktığında, Dünya ona insan ırkı bu toprağın yerlisi olmasına ve ataları yedi yüz yıldır evlerini burada kurmalarına rağmen, hâlâ yabancı bir gezegen gibi gözüktü. Şüphesiz bunun nedeni ne bir sırdı ne de bir paradoks. Dünya'da, Altı Yıldız Savaşından sonraki üç bin yıl boyunca, felaketten sağ kurtulan yarı barbar Göçebelere dönüşmüş bir avuç zavallı biçare dışında hiç kimse yaşamamıştı. Yedi yüz yıl önce Altair'lı bazı zengin lordlar, politik muhalefetin etkisiyle ve birazda kapris yaparak, Dünya'ya geri dönmeye karar verdiler. İşte dokuz büyük kalenin asil sakinlerinin ve uzmanlaşmış insansı yaratıklarının geçmişi böyleydi. Xanten bir geçmiş tarih uzmanının yönettiği, yıkık bir heykel, kırık bir sütun ve beyaz taşlarla döşenmiş bir meydanı ortaya çıkaran kazı yerinin üzerinden geçti. Manzara, bir dizi çağrışımla da birleşerek Xanten'in zihninde şaşırtıcı bir görüntü canlandırdı. Bu o kadar basit ve o kadar muhteşemdi ki bütün dünyaya yeni gözlerle baktı. Hayalinde Dünya tekrar insanlarla doluyor ve araziler ekiliyordu. Göçebeler vahşi alanlara sürülmüşlerdi.</p>

  <p>O anın tasvirini yapmak imkânsızdı. Ve Xanten altından akıp giden Yaşlı Dünya'nın yumuşak çizgilerini izlerken, hayatını aniden değiştiren Mek isyanını düşündü.</p>

  <p>Claghorn uzun zamandır insanların aynı yaşam tarzını sonsuza kadar sürdüremeyeceğini iddia ediyordu. Bu iddianın gerekçesi de, böyle bir yaşam tarzı ne kadar karmaşık olursa, değişme eğiliminin de o kadar büyük olacağıydı. Eğer bu doğruysa, Hagedorn Kalesi'nde yedi yüz yıl süren devamlılık -olabildiğince yapay, müsrifçe ve karmaşık bir hayat- başlı başına şaşırtıcı bir durumdu. Claghorn tezini daha da ileri götürmüştü. Değişimler kaçınılmaz olduğundan, kibar insanların değişimlerini önceden tespit edip kontrol ederek, etkilerini yumuşatmalarını söylüyordu -bu doktrin müthiş bir şiddetle eleştirilmişti. Gelenekselciler, Claghorn'un bütün fikirlerine yanlışlığı apaçık ortada olan saçmalıklar damgası vurdular ve kalelerdeki hayatın istikrarlı yapısını, onun geçerliliğinin kanıtı olarak gösterdiler. Xanten önce bir tarafa, sonra diğer tarafa meyletti; ama ikisine de içten bir şekilde katılmamıştı. Onu Claghorn'un görüşüne yönelten sadece düşmanı olan O. Z. Garr'ın gelenekselciliğiydi en başta, oysa şimdiki olaylar Claghorn'un haklılığını gösteriyordu. Değişiklik gelmişti işte, hem de aşırı sertlik ve şiddet dolu bir tepkiyle.</p>

  <p>Şüphesiz ortada hâlâ cevaplanması gereken sorular vardı. Niçin Mekler isyan için özellikle bu zamanı seçmişlerdi? Koşullar beş yüz yıldır gözle görülür derecede değişmemişti ve Mekler memnuniyetsizliklerini önceden hiç belirtmemişlerdi. Aslında hissettikleriyle ilgili hiçbir şey açıklamamışlardı, zaten hiç kimse de onlara sormak zahmetine katlanmamıştı -Claghorn'u saymazsak.</p>

  <p>Kuşlar, batıda hiçbir zaman tarihi kesin bir şekilde öğrenilememiş büyük bir şehrin kalıntılarının bulunduğu Baharat Dağları'ndan uzak durmak için doğuya dönüyorlardı. Aşağıda bir zamanlar bereketli bir çiftlik arazisi olan Lucerne Vadisi uzanıyordu. Dikkatle bakıldığında çeşitli arazi sınırları bazen ayırt edilebilirdi. İleride, Hagedorn, Janeil, Tuang, Morninglight ve Maraval'ın ortak arazilerinde, Mek teknisyenlerin bakımı altındaki dört uzay gemisinin hangarları gözüküyordu. Çeşitli nedenlerden dolayı gemiler hiç kullanılmamışlardı.</p>

  <p>Güneş batıyordu. Turuncu ışık, metal duvarlar üzerinde pırıl pırıl parlıyordu. Xanten bağırarak Kuşlara direktif verdi: "Dönerek aşağı inin. Sıra ağaçların arkasına konun; ama alçak uçun ki sizi kimse görmesin."</p>

  <p>Altı çirkin boyun yere doğru uzanmıştı. Kuşlar kanatlarını gererek aşağı doğru süzüldüler. Xanten çarpmanın etkisine kendini hazırlamıştı; Kuşlar bir bay taşıdıklarında asla yere hafifçe konmazlardı. Taşıdıkları yük kendilerini ilgilendiren bir şey olduğunda ise, öylesine tüy gibi konarlardı ki, iniş fark edilmezdi bile.</p>

  <p>Xanten, Kuşların beklediği gibi tepetaklak yuvarlanıp düşmedi; tam tersine, dengesini ustaca korudu. "Hepinizin şurubu var," dedi. "Dinlenin, gürültü yapmayın, kavga etmeyin. Eğer yarın gün batana kadar buraya gelmezsem Hagedorn Kalesi'ne geri dönün ve Xanten öldürüldü deyin."</p>

  <p>"Hiç korkma!" diye bağırdı Kuşlar. "Sonsuza kadar bekleyeceğiz!"</p>

  <p>"En azından yarın gün batana kadar!"</p>

  <p>"Eğer tehlikeye düşersen, eğer zorda kalırsan -a ros ros! Kuşları çağır!"</p>

  <p>"A ros! Tepemiz bir atarsa biz canavar gibi oluruz!"</p>

  <p>"Keşke doğru olsaydı bu," dedi Xanten. "Kuşların ne kadar korkak olduklarını herkes bilir. Ama gene de sizi takdir ediyorum. Direktiflerimi unutmayın ve her şeyden önce sessiz olun! Sizin gürültünüz yüzünden üzerime saldırılmasını ve bıçaklanmayı istemem."</p>

  <p>Kuşlar kızgın sesler çıkardılar. "Haksızlık, haksızlık! Biz süt dökmüş kedi kadar sessizizdir!"</p>

  <p>"İyi." Xanten arkasından bağırarak yeni tavsiyeler ve güvenceler vermesinler diye hızla uzaklaştı.</p>

  <p>Ormanın içinden geçerek diğer ucu ilk hangarın arkasından yaklaşık yüz metre uzakta olan bir çayıra geldi. Düşünmek için durdu. Düşünülmesi gereken birçok unsur vardı. Birincisi: Teknisyen Mekler, radyo bağlantısını engelleyen metal yapıdan dolayı, hâlâ isyandan habersiz olabilirdiler. İsyan bu kadar dikkatli planlandığına göre öyle olması zor diye düşündü, ikincisi: Mekler birbirleriyle devamlı haberleştiklerinden tek bir organizma gibi hareket ederlerdi. Topluluk, tek tek parçalarından daha iyi işlev görürdü ve bireysel inisiyatif söz konusu olmazdı. Bu sebeple, dikkatli olmaları olasılığı çok fazlaydı. Üçüncüsü: Eğer ihtiyatlı bir yaklaşma girişimini bekliyorlarsa, onun şu anda kullanmayı düşündüğü yolu dikkatle gözlüyor olmalıydılar. Güneş muhtemel nöbetçilerin gözlerinin içine parlarsa görülmesinin iyice zorlaşacağını düşünerek, Xanten batan güneşin arkasında kalacağı ana kadar, on dakika daha gölgede beklemeye karar verdi.</p>

  <p>On dakika geçti. Büyük, yüksek ve tamamıyla sessiz hangarlar batan güneşin ışınlarıyla pırıl pırıl parlıyordu. Aradaki uzun, altın rengi otlarla dolu çayır serin bir esintiyle dalgalanıyordu. Xanten derin bir nefes aldı, çantasını yokladı, silahlarını ayarladı ve uzun adımlarla ilerledi. Otların arasından sürünmek aklına gelmemişti bile.</p>

  <p>En yakındaki hangarın arkasına kimseyle karşılaşmadan ulaştı. Metale kulağını dayadığında hiçbir şey duymadı. Köşeye kadar yürüdü, öbür tarafa baktı: etrafta hayat izi yoktu. Omuzlarını silkti: <span class="t8">Peki öyleyse;</span> <span class="t8">ş</span><span class="t8">imdi do</span><span class="t8">ğ</span><span class="t8">ru kap</span><span class="t8">ı</span><span class="t8">ya.</span></p>

  <p>Hangarın kenarından yürüdü, batan güneşle önünde uzun, siyah bir gölge oluşmuştu. Hangarın idare bürosuna açılan bir kapıya geldi. Korkunun kazandıracağı bir şey olmadığından, kapıyı birden itip içeri girdi. Bürolar boştu. Düşük rütbeli memurların asırlar önce oturup faturaları, yükleme formlarını hesapladıkları masalar boş ve cilalıydı; üzerlerinde bir toz zerresi bile yoktu. Bilgisayarlar ve bilgi bankaları, siyah emaye, camlar, kırmızı ve beyaz düğmeler daha dün yerleştirilmiş gibi gözüküyorlardı.</p>

  <p>Xanten, geminin koca gövdesinin gölgede kalmış hangar zeminine yukardan bakan büyük pencerenin yanından geçti.</p>

  <p>Hiçbir Mek görmedi. Ama hangarın zemininde, düzgün sıralar ve kümeler halinde düzenlenmiş halde, geminin kumanda mekanizmasının çeşitli parçaları ve malzemeleri vardı. Bu aygıtların çıkarılmış olduğu yerlerde, servis panoları açık duruyordu.</p>

  <p>Xanten bürodan çıkıp hangara girdi. Uzay gemisi bozulmuştu, işe yaramazdı. Xanten düzgün sıralar halindeki parçalara baktı. Çeşitli kalelerden bilim adamları uzay-zaman transferi teorisinde uzmandılar. Hatta Maraval'li S. X. Rosenbox, eğer teknik olarak uygulanırsa o sorun çıkaran Hamus etkisini yok edecek bir dizi denklem bile bulmuştu. Ama hiçbir bay, kişisel onurundan vazgeçip bir alete elini sürecek kadar alçalsa bile, hangar zemininde yığılı mekanizmaları birleştirip, bağlantıları kurarak gemiyi çalışır hale getirmeyi bilemezdi. Bu haince iş yapılıp bitmişti -<span class="t8">ama ne zaman?</span> Tahmin etmek imkânsızdı.</p>

  <p>Xanten büroya geri döndü. Tekrar alacakaranlığa çıktı ve bir sonraki hangara yürüdü. Gene ortada Mek yoktu. Gene uzay gemisinin içindeki kontrol mekanizmaları dışarı çıkarılmıştı. Xanten üçüncü hangara gitti ve durumun orada da aynı olduğunu gördü.</p>

  <p>Dördüncü hangarda sessiz bir faaliyetin olduğunu fark etti. Büroya girip cam duvardan hangarın içine baktığında, Mekleri her zamanki ekonomik hareketleriyle neredeyse esrarengiz bir sessizlik içinde çalışırken buldu.</p>

  <p>Xanten, zaten ormandan hırsız gibi gizlice gelmiş olmasından yeteri kadar rahatsız olduğundan, mülkünün sessiz sakin imha edilmekte olduğunu görünce kudurdu. Doğruca hangarın içine daldı. Dikkatlerini çekmek için eliyle bacağına vurdu ve sert bir sesle haykırdı: "O parçaları yerlerine koyun! Sizi gidi pislikler, ne cesaretle böyle davranabilirsiniz?"</p>

  <p>Mekler boş yüzleriyle dönüp, kafalarının iki yanında dizili siyah mercek kümeleriyle onu incelediler.</p>

  <p>"Ne?" diye Xanten kükredi. "Daha duruyor musunuz?" Cezalandırmakta kullanılmaktan çok, sembolik bir anlamı olan çelik kamçısını çıkardı ve yere vurdu. "İtaat edin! Bu saçma isyan sona erdi."</p>

  <p>Mekler hâlâ tereddüt halindeydiler. Ortada kararsız bir denge durumu vardı. Hiçbiri en ufak bir ses bile çıkarmadı, ama aralarında mesajlar gidip geliyordu; koşullar değerlendirilip, ortak bir karar oluşturuyorlardı.</p>

  <p>Xanten böyle bir molaya izin veremezdi. Kırbacı elinde ileri çıktı ve Meklerin acı duyduğu tek bölgeye şaklattı: tuhaf suratlarına. "İşinizin başına!" diye gürledi. "Siz ne biçim bir bakım ekibisiniz! Daha çok imha ekibine benziyorsunuz!"</p>

  <p>Mekler, her anlama gelebilecek hafif bir püf sesi çıkardılar. Geriye çekildiklerinde Xanten gemiye çıkan merdivenlerin başında duran birini fark etti. Bu daha önce gördüklerinden daha iri ve bir şekilde farklı bir Mek'ti.</p>

  <p>Bu Mek bir saçma silahıyla Xanten'in kafasına nişan alıyordu. Xanten rahat bir hareketle, bıçağıyla ileri fırlayan başka bir Mek'in işini kamçısıyla halletti ve kurşunlar kafasının yanından ıslık çalarak geçerken nişan almaya bile tenezzül etmeden ateş etti ve merdivenlerde duran Mek'i yok etti.</p>

  <p>Diğer Mekler de saldırmak durumundaydılar artık. Hepsi ileri atıldı. Xanten, umursamazca geminin gövdesine yaslanıp üzerine gelenleri birer birer vurdu; yalnızca bir kere üzerine gelen bir metal parçasından kurtulmak için kımıldadı, bir kere de atılan bir bıçağı yakalayıp atana geri fırlatmak için.</p>

  <p>Mekler geri çekildiler. Xanten yeni bir taktik üzerinde anlaştıklarını düşündü: ya silah almak için geri çekiliyorlardı ya da onu hangarın içine çekmek niyetindeydiler. Şu anda burada yapılacak fazla bir şey kalmamıştı. Kırbacıyla kendine büroya kadar bir yol açtı. O rahat bir tavırla bürodan geçip dışarı, geceye çıkarken, aletler, metal çubuklar ve demir parçaları arkasındaki camda patlıyordu.</p>

  <p>Dolunay yükseliyordu: Büyük sarı küre, antik bir lamba gibi dumanlı, safran rengi bir parıltı saçıyordu geceye. Meklerin gözlerinin gece karanlığına alışması zordu; Xanten kapının kenarında bekledi. Mekler hemen kapıdan dışarı dökülmeye başladılar; Xanten de her çıkanın boynuna bir darbe indiriyordu.</p>

  <p>Mekler hangarın içine geri çekildiler. Xanten bıçağını silip, sağına soluna bakmadan geldiği yoldan uzun adımlarla geri yollandı. Bir an durdu. Daha gece yeni başlamıştı. Kafasını kurcalayan bir şey vardı. Saçma silahını kullanan Mek'i hatırladı. İriydi, büyük ihtimalle koyu bronz renkliydi, ama daha önemlisi tarifi mümkün olamayan bir tavrı, nerdeyse otoritesi varmış gibi görünüyordu; otorite kelimesini bir Mek için kullanmak hiç de normal değildi. Diğer taraftan bu isyanı planlayan, ya da en azından bu fikri ortaya atan birinin olması gerekiyordu. Öğrenmeye geldiği şeyi öğrenmişti, ancak etrafı daha fazla araştırmaya değebilirdi.</p>

  <p>Xanten geri döndü, baraka ve garajların girişindeki iniş alanını geçti. Rahatsızlık içinde kaşlarını çattı, bir kere daha, dikkatli olmasının gerektiğini fark etti. Ne günlere kalınmıştı! Bir bayın Mekler gibi yaratıklardan sakınmak için hırsız gibi gizli gizli dolaşması gerekiyordu! Yarım düzine kas-arabasının uyukladığı garajların arkasından sessizce geçti.</p>

  <p>Xanten kas-arabalarına göz gezdirdi. Hepsi aynı tipti; dört tekerlekli ve metal kasalıydılar, önlerinde toprak taşımak için kepçeleri verdi. Hemen yanlarında şurup stokları olmalıydı. Xanten hazırda birkaç kap dolu bir kutu buldu. Bir düzinesini en yakındaki arabaya yükledi. Geri kalanını bıçağıyla parçalayıp şurubu yere döktü. Mekler biraz farklı bir formül kullanıyorlardı. Şurupları başka bir yerde depolanıyor olmalıydı, <span class="t8">herhalde barakalarda.</span></p>

  <p>Xanten kas-arabasına bindi, uyarı anahtarını çevirdi ve arabayı geri vitese alan levyeyi çekti. Kas-arabası aniden geriye sıçradı. Xanten arabayı durdurdu ve yüzünü barakalara doğru çevirdi. Aynı işlemi üç arabaya daha yaptı. Sonra da hepsini birbiri ardına harekete geçirdi. Dördü de yalpalayarak ilerlediler; kepçeler metal duvarları yarıp açtılar ve çatı çöktü. Kas-arabaları yollarına devam ettiler, önlerine geleni parçalayarak, içersini boylu boyunca geçtiler.</p>

  <p>Xanten büyük bir tatmin ifadesiyle kafasını salladı ve kendisine ayırdığı kas-arabasına döndü. Koltuğuna yerleşip bekledi. Barakalardan hiçbir Mek çıkmadı. Göründüğü kadarıyla bütün takım hangarlarda meşgul olduğundan barakalar boştu. Ama gene de şurup stokları imha edilmişti, büyük bir kısmı açlıktan mahvolabilirdi.</p>

  <p>Hangarlar tarafından bir Mek geldi; onu buraya çekenin yıkım gürültüsü olduğu besbelliydi. Xanten koltuğuna çömeldi, geçerken kamçısını, Mek'in kütük gibi boynuna doladı. Birden çekmesiyle Mek yere yuvarlandı. Xanten yere atladı, saçma silahını aldı. Bu da iri bir Mek'ti ve Xanten onun da şurup kesesinin olmadığını gördü. Doğal durumuna dönmüş bir Mek. <span class="t8">Ş</span><span class="t8">a</span><span class="t8">ş</span><span class="t8">ı</span><span class="t8">rt</span><span class="t8">ı</span><span class="t8">c</span><span class="t8">ı</span><span class="t8">!</span> Nasıl olmuştu da bu yaratık hayatta kalmıştı? Birdenbire sorulması gereken bir sürü soru ortaya çıkmıştı ve bunlardan sadece birkaçına cevap vermeyi ümit edebilirdi. Yaratığın başucunda duran Xanten, Mek'in kafatasının arkasından çıkan uzun anten çıkıntılarını kesip attı. Artık tecrit edilmişti, yalnızdı, kendi başına kalmıştı. Bu en cesur Mek'i bile hareketsizliğe mahkûm edecek bir durumdu.</p>

  <p>"Kalk!" diye emretti Xanten. "Doğru arabanın arkasına!" Vurguyu kuvvetlendirmek için kamçısını şaklattı.</p>

  <p>Mek önce ona karşılık verecekmiş gibi göründü, ama bir iki vuruştan sonra itaat etti. Xanten koltuğuna tırmandı, kas-arabasını çalıştırdı ve kuzeye yöneldi. Kuşlar onu ve Mek'i bir arada taşıyamazlardı her halükârda; o kadar şiddetle bağırıp, şikâyet etmeye başlayacaklardı ki tartışıp ikna etmeye çalışmanın pek anlamı olmayacaktı. Yarın günbatımında kararlaştırdıkları saate kadar belki beklerlerdi, belki de beklemezlerdi; muhtemelen gece bir ağacın üstünde uyuyacaklar ve bir karış suratla uyanıp, bir an önce Hagedorn Kalesi'ne geri döneceklerdi.</p>

  <p>Kas-arabası bütün gece boyunca tangur tungur ilerlerken, Xanten koltukta oturdu, tutsağı da arkada kıvrılıp yattı.</p>

  <p><span class="t1">&nbsp;</span></p>
</body>
</html>
