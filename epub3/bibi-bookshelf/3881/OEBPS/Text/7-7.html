<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-7.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="resim"><img alt="b8.png" class="image" height="82" src="../Images/b8_fmt.png" width="95" /></p>

      <p class="anabaslik" id="toc_marker-8">VIII. BÖLÜM</p>

      <p class="anaalt" id="toc_marker-8-1" xml:lang="tr-TR">İNSANOĞLUNUN İLK DİNİ</p>

      <p class="paragraf">Sorulabilecek en ilginç sorulardan biri şu: İnsan, dini ilk olarak nasıl öğrendi ve bu nasıl bir dindi? Sorunun yanıtını ise antik tarih veriyor.</p>

      <p class="paragraf">Genellikle ilkel insanın aklı, özel bir eğitime tabi tutulma­dan “sonsuz”, “ebedi”, “yüce” gibi kavramları anlayamayacak kadar bilgisiz bir durumdaydı. İnsanın böyle kavramları anla­masını sağlamak için ona ilk önce bir Tanrı’nın varlığı, sonra cennet; kendisinin ölmeyen, sonsuz bir ruha sahip olduğu ve Tanrı’nın birçok niteliğe sahip, kadir ve ebedi olduğu öğretil­di. Daha sonra Tanrı’yı, onun niteliklerinden her birini ve cen­neti temsil eden; bu ilkel insanın kavrayabileceği semboller seçildi. Böylece, modern Hristiyanlık da dahil olmak üzere tüm dinlerin içine işlemiş bulunan sembolik anlatımlara sahip birçok panteonun temeli atılmış oldu.</p>

      <p class="Basic-Paragraph-2 para-style-override-14"></p>

      <p class="paragraf">Sembollerin en ilkel formları çizgiler ve geometrik şekil­lerdi. Başlangıçta bu semboller az sayıdaydı; fakat zaman geç­tikçe sayıları da karmaşıklıkları da arttı. Mısırlılar döneminde o kadar çok ve karmaşık semboller bulunuyordu ki, Mısır ra­hiplerinin yarısı bile bunların tamamını anlayamıyordu.</p>

      <p class="paragraf">Yazılarında Hermes Trismegistus şöyle diyor: “Ah, Mısır! Mısır! Tüm inancından geriye, müritlerinin dininden anlaya­bildikleri masallardan başka bir şey kalmayacak. Dindarca iş­lerinin öyküsünü yalnızca taşlara kazınmış kelimeler anlata­cak. Güzel topraklarında İskitler, İndüs halkı veya başka bar­barlar yaşayacak.”</p>

      <p class="paragraf">Musa, Osiris dininin bir uzantısı olarak tek Tanrıcılığın te­mellerini attı; fakat öğretilerinde bu dinin sembolleri kullan­mayı sürdürdü. Aslına bakılırsa bu sembollerin bazıları hâlâ Yahudi sinagoglarında görülebilir.</p>

      <p class="paragraf">İsa’nın öğretileri hep atasözleri şeklindeydi. Kendisi özel­likle bu şekilde vaaz verdiğini, çünkü insanların anlamalarını sağlamalarının tek yolunun bu olduğunu beyan etmişti. Ata­sözleri dilsel sembollerdir.</p>

      <p class="paragraf">Max Müller şöyle yazıyor: “İlkel insanın düşünce ve duy­guları hakkında en ufak bir fikre sahip olduğumuz andan iti­baren, onun bir dine; bir inanç veya ibadet, ahlak veya mutlu­luk dinine; Yüce Tanrı’ya karşı duyulan korkuyu, umudu, şüp­heyi veya saygıyı çeşitli semboller aracılığıyla anlatan bir di­ne sahip olduğunu görüyoruz.”</p>

      <p class="paragraf">İlkel insan bir sembol kullandığında, bu onun gözünün önündeki nesneyi değil, aklında temsil ettiklerini anlatıyordu. Bu ilkel ve antik gelenek bize yakın olmayı sürdürüyor. Hâlâ, örneğin İsa’yı temsil eden haç gibi semboller kullanıyoruz.</p>

      <p class="Basic-Paragraph-2 para-style-override-8"></p>

      <p class="paragraf">Uxmal, Yucatan’daki Kutsal Gizemler Tapınağı’nın duvar­larındaki semboller bu çalışmayla ilgili olmaları nedeniyle bü­yük önem taşıyor. Tapınak duvarlarındaki bir yazıt bize bun­ların doğrudan doğruya kaynaktan, yani insanoğlunun anayur­du olan Batı Toprakları’ndan geldiğini anlatıyor. Dolayısıyla bu sembollerin, insanoğlunun ilk dini öğretisinde kullanılan­larla aynı oldukları sonucuna kolaylıkla varabiliriz. Sembolle­rin birçoğunun aynı zamanda Güney Denizi Adaları harabele­rinde taşların üzerine kazınmış hâlde bulunmuş olmaları da bu ifadeyi doğruluyor. Bu semboller, dünyanın her yerindeki in­sanlar ile insanoğlunun anayurdu “Kui Diyarı” Mu arasında bir bağ.</p>

      <p class="paragraf">Daha önce de belirtildiği gibi, Güney Denizi Adaları’ndaki harabeler arasında bu tür sayısız sembole rastlamak mümkün. Duvarları hâlâ ayakta duruyor olsaydı her yanlarının bu sembol­lerle süslü olacağından şüphem yok, çünkü bu tapınak ve kalın­tılar insanoğlunun ilk dünyevi yuvasının sınırları içerisindeydi.</p>

      <p class="paragraf">Karmaşık kozmogonik şekillerin, insan aklı bunları kavra­yabilecek kadar geliştikten sonra ortaya çıkmış olabilecekleri­ne okuyucunun dikkat etmesi gerekli. İlkel insana çemberin sonsuzluğu temsil ettiğinin öğretilmesiyle, onun gelişmiş zih­ninin ayrıntılı ve karmaşık kozmogonik diyagramları çözebi­lecek hâle gelmesi arasında muhtemelen binlerce yıl vardı. Dolayısıyla on binlerce yıl önce insan zihninin, böylesine kar­maşık sembolik problemleri çözebilecek kadar ileri olduğunu görüyoruz.</p>

      <p class="paragraf">Bu sembollerin geniş kapsamları ve ortak anlamları, ortak bir kaynağa sahip olduklarını kanıtlıyor. Yucatan’daki kayıtlar bunların Mu Ülkesi’nden geldiğini gösteriyor. Mısır belgeleri bunların kaynağının Batı Toprakları olduğunu; Hindistan ve diğer doğu ülkelerindekiler de “doğudaki anayurttan” geldik­lerini anlatıyor.</p>

      <p class="paragraf">Sonuç olarak, şu baskın gerçeğin okuyucunun aklında kesin olarak yer etmesini sağladığımı düşünüyorum: Mu Ülkesi, Ba­tı Toprakları, Kui Diyarı ve Kitabı Mukaddes’teki Cennet Bah­çesi aynı yer.</p>

      <p class="paragraf">Bu kısımda kökenlerini ve özgün anlamlarını da vererek birçok antik kutsal sembol göstereceğim. Bu semboller özel­likle Masonlar için dikkat çekici, çünkü yalnızca Masonluğun kökenini açıklamakla kalmıyor, aynı zamanda ne kadar eski­ye dayandığını da gözler önüne seriyor.</p>

      <p class="paragraf">Şimdiye dek bu kardeşliğin kökenine hiç inilememişti. İzi M.Ö. 500’de Mısır’a kadar takip edilebiliyordu, fakat Mısırlı­ların bunu nasıl edindiği sorusu hiç cevaplanmamıştı. Bu, di­nin tarihinde hiç okunmamış bir sayfa ve bu bölüm, bu sayfa­yı çevirecek. Masonluğun kökeninin Mısır’a dayandığı ve se­remonilerinde kullanılan sembollerin Mısır kaynaklı olduğu düşünülür. Bu bir hata. Günümüzde Masonluk olarak bilinen organizasyonun kaynağını bulmak için, insan ayağının Mısır toprağını arşınladığı zamandan on binlerce yıl geriye bakma­mız gerekiyor.</p>

      <p class="paragraf">Eğer gök cisimlerinin hareketlerine dayanan hesaplamalara güvenirsek, 70 bin yıldan uzun süre önce Naacaller (Kutsal Kardeşler) tarafından dünyaya yayılmış bulunan Mu kolonile­rine taşınmış olan anayurdun kutsal metinleri, Masonluğun kökenine dair en eski yazılı belge. Bu kardeşliğin müthiş yaşı yalnızca Kutsal Metinler ile değil; çeşitli doğu yazıları, kitabe ve antik tapınaklarıyla da ortaya koyuluyor ve Niven’in, bazı­<span xml:lang="tr-TR">ları 12 bin yıldan daha eski olan Meksika Taş Tabletleri’yle de kesin biçimde kanıtlanıyor.</span></p>

      <p class="paragraf">Bu sözü geçen kayıtlar yığını günümüz Masonluğunun, in­sanoğlunun ilk dininin; insanın Kutsal Baba’sına olan ibadet ve bağlılığının ilk ifadesinin kalıntıları olduğunu şüpheye yer bırakmayacak biçimde ortaya koyuyor. Bu dinin temeli Yaratıcı’ya, Kutsal Baba olarak duyulan sevgi ve aşkla, tüm insa­noğluna kardeşler olarak duyulan sevgiydi. İnsanın bu ilk di­ni, İlahi Sonsuzluğa ibadetin dünya üzerinde öğretilmiş ve uy­gulanmış en yalın en saf hâliydi. Bu, yalnızca bir Yaratıcı’ya ibadet edilmesinden dolayı tek Tanrıcı bir dindi. Tanrı, her bi­ri farklı bir sembolle ifade edilen birçok niteliğe sahipti. Aynı zamanda, tüm seremonilerde Lahun sembolü kullanıldığı için, birden fazla Yaratıcı veya Tanrı olduğu izlenimi yaratmama­ya büyük özen gösteriliyordu. Lahun’un anlamı “İkisi Bir de” veya “Hepsi Birde”dir.</p>

      <p class="paragraf">Temelde Tanrı imgesinin geçmişteki ve günümüzdeki hâl­leri arasında hiçbir fark yoktur. Eskiler ona birçok nitelik ve­rip bunları tek tek ele alıyorlardı. Biz de ona birçok nitelik ve­riyor ama bunları “Her şey Tanrı’dan gelir” diyerek bir arada değerlendiriyoruz. Dolayısıyla tek fark söyleyişte yatıyor. İn­sanoğlunun bu ilk dininin kalıntıları anayurdun batışından be­ri, yaklaşık 12 bin yıl boyunca nesilden nesle sözlü olarak ak­tarıldı. Bu parçalar, bizden öncekiler tarafından doğruluk ve sadakatle devredildi.</p>

      <p class="paragraf">Kutsal Metinler’de Mason üstatların dikkatini özellikle çek­mek istediğim bir bölüm var. Şöyle yazıyor: “İnsan için Yara­tıcı anlaşılmazdır ve bu sebeple o ne resimlendirilebilir, ne de adlandırılabilir. O, İsimsiz’dir.”</p>

      <p class="Basic-Paragraph-2 para-style-override-21"></p>

      <p class="paragraf">Bu kısım Naga nüshasından alıntı.</p>

      <p class="paragraf"><span class="char-style-override-7">Lao Tzu, M.Ö. 604:</span> “Kelimelerle ifade edilebilen Tao, ebe­di Tao değildir. Dile getirilebilen ad, onun ebedi adı değildir. Adı olmayan O, cennetin ve dünyanın başlangıcıdır. O, İsimsiz’dir.”</p>

      <p class="paragraf">Antik hiyeratik rakam yazılarında 10 sayısı Yaratıcı’yı sim­geliyordu. Bu sayı asla söylenmiyor yazılmıyordu. 10 sayısını dile getirmek, yazmak veya kazımak günahkârlık sayılıyordu. Zorunlu hallerde bunun yerine Lahun sembolü kullanılıyordu.</p>

      <p class="paragraf"><span class="char-style-override-7">Çember 1a:</span> Çember insanın dini öğretilerinde kullanılmış ilk üç sembolden biriydi. Bu, Ra adı verilen güneş’in bir resmi ve Tanrı’nın tüm niteliklerinin tek Tanrıcı veya kolektif sem­bolüydü. Güneş Ra asla Tanrı’nın kendisi olarak görülmüyor, ona yalnızca bir sembol gözüyle bakılıyordu. İbadet edilen Tanrı’ydı ve sembol yalnızca onu temsilen kullanılıyordu.</p>

      <p class="paragraf">Tanrı’ya duyulan huşu öylesine büyüktü ki onun adı asla ağza alınmıyordu. Mayalar, Hintliler, Uygurlar ve diğer tüm antik halklar Tanrı’dan “İsimsiz” şeklinde bahsediyordu. Çemberin bir başlangıcı veya sonu yoktur. Bilgisiz bir akla sonsuzluğu ve ebediliği öğretecek daha mükemmel bir sembol bulmak mümkün olabilir miydi?</p>

      <p class="paragraf">Görünüşe bakılırsa Tanrı’nın simgesi olarak güneşin seçil­mesinin nedeni, bunun ilkel insanın gözüyle görüp kavrayabil­diği en güçlü nesne olmasıydı. Bu sebeple, Kadir Olan’ı iyi temsil ediyordu.</p>

      <p class="paragraf">Güneş sembolü, Polinezya harabelerindeki taşlar üzerinde, Gizemli Sırlar Tapınağı’nın duvarlarında, Mısır’da, Babil’de, Peru’da ve tüm antik toprak ve ülkelerde bulunuyor. Bu, ev­rensel bir simgeydi.</p>

      <p class="resim-alyazili-1"><img alt="Image2725.JPG" class="image" height="299" src="../Images/Image2725_fmt.jpeg" width="166" /></p>

      <p class="resimalti-bolditalik">En eski semboller</p>

      <p class="Normal" xml:lang="en-US"></p>

      <p class="paragraf"><span class="char-style-override-7">Şekil 1b:</span> Tanrı’yı temsil eden tüm sembollerde, başları taç­landıran bir disk -Güneş Ra’nın bir resmi- bulunur.</p>

      <p class="paragraf"><span class="char-style-override-7">Şekil 1c:</span> Ölenlerin hatırasına dikilen sütunların ve heykel­lerin üzerinde çoğu zaman kızıl bir küre bulunurdu.</p>

      <p class="paragraf">Paskalya Adası’ndaki heykellerin başlarında bulunan kızıl küreler de bu kullanımın örnekleri. Bunlar, Güneş Ra’yı tem­sil ediyor. Eskiler kızıl küreyi, günümüzde Hristiyanların haçı kullandıklarına benzer şekilde kullanırlardı.</p>

      <p class="paragraf">Anana Papirüsü: Şimdi yazılacaklar M.Ö. 1320’ye ait, Ana­na tarafından yazılmış bir Mısır papirüsünden alıntıdır.</p>

      <p class="paragraf">Anana, Firavun II. Seti’nin başkatibi ve danışmanıydı.</p>

      <p class="paragraf">“Bak! Bu parşömende yazmıyor mu? Oku, daha doğmamış günleri bulacaksın, eğer tanrıların sana bu yeteneği bahşettiyse. Oku, geleceğin evladı; oku ve sana çok uzak gelen ama as­lında sana çok yakın olan o geçmişin sırlarını öğren.”</p>

      <p class="paragraf">“Bir kez yaşayıp sonsuza dek göçüp gitmez insan. Birçok yerde, birçok kez yaşar, hep bu dünyada olmasa da. Bu ya­şamların arasındaysa bir karanlık perdesi vardır.”</p>

      <p class="paragraf">“Sonunda kapılar açılacak ve bize, başlangıçtan beri ayak­larımızın dolaştığı salonlar gösterilecek.”</p>

      <p class="paragraf">“Dinimiz bize ebediyen yaşayacağımızı öğretir. Sonu olma­dığı için başı olmayan ebediyet, bir çemberdir. Biri doğruysa, ebediyete kadar yaşayacaksak; diğeri de ezelden beri yaşadığı­mız da doğru olmalı.”</p>

      <p class="paragraf">“İlk zamanlarda rahipler; insanın düşüncesini taştan blokla­ra hapsedip bunlardan bin Tanrı’ya mabetler inşa etmeden ön­ce, birçoğu bu fikrin doğru olduğunu düşündü. Çünkü o za­man yalnızca tek Tanrı olduğunu biliyorlardı.”</p>

      <p class="paragraf">“İnsanların gözünde Tanrı’nın birçok yüzü vardır; yine de herkes kendi gördüğünün gerçek Tanrı olduğuna yemin eder. Yine de hepsi yanılır, çünkü hepsi haklıdır.”</p>

      <p class="paragraf">“Kas’ımız, gizli benliğimiz, kendini bize bunları şekillerde gösterir. Her insanın varlığında saklı olan sonsuz bilgelik ku­yusundan çekerek bir anlık da olsa gerçeğe bakmamızı sağlar, seçilmiş olanlarımıza mucizeler yaratma gücünü bahşettiği gi­bi.”</p>

      <p class="paragraf">“Ne ruh bedenle yargılanmalıdır, ne de tanrı barındığı eviy­le.”</p>

      <p class="paragraf">“Mısırlılar arasında Scarab (bok böceği-kutsal böcek) bir tanrı değil, Yaratıcı’nın bir sembolüdür, çünkü o ayakları ara­sında bir çamur topu yuvarlar ve içine yumurtasını bırakır. Tıpkı Yaratıcı’nın yuvarlak görünen dünyayı yuvarlaması ve yaşamın yaratılmasını sağlaması gibi.”</p>

      <p class="paragraf">“Tüm tanrılar dünyaya sevgi hediyesini bahşederler, bu ol­mazsa dünya da var olmaz. İnancım bana senin inancından da­ha açık söylüyor belki bunu: Yaşam ölümle bitmez ve yaşa­mın ruhu olan sevgi, ruh varlığını sürdürdükçe yaşamalıdır.”</p>

      <p class="paragraf">“Bu görünmez bağın gücü, dünya ölüp gittikten sonra bile iki ruhu bir araya getirmeyi sürdürecek.”</p>

      <p class="paragraf">“Eğer çok sevdiğin birini kaybedersen huzurlu ol. Ölüm, onu uykuya yatıran bir dadı yalnızca, başka bir şey değil. Ve sabah olduğunda o, başlangıçtan beri kendisine eşlik edenler­le birlikte farklı bir günde yolculuk etmek için yeniden uyana­cak.”</p>

      <p class="paragraf">Yine Anana tarafından yazılmış M.Ö. 1320 tarihli başka bir papirüsten:</p>

      <p class="paragraf">“Ebediyetin sonu yoktur, dolayısıyla başlangıcı da. İşte bu yüzden ebediyet bir çemberdir.”</p>

      <p class="Basic-Paragraph-2 para-style-override-11"></p>

      <p class="paragraf">“Eğer yaşamayı sürdürüyorsak, buna sonsuza dek devam edeceğiz ve eğer sonsuza dek devam ediyorsak, tıpkı çember ve sonsuzluk gibi, insanın da bir başlangıcı yok demektir.”</p>

      <p class="paragraf">“İnsan defalarca doğar fakat geçmiş hayatları hakkında hiç­bir şey bilmez, ona bir hayal veya düşüncenin önceki hayatla­rından birinden bir olayı hatırlattığı anlar dışında. Bu olayın ne zaman veya nerede gerçekleştiğini anlayamaz, sadece tanı­dık olduğunu bilir. Yine de sonunda tüm geçmiş yaşamları or­taya çıkacaktır.”</p>

      <p class="paragraf">“Bir yaşama ait öz veya ruhlar başka bir yaşamda yeniden karşılaşabilir ve tıpkı bir mıknatıs gibi birbirlerini çekebilirler, bunun neden olduğunu bilmeseler de.”</p>

      <p class="paragraf">İsa şöyle diyor: “Yeniden doğmadıkça, Tanrı’nın krallığına giremezsin.”</p>

      <p class="paragraf"><span class="char-style-override-8">Mısır Papirüsü:</span> “Evet, ruhların Güneş Ra’dan, yıldızlar­dan daha uzun yaşayabileceklerine inanıyorum.” Ruhun gü­neşten uzun yaşayabileceğine inanılıyor olması; güneşin, Tanrı’nın yalnızca bir sembolü olduğunu açıkça gösteriyor.</p>

      <p class="paragraf"><span class="char-style-override-7">Eşkenar Üçgen, Şekil 2:</span> Eşkenar üçgenin kökeni ve anla­mı son derece ilginç. Eşkenar üçgen, ilk insanın dini eğitimi için tasarlanmış ilk üç sembolden biri. Tarihi 50 bin yıl önce­ye dayanıyor. Bu sembol hem bir üçlemeyi hem de cenneti temsil etmek üzere tasarlanmıştı. Efsaneye göre sembolün kökeni, Batı Toprakları olarak anılan üç ayrı kara parçasından oluşan anayurdun coğrafi düzenine dayanıyordu. Efsaneye göre bu kara parçaları birbirlerini takip eden farklı zamanlar­da ortaya çıkmıştı. O zamanın insanlarının büyük çoğunluğu­nun sahip olduğu gelişmemiş akla bunu öğretebilmek için, bu üç kara parçasının oluşumunda Yaratıcı’nın üç farklı niteliği­nin görev aldığını, fakat yalnızca tek Yaratıcı bulunduğu an­latılmıştı.</p>

      <p class="paragraf">Eşkenar üçgen görsel bir sembol olarak, insanın Üçlü Tan­rı kavramını görüp anlayabilmesi amacıyla seçilmişti. İlk Üçleme’yi oluşturan bu özellikler Teslis’in de kaynağıydı. Zama­nın tüm bu çağları boyunca kullandığımız bu kavram, asla yok olmayacak olsa da çağdan çağa farklı bir şekil kazandı ve de­ğişik halklar arasında değişik isim ve kılıklara büründü.</p>

      <p class="paragraf">Eşkenar üçgen, Teslis’in yanı sıra Cennet’i simgelemek için de kullanılıyordu. Üçgen, Üçlü Tanrılığı temsil ettiği ve Cen­net de Tanrı’nın evi olduğu için, Tanrı’nın olduğu yerin Cen­net olduğu sonucu kendiliğinden geldi.</p>

      <p class="paragraf"><span class="char-style-override-7">Kare, Şekil 3:</span> Kare, insanın dini öğretilerinde kullanılan ilk üç sembolün üçüncüsü. Dünyayı temsil ediyordu. Dört köşesi dört ana yönü; kuzey, güney, doğu ve batıyı simgeliyordu. Her köşeye bir koruyucu atanmıştı. Dünyanın “dört köşesi” oldu­ğu düşüncesi ilk insanlardan bize kalan bir kavram. Biz de za­man zaman “dünyanın dört bucağı” demiyor muyuz? Bu üç kutsal sembolün her biri, Güney Denizi Adaları harabelerinin taşlarına kazınmış durumda ve tüm antik halkların kültürlerin­de bulunuyor. Bu semboller evrenseldi.</p>

      <p class="paragraf">Böylece ilk Kutsal Sembollerin listesi tamamlanıyor. Sıra­da bu üçünün bir arada kullanılmasıyla oluşturulmuş bileşik semboller var. Zaman geçtikçe Kutsal Semboller daha karma­şık bir hâl alarak, sonunda o zamanki dini kavramların tümü­nü temsil eden Kozmogonik Diyagramlara dönüştü.</p>

      <p class="paragraf"><span class="char-style-override-7">Üç Yıldızlı Üçgen, Şekil 4:</span> İçinde üç yıldız bulunan eşkenar üçgen, cenneti ve içindeki Üçlü Tanrı’yı temsil ediyor. Değişik halkların Tek Tanrı’yı oluşturan üç niteliğe verdikleri değişik adlar vardı. Bu yalnızca dilsel bir farklılıktı.</p>

      <p class="paragraf"><span class="char-style-override-7">Beş Yıldızlı Üçgen, Şekil 5:</span> İçinde beş yıldız bulunan eşke­nar üçgen, Yaratıcı’dan ve onun emriyle evrendeki kaostan ku­ralları ve düzeni oluşturup her şeyi yaratan Dört Büyük Temel Kuvvet’ten oluşan Beşli Tanrısallığı simgeliyor.</p>

      <p class="paragraf"><span class="char-style-override-7">Kare Üzerinde Üçgen, Şekil 6:</span> Bu, 2. ve 3. şekillerden oluşmuş bileşik bir sembol ve anlamı “Dünyanın üzerindeki cennet” hâlâ kullandığımız çok eski bir kavram. “Üzerindeki” sözü yükseklikle ilgili, “daha üstün bir varoluş seviyesi” anla­mına geliyor.</p>

      <p class="paragraf"><span class="char-style-override-7">Kare Üzerinde Üç Yıldızlı Üçgen, Şekil 7:</span> Bu, 3. ve 4. şekil­lerin bir bileşkesi. Bu sembol Uxmal’daki Kutsal Sırlar Tapınağı’nın kabul odası olan Kuzey Odası’nın sonunda bulunuyor.</p>

      <p class="paragraf"><span class="char-style-override-7">Kare Üzerinde Beş Yıldızlı Üçgen, Şekil 8:</span> Bu, 3. ve 5. şe­killerin bir bileşkesi. Uxmal’daki Kutsal Sırlar Tapınağı’nın yükseliş salonu olan Güney Odası’nın sonunda bulunuyor. Ye­ni üye, Üçlü Tanrı’nın sırlarını öğrenip Beşli Tanrısallığın gi­zemlerini öğrenmeye başladığı kabul odasından Güney Odası’na geçerdi. Böylece sırasıyla Merkez Oda’ya ve bir usta ve üstat olacağı Kutsallar Kutsalı odasına girmeye hak kazanırdı.</p>

      <p class="paragraf">Yeniden çembere dönüyoruz. Çok erken zamanlarda yalın çemberin Yaratıcı dışında anlamlar için de kullanıldığını gö­rülüyor; yani insanın tarihinin belirli bir döneminde eskiler Yaratıcı’yı simgelemek için çemberin çeşitli varyasyonlarını kullanıyorlardı.</p>

      <p class="paragraf"><span class="char-style-override-7">Şekil 9:</span> Merkezinde bir nokta bulunan çember, Yaratıcı’nın sembolünün Naga veya Güney tasarımıydı.</p>

      <p class="paragraf"><span class="char-style-override-7">Şekil 10:</span> Merkezinde bir göz bulunan çember, sınırlı dü­zeyde de olsa, tüm antik halklar tarafından kullanılıyordu.</p>

      <p class="resim-alyazili-1"><img alt="Image2762.JPG" class="image" height="294" src="../Images/Image2762_fmt.jpeg" width="199" /></p>

      <p class="resimalti-bolditalik">Antik Kutsal Semboller</p>

      <p class="Basic-Paragraph-2 para-style-override-8"></p>

      <p class="paragraf"><span class="char-style-override-7">Şekil 11:</span> İç içe geçmiş iki çember, bir Uygur veya Kuzey tasarımıydı. Ariler yani Uygurlar, Kuzey Hindistan’a sızdıkla­rında Uygur sembollerini de beraberlerinde getirdiler. Öyle ki, birçok Ari’nin Hindistan’a yerleşmesinin ardından, Uygur sembollerinin de Naga benzerleri kadar sık kullanılmaya baş­landığını görüyoruz. Sembolün Uygur formu, Hindistan’dan giden insanlar sayesinde alt koloniler olan Babil ve Mısır’a da ulaştı.</p>

      <p class="r" xml:lang="tr-TR"><img alt="Image2770.JPG" class="image" height="85" src="../Images/Image2770_fmt.jpeg" width="84" /></p>

      <p class="Basic-Paragraph-2"></p>

      <p class="paragraf"><span class="char-style-override-7">Tau (Şekil 12-Sayfa 165):</span> Tau semboller arasından yalnız­ca en ilginci değil, aynı zamanda en eskilerden biri. Ana­yurdun ilk yazılarından olan “Kutsal İlhamlı Metinler”de bu­lunuyor. Hem dirilişi hem de sudan çıkışı simgeliyor. Tau, Güneyhaçı Takımyıldızı’nın bir resmi. Dirilişin sembolü ola­rak kullanılmasının sebebi şu: Güneyhaçı, Mu’nun göklerinde belirli bir açıda ortaya çıktığında, beklenen yağmurları da be­raberinde getiriyordu. Yağmurla topraktaki tohumlar hayat buluyor, boynunu bükmüş bitkiler tazelenerek çiçek ve mey­velerin yetişeceği yeni sürgünlerini uzatıyordu. Böylece Mu’da bir bolluk ve sevinç zamanı başlıyordu, çünkü yaşam yeniden doğmuştu.</p>

      <p class="paragraf">Sudan çıkışın sembolü olarak hem Hindistan’daki Naacal Metinleri’nde hem de Niven’in 18 Numaralı Tableti’nde önemli bir yere sahip. Her iki durumda da anayurt Mu’nun su­dan çıkışını simgeliyor. Tau, eski Maya metinlerinde büyük yere sahip ve genellikle, üzerinde çiçek ve meyveler olan iki dallı bir ağaç şeklinde resmediliyor.</p>

      <p class="resim-alyazili-1"><img alt="Image2777.JPG" class="image" height="163" src="../Images/Image2777_fmt.jpeg" width="141" /></p>

      <p class="resimalti-bolditalik">Tau, Bir Maya Elyazmasından</p>

      <p class="paragraf"><span class="char-style-override-8">Maya Deseni</span> (British Museum No. 9789): Bu desen, British Museum’da bulunan bir Maya Elyazması’nda yer alıyor ve Yucatan’a düşen yağmuru gösteriyor. Üzerindeki figürler ale­gorik ve Mayax’ın kısımlarını temsil ediyor.</p>

      <p class="paragraf"><span class="char-style-override-8">Troano Elyazması:</span> Bu, Mayax’a yağmur mevsiminin dö­nüşünü betimliyor. Tau, evrensel bir semboldü. Hint, Çin, Kalde, İnka, Quiche, Mısır ve diğer antik halkların yazıların­da bulunuyor. Antik dinlerde önemli bir yere sahip. Meyve ve çiçeklerin adak olarak sunulduğu tapınak sunakları, Tau şek­linde yapılıyordu. Bu sembolün adı ve okunuşu hiç değişme­di. Anayurtta da T-a-u idi ve şimdi de bizim kullandığımız şekli de T-a-u.</p>

      <p class="paragraf">Anayurtta kelimenin her harfi seslendiriliyordu; “a”nın</p>

      <p class="Basic-Paragraph-2"></p>

      <p class="paragraf">okunuşu “ah” ve “u”nun okunuşu “oo” idi. Bu şekilde okunu­şu Tâ-û olarak bulunuyor. Polinezyalılar bunu hâlâ doğru bi­çimde telaffuz ediyorlar.</p>

      <p class="paragraf">İ<span class="char-style-override-7">ki Kenarlı Kare (Şekil 13, sayfa 165):</span> İki kenarlı kare Ma­sonluğun en dikkat çeken sembollerinden biri; aşırı derecede eski tarihi, insanoğlunun ilk dini emirleri aldığı zamanlara da­yanıyor. Bu ne zaman gerçekleşmişti? Bunun cevabını vere­mem, hatta tahmin bile yürütemem.</p>

      <p class="resim-alyazili-1"><img alt="Image2820.JPG" class="image" height="183" src="../Images/Image2820_fmt.jpeg" width="224" /></p>

      <p class="resimalti-bolditalik">Yağmur Mevsiminin Dönüşü, Troano Elyazması’ndan</p>

      <p class="paragraf">Biri Hindistan’da, diğeri Tibet’te bulunan iki çok eski Naacal Tableti’nde, insanoğlunun yaklaşık 200 bin yıl önce Mu Ülkesi’nde ortaya çıktığı anlatılıyor. Başka Naacal metinlerin­den anlaşıldığı kadarıylaysa dini öğretilerin başlangıcı, insa­nın ortaya çıkışından çok ileriye dayanmıyor. Peki çok ileri, ne kadar çok? Bunu öğrenmek veya tahmin etmek mümkün değil; dolayısıyla kader cevabın öğrenilmesini buyurana kadar <span xml:lang="tr-TR">bu soru cevapsız kalacak. Ama bunu nasıl değerlendirirsek de­ğerlendirelim, aradaki zaman bin yıl veya on binlerce yıl bile olsa, iki kenarlı karenin aşırı eski tarihi açıkça belli oluyor; dolayısıyla şimdi Masonluk adı verilen cemiyetin de.</span></p>

      <p class="resim-alyazili-1"><img alt="r14.png" class="image" height="284" src="../Images/r14_fmt.png" width="252" /></p>

      <p class="resimalti-bolditalik">Meksika İki Kenarlı Kareleri</p>

      <p class="paragraf">İki kenarlı kare, “Yapıcı” anlamına gelen antik bir kelime­nin yazılışıdır.</p>

      <p class="paragraf">Dini öğretilerde Büyük Temel Kuvvetler, çoğu zaman Ya­pıcılar -Evrenin ve içindeki her şeyin Yapıcıları- olarak adlan­dırılıyordu. Niven’in Meksika Taş Tabletleri arasında, içinde iki kenarlı kare motifini bulunduran yüzlerce yazı var. Bu tab­letlerden 16’lık bir plakayı; 963, 900, 925, 1315, 237, 385, <span xml:lang="tr-TR">1825, 1827, 659, 236, 1354, 446, 716, 908 ve 1004 numarala­rı örnek olarak veriyorum. Bunlar Niven’in verdiği numaralar; kendisi tabletleri bulduğu sırayla numaralamıştı.</span></p>

      <p class="paragraf">İki kenarlı kare, Mısır Kozmogonisi’nde her zaman belirgin olmuştur. Mısır metinlerinde bu şekle rastladığım en erken ta­rih, Menes zamanına (yaklaşık M.Ö. 5000) ait. Buna rağmen, bu şekle 12 bin yıldan daha uzun süre önce Amerika’da olduk­ça sık rastlandığını görüyoruz, yani Mısır’dan binlerce yıl ön­ce. 12 bin yıl önce Amerika’da bulunan hâli bile çok eski, çün­kü bu şekle 50 bin yıl önceye ait olan Naacal Tabletleri’nde de rastlanıyor.</p>

      <p class="paragraf">İki kenarlı kare, Tanrı Ptah’ın sembollerinden biriydi. Ptah, en eski Mısır tanrılarından biri. Ptah’ın birçok unvanı var, bun­lardan biri de “Yapıcı.” İki kenarlı kare Mısır’da “Osiris’in Mührü” olarak önem kazandı. Amenti’deki Büyük Hakikat Salonu’nda ölülerin ruhlarını yargılayan Osiris, iki kenarlı bir ka­re üzerine oturur hâlde gösteriliyor.</p>

      <p class="paragraf">British Museum’daki Anana Papirüsü’nden gösterdiğim bu parçada Hakikat ve Adalet Tanrıçası Maat da iki kenarlı bir kare üzerine oturur hâlde resmedilmiş. Altta da yine iki kenar­lı kare üzerine oturmuş Osiris görülüyor.</p>

      <p class="paragraf"><span class="char-style-override-7">Ka, Şekil 14:</span> Masonlar tarafından iyi bilinen bu sembol, Uxmal’daki Kutsal Sırlar Tapınağı’nda, Kutsallar Kutsalı Odası’nın girişinin üst pervazında bulunuyor. Pervazda bu şekil birçok kez tekrarlanmış. Faniliğin bu sembolleri, antik dini se­remonilerde müride sonunun ne olacağını göstermek ve öte dünyaya geçmek üzere ölümlü bedenini terk edecek olan ru­hunun acı çekmesine neden olmayacak bir hayat yaşamanın gerekliliğini ona iyice öğretmek için kullanılıyordu.</p>

      <p class="Basic-Paragraph-2 para-style-override-8"></p>

      <p class="paragraf">Mısır, Maya’nın bir yansıması; dolayısıyla Mısır sayesinde orijinal seremonileri de öğrenebiliriz. Büyük Piramit Tapınağı’nda, kenarlarında fanilik sembolleri dizili bir lahit bulunu­yordu. Mürit, dünyevi varlığının bu sembolleri üzerinde dü­şünmesi için bu lahitin içine yerleştiriliyor ve lahitten çıktığın­da, kendisine ruhu bedenini terk ettikten sonra onu bekleyen başka bir hayat olduğu hatırlatılıyordu.</p>

      <p class="paragraf"><span class="char-style-override-7">Merkezi Figürlü Üçgenler, Şekil 15 ve 16:</span> Bu iki sembol aslında cennetten dünyayı izleyen “Her Şeyi Gören Göz”ü temsil ediyordu. Mısırlılar bunu değiştirerek cennetten dünya­yı izleyen Osiris’in Her Şeyi Gören Gözü hâline getirdiler.</p>

      <p class="paragraf"><span class="char-style-override-7">İç İçe Geçmiş Üçgenler, Şekil 17:</span> Etrafları bir çemberle çevrili, iç içe geçmiş iki üçgen. Bu sembol, merkezini oluştur­duğu anayurdun Kozmik Diyagramı bölümünde parçalara ay­rılıp deşifre edilecek.</p>

      <p class="paragraf"><span class="char-style-override-7">Şekil 18:</span> Bu sembolün şaşırtıcı yanı, dıştaki iki üçgenin içerisinde Hindu Kozmik Diyagramı Sri Santara’da ve güney­batı eyaletlerimizdeki Pueblo Kızılderililerinde de görüldüğü gibi, yine iç içe geçmiş iki üçgen bulundurması.</p>

      <p class="paragraf"><span class="char-style-override-7">Şekil 19:</span> Burada merkezi şekil yalın bir haç, yani Kutsal Dörtlü’nün asıl sembolü. Bu şekle Babil Kozmik Diyagramı’nda rastlanıyor.</p>

      <p class="paragraf"><span class="char-style-override-7">Çift Üçgen, Şekil 20:</span> Tabanlarından bağlı iki çift üçgen, antik bir adak sembolüydü. Bu sembol sıklıkla tapınaklardaki adalet sunaklarının kolları altında görülebilir.</p>

      <p class="paragraf"><span class="char-style-override-7">Büyük Y, Şekil 21:</span> Baba tarafından ataları olan Uygurların bilimini ve dini kavramlarını alan Çinliler Konfüçyüs zama­nında eşkenar üçgeni bu Y sembolüyle değiştirdiler. Bu sem­bole “Büyük Koşul”, “Büyük Birlik” ve “Büyük Y” adını ver­<span xml:lang="tr-TR">diler. “Y’nin ne bedeni, ne de şekli vardır. Bedeni ve şekli olan her şey, şekilsiz olan tarafından yaratılmıştır. Büyük Koşul veya Büyük Birlik, Üç’ü anlatır. Bir, üçtür ve üç, tektir.”</span></p>

      <p class="resim-alyazili-1"><img alt="Image2885.JPG" class="image" height="265" src="../Images/Image2885_fmt.jpeg" width="206" /></p>

      <p class="resimalti-bolditalik">Cennet’e Giden Sekiz Yol</p>

      <p class="Basic-Paragraph-2 para-style-override-22"></p>

      <p class="paragraf"><span class="char-style-override-7">Tüyler:</span> Başlangıçtan beri tüyler sembolizmde önemli bir yer tutmuştur. Tüy, anayurtta hakikatin sembolüydü. Hakika­tin armasını simgelediği Mısır’da da biliniyordu. Mısır’da kul­lanıldığında bu sembol daima mavi renkteydi.</p>

      <p class="paragraf"><span class="char-style-override-7">Şekil 22:</span> Mısır’da ileri zamanların haricinde, kralın tacında ve başrahibin başlığında her zaman düz bir tüy bulunuyordu. Üç sarı tüyden oluşan bir sorguç ise anayurt Mu’da kullanıl­maktaydı.</p>

      <p class="paragraf"><span class="char-style-override-7">Şekil 23:</span> Mısır’da, düz tüylerin korunduğu antik tanrı figür­leri haricinde, devekuşu tüyü kullanılıyordu.</p>

      <p class="paragraf"><span class="char-style-override-8">Cennet’e Giden Sekiz Yol:</span> Bu, cennete giden sekiz yol ol­duğunu söyleyen sembollerle dolu bir sayfa. Görünüşe göre her ülke ve her halkın, bu konsepti dile getirecek sembolü oluşturmanın en uygun yolu hakkında kendi fikirleri vardı. Fa­kat Niven’in eski Meksikalıları, diğerlerinin tümünü geride bı­rakıyor. Onun koleksiyonunda Cennet’in Sekiz Yolu’nu temsil eden bir şekle sahip onlarca tablet bulunuyor.</p>

      <p class="paragraf">Bunlara örnek olarak 1109, 277, 736, 405, 694, 295, 58,</p>

      <p class="paragraf">1111 numaralı tabletleri seçtim.</p>

      <p class="paragraf">Hindu inancından, cennete giden sekiz yolun, hayattaki davranış ve düşüncelerden geçtiğini öğreniyoruz. Bu yollar:</p>

      <p class="paragraf">1. Doğru inanç</p>

      <p class="paragraf">2. Doğru konuşma</p>

      <p class="paragraf">3. Doğru yaşama</p>

      <p class="paragraf">4. Doğru düşünce</p>

      <p class="paragraf">5. Doğru eylem</p>

      <p class="paragraf">6. Doğru çaba</p>

      <p class="paragraf">7. Doğru meditasyon</p>

      <p class="paragraf">8. Doğru hayranlık (Tanrı’ya karşı)</p>

      <p class="arabaslik-sol" id="toc_marker-8-1-1">SÜTUNLAR</p>

      <p class="r" xml:lang="tr-TR"><img alt="Image2923.JPG" class="image" height="291" src="../Images/Image2923_fmt.jpeg" width="243" /></p>

      <p class="paragraf">Kutsal bir sembol olarak sütunların kökeni şüphesiz aşırı derecede eskiye dayanıyor. Bunların tarihinin, Tanrı’ya ibadet için dikilen ilk tapınağa kadar uzandığına yürekten inanıyo­rum.</p>

      <p class="paragraf">Antik zamanlarda sütunlar tapınak girişlerine veya sundur­malara yerleştirilirdi. Bunların kutsal simgeler olarak kullanı­-</p>

      <p class="resim-alyazili-1"><img alt="Image2955.JPG" class="image" height="170" src="../Images/Image2955_fmt.jpeg" width="194" /></p>

      <p class="resimalti-bolditalik">Bir Tapınak Girişi</p>

      <p class="paragraf">mına dair en eski kayıt, Niven’in Gömülü Meksika fiehirle-ri’nde yer alıyor. Buradaki 50 numaralı tablette bir tapınak gi­rişi ve girişin iki yanında birer sütun resmedilmiş. Sütunlar üzerindeki rakam yazıları, bunların birer sembol olduğunu ve Kutsal Dörtlü’yü temsil ettiğini gösteriyor. Bu yazı kemerin merkezindeki, anayurt hiyeratik alfabesinin H harfi, aynı za­manda Kutsal Dörtlü’nün simgesi olan şekil ile doğrulanıyor. Antik sütun, her biri küp şeklinde olan dört parçadan oluşmuş ve tepelerinde birer sembol var. Soldaki sütunun üzerinde bir kare görülüyor. Kare, gücün antik sembolü. Sağdaki sütunun tepesindeyse “tamamlanma, kurulma, bitme” anlamları taşı­yan şekil mevcut.</p>

      <p class="Basic-Paragraph-2 para-style-override-22"></p>

      <p class="paragraf">Sütunların kutsal sembol olarak kökenleri şuydu: Bunlar, Yaratıcı’nın başlangıçta verdiği emirler olan Dört Büyük Te­mel Kuvvet’i temsil edecek şekildeydi ve tepelerini taçlandı­ran semboller, Yaratıcı’nın emirlerinin yerine getirildiğini ve evrenin güç ile kurulduğunu anlatıyordu.</p>

      <p class="paragraf">Öte yandan, kutsal sütunları bir tasarım cümbüşü hâline ge­tirmek Mısırlıların becerisiydi. Diğer tüm sembollerde olduğu gibi, bu sembolizmi aşırıya kaçırmış olsalar da tasarımlarının tümü, genellikle tepesindeki dört çubuk gibi belirgin bir özellik aracılığıyla, Kutsal Dörtlü’nün simgesi olduğunu ifade etmeyi sürdürdü. Mısırlılar mitolojilerinde Amenti’nin girişine iki sü­tun yerleştirdiler. Burada, British Museum’da bulunan ve M.Ö. 1500’e ait olan Ani Papirüsü’nden, Amenti’nin girişinde bulunan güzel örneklerle beraber bir takım sütun gösteriyorum. 3 ve 6 numaralar Ölüler Kitabı’ndan alıntı. Mısırlılar bunlara Tat Sü­tunları adını veriyorlardı. Bunların dünyada daha iyi bilinen ad­ları ise totem direkleri. Mısırlılarda sütunlardan birinin adı “güç ile” anlamına gelen Tat idi. Diğer sütunaysa “kurulmak” anla­mına gelen Tattu deniyordu. Bir araya geldiğinde bu iki kelime­nin anlamı şu: “Güç ile temeli atıldı bu yerin, sonsuza dek.”</p>

      <p class="paragraf">Mısırda Tat bir istikrar simgesi olarak görülür. Aynı za­manda dört köşeyi temsil eder ve kareye denktir. İki Tat, Tattu’nun girişini oluşturur. Tattu ölümlü ruhun ölümsüz bir özle birleştiği ve “Amenti’nin gizemlerine sonsuza dek dahil oldu­ğu” yerdi. Kral Süleyman’ın Tapınağı’nın girişi veya sundur­masında iki özel sütun dikilmişti (1. Krallar 7:21, 22):</p>

      <p class="paragraf">“Ve o sütunları tapınağın sundurmasına dikti. Sağdaki sü­tunu dikip ona Yakin; soldaki sütunu dikip ona Boaz adını verdi.”</p>

      <p class="Basic-Paragraph-2 para-style-override-8"></p>

      <p class="paragraf">İbranicede Yakin kelimesi “kurmak” ve Boaz ise “güç ile” anlamına geliyor. Kral Süleymanın Tapınağı’nın ve ayrıca Osiris’in Hüküm Salonu’nun girişine ikişer sütun dikilmişti. Her iki durumda da sütunlar farklı dilde olsa da aynı isme ve aynı anlama sahipti. Ayrıca üzerlerindeki süslemeler de, zam­bak şeklindeki başlıklarına kadar aynı ve bu da Kral Süley­man’ın Kudüs’teki tapınağı için Amenti’deki sütunların birebir kopyalarını yaptırdığını gösteriyor.</p>

      <p class="paragraf">Yeni Zelanda Maorileri köylerinin girişine sütunlar dikerler­di ve benzer sütunlar Kuzeybatı Amerika yerlileri tarafından da kullanılıyordu. Eflatun, Atlantis hakkında konuşurken şöyle söyler: “Her beş ve dönüşümlü olarak altı yılda bir insanlar ora­da toplanıyor ve boğalar kurban ederek, tapınağın sütunlarında kazınmış kutsal yazıtlara uyacaklarına yemin ediyorlardı.”</p>

      <p class="paragraf">Java, Malay Takımadaları’ndaki büyük adalardan biridir ve bu ada hakkında yazan Forbes, şöyle der:</p>

      <p class="paragraf">“Java’da Karanglar denilen ve adanın Aborjinlerinin soyun­dan geldiği düşünülen bir kabilenin yaşlı ve gençleri, yılda dört kez, büyük bir gizlilikle sık ormanın içindeki kutsal koru­luğun bakımını yapmaya gidiyorlar; yaşlılar ibadet, gençler ise atalarının gizemlerini görüp öğrenmek için. Bu korulukta, sınırları kaya bloklarıyla işaretlenmiş veya toprağa sabitlenmiş, dörtgen taraçaların harabeleri var. Taraçaların üzerinde yer yer ilginç anıtlar -dikili sütunlar-, özellikle de bir kare içi­ne dikili sütun göze çarpıyor. Burada bu acınası ve tecrit edil­miş insanlar, çok uzak çağlardan beri atalarından devraldıkla­rı ayin ve gelenekleri uyguluyor, batıl bir korku içinde, anla­mını bilmedikleri bir duayı tekrarlıyorlar. Bu duanın aynısı, Mısır Ölüler Kitabı’nda bulunuyor.”</p>

      <p class="Basic-Paragraph-2 para-style-override-8"></p>

      <p class="paragraf">Kare içine dikili sütun kısmını vurguladım, çünkü Ölüler Kitabı’nda buna da rastlanıyor.</p>

      <p class="r" xml:lang="tr-TR"><img alt="r15.png" class="image" height="125" src="../Images/r15_fmt.png" width="297" /></p>

      <p class="Normal" xml:lang="en-US"></p>

      <p class="paragraf"><span class="char-style-override-8">a. Antik Sütun:</span> Hakkında bir belgeye sahip olduğum ilk sü­tunlar üst üste yerleştirilmiş Dört Küp ve bunların tepesindeki sembolden oluşuyordu. Soldaki sütun kare şeklindeydi ve üze­rinde de bir kare vardı; sağdaki ise yuvarlaktı ve üzerinde “Ku­rulmuş” sembolü yer alıyordu. Bu sütunlar, güçleri ile evrende yasaları ve düzeni kurmuş olan Kutsal Dörtlü’nün simgeleriydi.<span class="dipp" style="font-size:0.82em;"><a class="footnote-link" href="#footnote-225-39" id="footnote-225-39-backlink">39</a></span></p>

      <p class="paragraf"><span class="char-style-override-8">b. Küp:</span> Küp, Masonlar için özel bir öneme sahip. Keşfiy­le ilgili bir hikaye Ölüler Kitabı’nın 64. kısmının başlığında anlatılıyor.</p>

      <p class="paragraf">Pierret tarafından yapılmış tercüme (Turin Nüshası):</p>

      <p class="paragraf">“Bu kısım Hermopolis’te; tanrı Thoth’un ayağının dibinde ya­tan, mavi yazılı, pişmiş kilden bir tuğlanın üzerinde bulundu. Ortaya çıkışı, sözü hakikat olan Kral Menkara’nın zamanında, tapınakları teftişe gelmiş olan Prens Hartitif tarafından, burada gerçekleşti. Prensin içini mutlulukla dolduran bir ilahi yayıyor­du. Prens, küpün üzerinde çizilmiş olanı -büyük bir gizemi- gö­rür görmez, onu yerinden kaldırarak Kral’ın arabasına taşıdı.”</p>

      <p class="paragraf"><span class="char-style-override-8">M.Ö. 3733 tarihli papirüs (Londra Nüshası):</span> <span>“Bu kısım, Khemennu şehrinde; tanrının ayağının dibinde yatan, güney­</span><span>den gelmiş ve üzerinde gerçek lacivert taşından işlemeler olan demir bir bloğun üzerinde; majesteleri, Kuzey ve Güney’in Kralı, muzaffer Men Kau Ra’nın hükümdarlığı zamanında; Asil Oğul, muzaffer Heru-Ta-Ta-f tarafından bulundu. O, bu­nu tapınakları teftiş etmek için seyahat ederken ortaya çıkardı. Yanında bulunan bir Nekhit, Prensin bunu anlamasına gayret gösterdi ve Prens bu bloğun o zamana dek hiç görülmemiş bü­yük gizem barındırdığını fark ettiğinde, bu harika cismi Kral’a götürdü.”</span></p>

      <p class="paragraf"><span class="char-style-override-8">Papirüs, Mesemneter. M.Ö. 4266:</span><span class="dipp" style="font-size:0.82em;"><a class="footnote-link" href="#footnote-225-40" id="footnote-225-40-backlink">40</a></span> “Bu kısım, Kutsal Hennu kayığının mabedinin temelinde, bir heykel kaidesi üze­rinde, Baş Mason tarafından; Kuzey ve Güney’in Kralı, mu­zaffer Hesepti zamanında bulundu.</p>

      <p class="paragraf"><span class="char-style-override-8">Bir Meksika Küpü:</span> Niven’in koleksiyonundan 151 numa­ralı tablet. Bu taş küp William Niven tarafından Santiago Ahuizoctla’da, çok sayıda taş tabletin arasında bulundu. Yü­zey genişliği 10 (?) inç.</p>

      <p class="Basic-Paragraph-2 para-style-override-23"><span class="char-style-override-9" xml:lang="tr-TR">William Niven yüksek mertebeli bir Mason. Bu taşa dikka­timi çeken o oldu. Bu küple Mısır’daki benzeri arasında dikka­te değer bir farklılık var. Mısır’daki hâli, küpün fiziksel açıdan ikiye katlandığını gösteriyor. Bu küpün üzerindeki sembolse, kendi içinde dörde katlanmış olan hiyeratik H harfi. Bunun iki anlamı olabilir; dörde katlanma ya vurgulama amaçlı kullanıl­mış bir sıfat veya fiziksel olarak dört katına çıkmayı anlatıyor. İkinci anlam bana doğru olanmış gibi geliyor, çünkü daha ön­ce de belirttiğim gibi bu yazıların zamanında, sıfat kullanıldı­ğında bu aynı harf bile olsa farklı bir sembolle ifade edilirdi. Bu farkın dışında, iki küpün anlamları temelde aynı.</span></p>

      <p class="resim-alyazili-1"><img alt="r16.png" class="image" height="282" src="../Images/r16_fmt.png" width="287" /></p>

      <p class="resimalti-bolditalik">Bir Meksika Küpü</p>

      <p class="resim-alyazili-1"></p>

      <p class="Normal" xml:lang="en-US"></p>

      <p class="paragraf"><span class="char-style-override-8" xml:lang="tr-TR">Dört Büyük Temel Kuvvet-Kutsal Dörtlü:</span> <span xml:lang="tr-TR">Görünüşe ba­kılırsa, Naacal Tabletlerinde Kutsal Dörtlü olarak adlandırılan Dört Büyük Temel Kuvvet, ilk zamandan beri insan dininde büyük bir yere sahipti. Çoğu antik teolojinin bunların işleyiş­lerine dayandığı ve bunlardan birçok teolojik dallanma ve farklılığın ortaya çıktığı anlaşılıyor. Bunlar ölmüş değiller. Başlangıçtan beri kılıkları değişmiş ve zaman zaman üzerleri­ne dini detaylar eklenmiş olsa da hâlâ bizimle birlikteler.</span></p>

      <p class="paragraf"><span>Antik zamanlarda bu kuvvetlere tapınaklar adamak olduk­ça yaygındı. Niven’in Meksika Taş Tabletleri’nde bulunan tüm</span> <span>tapınak planlarında, bunların Yaratıcı’nın sonsuz gücünün temsilcileri (onun gücünün sembolleri) olan Kutsal Dörtlü’ye adandığını görüyorum.</span></p>

      <p class="paragraf">Kutsal Dörtlü’ye ait bulabildiğim en eski sembol, 70 bin yıl önceye dayanan Naacal metinlerinden. Bu, yalın bir haç (+) şekli. Zaman geçtikçe bu ilk haçın üç gelişmiş hâli ortaya çıktı.</p>

      <p class="paragraf">1. Swastika</p>

      <p class="paragraf">2. Malta Haçı’nın bir biçimi.</p>

      <p class="paragraf">3. Kanatlı Çember</p>

      <p class="paragraf">Tüm haçlar Kutsal Dörtlü’nün sembolleridir. Bu aşamada Kutsal Dörtlü hakkında bir açıklama yapıp, bunların Yedi Bü­yük Emir ile arasındaki farkı ortaya koymak yersiz gözükmü­yor; zira bazı Mısırbilimciler bu konuda büyük bir hata içeri­sindeler. Kutsal Dörtlü, Yedi Emir’in uygulayıcılarıydı. Kısa ve öz bir anlatımla; Yaratıcı Yedi Emir verdi ve Kutsal Dört­lü de bunları yerine getirdi.</p>

      <p class="paragraf">Antik inanış şuydu: “Başlangıçta karanlık ve sessiz evren­de kaos hüküm sürüyordu. Sonra Yaratıcı, dünyalar yaratmak arzusuyla Dört Büyük Kuvvet’ine yaratılışın devam etmesi için evrende yasa ve düzeni sağlamalarını emretti. Yasa ve dü­zen kurulduktan sonra yaratımlar, onun arzu ve emirleri doğ­rultusunda, Kutsal Dörtlü tarafından sürdürüldü.” Bu paragraf çok eski bir Naacal metninden ve Meksika Tabletlerin’de gö­rülen kozmogoninin aynısı. Bu da Meksika Tabletleri’nde Naacal Tabletleri ile aynı kaynaktan, yani Kutsal İlhamlı Mu Metinleri’nden geldiğini açıkça kanıtlıyor.</p>

      <p class="paragraf">Görünüşe bakılırsa tüm antik halkların dillerinde Kutsal Dörtlü’ye karşılık gelen bir, bazen birçok özel isim vardı. Kut­sal Dörtlü, Büyük Dörtlü, Kuvvetli Dörtlü, Güçlü Dörtlü, Dört <span xml:lang="tr-TR">Büyük Kral, Dört Büyük Mihrace, Dört Büyük Yapıcı, Dört Büyük Mimar, Dört Büyük Mühendis bu isimlerden bazıları. Sonraları Evrenin Dört Büyük Sütunu, Dört Cin benzeri isim­lerle anıldıklarını görüyorum. Daha da sonra Zerdüştçüler ta­rafından Amshaspand, İbraniler tarafından Elohim ve Seraph, Hesiodos’un teogonisinde Rabiri ve Titon adlarıyla anıldılar. Hristiyan ve Müslümanların bugün onlara verdiği isim ise Baş Melekler.</span></p>

      <p class="paragraf">Kutsal Dörtlü’nün farklı halklar tarafından verilmiş muhte­lif isimleri dışında, isimleri vurgulamak için tasarlanmış haç şekilli sembolleri de vardı. Niven’in eski Meksikalıları, birço­ğu çok güzel olan bu tasarımlarda (elimde yüzden fazla bu ta­sarımlardan var) artistik bir cümbüş yaratmış durumda. Svastika ise her zaman kalplerindeki yerini korudu.</p>

      <p class="paragraf">Diğer semboller arasında kanatlı çember çizimi en beğeni­len Kutsal Dörtlü ifadesi hâlini aldı. Mısırlılar, kanatlı çember figürünün oldukça sanatsal ve güzel tasarımlarını ürettiler.</p>

      <p class="paragraf">Burada, Niven’in Meksika Taş Tabletleri arasında üzerinde haç motifi bulunduran 20 tanesini anlam anahtarlarıyla (sayfa 158) beraber vereceğim.</p>

      <p class="paragraf">Haç sembollerinin okunuş anahtarı.</p>

      <p class="paragraf"><span class="char-style-override-7">1</span>. Kutsal Dörtlü’nün ilk sembolü. Yalın bir haç</p>

      <p class="paragraf"><span class="char-style-override-7">2</span>. Halkalı haçın en eski biçimi.</p>

      <p class="paragraf"><span class="char-style-override-7">3</span>. Merkezinde nokta olan haç. Güneş Ra’nın Güney ve Naga tarafından kullanılan tek Tanrıcı sembolü.</p>

      <p class="paragraf"><span class="char-style-override-7">4</span>. İkili çember. Güneş Ra’nın Kuzey ve Uygur tarafından kullanılan sembolü. Tanrı’nın tek Tanrıcı bir ifadesi.</p>

      <p class="paragraf"><span class="char-style-override-7">5</span>. Yapıcı.</p>

      <p class="paragraf"><span class="char-style-override-7">6</span>. Mimar.</p>

      <p class="resim-alyazili-1"><img alt="r17.png" class="image" height="294" src="../Images/r17_fmt.png" width="241" /></p>

      <p class="resimalti-bolditalik">Yirmilik Bir Haç Tableti Grubu</p>

      <p class="resim-alyazili-1"></p>

      <p class="Normal" xml:lang="en-US"></p>

      <p class="paragraf"><span class="char-style-override-7" xml:lang="tr-TR">7.</span> <span xml:lang="tr-TR">Mühendis.</span></p>

      <p class="paragraf"><span class="char-style-override-7" xml:lang="tr-TR">8</span><span xml:lang="tr-TR">. Usta Yapıcı.</span></p>

      <p class="paragraf"><span class="char-style-override-7">9.</span> Temeli atılmış, dikilmiş.</p>

      <p class="paragraf"><span class="char-style-override-7">10</span>. Kuvvet.</p>

      <p class="paragraf"><span class="char-style-override-7">11</span>. Hiyeratik H harfi, Kutsal Dörtlü’nün alfabetik sembolü.</p>

      <p class="paragraf"><span class="char-style-override-7">12</span>. Tamamlanmış. Emir yerine getirilmiş ve tamamlanmış.</p>

      <p class="paragraf"><span class="char-style-override-7">13</span>. Sütun.</p>

      <p class="resim-alyazili-1"><img alt="r18.png" class="image" height="111" src="../Images/r18_fmt.png" width="285" /></p>

      <p class="resimalti-bolditalik">Anahtar</p>

      <p class="paragraf"><span class="char-style-override-7">14</span>. Cennet.</p>

      <p class="paragraf"><span class="char-style-override-7">15</span>. Temel Kuvvet.</p>

      <p class="paragraf"><span class="char-style-override-7">16</span>. Etkin. Bir mızrak, ok veya cirit şekli.</p>

      <p class="paragraf"><span class="char-style-override-7">17</span>. Haçın çevresindeki yalın çember evreni temsil ediyor ve kuvvetlerin, evrenin dört bir yanında etkin olduğunu göste­riyor. Evren’i temsil eden çember, Ul adını alıyordu. Ul’un an­lamı “boşluğun bitimi”dir. Dolayısıyla bu çember kullanıldı­ğında boşluğun bittiği yeri anlatır ve bu da evrenin tamamını kapsar. Bazı şekilleri yapıcı, mimar, mühendis ve benzeri şe­kilde tercüme etmemin nedeni bu kelimelerin, şekillerin Naga dilindeki isimleriyle aynı anlamda olması. Eski Meksikalıların dilindeki adlarının ne olduğunu söyleyemem. Öte yandan, Naga’dan oldukça farklı bir dilleri olduğunu biliyoruz. Naga ve Meksika sembolleri aynı, şüphesiz anlamları da öyleydi.</p>

      <p class="paragraf"><span>Bunların Temel Kuvvetler oldukları gerçeğini sıradan insan­lardan saklamak için her birine verilen isimlerle Kutsal Gizemler tamamlanmış oldu. Neyse ki bu Kuvvetler diğer tabletlerde en küçük detaylara kadar açıklanmış, bu sayede köken ve işleyişleriyle beraber onlara modern isimler bulmak da kolaylaşıyor.</span><span class="dipp" style="font-size:0.82em;"><a class="footnote-link" href="#footnote-225-41" id="footnote-225-41-backlink">41</a></span></p>

      <p class="paragraf"><span class="char-style-override-8">Svastika:</span> Sıklıkla “İyi şans sembolü” olarak da bilinen Svastika, Dört Büyük Temel Kuvvet’in eski halklar arasında en sevilen sembollerinden biriydi ve günümüz insanlığının kalbinde hâlâ yer sahibi. Svastika, Mason sembolleri grubuna dahil ve bu gruptaki sembollerin diğer birçoğundan daha sık kullanılmakta. Fakat zavallı yaşlı Svastika birçok sıkıntı geçir­di. Eskiler tarafından olduğu gibi kalmasına uzun bir süre bo­yunca izin verilmedi. Bu sembolün neler çektiğini görelim:</p>

      <p class="resim-alyazili-1"><img alt="r19.png" class="image" height="86" src="../Images/r19_fmt.png" width="249" /></p>

      <p class="resimalti-bolditalik">Svastika’nın Evrimi ve Anlamı</p>

      <p class="resim-alyazili-1"><img alt="r20.png" class="image" height="57" src="../Images/r20_fmt.png" width="256" /></p>

      <p class="resimalti-bolditalik">Anahtar</p>

      <p class="Basic-Paragraph-2 para-style-override-13"></p>

      <p class="paragraf"><span class="char-style-override-7">Şekil 1.</span> Dört Büyük Temel Kuvvet’i temsil eden orijinal şe­kil.</p>

      <p class="paragraf"><span class="char-style-override-7">Şekil 2.</span> Ne tarihte gerçekleştiğini bilmediğim bir değişik­lik. Çember, Yaratıcı’yı simgeliyor; dolayısıyla çemberin için­de yer alan haç, Dört Büyük Kuvvet’ten bahsederken Yaratıcı’yı da dahil etmeyi zorunlu kılıyor.</p>

      <p class="paragraf"><span class="char-style-override-7">Şekil 3.</span> <span>Bu şekilde haçın uçları çemberin dışına doğru uzanmış ve dik açıyla batıyı gösteriyor. Yaratıcı’nın sembolüyse merkezde. Bu beklentileri karşılamıyordu, çünkü artık</span> <span>Yaratıcı’ya değinmeden veya onu dahil etmeden yalnızca Dört Büyük Kuvvet hakkında konuşulabiliyordu.</span></p>

      <p class="paragraf"><span class="char-style-override-7">Şekil 4.</span> Bu şekilde Yaratıcı’nın sembolü kaldırılarak geriye Dört Büyük Yapıcı’nın sembollerinden oluşmuş bileşik bir sembol bırakılmış. Bunlar, Svastika adı verilen bir haç şeklin­de bir araya getirilmiş durumda ve bu şeklini de günümüze ka­dar korudu.</p>

      <p class="paragraf">Svastika’nın ezoterik veya gizli anlamları: Rahipler bu ha­çın, sıradan halka anlattıklarının ötesinde bir anlamını biliyor­lardı.</p>

      <p class="paragraf"><span class="char-style-override-7">A</span>. Yapıcı anlamına gelen şekil.</p>

      <p class="paragraf"><span class="char-style-override-7">B</span>. Haç ayrılarak Dört Yapıcı’yı ortaya çıkarıyor.</p>

      <p class="paragraf"><span class="char-style-override-7">C</span>. Mühendis anlamına gelen şekil.</p>

      <p class="paragraf"><span class="char-style-override-7">D</span>. Mimar anlamına gelen şekil.</p>

      <p class="paragraf"><span class="char-style-override-7">E</span>. “Tahta çıkan üç adım” anlamında.</p>

      <p class="paragraf"><span class="char-style-override-7">F</span>. Dört Yapıcı’nın bir kare oluşturduğunu gösteriyor.</p>

      <p class="paragraf"><span xml:lang="tr-TR">Bunun okunuşu yalnızca Dört Büyük Yapıcı değil, aynı za­manda Dört Büyük Güç Sahibi. Bu aynı zamanda Dünya’nın orijinal sembolü olan kare.</span></p>

      <p class="resim-alyazili-1"><img alt="Image3095.JPG" class="image" height="116" src="../Images/Image3095_fmt.jpeg" width="169" /></p>

      <p class="resimalti-bolditalik">Kelebek kanatlı çember. Niven’in Meksika Taş Tableti No. 66: Bilinen en eski kanat­lı<br />
      çember, muhtemelen tüm kanatlı çemberlerin anası ve 10 bin yıldan daha eski.</p>

      <p class="Basic-Paragraph-2 para-style-override-13"></p>

      <p class="paragraf">Açıklama: Yaratıcı’nın emriyle Dört Büyük Temel Kuvvet, evreni ve içindeki her şeyi yarattı. Onlar -Dört Büyük Yapıcı, Cennet’in Mimarları ve Mühendisleri, Dört Büyük Güç Sahi­bi- dünyayı inşa ettiler ve üzerindeki yaşamı oluşturdular.</p>

      <p class="paragraf"><span class="char-style-override-8">Kanatlı Çember:</span> Kanatlı Çember Dört Büyük Temel Kuvvet figürlerinden son olanı, hatta günümüzde kanatları ve bir borazanı olan bir insan figürü şeklinde temsil edilen Baş Melek imgesini saymazsak belki de bu kavramı temsil etmek için tasarlanmış son sembol. Şimdi görülecek çemberlerin tü­mü tüy kanatlara sahip.</p>

      <p class="resim-alyazili-1"><img alt="Image3128.JPG" class="image" height="55" src="../Images/Image3128_fmt.jpeg" width="283" /></p>

      <p class="resimalti-bolditalik">Tüy Kanatlı Çemberlerin en eskisi. (Naacal)</p>

      <p class="paragraf">Tüy kanatlara sahip çemberlerin en eski örneği bir Hint elyazmasında bulunuyor. Bu elyazması bazı kutsal metinlerin bir kopyasıydı. Dolayısıyla sembolün yaşı bilinmiyor. Svastika’nın evriminde görülen ikinci figürün bir çift tüylü kanatla birleşmesinden oluşuyordu.</p>

      <p class="resim-alyazili-1"><img alt="Image3163.JPG" class="image" height="74" src="../Images/Image3163_fmt.jpeg" width="283" /></p>

      <p class="resimalti-bolditalik">Guatemala</p>

      <p class="Normal" xml:lang="en-US"></p>

      <p class="paragraf"><span xml:lang="tr-TR">Niven tarafından Meksika’da bulunmuş 2.600’ü aşkın tablet arasında, kanatlı çember figürünün görüldüğü yalnızca bir ta­ne var ve o da benzerlerinden tamamen farklı. Diğer tüm çem­berlerin bir kuşunkine benzeyen tüylü kanatları var. Bu Mek­sika örneğinde ise kelebek kanatları görülüyor.</span></p>

      <p class="r" xml:lang="tr-TR"><img alt="r21.png" class="image" height="324" src="../Images/r21_fmt.png" width="237" /></p>

      <p class="Normal" xml:lang="en-US"></p>

      <p class="paragraf">Açıklamalar: Kanatlı çemberi en başarılı çağında bulmak için Asurlular, Babilliler ve Mısırlılar zamanına, yani M.Ö. 3000-1000 yılları arasına dönmeliyiz.</p>

      <p class="resim-alyazili-1"><img alt="r22.png" class="image" height="116" src="../Images/r22_fmt.png" width="275" /></p>

      <p class="resimalti-bolditalik">Mısır- Eğik Kanatlı</p>

      <p class="paragraf">Kraliçe Hatşepsut’un mezar odasında, girişin karşısındaki duvarda kanatlı bir çember resmedilmiş. Mısır prensesi oldu­ğu vakitte Musa’yı hasır sepetinden çıkarıp alan da Hatşepsut idi. Kanatların eğik biçimi, özel himayeye işaret ediyor.</p>

      <p class="resim-alyazili-1"><img alt="Image3263.JPG" class="image" height="81" src="../Images/Image3263_fmt.jpeg" width="297" /></p>

      <p class="resimalti-bolditalik">Mısır-1. Tuthmosis’in mezar odasından</p>

      <p class="resim-alyazili-1"><img alt="Image3294.JPG" class="image" height="93" src="../Images/Image3294_fmt.jpeg" width="95" /></p>

      <p class="resimalti-bolditalik">Yunan</p>

      <p class="paragraf">Tarihi bilinmeyen başka bir örnek daha, bana Yunanis­tan’dan geldiği söylenerek yollandı.</p>

      <p class="Normal" xml:lang="en-US"></p>

      <div class="footnotes">
        <div class="footnote">
          <p class="Basic-Paragraph-2"><a class="footnote-anchor" href="#footnote-225-39-backlink" id="footnote-225-39">39</a> <span xml:lang="tr-TR">Bu sütunların şekli Niven’in Meksika tapınaklarından birinin zemin planında da görülüyor.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-40-backlink" id="footnote-225-40">40</a> <span xml:lang="tr-TR">Papirüsün verilen yaşı şüpheli.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-41-backlink" id="footnote-225-41">41</a> <span xml:lang="tr-TR">Pisagor Mısır’dan dönüşünün ardından dört rakamının Büyük Yaratıcı Kuvvetleri simgele­diğini öğretmişti.</span></p>
        </div>
      </div>
    </div>
  </div>
</body>
</html>
