<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-14.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-14.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="resim"><img alt="b15.png" class="image" height="80" src="../Images/b15_fmt.png" width="46" /></p>

      <p class="anabaslik" id="toc_marker-15">XV. BÖLÜM</p>

      <p class="anaalt" id="toc_marker-15-1" xml:lang="tr-TR">ANTİK DİNİ KAVRAMLAR</p>

      <p class="paragraf">Max Müller şöyle diyor: “Din, akıl ve mantıktan bağımsız olarak; akıl ve mantığa rağmen insanın Sonsuz’u farklı isimler ve farklı kılıklar altında görmesini sağlayan zihinsel bir kabi­liyettir. Bu kabiliyet olmasa hiçbir din, put ve idollere tapılan en aşağı dinler bile mümkün olmazdı ve eğer dikkatlice din­lersek tüm dinlerde ruhun bir iniltisini, anlaşılamayanı anla­ma, söylenilemeyeni söyleme çabasını, Sonsuz’a olan özlemi, Tanrı sevgisini duyabiliriz.”</p>

      <p class="paragraf">“Dinin amacı, onu nerede bulursak veya onunla nerede kar­şılaşırsak karşılaşalım, daima kutsaldır. Ne kadar kusurlu, ne kadar çocukça olursa olsun, din her zaman insan ruhunu Tanrı’nın huzuruna çıkarır ve Tanrı kavramı ne kadar kusurlu, ne kadar çocukça olursa olsun, her zaman insan ruhunun, o an için ulaşıp kavrayabileceği en yüksek mükemmeliyet idealini dile getirir.”</p>

      <p class="paragraf"></p>

      <p class="paragraf">“Her mitoloji, insan aklının, Evren’in gizemlerini; gökyü­zünü, güneşi, gezegenleri, rüzgarı ve bulutları, yazı ve kışı, şa­fağı ve karanlığı ve cahil insanın basit aklı için doğaüstü bir öneme sahip olan tüm temel olguları açıklamak için sarf ettiği ilk çabanın bir sonucu olarak ortaya çıkar.</p>

      <p class="paragraf">“Bir efsane; bir kavram, bir fikir olarak başlar. Akıl onu cisimleştirecek ve temsil edecek gerçekler üretir. Efsaneler, il­kel insanın olayları doğanın etkisi altında kendisine ifade et­me yöntemidir.”</p>

      <p class="paragraf">Müller, “İlk Dinler”de şöyle diyor: “Bir bakıma bütün din­ler başlangıçlarında gerçek din olmuştu. Kendi zamanlarında mümkün olan tek din bunlardı. Her neslin dili, düşünceleri ve duygularıyla uyum içerisinde ve dünyanın yaşına uygundular. Bu sebeple antik dinlerin belirgin saçmalıklarını, budalalıkla­rını ve hatalarını en merhametli biçimde değerlendirmeliyiz. İlkel insanın düşünce ve duyguları hakkında en ufak bir fikre sahip olduğumuz andan itibaren onun bir dine; bir inanç veya ibadet, ahlak veya mutluluk dinine; tanrılara karşı duyulan korkunun, umudun, şüphenin veya saygının dinine sahip oldu­ğunu görüyoruz.</p>

      <p class="paragraf">İlkel toplumların dinine yaklaşmak için onun, tabiri caizse kalbine girmeli ve yaşam akışını hissetmeliyiz. Bu antik insan­lara sempati göstermeli; onların ilahi ve dualarına kulak verme­li, ayin ve törenlerine şahit olmalı, dini ideallerini öğrenmeye çabalamalıyız. Thales her şeyin tanrılarla dolu olduğunu söyle­diğinde ve Buda, Ulu Varlık dışındaki tüm tanrıların varlığını reddettiğinde, ikisi de kendi dini kanaatlerini bildiriyordu.</p>

      <p class="paragraf">Dinin, yabancılara gösterilen dış yüzüne fazla güvenilmemeli. Hristiyanlığın ilk ve en saf olduğu zamanlarda, inanmayan yazarlar arasında en aydın olanların sözlerine inanırsak, Hristiyanlık dini hayvanlara tapınmaktan ibaretti. Bu fikir muhteme­len, bebek İsa’yı emziren Meryem’in ilk resimlerinde başında Mısır tanrıçası Sati’nin inek boynuzlarıyla, bazen de Hathor’un boynuzlarıyla temsil edilmesinden kaynaklanıyordu.”</p>

      <p class="paragraf">Ölüler Kitabı’ndan: Hathor, Mısır dilinde “boynuzdan ev” an­lamını taşır. Hathor sıklıkla İsis’in nitelikleriyle tasvir edilir. Hat­hor yalnızca güzel olanı değil, gerçek olan her şeyi temsil eder. İsis, Tanrı’nın dişi veya yaratıcı yönünün kişileşmiş hâliydi. Sati, Hathor ile aynı özellikleri taşıyordu. Yukarı Mısır’ın öküz boynuzlu tacını takıyor ve anneliği simgeliyor.</p>

      <p class="paragraf">Müller, “Atalara Tapınma”da şöyle diyor: “Atalara tapın­mak, ilkel insanların ölümden sonra da devam eden sorumlu­luklara olan inançlarından ortaya çıktı. Bu ibadet türü, gelişimin belirli bir aşamasında, tüm insanoğlu için neredeyse evrensel bir hâldedir. Bunun izleri dünyanın her yerinde bulunuyor. İbrani-lerin dini fikirleri, atalara tapınmanın izlerini gösteriyor. İbraniliğin babasının özel Tanrısının, yani İbrahim’in konuştuğu ve şahsi münasebette bulunduğu aile Tanrısının atasal bir kutsallı­ğı temsil ettiği yönünde belirgin işaretler var.”</p>

      <p class="paragraf">Birtakım antik metinler sayesinde, atalara tapınmanın Mu’nun yok oluşundan kaynaklandığı sonucuna vardım. Ata­lara tapınmak veya onlara duyulan saygı, özellikle Mısır’a ait kutsal ayin ve törenlerde göze çarpıyor, Mu’daki atalar ise bunların ana fikrini oluşturuyor. Buna bazı Maya anıtlarındaki yazıtlarda ve Yunan alfabesinde de rastlanıyor.</p>

      <p class="paragraf">Müller, “Dini Yasaların Kökeni”nde şöyle diyor: “Dini ya­sa koyucunun, sıradan ölümlülere kıyasla Tanrı’ya daha yakın olduğu inanışı, birçok ulusun antik gelenekleri arasında yer alıyor. Diodorus Siculus’taki meşhur bir bölüme göre Mısırlı­lar, yasalarının Mnevis’e Hermes tarafından iletildiğine inanı­yorlardı. Giritliler, Minos’un yasaları Zeus’tan aldığını söylü­yorlardı. Spartalılar, Lykurgos’un yasalarını Apollon’dan aldı­ğına inanıyorlardı. Ariler, Zathraustes’in bunları İyi Ruh’tan edindiğine inanıyorlardı. Gatel’e göre Zamolscis yasalarını tanrıça Hestia’dan, Yahudilere göre Musa da yasalarını tanrı Iao’dan almıştı.<span class="dipp" style="font-size:0.82em;"><a class="footnote-link" href="#footnote-225-43" id="footnote-225-43-backlink">43</a></span></p>

      <p class="paragraf">“Arilerin, Yahudilerin ve Turanlıların, bu eski ırklar parça­lanıp ayrı bir dile, dine ve ulus bilincine kavuşmadan önce te­mel bir dinleri vardı. En yüksek Tanrı; Hindistan, Yunanistan, İtalya ve Almanya’nın antik mitolojisinde aynı adı almış; Himalayalarda, Dodona’nın meşe ağaçları arasında veya Alman­ya’nın başkentinde ya da ormanlarında yapılan ibadetlerde bu adı korumuştu. Adı Sanskritçede Dyaus, Yunancada Zeus, Latincede Jovis ve Almancada Tiu idi. Homer ve Veda’dan bel­ki binlerce yıl önce, tüm Ari ırkının atalarının aynı adı taşıyan görünmez bir varlığa, dillerindeki en iyi ve yüce kelimelerle, Işık ve Gökyüzü olarak adlandırılan bir varlığa taptıklarını, dün kendi şahit olduğumuz bir olay kadar canlı bir biçimde gözümüzün önüne getiriyorlar. Şimdi fikrimizi değiştirip bu­nun her şeye rağmen doğaya tapınma veya putperestlik oldu­ğunu söylemeyelim. Hayır, niyetlenilen bu değildi ama ileri zamanlarda yozlaşarak bu hâle gelmiş olabilir.</p>

      <p class="paragraf">Dyaus, mavi gökyüzü demek değildi, gökyüzünün kişileşmiş hâli de değildi. Bunun başka bir anlamı vardı. Veda’da Dyaus Pitar, Yunancada Zeus Pater ve Latincede Jüpiter yaka­rışları var. Bu isim, bu dillerde, diller parçalara ayrılmadan önce neyi ifade ediyorsa aynı anlama geliyor. Anlamıysa Gök Baba veya Gökçe Baba”</p>

      <p class="paragraf">Owen, Çin’in antik dininden bahsederken şöyle diyor: “Çin’deki, İbrahim zamanına dayanan en eski klasikler harika bir Tanrı bilgisine işaret ediyor. Bu klasiklerde Tanrı hakkın­da, Kitabı Mukaddes’in benzer parçalarıyla yan yana durmayı hak eden parçalar var. Tanrı her şeye kadirdi, her şeyi bilirdi ve her yerdeydi; dünyanın manevi yöneticisi ve insanın adil yargıcıydı.”</p>

      <p class="paragraf">İnsanoğlunun ilk dini, Tanrı ibadetinin basit ve saf hâliydi. Sonradan içine sızan aşırılıklar, rahiplerin sorumluluğuna ve­rilen tüm büyük fikirlerin uğradığı kaçınılmaz yozlaşmanın sonucuydu. Esas din, birçok detayla anlaşılmaz hâle geldi ve bozulmalarla, uydurmalarla ve yanlış yorumlarla örtüldü.</p>

      <p class="paragraf">Mısırlı tarihçi Manetho bize “hayvanlara tapınmanın Mı­sır’a 11. Hanedan’ın ikinci kralı zamanında girdiğini” anlatır. Tüm Mısır araştırmalarımda ilk hanedanlar zamanında hay­vanlara tapıldığına dair en ufak bir iz bulamadım. Kufu ile II. Ramses arasındaki zamanda bile bunun adına çok az rastlanı­yor. Öte yandan, Mısırlıların oldukça erken bir zamanda, tem­sil ettikleri kavramlar yerine sembollerin kendisine tapmaya başladıkları açıkça görülüyor, bu da hayvanlara tapınmaya gi­den ilk adımdı.</p>

      <p class="paragraf">Manetho şöyle diyor: “Hayvan formundaki tanrıların ölüle­rin mezar odalarında resmedilmesi 18. Hanedan’a kadar gö­rülmemişti. III. Tuthmosis zamanında, mumyalanmış sembo­lik bir hayvan başına sahip bu sembollere sık rastlanıyor. Ramses’in hükümdarlığından sonra hayvanlara tapınma arttı ve büyük ölçüde yayıldı.”</p>

      <p class="Basic-Paragraph-2 para-style-override-11"></p>

      <p class="paragraf">Bu, güç ve zenginliğe olan açlıklarıyla Thoth tarafından Sais’te öğretilen saf, basit ve güzel Osiris dinini kendi çıkarla­rı için yozlaştıran, ahlaksız rahiplere bir örnek.</p>

      <p class="paragraf">Antik kayıtlardan anlaşıldığı kadarıyla, yaklaşık M.Ö. 2000 yıllarında dünyanın her yerinde dinler bozularak, birçok yerde acımasızca insan kurban etmeye başladılar. Yalnızca Musa buna karşı çıkarak halkını doğru yolda tuttu. Onlara “Tanrı’nın ayrıcalıklı halkı” deniyor. Tanrı ibadetini korumak ve devam ettirmek için seçildiklerinde ayrıcalıklı olmuşlardı. Sınanmışlar ve kusurlu bulunmamışlardı.</p>

      <p class="paragraf">Dünyanın ve insanın yaratılışı, insan aklında daima önemli bir yer tutmuştur, zira insanın düşünceleriyle ilgili en ufak bir fikir sahibi olduğumuzda, onun bir Yaratılış kavramına sahip olduğunu görüyoruz. Bunun tarih öncesinin bilgelerine, daha yakın zamanın filozoflarına veya bugünün vahşi yamyamları­na ait olması bir önem taşımıyor, Yaratılış kavramlarının tü­mü özünde aynı. Söyleniş biçimleri az çok değişebilir, fakat ana fikirleri tamamen aynıdır. Bu da ortak bir kökene sahip ol­duklarını gösterir.</p>

      <p class="paragraf">Bu konu, yani Yaratılış, tarih öncesi ve antik toplumların yazılarının ve geleneklerinin içine işlemiş durumda. Bu gele­nekler bize aktarıldı ve tarafımızdan benimsendi, çünkü bilim ve arkeoloji bunların doğru olduğunu gösteriyor.</p>

      <p class="paragraf">Tarih öncesi metinlerin tümü sembolik ifadelerle yazılmış ve gerçek nesnelerin isimleri yerine semboller kullanılmış. Buna rağmen, bu sembollerin ne manaya geldiğini bilmek on­ları okumayı kolay kılıyor. Böylece gerçek anlamlarına ulaştı­ğımız metinler, bizim için tamamen net ve anlaşılır bir hâle geliyor.</p>

      <p class="Basic-Paragraph-2 para-style-override-25"></p>

      <p class="paragraf">Tüm antik gelenekler boyunca, hatta Musa’nın zamanında bile “göğün üstündeki su ve aşağıdaki sular” şeklinde çoğul­laştırmayla yapılan bir ayrımı görebiliyoruz. Tüm bu örnekler­de su, atmosferin dışındaki uzayı dolduran maddeye karşılık geliyor.</p>

      <p class="paragraf">Yaratılışla ilgili tüm inanışların, nerede bulunmuş olurlarsa olsun, ortak bir kökene sahip olduğuna dair en ufak bir şüphe yok. İster Kitabı Mukaddes olsun, ister Hintlilerin, Kaldelilerin, Mısırlıların, Mayaların, Polinezyalıların veya başkalarının inanışları; tümünün asıl kaynakları aynıydı. Bu, insanın ilk za­manlarına, on binlerce yıl önceye, hatta daha da geriye daya­nıyor.</p>

      <p class="paragraf">Tüm bu inanışların incelenmesi hayret verici bazı gerçekle­ri okuyucunun gözünün önüne seriyor. Muhtemelen en hayret verici olanı; 12 bin yıldan uzun bir süre boyunca dünyanın ge­ri kalanından kopmuş bir hâlde yaşayan Polinezyalıların Ya­ratılış ile ilgili inanışlarının, ilk adam ve kadının isimleri, ka­dının adamın kemiğinden yapılması ve insanın, Tanrı’nın özel yaratımı olması gibi yönlerden Kitabı Mukaddes ile tamamen aynı oluşu. Marquesaslılar ve Polinezyalıların geri kalanı, bu inanışları dış dünyadan edinmiş olamazlar. Polinezya inanış­ları 12 bin yıl öncesinden başlıyor ve bu tarihten aslında ne ka­dar geriye ait olduklarını kimse tahmin edemez. Kitabı Mu­kaddes inanışı yaklaşık üç bin yıl önce Musa ile başladı, bu da onun bir şekilde Musa’ya aktarıldığını kanıtlıyor. Naacal ve Mısırlılar ise bunun hangi şekilde ve kim tarafından aktarıldı­ğını bize gösteriyor.</p>

      <p class="paragraf">En uzak çağlardan beri, kutsal bilgeliğin temsilcisi oluşuy­la Yılan, bütün halklardan büyük saygı görmüştü. Araştırma­larımda şaşmaz biçimde tüm efsanelerin bir temeli olduğunu, bu temelin ise bir dini hikaye veya inanış olduğunu buldum. Yılan hakkındaki efsane, icat, hikâye ve inanışlar son derece fazla.</p>

      <p class="paragraf">Küçük bir araştırmanın sonuçlarını görelim. Eusebius, Mı­sırlıların Yaratıcı’yı Kneph olarak adlandırdıklarını ve onun sembolünün de bir yılan olduğunu söyler. Bu, eskilerin yılana neden böylesine büyük bir saygı gösterdiklerini açıklıyor. Yı­lan, onlar için Yaratıcı’nın sembolüydü.</p>

      <p class="paragraf">Mayalar oymalarında her şeyin Yaratıcı’sını bir yılanın kıvrımlarına sarılmış hâlde tasvir ediyorlardı. Hintlilerden bu konuyla ilgili öğrenilecek çok şey var. Hindu kitabı Manava Dharma Sastra, Yılan’dan Yaratıcı olarak bahsediyor. Bir Hin­du kitabı olan Aytareya Bhramana’da şu sözleri görüyoruz: “Sarpa Rajni, Yılanlar Kraliçesi ve hareket eden her şeyin anası.” ve “Caisha, Yedi Başlı Yılan, Yaratıcı.”</p>

      <p class="paragraf">Amerika Mayaları Yaratıcı’yı Ahac-chapat, yani Yedi Başlı Yılan ile simgeliyorlardı. Quiche kutsal kitabı Popol Vuh’tan elimizde şu sözler var: “Yaratıcı, Yaradan, Hakim olan, Tüylerle Kaplı Yılan.”</p>

      <p class="paragraf">Yılan hakkında çağdaş yazarlar tarafından yazılanların in­celemesini de içeren; antik metin ve yazıtları kullanarak, efsa­ne, inanış ve mitleri göz önünde tutarak ve antik yılan oyma­larının nereye ve ne biçimde yerleştirilip kullanıldığını dikka­te alarak yaptığım yıllar süren araştırmalar sonunda vardığım sonuçlar şunlar:</p>

      <p class="paragraf">1. Günümüz bilim insanları ve yazarları tarafından yazılan­ların çoğunun en ufak bir temeli yok. Bunlar tamamen kuram­sal.</p>

      <p class="Basic-Paragraph-2 para-style-override-8"></p>

      <p class="paragraf">Tüylerle, kanatlarla veya birden fazla baş ile süslenen yı­lan yalnızca Yaratıcı ve Yaratılış’ın sembolü.</p>

      <p class="paragraf">Süssüz yılan suların sembolüydü.</p>

      <p class="paragraf">Çember şeklindeki yılan, evreni temsil eden semboller­den biriydi.</p>

      <p class="paragraf">Şimdi bu sonuçları neye dayandırdığımı görelim:</p>

      <p class="paragraf"><span class="char-style-override-8">1. Süslenmiş Yılan:</span> Bunun Mayalar, Hintliler ve Mısırlıla­rın için Yaratıcı’nın sembolü olduğu gösterildi.</p>

      <p class="paragraf"><span class="char-style-override-8">2. Süssüz Yılan Suların Antik Sembolü:</span> Mayalardan, bu­nun seçilme sebebinin gövdesinin hareketinin okyanus dalga­larına benzemesi olduğunu öğreniyoruz. Bu, anayurtta ortaya çıkmıştı ve oradan Burma, Hindistan, Babil, Yucatan, Orta Amerika, Yunanistan, Anadolu ve Mısır’a yayıldı.</p>

      <p class="paragraf">Süssüz yılan suların sembolü olduğu için, sular da doğanın anası olduğundan doğal olarak eskilerin aklında Yaratılış ile bağdaştırıldı. Öte yandan eskilerin, Tanrı ile Doğa’nın Yaratıcı Güçleri arasındaki farkı ortaya koymaya dikkat ettikleri görülü­yor. Bunu, Tanrı’yı temsil eden yılanı süsleyerek gösteriyorlar.</p>

      <p class="paragraf">Tüm antik metinlerde güneş, daima suları temsil eden süssüz yılanla mücadele edip onu yenerken gösterilir. Bu sembo­lizmi ele alırken birçok yazar hataya düştü, ikisi de yılan olan suların sembolü ile Yaratıcı’nın sembolünü ayırt etmeyi başa­ramadı. Güneş, suların yılanıyla mücadele etmiyor, aslına ba­kılırsa mücadele ettiği bile söylenemez. Mızrak, ok veya cirit, etkinliğin sembolü. Güneşin kuvvetleri sulara nüfuz ederek suyun içinde bulunan kozmik yumurtaları hayata getiriyor.</p>

      <p class="paragraf">Mısır’da Horus güneş sembolünün yılan Apophis’in -sula­rın- başını bir mızrakla deldiğini görüyoruz. Yunanistan’da güneşin sembolü Apollo, suların sembolü Python’u alt ediyor.</p>

      <p class="Basic-Paragraph-2"></p>

      <p class="paragraf">Hindistan’da Vişnu -güneş- suların sembolü Yılan Anatha’yı alt ediyor. Hristiyanlar da bir yönden bu kavrama sahipler, zi­ra bugün bile Roma Kilisesi, Meryem Ana’yı ayaklarının altın­da yılanla resmediyor.</p>

      <p class="paragraf"><span class="char-style-override-8">3. Çembersel Yılan:</span> Kuyruğu ağzında çembersel bir yılan, evreni simgeleyen en eski sembollerden biri. Bu sembolü Naacal çizimlerinde gördüm. Mısırlılar bunu bazen Tanrı sembollerinin başlıklarının bir parçası olarak kullanırlardı.</p>

      <p class="paragraf">Yedi Başlı Yılan, Yaratıcı’nın ve Yaratılış’ın sembolü, bu kitabın ilk bölümünde detaylı biçimde açıklanmıştı.</p>

      <p class="paragraf"><span class="char-style-override-8">Ağaç ve Yılan:</span> Yaşam Ağacı ve Yılan hakkında antik ve modern edebiyatı süsleyen sayısız öykü var. Bu öykülerin tü­mü efsanelere dönüştü ve zamanla ağaç elma verdi. Bu elma­lar efsanenin devam etmesi için gerekliydi, çünkü onlar olma­saydı Havva Adem’i nasıl baştan çıkaracaktı? Efsaneye bakı­lırsa, Adem’in cennetten kovulması için bunlar gerekliydi. Böylece bu efsane sayesinde kadın, erkeğin başına gelen tüm kötülüklerin sebebi olmakla suçlandı. Erkek için muazzam bir korkaklık abidesi, fakat bunun suçlusu Ezra idi. Eğer o Mu­sa’nın yazılarında görülen sembolleri doğru okuyabilmiş ol­saydı, yaşlı kurnaz Yılan ve Yaşam Ağacı’nın tamamen farklı bir hikâyesini anlatacaktı.</p>

      <p class="r" xml:lang="tr-TR"><img alt="Image4449.JPG" class="image" height="169" src="../Images/Image4449_fmt.jpeg" width="92" /></p>

      <p class="Basic-Paragraph-2 para-style-override-11"></p>

      <p class="paragraf">Yandaki ufak resim Kutsal metinlerden bir alıntı. Öncelik­le ilk insanın dini kavramlarına dayanarak, ona dünyada yal­nızca tek gerçek yaşam olduğunun öğretildiğinden bahsetme­liyim. Bu, eskilerin zaman zaman insan veya iç insan isimle­riyle bahsettiği insan ruhuydu. İnsanın fiziksel bedeni yalnız­ca geçici bir barınaktı. Yaşam dediğimiz şeyin diğer tüm formları da geçiciydi, topraktan gelmişti ve toprak anaya dö­necekti.</p>

      <p class="paragraf">Dünyevi yaratımların tüm formları arasında yalnızca insa­nın, fiziksel bedenini terk edip sonsuza dek yaşayan, ölümsüz bir parçası vardı. Dolayısıyla insan ruhu dünya üzerindeki tek gerçek yaşamdı.</p>

      <p class="paragraf">İnsan dünya üzerinde ilk kez Mu ülkesinde ortaya çıktı, do­layısıyla dünyadaki ilk gerçek yaşam Mu’da ortaya çıktı. İn­sandan bir meyve olarak da bahsedilmişti. Ağaçlar meyve ve­rir, insan bir ağacın “ilk meyvesiydi” ve meyve ise yaşamdı. Mu ülkesi, Yaşam Ağacı’ydı. Böylece Mu bir ağaçla simge­lenmiş oldu: Yaşam Ağacı’yla.</p>

      <p class="paragraf">Naacal metinlerindeki desen, ağacı Yılan tarafından sarma­lanmış, çevrelenmiş hâlde gösteriyor. Bu süssüz Yılan, Khan olarak adlandırılıyor ve suların sembolü. Mu’nun sularla çev­rili olduğu sembolik olarak gösterilmiş. Mu’nun diğer hiçbir kıtayla kara bağlantısı yoktu. Yılan, Mu’yu çevreleyen sulardı. Bunlar Yaşam Ağacı’nın ne olduğunu ve neden üzerine sarılı bir yılan bulunduğunu açık ve anlaşılır biçimde gösteriyor.</p>

      <p class="paragraf">Kitabı Mukaddes efsanesinde, Cennet Bahçesi’nin (Mu) et­rafında meleklerin, ellerinde ateşten kılıçlarla, Adem ve Hav­va’nın tekrar içeri girmesine engel oldukları anlatılır. Burada Ezra bileşik bir Mısır sembolünü doğru okumayı başaramamış. Sembol şöyle diyor: “Mu bir ateş uçurumuna düştü. Yeraltının alevleri yükseldi ve o batarken gövdesinin her yanını sardı. Sulara gömülmesi, insanın bu ülkeye geri dönmesini imkânsız kıldı. Mu -Cennet Bahçesi- ölmüştü ve suların altına gömüldü.”<span class="dipp" style="font-size:0.82em;"><a class="footnote-link" href="#footnote-225-44" id="footnote-225-44-backlink">44</a></span></p>

      <p class="paragraf">Eskilerin Tanrı’ya bu kadar çok sembol vermelerinin sebe­bi, kendilerini onun adını anmaya layık görmemeleri ve ondan daima “İsimsiz” olarak bahsetmeleriydi. Çeşitli semboller onun çeşitli niteliklerini temsil ediyordu.</p>

      <p class="paragraf">Şimdi topluma genellikle yanlış izlenimler oluşturacak bi­çimde sunulan bir konuya geliyoruz: Antik dini ayin ve tören­ler. Yazarların düzgün tercüme yapmaktan mı acizler, yoksa ko­nu hakkında mı cahiller, bunun cevabını veremem, bu beni ilgi­lendirmiyor da. Fakat bu konuda baskıya ulaşan yazılar genel­likle okuyucuların zihninde Tanrı’yı dikkatle anlamaya çalışan atalarımıza saygı uyandırmak yerine antik dinleri lekelemeye çalışıyor. Max Müller’in yazılarını bu kadar etkileyici yapan, es­kileri tam olarak anlamış olması. Şahsen onun konsantrasyon gücüne, ruhunun aklını geçmişe taşımasına izin verip zihinsel olarak kendisini hakkında yazdığı insanlara yakınlaştırma ve kalplerinden geçeni paylaşma yeteneğine imreniyorum.</p>

      <p class="paragraf">Antik tapınaklarda gerçekleştirilen ayin ve törenlerin tümü sembolikti, bu konunun yazarları tarafından sıklıkla düşünül­düğü gibi gerçek anlamda değildiler. Bunlar bir insanın mü­kemmeliyete ulaşmak için yaşaması gereken hayatı simgeli­yordu, bu sayede insan sonunda ahirete intikal etme zamanı geldiğinde bunu temiz bir vicdanla ve korkusuzca gerçekleşti­rebilirdi. İnsana Cennet’in, Tanrı’nın ne olduğunu ve eğer gü­nahsız bulunursa onu bekleyen mutluluğu simgelemeye çalışı­yorlardı.</p>

      <p class="paragraf">Kendimizi zihinsel olarak onların yanına koyarak eğitimsiz zihinlerini takdir edip, o zamanda öğretilerin ve bunların ile­tilme yöntemlerinin aklın alabildiğince karmaşık olduğunu anlayabilmemiz söz konusu olmasa, kavramlarının çoğu bu­gün bize gülünç gelebilir. Max Müller şunları yazarken tama­men haklıydı: “İnsan antik dinlerden hiçbirini görünüşüyle yargılamamalıdır.” Öncelikle gördüklerimizin tümünün ger­çek anlamda değil, sembolik olduğunu hatırlamalıyız.</p>

      <p class="paragraf">Buna rağmen, büyük bir ayıp antik dinlerin armasının üze­rine düştü ve onu kirletti. Mayalar, Mısırlılar, Fenikeliler ve diğer eski halklar, yaklaşık 3 bin yıl önce, saf Tanrı ibadetini putperestliğin en korkunç formlarına dönüştürdüler. Yozlaş­mış rahipler sınıfı onlara önce sembollere, daha sonra tahta ve taştan putlara tapmayı öğretti. Sonunda da en büyük vahşet ve utanç kaynağı geldi, yani insan kurbanı ayinleri.</p>

      <p class="paragraf">Eski Ahit’in ilk kitaplarının Musa tarafından Mısır tapınak kayıtlarından yazıldığı biliniyor. Hiyeroglif ve semboller an­tik zamanlarda sık kullanılan yazı türleriydi. Bir hiyeroglif ve­ya sembol bir simgedir, gerçek anlamda değerlendirilmemelidir. Bir şeyin temsilcisi olarak ele alınmalıdır, o şeyin kendisi değil. Sembol ve simgelediği şey arasındaki ayrımın yapılma­ması birçok deşifre ve tercümeyi hatalı bir hâle getirir ve dini konularda çoğu zaman, Tanrı’ya karşı derin bir saygı içeren ibadetlerin putperestlik olarak görülmesine neden olur. Bu du­ruma özellikle Osiris diniyle ilgili kayıtların deşifre ve tercümesinde rastlanıyor. Osiris dininden kastettiğim Mısır tarihi­nin başlangıcında Thoth tarafından Sais’te öğretilen hâli, daha ileri bir zamanda yozlaşmış Mısır rahipleri tarafından öğreti­len ve uygulanan, 11. Hanedan’ın ikinci kralı zamanında baş­layıp 18. Hanedan zamanında zirveye ulaşan hâli değil.</p>

      <p class="paragraf">Eski Ahit’e göre, Musa, insanın özel bir yaratım olduğunu ve dünya üzerinde ortaya çıkışının Cennet Bahçesi’nde ger­çekleştiğini yazıyor. Peki Cennet Bahçesi neredeydi? Cennet Bahçesi’nin Kitabı Mukaddes’te anlatılan sınırları, bir atlası inceleyerek bu sınırları takip eden herkesin görebileceği üzere coğrafi açıdan mümkün değil. Nehirler dağların üzerinden ve okyanusların arasından geçirilmiş. Burada bir hata var. Bu na­sıl gerçekleşti? Musa bir Üstat’tı. Din ve bilimde ulaşılabile­cek en yüksek seviyeye yükselmişti. Onun bu hataları yapmış olması mümkün değil, bu yüzden Tevrat’taki birçok hatanın kaynağını başka yerde aramalıyız.</p>

      <p class="paragraf">Musa’nın yazdıkları, şüphesiz, sembolik dilde yalın gerçek­ler ve her açıdan doğru, sembolik olarak yazılmış bir tarihçey­di. Yazıları daha sonraki tercümelerle çarpıtıldı. Musa’nın ya­zıları Mısır hiyeroglifleri ve hiyeratik harflerle kullanılarak yazılmıştı. Yahudi bilim insanları bana, yazıların bir kısmının kil tabletler, diğerlerinin ise papirüs üzerinde olduğunu söylü­yorlar. Bu bilgiyi aldığım şekilde aktarıyorum:</p>

      <p class="paragraf">“İsrailoğullarının Mısır’dan çıkışlarından sekiz yüz yıl son­ra, Ezra bir grup yardımcısıyla birlikte İsrailoğullarının aile ta­rihiyle bağlantılı tüm tabletleri ve metinleri topladı ve bunları Tevrat hâlinde bir araya getirdi.”</p>

      <p class="paragraf">Musa tarafından yazılanlarda Mısır hiyeroglifleri kullanıl­mıştı. Ezra ve yardımcılarının Musa’nın Mısır dilindeki yazı­<span class="char-style-override-13" xml:lang="tr-TR">larını tam olarak anlayamadıkları düşünüldüğünde, tercüme hatalarının varlığı şaşırtıcı olabilir mi? Bunları yalnızca bir Üstat anlayabilirdi ve ne Ezra ne de meslektaşları Üstat değil­di. Tercümelerini Mısır, Kalde, Hint ve Maya dillerindeki ori­jinallerle kıyasladığımızda yetersizlikleri açıkça ortaya çıkı­yor. Musa’nın yazıları mantıklıydı, tercümanları yazdığı kı­sımların çoğunu anlamsız bir hâle getirdi. Musa o zamanın sembolik tarzıyla yazdı ve tercümanları bunu gerçek anlamlar hâlinde tercüme etmeye çalıştı. Bu çabalarında yalnızca kıs­men başarılı oldular. Anlayamadıkları hiyerogliflerle karşılaş­tıklarında gerçek tarihe efsaneler eklediler. Cennet Bahçesi’nin sınırları bu efsanelerden biri.</span></p>

      <p class="Basic-Paragraph-2 para-style-override-30"><span class="char-style-override-9" xml:lang="tr-TR">Araştırmalarım sonucu ulaştığım kesin kanıtlar sayesinde, Musa’nın Tevrat’ın ilk kısımlarını Mısır’a anayurttan Naacaller tarafından Burma ve Hindistan üzerinden getirilen tapınak ka­yıtlarından yazdığı ve bu Mısır tapınak kayıtlarının, anayurt Mu’nun Yedi Kutsal İlhamlı Metni’nin nüshaları olduğu açıkça görülüyor. Bunlar kil tabletler üzerine yazılmıştı ve Yaratılış’tan bahsediyordu. Cennet Bahçesi, “Tufan”, son manyetik felaket ve dağların yükselişi efsaneleri, daha sonraya ait kayıtlar.</span></p>

      <p class="Basic-Paragraph-2 para-style-override-31"><span class="char-style-override-9" xml:lang="tr-TR">Musa bu metinleri kopyalarken hata yapmış olamazdı, bu yüzden onun elinden çıktıklarında bunlar orijinal metinlerin mükemmel kopyalarıydı. Sekiz yüz yıl sonra eski Mısır ezoterik tapınak metinlerini anlamayan insanlar bu metinleri İbraniceye tercüme etmeye çalıştılar, orijinaliyle arasındaki farkın da sebebi buydu. Ezra ve meslektaşları bu metinleri o kadar az anlıyorlardı ki, bugün yanmış adağın ne anlama geldiğini ve neyi simgelediğini bilen tek bir Yahudi bile olduğunu zannet­miyorum.</span></p>

      <p class="Basic-Paragraph-2 para-style-override-9"></p>

      <p class="paragraf">Mu’nun batışından önce kurban sözcüğü hiçbir dilde bilinmi­yordu. Bu kelime Mu’nun yok oluşunu tanımlaması için bulun­muştu. Sunak üzerindeki ateş ise sevgili anayurdun hatırasını temsil ediyordu.</p>

      <p class="paragraf"><span class="char-style-override-8">Atalara Tapınma:</span> Atalara ibadetin ya da ata kültünün or­tak bir kökene sahip olduğu evrensel olarak öylesine kabul gö­rüyor ki, bunu burada kanıtlamanın gereksiz olacağını düşü­nüyorum. Bu yüzden bu geleneğin doğduğu yeri göstermekle yetineceğim. Bunu yapmak için birçok ülkenin kayıtlarından alıntılar yapacağım.</p>

      <p class="paragraf"><span class="char-style-override-8">Mısır, “Papirüs IV” (Boulak Müzesi):</span> “Mezarlar vadi­sinde yatan babana ve annene adaklar sun, çünkü bu adakları sunan tanrıların gözünde adaklar onlara sunulmuş kadar kabul görür. Ölüleri sık sık ziyaret et ki senin onlar için yaptığını on­lar da senin için yapsın.”</p>

      <p class="paragraf"><span class="char-style-override-8">Hindistan, “Dharma Lastra”:</span> “Ölmüşlerin ruhlarının onuruna düzenlenen seremoniler Brahmanlar için tanrılara ibadetten üstündür ve ölmüşlere sunulan kurbanlardan önce tanrılara sunulan kurbanların değerinin arttığı söylenmiştir.”</p>

      <p class="paragraf"><span class="char-style-override-8">Çin, Konfüçyüs “Khoung Tsen”:</span> 19. bölümün tamamı ata­ları onurlandıran ve yılda iki kez, ilk ve sonbaharda yapılan ayi­nin tanımına ayrılmış. Konfüçyüs “Lun Yu”da şöyle diyor: “Atalar için, onlar hâlâ sağmış gibi fedakârlık yapmak gerekli­dir.”</p>

      <p class="paragraf"><span class="char-style-override-8">Japonya:</span> Yedinci Japon ayının on beşinci günü ataların onuruna bir şenlik düzenlenir, üzerinde ölülerin hatırasına ya­zılar asılı olan tuhaf şekilli tahta masalara -Itaylara- meyve ve sebzelerden oluşan yemekler bırakılır.</p>

      <p class="paragraf">Peru, “İnka Efsane ve Ayinleri” sayfa 36’dan 50’ye kadar:</p>

      <p class="Basic-Paragraph-2"></p>

      <p class="paragraf">“Bu şenlikler ölmüş dostları ve akrabaları anmak için düzen­lenirdi. Kutlamalarda gözyaşları, ağıtlar, hüzünlü müzikler eş­liğinde ölmüş yakınların mezarları ziyaret edilir, mısır ve chicahadan oluşan yemekleri mezarlarının dışında özel olarak açık bırakılan delikten bedenin yanına yerleştirilmiş kaplara bırakılırdı. Peruluların Aya-Marca ayında ölülerin onuruna düzenledikleri büyük festivalleri vardı.”</p>

      <p class="paragraf">Le Plongeon, “Orta Amerika”da şöyle diyor: “Bugün bile Yucatan, Petan ve Maya dili konuşulan diğer Orta Amerika ül­kelerinin yerli halkı, Kasım ayı başında orman açıklıklarındaki belirli ağaçların dallarına, yol ağızlarına ve kuytulara, bulabil­dikleri en iyi mısır ve undan yapılmış ekmekler bırakıyor. Bun­lar, ölülerin ruhları için.”</p>

      <p class="paragraf">Ata ibadeti hakkında en büyük otoritelerimizden biri sayı­lan R. G. Haliburton, “Ata Festivalleri”nden bahseden yazı­sında şöyle diyor: “Bunlar günümüzde de geçmişte olduğu gi­bi Kasım ayı başında veya içerisinde Perulular, Hintliler, Pa­sifik Adalılar, Tonga Adaları halkı, Avustralyalılar, antik Persliler, antik Mısırlılar ve Avrupa’nın kuzey ülkelerinin halkları tarafından düzenleniyor ve Japonlarda, Hintlilerde, Avustralyalılarda, antik Romalılarda ve antik Mısırlılarda üç gün boyunca devam ediyor.”</p>

      <p class="paragraf">Bu şaşırtıcı gerçek dikkatimi hemen şu soruya çekti: Bu festivallerin düzenlendiği tarihin benzerliği yalnızca dünyanın uzak köşeleri arasında değil, Peru ve Hindiçini halklarının bu ilkel festivali aynı kaynaktan devraldıkları zamandan bu yana geçen uzun süreye rağmen nasıl korunmuştu?</p>

      <p class="paragraf">Uxmal’daki Kutsal Gizemler Tapınağı’nın sütunları arasın­da büyük bir sunak yer alıyordu ve içteki odanın kapısına yer­<span xml:lang="tr-TR">leştirilen bu sunakta ölmüşlerinin ruhlarına adaklar adıyorlar­dı. Bu, ortak kökenin geldiği yeri belli ediyor. Atalara adak sunulması kutsal bir ayindi ve Kutsal Sırlar Tapınağı’nda dü­zenleniyordu. Bu tapınakta yapılan kutsal ayin ve törenlerin anayurttan geldiği daha önce gösterilmişti. Dolayısıyla atalara ibadetin kökeni Mu ülkesiydi. Bu gelenek, şekil olarak değiş­miş olsa da hâlâ bizim için çok değerli. Biz de sevdiklerimizin mezarlarını ziyaret edip buraya çiçekler bırakmıyor muyuz? Mezara çiçek bırakanlar yaptıklarının 12 bin yıldan daha eski­ye dayanan, son derece eski bir gelenek olduğunu bilmiyorlar.</span></p>

      <p class="paragraf"><span class="char-style-override-8">Dil:</span> Dilin çeşitli toplumlar arasındaki aile bağlarının izini sürmekte en güvenilir rehber olduğu kabul ediliyor, söz konu­su toplumlar engin denizler ve karalarla ayrılmış olsalar bile. Dünyadaki her dilde Maya kelimeleri buluyor olmamız hayret verici. Japonya’da kullanılan dilin yarısı Cara-Maya. Hindis­tan’da konuşulan dillerin büyük çoğunluğu şüphesiz Naga Maya’dan geliyor. Bu durumun boyutları dilden dile farklılık gös­teriyor.</p>

      <p class="paragraf">Candia Seylan dili orijinal Maya kelimeleriyle dolu. Maya dili tüm Avrupa dillerinin, özellikle de alfabesi Cara-Maya he­celerinden oluşan Yunancanın içine işlemiş durumda. Meksi­ka yerlisi dilinin yarısı Cara-Maya. Bu dillerde o kadar çok or­tak kelime var ki, bir Meksika yerlisiyle bir Japon, bir tercü­manın yardımına ihtiyaç duymadan anlaşabilirler. Aynı şey İnkalar için de söylenebilir. Eski Akad ve Kalde dillleri, ayrı­ca Mısır dili çoğunlukla Naga Maya idi. İnsan yeterli araştır­mayla, ortak kökeni kanıtlamak adına sonsuza dek saymayı sürdürebilir.</p>

      <p class="paragraf">Doğal olarak zaman kelimelerde birçok değişiklik yaptı.</p>

      <p class="Basic-Paragraph-2"></p>

      <p class="paragraf">Elbette bu kaçınılmazdır, fakat bu değişikliklerin tümünde ke­limenin kökü aynı kalır. Örneğin, Yunancada “g” harfinin sık­lıkla Maya “k” harfinin yerini aldığını görüyoruz. “D” çoğu zaman Maya “t” harfinin, “r” ise Maya “l” harfinin yerini alı­yor. Bu son değişikliğe diğer birçok dilde de rastlanıyor. “C” harfinin “k” sesi verdiği tüm kelimelerin Maya dilinden geldi­ği görülecektir. Öte yandan dildeki en büyük değişiklik; yazı sanatının bilinmediği, gramerin ise kayıp veya bilinmez oldu­ğu yerlerde görülüyor.</p>

      <p class="paragraf">Max Müller şöyle diyor: “Orijinal bir dil vardı.” Bu açıkla­ma dil ve kökeni hakkında yapılan tüm çalışmalarla kanıtlanı­yor. Tüm dillerde birbirinin aynısı bazı kelimeler, kökler ve heceler bulunur ve tüm durumlarda bunların temel olarak ay­nı anlama geldikleri görülür. Böylece hepsinin ortak bir kö­kenden geldiği anlaşılabilir.</p>

      <p class="paragraf">“Tarihin Altı Bin Yılı”nda şu açıklamayla karşılaşıyoruz: “Antik Hint dili Sanskritçe, eski Pers dili Zend, Yunanca, La­tince, İngilizce ve diğer dillerdeki kelimelerin kıyaslanması, tüm bu dillerin uzak bir ortak kökene sahip olduğunu ve bu kökenin göçlerle ayrılmamış bir ırk tarafından konuşulduğunu göstermiştir. Bu dillerin neredeyse tümünde ortak nesne ve ki­şilerin adları, basit aletleri ve eylemleri anlatan kelimeler, aile ilişkileriyle ilgili, örneğin baba, kardeş, kız ve oğul gibi keli­meler, küçük sayılar, zamirler, isim ve fiillerin sonları temel olarak aynı. Bu duruma rastlantılar sebep olmuş olamaz. Bu dilleri konuşan ulusların çoğu çağlardır birbirinden engin ka­ra parçalarıyla ayrıldığı için, bunları tarih içerisinde birbirle­rinden öğrenmiş olamazlar. Bu kelimelerin sonradan edinil­mesi veya taklidi de böylece konu dışı olduğuna göre, tek olası açıklama bu kelime ve şekillerin göçmen Ari kabileleri ta­rafından, ortak yuvalarında paylaştıkları varlıklarından biri olarak taşındığıdır.”</p>

      <p class="paragraf">Tüm bu evrensel kelimelerin izi antik Maya anadiline ka­dar takip edilebilir. Dolayısıyla varılacak doğal sonuç, Maya dilinin ya anadilin kendisi ya da onun ilk kollarından biri ol­duğu. Bugünün Maya dilinin beş veya on bin yıl önceki Maya dili ile benzerliğinin, günümüz İngilizcesinin beş yüz yıl ön­ceki hâliyle benzerliği gibi olduğu unutulmamalı. Bugünün Maya dili İngilizceye oldukça benziyor, zira o da orijinaliyle iç içe geçmiş diğer birçok dilden oluşuyor. Bu değişiklikler fe­tihlerle geldi. Aztek ve Nahuatl dillerinin büyük kısmı orijinal Maya diline eklendi.</p>

      <p class="paragraf">Orijinal dil şüphesiz çok yalın ve kısa kelimelerden oluşu­yordu, dolayısıyla bir kelimenin birden çok anlamı vardı. An­tik metinleri deşifre edebildiğim kadarıyla, bir kelimenin an­lamının az çok cümledeki yerine ve kelimenin birden fazla he­ceden oluşması durumunda nasıl vurgulandığına bağlı olduğu­nu söylemeliyim.</p>

      <p class="paragraf">Örneğin, Maya kelimesi ma, “anne”, “toprak” ve “ülke” anlamları taşır. Bu kelime Mısır dilinde de “anne”, “toprak” ve “ülke” anlamlarına gelse de isim, fiil veya sıfatlara eklen­diğinde olumsuzluk anlamı yaratır. Bu duruma Yunan ve Sey­lan dillerinde de rastlanır.</p>

      <p class="paragraf">Antik Maya kelimelerinin nasıl birden fazla anlam taşıdığı­nı göstermek için Brasseur’un tercümelerinden birkaç tane seçtim:</p>

      <p class="arabaslik-sol" id="toc_marker-15-1-1">NAGA-MAYA İNGİLİZCE</p>

      <p class="Basic-Paragraph-2 para-style-override-19"></p>

      <p class="paragraf"><span class="char-style-override-7">Be,</span> gitmek, ayrılmak, yürümek, hareket etmek, ilerlemek.</p>

      <p class="paragraf"><span class="char-style-override-7">Chi,</span> ağız, açıklık, sınır, kenar.</p>

      <p class="paragraf"><span class="char-style-override-7">Ka,</span> ruh, engeller, tortular, çıkarılmış her şey.</p>

      <p class="paragraf"><span class="char-style-override-7">Kaachac,</span> fazlasıyla, bereketli, bol.</p>

      <p class="paragraf"><span class="char-style-override-7">Kab,</span> el, kol, dal, uzanan her şey.</p>

      <p class="paragraf"><span class="char-style-override-7">Kak,</span> bitirmek, ateş, yakmak, yok etmek.</p>

      <p class="paragraf"><span class="char-style-override-7">Kul,</span> tapmak, mühür, geriye kalan.</p>

      <p class="paragraf"><span class="char-style-override-7">Lal,</span> boşaltmak, götürmek, başından atmak.</p>

      <p class="paragraf"><span class="char-style-override-7">Ni,</span> nokta, zirve, doruk, dağ.</p>

      <p class="paragraf"><span class="char-style-override-7">On,</span> çembersel.</p>

      <p class="paragraf"><span class="char-style-override-7">On-onx,</span> çembersel, fırıldanmak, girdap, hortum.</p>

      <p class="paragraf"><span class="char-style-override-7">Paâ,</span> kırık, açıklık, açılmak.</p>

      <p class="paragraf"><span class="char-style-override-7">Ta,</span> -diği yer, mekân, düzlük, zemin.</p>

      <p class="paragraf">Tan, -e doğru, yakın, karşısında, merkezde.</p>

      <p class="paragraf"><span class="char-style-override-7">Tel,</span> derin, derinlik, dip, uçurum.</p>

      <p class="paragraf"><span class="char-style-override-7">Zi,</span> soğuk, donmuş, buhar, duman.</p>

      <p class="paragraf"><span class="char-style-override-7">Ha,</span> su, nem.</p>

      <p class="paragraf">Pe, gelmek, çıkmak, dışarı.</p>

      <p class="bos"></p>

      <p class="paragraf">Antik sözcüklerin bu kadar fazla anlama sahip olması, eski­lerin düşüncelerini modern dillere taşımak için antik metin ve yazıtları tercüme etme işini son derece zor bir hâle getiriyor. Genel anlamlar ortaya koyulabiliyor olsa da kesin anlamlarına tüm ayrıntılarıyla birlikte ulaşılabileceğinden şüpheliyim.</p>

      <p class="paragraf">Tercümeler, büyük oranda tercümanın mizacına bağlıdır. Örneğin tercüman doğulu zihnindeyse çevirileri mecazi, süslü ve çoğu zaman abartılı olurken, ağırkanlı bir tercümanın ter­cümeleri soğuk, duygusuz, sert ve kısa olma eğilimindedir.</p>

      <p class="arabaslik-orta">DÖRT CİN</p>

      <p class="paragraf">Dört Cin başka bir antik kavram. Bunlara Yaratılış hakkın­daki tüm tarih ve geleneklerde rastlanıyor. Şimdiye dek kö­kenleri saptanamamıştı. Meksika Tabletleri ise bunların tam bir tarihçesini ve kökenini ortaya çıkarıyor.</p>

      <p class="paragraf">Daha önce gösterildiği gibi, Yaratıcı’nın emriyle yaratılışı yerine getiren Dört Büyük Temel Kuvvet vardı ve yaratılış ta­mamlandığında Fiziksel Evren’in idaresi bu Dört Büyük Güç’e verildi. Çok, çok eskiler bunlara “Cennetin Dört Sütunu” adı­nı vermişlerdi, zira bunlar tamamlanmış olan yaratılışı destek­liyor ve ayakta tutuyorlardı. Bunun başka bir anlamı daha var­dı: “Cennetin Sütunları” ifadesi, Cennet’te olan Tanrı’nın Sü­tunları anlamına geliyordu.</p>

      <p class="paragraf">Dünyanın antik sembolü bir kareydi. Karenin dört temel yönü vardır: Kuzey, güney, doğu ve batı. Daha sonra Cennet’in, dünyanın dört köşesindeki Dört Sütun tarafından ayak­ta tutulduğu inanışı ortaya çıktı. Bir tür sembolojiyi yerine ge­tirmek için -ne olduğu hakkında bir fikrim yok- her sütuna onun bakımını üstlenecek bir bekçi verildi. Bu bekçilere Dört Cin adı verildi.</p>

      <p class="arabaslik-orta">MAYALAR</p>

      <p class="paragraf">Kan Bacab-Sarı Bacab: Güneyde. Chac Bacab-Kırmızı Bacab: Doğuda. Zac Bacab-Beyaz Bacab: Kuzeyde. Ek Bacab-Siyah Bacab: Batıda.</p>

      <p class="arabaslik-orta">MISIRLILAR</p>

      <p class="paragraf">Mısırlılara göre Amenti’de, her biri ana yönlerden birinde bulunan Dört Cin vardı. Amset: Doğudaki ruh. Hapu: Batıdaki ruh. Tesautmutf: Kuzeydeki ruh. Quabsenuf: Güneydeki ruh.</p>

      <p class="arabaslik-orta">KALDELİLER</p>

      <p class="paragraf">Kaldelilerin inanışında, insan ırkının Dört Koruyucu Cini şunlardı:</p>

      <p class="paragraf">Sed-Alap veya Kirub: İnsan yüzüne sahip bir boğa görünü­mündeydi.</p>

      <p class="paragraf">Lamas veya Nigal: İnsan başlı bir aslan görünümündeydi.</p>

      <p class="paragraf">Ustar: İnsan görünümündeydi.</p>

      <p class="paragraf">Nattig: Bir kartal başı görünümündeydi.</p>

      <p class="arabaslik-orta">HİNDULAR</p>

      <p class="paragraf">Dört ana yönde hüküm süren dört tanrı veya cinin adları: İndra-Cennetin Kralı: Doğuda. Varouna-Suların Tanrısı: Batıda. Rouvera-Servet Tanrısı: Kuzeyde. Yama-Ölülerin Hâkimi: Güneyde.</p>

      <p class="arabaslik-orta">ÇİNLİLER</p>

      <p class="paragraf">Kendi ülkelerini bu şekilde tanımlama alışkanlıklarından ötürü Çin’in dört dağı, yani Tse-Yo, dünyanın dört köşesiydi. Tai-Tsong: Doğunun Yo’su. Saing-Fou: Batının Yo’su. Chen-Si: Kuzeyin Yo’su. How-Kowang: Güneyin Yo’su.</p>

      <p class="arabaslik-orta">YAHUDİLER</p>

      <p class="paragraf">Dört tanrı, sütun, cin veya adları ne olursa olsun, bu kav­ram Yahudiler tarafından tamamen reddedilmedi. Musa tara­fından yazılan kitaplarda adları geçmese de bu bir kriter değil, çünkü Musa tarafından yazılan kitapların bir kısmı kayıp ve dört ana yönün bahsi bu kitaplardan birinde geçiyor olabilir. Daha sonraları Yahudiler arasında bu kavramını Tevrat, Ezekiel (Hezekiel) 1:10’da; “Dördünün bir insan yüzü, bir aslan yüzü, bir öküz yüzü ve bir kartal yüzü vardı.” ve 10:14’te; “İlk yüz bir cherub yüzü, ikinci yüz bir insan yüzü, üçüncü yüz bir aslan yüzü, dördüncü yüz ise bir kartal yüzüydü.” sözleriyle görüyoruz.</p>

      <p class="paragraf">Yukarıdaki kısım Ezekiel’in (Zülkifl) bakışı. O bu satırları yazdığı sıralarda Kaldelilerin elinde tutsaktı. Onun hikâyesini binlerce yıldır süren Keldani inanışıyla karşılaştırmalıyız, çünkü bu kavramlar Kafkasya kolonisi üzerinden veya Hin­distan’daki Naacaller aracılığıyla anayurttan gelmişti.</p>

      <p class="paragraf">Kalde-Dört Cin: İnsan yüzü, boğa, aslan, kartal.</p>

      <p class="Basic-Paragraph-2 para-style-override-19"></p>

      <p class="paragraf">Ezekiel-Dört Yaratık: İnsan, öküz, aslan, kartal.</p>

      <p class="paragraf">Eğer Ezekiel’in anlattığı Kalde inancının süslenmiş hâli de­ğilse nedir, bilmek isterim. Bu dört yaratık şimdi British Museum’da bulunuyor, oraya Ninova harabelerinden alınıp geti­rildiler. Ezekiel şüphesiz bunları biliyordu, çünkü bunlar önemli binalarda görülen sıradan mimari süslemelerdi.</p>

      <p class="paragraf"><span class="char-style-override-8">Üçlü Tanrılık:</span> Bir Teslis veya Üçlü Tanrılık inancı, insa­noğlunun başlangıcından beri var. Bu inanç filozofların eser­lerinde muhafaza edildi ve hâlâ aralarında Hristiyanlar ve Brahmanların da bulunduğu bazı toplumlar tarafından kutsal sayılıyor.</p>

      <p class="paragraf">Teslisin antik sembolü, kutsal sembollerin en eskilerinden biriydi: Eşkenar Üçgen. Bu sembol ne zaman ve nerede bulu­nursa bulunsun, nasıl bir kaydın veya yazıtın üzerinde olursa olsun, ya antik Teslis ve Cennet’e atıfta bulunuyor ya da bun­ları temsil ediyordur.</p>

      <p class="paragraf"><span class="char-style-override-8">Maya:</span> Teslisi simgeleyen eşkenar üçgen Yucatan tapınak oymaları arasında sık sık göze çarpıyor. Yine de Maya Üçlü Tanrı’nın orijinal isimlerini öğrenmek konusunda tatmin edici bir sonuca varabilmiş değilim. Le Plongeon ve diğerleri, üçlü ve hatta tam tanrısallığı oluşturan beşli isim grupları ortaya koymuştu, fakat bence bunların tümü Üçlü Tanrı kavramının doğumundan on binlerce yıl sonra yaşamış insanların verdiği isimler olduğu için yanlış.</p>

      <p class="paragraf"><span class="char-style-override-8">Guatemala, “Popol Vuh”:</span> “Var olan her şey, iradesiyle evreni var eden Yaratıcı Tzkol’un eseridir. Yapıcı Bitol, doğu­rucu Alom ve varlık kazandıran Quhalom, onun isimleridir.” Tzkol’un kolektif bir Tanrı olduğu görülüyor.</p>

      <p class="paragraf"><span class="char-style-override-8">Peru:</span> “Peru İnkaları her şeyi yarattığına inandıkları kud<span xml:lang="tr-TR">retli ve görünmeyen bir varlığa tapıyorlardı. Bu sebeple ona verdikleri isim Pacha-Camac idi, yani anlaşılamaz olan. Ona hiçbir şekil veya isim vermiyorlardı. Pacha-Camac; kendisi, Con ve Uiracocha’dan oluşan bir teslisin başıydı.”</span></p>

      <p class="paragraf"><span class="char-style-override-8">Hindu:</span> Hinduizm’in “Sri Santra”sında “isimsiz” Yüce Aum, eşkenar üçgenle gösterilen bir teslistir. Hindu kitabı “Niroukta”da, “yalnızca üç tanrının var olduğu ve bu üç tanrı­nın bir tek Tanrı’yı meydana getirdiği” üç kez söyleniyor. “Tanrılar yalnızca üç tanedir.” “Pradjapati veya bazen kullanı­lan adıyla Mahatma, Tüm Varlıkların Efendisi, kolektif Tanrı’dır.”</p>

      <p class="paragraf"><span class="char-style-override-8">Kalde:</span> Kaldeliler “Büyük Işık Ensoph”u, eşkenar üçgeni kullanarak bir teslis hâlinde simgelerler.</p>

      <p class="paragraf"><span class="char-style-override-8">Mısır:</span> Mısırlıların Üçlü Tanrılığı “Shu, Set ve Horus”tan oluşuyordu.</p>

      <p class="paragraf"><span class="char-style-override-8">Yunan:</span> Eflatun ve Orfe teslisten üç kral olarak bahseder: “Phanes, Ouranos ve Kronos.”</p>

      <p class="paragraf">Proclus’a göre “Demiurgos veya Yaratıcı, üçtür. Tanrı’nın üç bileşeni, üç zihin veya kraldır: Var olan, Sahip olan, Far­kında olan.” Pisagor öğrencilerine Tanrı’nın “rakamlar ve ahenk” olduğunu söyler. Onlara, Tanrı’nın adıyla rakamlara ve eşkenar üçgene saygı duymayı öğretir.</p>

      <p class="paragraf"><span class="char-style-override-8">Hristiyan Kiliseleri:</span> Eski Katolik kiliselerinde ana suna­ğın üzerinde, içinde bir göz olan bir eşkenar üçgen görüyoruz; Gözün eklenmesiyle oluşan bu sembol Mısır kökenli, “Osiris’in her şeyi gören gözü.”</p>

      <p class="paragraf">Uzun yıllar boyunca teslis kavramının kaynağını bulmak amacıyla Hindistan’ı araştırdım. Bu kavramı anayurda kadar izledim, fakat kaynağına inmeyi başaramadım. Bir gün yaşlı <span xml:lang="tr-TR">Hintli dostumla bu konuyu konuşurken bana şöyle dedi:</span></p>

      <p class="paragraf">“Bunun hakkında bir hikâye var. Doğru da olabilir, efsane de. Bunu bilmiyorum. Efsaneye göre anayurt üç kara parçasın­dan oluşuyordu ve her parça ayrı bir tanrı tarafından yükseltil­mişti, yani tüm kıtayı yükseltmek için üç tanrı gerekmişti. Fa­kat bu tanrılar aslında tekti, birbirlerine üçgenin kenarları gibi bağlıydılar.”</p>

      <p class="paragraf">Size sevgili yaşlı dostumun bana söylediğini söyleyeceğim. “Doğru da olabilir, efsane de. Bunu bilmiyorum.</p>

      <p class="Normal" xml:lang="en-US"></p>

      <div class="footnotes">
        <div class="footnote">
          <p class="Basic-Paragraph-2"><a class="footnote-anchor" href="#footnote-225-43-backlink" id="footnote-225-43">43</a> <span xml:lang="tr-TR">Şüphesiz anayurdun Yedi Kutsal İlhamlı Metinleri bu evrensel inanışın temelini oluşturuyor.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-44-backlink" id="footnote-225-44">44</a> <span xml:lang="tr-TR">Birçok yazar süssüz yılanın adının Can olduğunu öne sürdü. Bu bir hata, suların sembolü­nün adı Khan idi. Can dört sayısıdır ve genellikle dört nokta, dört çember, dört disk veya dört düz çizgiyle yazılır.</span></p>
        </div>
      </div>
    </div>
  </div>
</body>
</html>
