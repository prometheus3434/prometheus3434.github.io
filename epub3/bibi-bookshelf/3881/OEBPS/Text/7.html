<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="resim"><img alt="b1.png" class="image" height="62" src="../Images/b1_fmt.png" width="66" /></p>

      <p class="anabaslik" id="toc_marker-1">I. BÖLÜM</p>

      <p class="anaalt" id="toc_marker-1-1" xml:lang="tr-TR">ALFA - BAŞLANGIÇ</p>

      <p class="paragraf">Cennet Bahçesi Asya’da değil, Pasifik Okyanusu üzerinde­ki, çoktan suya gömülmüş olan bir kıtadaydı. Yaratılış’ın Ki­tabı Mukaddes’teki hikâyesi, yedi gün ve yedi gecenin bu ef­sanevi öyküsü, ilk olarak Nil veya Fırat Havzası halklarından değil, bu batık kıtadan, insanoğlunun anayurdu olan Mu’dan geldi.</p>

      <p class="paragraf">Bu iddia, Hindistan’da keşfettiğim çoktandır unutulmuş kut­sal tabletlerin üzerindeki karmaşık kayıtlar ve başka ülkelerde bulunan benzerleri sayesinde kanıtlanıyor. Bu kayıtlar, 64 mil­yon nüfuslu bu ülkenin, günümüzden elli bin yıl önce, birçok yönden bizden daha gelişmiş bir uygarlık kurduğunu anlatıyor. Belgeler diğer birçok konunun yanında, insanoğlunun Mu’nun gizemli topraklarında yaratılışından da bahsediyor.</p>

      <p class="Basic-Paragraph-2 para-style-override-8"></p>

      <p class="paragraf">Bu bilgileri, başka antik medeniyetler hakkındaki yazılı belgelerin, tarih öncesi harabelerin ve jeolojik bulguların orta­ya çıkardığı kayıtlarla karşılaştırdığımda, tüm bu uygarlıkların kültürlerini tek bir ortak atadan, Mu’dan almış olduklarını gör­düm. Bu sebeple, Kitabı Mukaddes’teki yaratılış hikâyesinin bugün bildiğimiz hâlinin, Mu’nun beş yüz asrı aşan tarihinden bahseden bu tabletlerden derlenen etkileyici hikâyelerden evrimleştiğinden emin olabiliriz. Yaratılışın bu orijinal hikâyesi­nin ortaya çıkış öyküsü bizi elli yıl önceye götürüyor.</p>

      <p class="paragraf">Hindistan’da kıtlık zamanıydı. Bir üniversite tapınağının başrahibine yardım çalışmalarında asistanlık ediyordum. Baş­larda bundan haberim olmasa da bu kişi arkeolojiye ve antik kayıtlara büyük ilgi duyuyordu ve bu konularda başka kimse­nin sahip olmadığı bir birikime sahipti.</p>

      <p class="paragraf">Bir gün benim tuhaf bir kabartmayı deşifre etmeye çalıştı­ğımı fark etmesi sonucu dikkatini çekmemle hayatımda gör­müş olduğum en sağlam dostluklardan birinin temeli atılmış oldu. Bana o tuhaf yazıtın sırlarını nasıl çözeceğimi öğretti ve beni daha zorlu işlere hazırlayacak şekilde eğitmeyi teklif et­ti. İki yıldan uzun bir süreyi, rahip dostumun insanoğlunun orijinal dili olduğuna inandığı ölü bir dili büyük bir azimle öğ­renerek geçirdim. Bana bu dilin Hindistan’da sadece iki başrahip tarafından daha bilindiğinden bahsetti. Görünüşte basit olan yazıtların çoğunun yalnızca Kutsal Kardeşler, yani ana­yurttan kolonilere kutsal yazıtları, dini ve bilimi öğretmeleri için yollanan bir rahipler kardeşliği olan Naacaller için özel olarak tasarlanan gizli anlamlar içermeleri büyük zorluk yara­tıyordu.</p>

      <p class="paragraf">Bir gün bir konuşma sırasında bana tapınağın gizli arşivle­<span xml:lang="tr-TR">rinde birtakım antik tabletler olduğundan bahsetti. İçeriklerinin ne olduğunu bilmiyordu, çünkü sadece muhafazalarını gö­rebilmişti. Konumu gereği yazıları incelemesine bir mani ol­masa da o bunu hiç yapmamıştı, çünkü bunlar el sürülmemesi gereken kutsal kayıtlardı. Bu gizli yazılardan bahsederken me­rakımı yeni bir boyuta taşıyan bir şey söyledi. İnsanoğlunun efsanevi anayurdundan, gizemli diyar Mu’dan daha önce bahsermişti. Şimdi ise değerli tabletlerin Naacaller tarafından ya Burma’da ya da kayıp anayurtta yazıldıklarına inanıldığını iti­raf ederek şaşkınlığımı daha da arttırıyordu. Yazıların Hindis­tan’ın yedi Rishi (kutsal) şehrinden birinden alınmış devasa bir koleksiyonun yalnızca küçük bir parçası olduğunu öğrendi­ğimde, onları görmek yönündeki sabırsızlığım da arttı. Çoğu­nun kaybolduğuna inanılıyordu. Yine de eskinin tozlarla kap­lı hâlde karanlıkta bekleyen bu antik parçalarını görme fırsa­tım hâlâ vardı.</span></p>

      <p class="paragraf">Günler boyu bu gizli hazineye ulaşmanın bir yolunu keşfet­meye çalışsam da dostum, onları görme isteğimi nazik ama kararlı bir biçimde geri çevirmeyi sürdürdü.</p>

      <p class="paragraf">“Oğlum” diyordu, sesinde bir parça hüzünle, “eğer elimde olsa bu arzunu yerine getirirdim ama bu mümkün değil. Onlar muhafazalarından çıkarılmaması gereken kutsal emanetler. Dileğini yerine getirmeye cesaret edemem.”</p>

      <p class="paragraf">“Ama bir düşün. Doğru şekilde muhafaza edilmemiş ve bu yüzden muhafazaları içinde parçalanıp dağılıyor olabilirler.” dedim. “En azından güvende olup olmadıklarını anlamak için onlara bakmamız gerekir.”</p>

      <p class="paragraf">Fakat bu tartışma da bir sonuca varmadı. Altı ay geçmişti. Merak veya tabletlerin durumu hakkındaki endişesi rahip dos­<span xml:lang="tr-TR">tum karşısında galip gelmemi sağlamıştı. Bir akşam önündeki masada antik tabletlerden ikisi, bir kumaş parçası üzerine bı­rakılmış hâlde duruyordu. Uzun zamandır saklı duran tabletle­ri merakla inceledim. Görünüşe bakılırsa güneşte pişmiş kil­den yapılmışlardı ve aşırı derecede tozluydular. Tabletleri bü­yük bir dikkatle temizledikten sonra, dostumun yardımıyla öğ­renmekte olduğum ölü lisanla yazılmış olan sembolleri çöz­meye koyuldum.</span></p>

      <p class="paragraf">Şans o akşam benden yanaydı, çünkü o iki değerli kil par­çası öyle önemli bilgiler veriyordu ki, ikimiz de onların Mu’nun gerçek kayıtları olduğu konusunda hemfikir olduk. Öte yandan, anlattıkları tarih ikinci tabletin sonunda, oldukça ilginç bir noktada ve beklenmedik bir şekilde sonlanıyordu. Başrahip bile tabletin geri kalanını görmek yönündeki merakı­nı bastıramamıştı.</p>

      <p class="paragraf">“Bu işi burada bırakmamız imkânsız, oğlum.” dedi. “Yarın tabletlerin geri kalanını getireceğim.”</p>

      <p class="paragraf">Şansımıza, getirdiği diğer tabletler aynı seriden değildi. Bambaşka bir konuya değiniyorlardı ve birbirini takip eden tabletleri bulmak için tümünü dışarı çıkarmamız gerekiyordu. Bu bir sorun yaratmadı, çünkü tabletlerin çoğu saklama koşul­larının yetersizliği yüzünden kırılmıştı. Bunları macunla onar­dık. Onları tekrar kutulara yerleştirirken her tableti yumuşak kağıt ve pamukla sardım.</p>

      <p class="paragraf">“Oğlum” dedi rahip, “inanıyorum ki bu hatıraları koruma­mı öğütleyen kutsal bir uyarı, senin ağzından bana iletildi.”</p>

      <p class="paragraf">Hemen ardından tabletlerin aylar süren ve yoğun bir kon­santrasyon gerektiren çevirisine başladık, fakat sonunda ödü­lümüz bu çabamızın hakkını verecek türdendi. Yazılar detaylı bir şekilde dünyanın ve insanın yaratılışını ve insanın ilk kez ortaya çıktığı yeri, yani Mu’yu anlatıyordu.</p>

      <p class="paragraf">İnsan hakkındaki büyük önem taşıyan bir sırrı açığa çıkar­dığımı fark ettiğimde diğer kayıp tabletleri aradım fakat bu ça­bam boşunaydı. Hindistan’ın her yerindeki tapınakların başrahiplerine kendimi tanıtan mektuplar yolladım ama her seferin­de soğukluk ve şüpheyle karşılandım.</p>

      <p class="paragraf">“Bahsettiğin tabletleri hiç görmedim.” diyordu her biri ve şüphesiz de doğruyu söylüyorlardı. Dostum gibi, muhtemelen sadece muhafazaları görmüşlerdi.</p>

      <p class="paragraf">Bir keresinde kayıp kayıtları arayışım sırasında Burma’daki antik bir Budist tapınağını ziyaret ettim.</p>

      <p class="paragraf">“Nerden geliyorsun?” diye sordu başrahip, bana saklı bir şüpheyle bakarak.</p>

      <p class="paragraf">“Hindistan’dan.” diyerek yanıtladım.</p>

      <p class="paragraf">“O hâlde Hindistan’a geri dön ve onları bizden çalan hırsız­lardan onları sana göstermelerini iste.” dedi, ayaklarımın önündeki toprağa tükürdü ve arkasını dönüp uzaklaştı.</p>

      <p class="paragraf">Bu başarısızlıklar az da olsa cesaretimi kırmışsada tablet­lerden zaten oldukça değerli bilgi edindiğimden dolayı başka eski uygarlıklardan kalma yazıları incelemeye ve onları Mu hakkındaki efsanelerle karşılaştırmaya karar verdim.</p>

      <p class="paragraf">Bunu yaptığımda erken dönem Yunan, Kalde, Babil, Pers, Mısır ve Hindistan medeniyetlerinin şüpheye yer bırakmaya­cak biçimde Mu Uygarlığı’nın ardılları olduklarını öğrendim. Araştırmalarımı sürdürdüğümde bu kayıp kıtanın Hawaii’nin kuzeyinde bir noktadan güneyde Fiji ve Paskalya Adası’na ka­dar uzandığını ve şüphesiz insanoğlunun ilk yaşama alanı ol­duğunu keşfettim. Bu güzel ülkede, daha sonradan dünyaya</p>

      <p class="resim-alyazili-1"><img alt="Image976.JPG" class="image" height="370" src="../Images/Image976_fmt.jpeg" width="233" /></p>

      <p class="resimalti-bolditalik">James Churchward tarafından çizilmiştir.<br />
      Naacal Tabletleri’nde bulunan bazı ilgi çekici sembol ve desenler</p>

      <p class="Basic-Paragraph-2 para-style-override-9"></p>

      <p class="paragraf">yayılan bir halkın yaşadığını ve ülkenin topraklarının 12.000 yıl önce korkunç depremlerle denize gömülerek bir ateş ve su girdabı içinde yok olduğunu öğrendim.</p>

      <p class="paragraf">Dünyanın yaratılışının orijinal bir hikâyesi de öğrendikle­rim arasındaydı. İnsanın ilk var olduğu yer Mu kıtasıydı. Bu hikâyeyi Mu’dan başlayıp, kaybolan kıtadan göç edenlerin yerleştiği Hindistan’a, Hindistan’dan Mısır’a, Mısır’dan Mu­sa’nın onları kopyaladığı Sina Tapınağı’na ve Musa’dan da Ez­ra’nın (Üzeyir) 800 yıl sonraki hatalı çevirilerine kadar takip ettim. Bu, Mu’nun gelenekleriyle bugün bildiğimiz yaratılış hikâyesi arasındaki büyük benzerlikleri gördüklerinde konuya yakından incelememiş olanlara bile akla yatkın gelecektir. Tabletlerde yazılanları açıklamaya başlamadan önce, bunların üzerinde bulunan desenleri, açıklamaları ve çevirileriyle bir­likte göstereceğim.</p>

      <p class="paragraf"><span class="char-style-override-7">Desen 1a.</span> İnce, düz, yatay çizgiler. Boşluk anlamına gelen sembol.</p>

      <p class="paragraf"><span class="char-style-override-7">Desen 1b.</span> Boşlukta yol alan yedi başlı yılanı temsil ediyor, figürün çevresindeki çember ise evreni.</p>

      <p class="paragraf"><span class="char-style-override-7">Desen 2.</span> Dalgalı yatay çizgiler. Dünyevi suların sembolü.</p>

      <p class="paragraf"><span class="char-style-override-7">Desen 3.</span> Çember, güneşin bir resmi. Güneş tanrısal özellik­lerin genel bir sembolüydü.</p>

      <p class="paragraf"><span class="char-style-override-7">Desen 4.</span> Güneşten uzanan ince dikey çizgiler, dünyanın ışık kuvvetine benzerlik gösteren ve harekete geçtiklerinde dünyaya ışık veren güneş kuvvetlerini temsil ediyor.</p>

      <p class="paragraf"><span class="char-style-override-7">Desen 5.</span> Güneşten uzanan dikey dalgalı çizgiler, dünyanın ısı kuvvetine benzerlik gösteren güneş kuvvetlerini temsil edi­yor. Bu kuvvetler karşılaşıyor ve dünyanın ısı kuvveti aktif duruma geliyor.</p>

      <p class="Basic-Paragraph-2 para-style-override-10"></p>

      <p class="paragraf"><span class="char-style-override-7">Desen 6a.</span> Güneşten uzanan dikey kesik çizgiler, dünyanın yaşam kuvvetine benzerlik gösteren güneş kuvvetlerini temsil ediyor.</p>

      <p class="paragraf"><span class="char-style-override-7">Desen 6b.</span> Dünyanın sudaki kozmik yumurtalarda bulunan yaşam kuvvetiyle çarpışıp onları hayata getiren, benzer güneş kuvvetlerini temsil ediyor.</p>

      <p class="paragraf"><span class="char-style-override-7">Desen 6c.</span> Dünyanın topraktaki kozmik yumurtalarda bulu­nan yaşam kuvvetiyle çarpışıp onları kuluçkadan çıkaran, ben­zer güneş kuvvetlerini temsil ediyor.</p>

      <p class="paragraf"><span class="char-style-override-7">Desen 7.</span> Bu, eskiler tarafından Mu’ya verilen bir geometrik sembol. Aynı zamanda Mu hiyeratik alfabesinin (M.Ö. 2500 yı­lı civarında, hiyerogliften aşamalı olarak doğan Mısır yazısına verilen ad) hiyeroglifteki formel resim yazısını, aynı ilkelere da­yanan yuvarlak hatlı bir yazıya dönüştürmüştür. M harfi; Moo, Ma ana, yurt, arazi, ülke ve ağız anlamlara geliyor.</p>

      <p class="paragraf"><span class="char-style-override-7">Desen 8.</span> Tau Mu’da dirilişin sembolüydü. Bu, Güneyhaçı Takımyıldızı’nın bir resmi. Tau aynı zamanda “öne çıkarma, açığa çıkma” anlamlarına da gelir.</p>

      <p class="paragraf"><span class="char-style-override-7">Desen 9.</span> Lotus, Mu’yu temsil eden çiçekti. Söylendiğine göre lotus dünya üzerinde açan ilk çiçekti ve bu sebeple ana­yurdun sembolik çiçeği olarak kabul edilmişti.</p>

      <p class="paragraf"><span class="char-style-override-7">Desen 10.</span> Üç, Mu’yu simgeleyen sayı olarak seçilmişti. Bunun sebebi kıtanın, birbirinden dar boğazlar veya denizler­le ayrılmış üç kara parçasından oluşmasıydı.</p>

      <p class="paragraf"><span class="char-style-override-7">Desen 11.</span> Keh -sıçrayan geyik- Naacal Tabletleri’nde sık rastlanılan bir figür ve ilk insanı temsil ediyor. Bu hayvan sıç­rama yeteneği yüzünden ilk insanın sembolü seçilmişti, zira insan dünyaya gelişimini tamamlamış bir hâlde gelmiş, yaşa­mın doğal gelişim sürecinden geçmeden, ilk ve asıl hâliyle dünyaya “sıçramıştı.” Başka bir deyişle, özel bir yaratımdı.</p>

      <p class="paragraf"><span class="char-style-override-7">Desen 12.</span> Bu, Mu’da ateşin antik sembolüydü. Çizgiler, ta­banda kalın başlayıp, gittikçe dalgalanıp incelerek uçta bir nokta hâlini alıyor.</p>

      <p class="paragraf"><span class="char-style-override-7">Desen 13.</span> Bu desen, dağların yükselişini ve gaz kemerleri­nin şekillenmesini anlatan bir tablette ortaya çıkıyor. Bu saye­de Mısırlıların ateş ve kutsal scarab (bok) böceği sembollerini nereden aldıklarını da öğrenmiş oluyoruz. Naacaller bu sem­bolleri Hindistan’dan Mısır’a taşıdılar. Mısır’ın ateş sembolü, Naga’nın değiştirilmiş hâlinden başka bir şey değildi. Mısırlı­lar Naga’ya bir kabza eklediler ve onu bir kılıç hâline getirdi­ler.</p>

      <p class="paragraf">Mısırlıların yaptığı bu değişikliğin veya düzenlemenin se­bebini kestirmek güç değil. Hiyerogliflerinde iki çeşit ateşi tasvir etmek istediler: Yeraltı dünyasının alevleri ve gerçek alevler. Bunu kendi tabirleriyle “alevler içindeki dipsiz bir uçuruma düşen” ve “batarken her yanı alevlerle sarılan” ana­yurdun yıkımının kaydını tutabilmek için yaptılar. Bu sembol, Mısır’ın kutsal kitabı Ölüler Kitabı’nı inceleyen bölümde de görülecek.</p>

      <p class="paragraf"><span class="char-style-override-7">Desen 14.</span> Bunun tüm Naacal Tabletleri’ndeki desenler ara­sındaki en ilgi çekenlerden biri olduğunu düşünüyorum. Bu desen, insanoğlunun Mu diyarında dünyaya gelişini temsil ediyor. Bunu, öncelikle sembolleri ayrı ayrı sunarak, parçala­ra ayrılmış biçimde inceleyeceğim.</p>

      <p class="paragraf">Lotus, Mu’nun sembolü olan çiçek.</p>

      <p class="paragraf">Mu’nun rakamsal karşılığı olan üç adet bitki.</p>

      <p class="paragraf">M harfi, Mu’nun rahip alfabesindeki karşılığı.</p>

      <p class="paragraf">Tau; dirilişin, “meydana çıkma, öne çıkma” ve “açığa çıkma”nın sembolü. Tau’nun baş kısmı olan Mu alfabesinin M harfi, aynı zamanda yurt anlamına da geliyor, dolayısıyla bir yurt ortaya çıkıyor.</p>

      <p class="paragraf">Suyun sembolü. Ortaya çıkan yurt sularla çevrilmiş du­rumda.</p>

      <p class="paragraf">Keh, yani ilk insan.</p>

      <p class="paragraf">Bu desende, ortaya çıkan ülkenin adı, yani Mu, üç kez A, B ve C sembolleriyle söyleniyor. F’deki insan, ruhundaki bütün coşkunlukla “sıçrayarak” dünyaya gelmekte. Bu desen, Mu hakkındaki bilginin peşinden dünyayı gezmemin sebebiydi.</p>

      <p class="paragraf">Tabletlerin birçok konudan bahsettiklerini ve her konuyu açıklamak için birden fazla tablet gerektiğini fark ettim. Her seri en az iki, en fazla on altı tabletten oluşuyordu. Şansımıza, bulduğumuz tabletlerden ikisi, çeşitli sembol ve hiyeroglifle­rin anahtarı niteliğindeydi. Tabletleri şu şekilde düzenledim.</p>

      <p class="paragraf"><span class="char-style-override-7">Seri 1:</span> İnsanın ortaya çıkışı da dahil olmak üzere yaratılı­şın tasviri.</p>

      <p class="paragraf"><span class="char-style-override-7">Seri 2:</span> Dağların “yeraltının alevleri” (gazlar) sayesinde yükselişi ve diğer gazların düzenlenişi hakkında bilgi.</p>

      <p class="paragraf"><span class="char-style-override-7">Seri 3:</span> Evrenin her yanına yayılmış olan büyük kuvvetlerin köken ve işleyişleri.</p>

      <p class="paragraf"><span class="char-style-override-7">Seri 4:</span> Dünya’nın temel büyük kuvvetinin kökeni ve işleyi­şi, bu gücün iki kısmı ve bu kısımlar arasındaki farklılıklar.</p>

      <p class="paragraf"><span class="char-style-override-7">Seri 5:</span> İki ana bölümden birinin alt bölümü; dünyanın bü­yük atomik kuvvetinin kökeni ve işleyişi.</p>

      <p class="paragraf"><span class="char-style-override-7">Seri 6:</span> Yaşamı yaratan ve devam ettiren kuvvetin kökeni ve işleyişi. İki ana bölümden birinin alt bölümü.</p>

      <p class="paragraf"><span class="char-style-override-7">Seri 7:</span> Yaşamın kaynağı, tanımı ve yaşam formlarının, dünya geliştikçe geçirdikleri kaçınılmaz değişimler.</p>

      <p class="Basic-Paragraph-2 para-style-override-8"></p>

      <p class="paragraf"><span class="char-style-override-7">Seri 8:</span> İnsanın yaratılışı, tanımı ve diğer yaratılanlardan farklı olmasının sebepleri.</p>

      <p class="paragraf"><span class="char-style-override-7">Seri 9:</span> İnsanın dünya üzerinde ortaya çıkışı ve bu çıkışın gerçekleştiği, tabletlerde “İnsanoğlunun Anayurdu” denilen yer. Bu tabletlerin uzun, muhtemelen Mu’nun ilk çağlarını an­latan bir serinin yalnızca başlangıcı olduğuna şüphe yok.</p>

      <p class="paragraf"><span class="char-style-override-7">Seri 10:</span> Bu seri, her biri diğer tabletlerin iki katından daha büyük olan iki tabletten oluşuyordu. Bu tabletler, diğer tabletlerdeki yazı ve desenlerin çözülebilmesi için anahtar görevi gördü.</p>

      <p class="paragraf">Tüm tabletlerin tercümesiyle sonuçlanan işi başlatan da işte bu serilerin ilk iki tabletiydi. Öte yandan, eğer anahtar görevi ta­şıyan o tabletlere sahip olmasaydık tabletlerin geri kalanını ter­cüme etme şansımız yok denecek kadar az olacaktı. Anahtar ol­masaydı yazılanların yarısını bile tercüme etmiş olabileceğimizi sanmıyorum. İşimiz, yaşlı rahibin geçmiş hakkındaki hayret ve­rici bilgisiyle iyice kolaylaşmıştı. Gizli yazının ilk satırını anlar anlamaz yazının geri kalanını çözebiliyordu. Bana, diğer bazı ta­pınaklarda da antik şehirlerin yıkımı sırasında kurtarılan benzer kayıtlar olduğuna inanıldığından bahsetti. Tabletler yukarıdaki sırayla ele alındığında, ilk karşılaşılan sözler şunlardı:</p>

      <p class="paragraf">“Başlangıçta, evren sadece bir ruh veya özden ibaretti. Her şey yaşamdan yoksun, donuk, sessiz ve suskundu. Uzayın en­ginliği ıssız ve karanlıktı. Sadece Yüce Ruh, Büyük Ezeli Güç, Yaratıcı, Yedi Başlı Yılan dipsiz karanlığın içinde yol alıyordu.</p>

      <p class="paragraf">O, alemler yaratma arzusu duydu ve alemler yarattı. O, dünyayı ve üzerindeki canlıları yaratma arzusu duydu ve dün­yayı ve üzerindekileri yarattı.”</p>

      <p class="Basic-Paragraph-2 para-style-override-9"></p>

      <p class="paragraf">Dünya ve üzerindekilerin yaratılışı da şu şekilde gerçekleşti: “Yedi Başlı Yılan’ın yedi üstün zihni, yedi emir verdi.” (Bu­rada Naacallerin ezoterik anlamlarını kullanacağım, çünkü bun­lar okuyucu için en rahat anlaşılabilir olanlar. Halk dilinde olan­lar ise tamamen sembolik ve kolay anlaşılır türden değil.)</p>

      <p class="paragraf">İlk algının verdiği emir şuydu:</p>

      <p class="paragraf">“Şekilsiz, boşlukta dağılmış duran gazlar bir araya gelsin, o gazlardan bir dünya şekillensin. Ve gazlar fırıldanan dönen bir kütle hâlinde bir araya geldiler.”</p>

      <p class="paragraf">İkinci emir:</p>

      <p class="paragraf">“Gazlar katılaşsın ve dünyayı oluştursun. Ve gazlar katılaştı; bir kısmı daha sonra suları ve gökyüzünü oluşturmak için dışarıda kaldı; bir kısmı da yeni dünya tarafından sarıldı. Ka­ranlık çökmüştü ve hiç ses yoktu; çünkü daha ne gökyüzü oluşmuştu, ne de su.”</p>

      <p class="paragraf">Üçüncü emir:</p>

      <p class="paragraf">“Dışarıda kalan gazlar ayrılsın ve gökyüzü ile suları oluş­tursun. Ve gazlar ayrıldı. Bir kısmı suları oluşturdu ve sular dünyanın yüzünü, hiç toprak görünmeyecek şekilde sardı. Su­ları oluşturmayan gazlar gökyüzünü oluşturdu.”</p>

      <p class="paragraf">“Gökyüzü, içinde ışığı barındırıyordu.”</p>

      <p class="paragraf">“Ve güneşin ışınları gökyüzündeki ışığın ışınlarıyla karşı­laştı. Işık doğdu ve dünyanın yüzünü aydınlattı.” (Fig. 4)</p>

      <p class="paragraf">“Gökyüzü, içinde sıcaklığı da barındırıyordu.”</p>

      <p class="paragraf">“Ve güneşin ışınlar gökyüzündeki sıcaklığın ışınlarıyla karşılaştı ve ona hayat verdi. Artık dünyanın yüzünü ısıtacak sıcaklık vardı.” (Fig. 5)</p>

      <p class="paragraf">Dördüncü emir:</p>

      <p class="paragraf">“Dünyanın sardığı gazlar toprağı suyun üzerine yükseltsin.</p>

      <p class="Normal" xml:lang="en-US"></p>

      <p class="resim-alyazili-1"><img alt="Image996.JPG" class="image" height="266" src="../Images/Image996_fmt.jpeg" width="229" /></p>

      <p class="resimalti-bolditalik">Narayana: Yedi Başlı Yılan, Yaratıcı’nın<br />
      ve Yaratılış’ın Sembolü.<br />
      Nara, “Kutsal Olan”; Yana, her şeyin yaratıcısı.<br />
      Naacaller, yedi üstün zihin ve Vedânta da yedi zihinsel<br />
      boyut anlamına geliyor.</p>

      <p class="Basic-Paragraph-2"></p>

      <p class="paragraf">Ve yeraltının alevleri, toprağı, onu kaplayan suların üzerinde belirene dek yükseltti ve kuru toprak ortaya çıktı.”</p>

      <p class="paragraf"><span class="char-style-override-8">Beşinci emir:</span></p>

      <p class="paragraf">“Sulardan yaşam doğsun. Ve güneşin ışınları, suların ça­murunda dünyanın ışınlarıyla karşılaştı ve orada kozmik yu­murtalar (canlı hücreler) oluştu. Bu kozmik yumurtalardan, emredildiği gibi yaşam doğdu.”</p>

      <p class="paragraf">Altıncı emir:</p>

      <p class="paragraf">“Karada yaşam doğsun. Ve güneşin ışınları, kuru toprağın tozlarında dünyanın ışınlarıyla karşılaştı ve onlardan kozmik yumurtalar meydana geldi. Bu kozmik yumurtalardan da kara­da yaşam doğdu, tıpkı emredildiği gibi. (Fig. 6c) Ve tüm bun­lar olup bittikten sonra yedinci zihin konuştu: Bize benzeye­cek olan insanı yaratalım ve ona, bu dünyayı yönetmesi için güçler bahşedelim.”</p>

      <p class="paragraf">“Ve sonra Narayana, Yedi Başlı Zihin, evrendeki her şeyin Yaratıcısı insanı yarattı; onun bedenine yaşayan, ölümsüz bir ruh yerleştirdi ve insan, zekasıyla Narayana’nın benzeri oldu. Ve yaratılış böylece tamamlandı.”</p>

      <p class="paragraf">Bu yedi emir şüphesiz yedi zaman dilimini de temsil edi­yor. Bu zaman dilimi belirli bir süreyle ölçülmüyor. Bir gün anlamına gelebileceği gibi bir yıl, hatta bir milyon yıl anlamı­na da gelebilir. Dolayısıyla bu tabletler yaratılışın ne kadar sü­re aldığı hakkında bir fikir vermiyor. Tabletlerde kayıtlı olan­ların gerçekleşmesi milyonlar veya on milyonlarca yıl sürmüş olabilir. Burada anlatılmak istenen şey, basitçe, dünyanın ye­di zaman diliminde yaratıldığı; Kitabı Mukaddes efsanesinin anlattığı gibi yedi günde değil.</p>

      <p class="paragraf">Naacal kayıtlarının yaratılıştan bahseden bu giriş kısmının, <span xml:lang="tr-TR">Kitabı Mukaddes’te anlatılan hikâyeye benzerliği şaşırtıcı boyut­ta. Hikâyenin devamındaki farklılıkların boyutu için de aynı şey söylenebilir. Yaratılış efsanelerine tüm dünya halklarında olduk­ça sık rastlanıyor ve her efsanede birbirinin aynısı olan o kadar çok kısım buldum ki, buradan varılabilecek tek sonuç, tüm bu ef­sanelerin ortak kökenli olduğu ve Mu’da ortaya çıktığı.</span></p>

      <p class="paragraf">Yedinci emir tercüme etmesi en güç olandı. Başta deşifre etmek kolay olsa da eskilerin kullandığı kelimelerin tam kar­şılığı olan güncel kelimeler bulmanın imkânsız olduğunu gör­dük. “Ruh” veya “öz” insan bedenine yerleştirilen şeyi tanım­lamak için bulabildiğimiz en yakın karşılıklardı. “Yaşayan” sözü orijinal metinde kastedilen anlamı tam olarak karşılamı­yor olabilir. Öte yandan “ölümsüz” sözü, kuşkusuz tam olarak doğru. Fakat “bize benzeyecek olan” gerçekte ne anlama geli­yor? Şüphesiz burada kastedilen “bizim suretimizde” değil. Bu söz, bir anlamda düşünceye ve mistik güçlere karşılık ge­liyor, bu da “ona dünyayı yönetmesi için güçler bahşedelim.” sözüyle destekleniyor.</p>

      <p class="paragraf">Kitabı Mukaddes, “Tanrı’nın nefesi”nden bahsederken sembolik anlatımın güzel bir örneğini kullanıyor. Bunun anla­mının Tanrı’nın sunduğu özel güçler olduğu açık ve bu yüzden de bahsedilen Tanrı’nın bir parçası olarak görülebilir, tıpkı bir yaprağın, ağacın bir parçası olması gibi. İnsan, Tanrı’dan gel­miştir ve geldiği yere dönmelidir.</p>

      <p class="paragraf">Naacal Tabletleri’ni tercüme etmek oldukça zordu, çünkü çok fazla desen ve resimle çok az yazı içeriyorlardı. Bazı aşın­mış ve parçalanmış kısımların anlamlarını ortaya çıkarmak da mümkün değildi. Ayrıca günümüz dillerinde karşılığı olma­yan bazı kelimeler karşımıza çıkıyordu.</p>

      <p class="paragraf"></p>

      <p class="paragraf">Çalışmalarımızın başlarında rahip dostum bana antik tablet ve yazıtları deşifre etmenin, Naga-Maya adıyla tanımladığı dil hakkında bilgi sahibi olmadan mümkün olmadığını açıkladı; çünkü Mu ile ilgili tüm antik yazılar bu dille yazılmıştı ve tüm Naacal yazıları, yalnızca Naacallerin ve onların eğittiklerinin bildiği ezoterik veya gizli anlamlar içeriyordu. Dostum bu giz­li dilin anahtarını elinde tutuyordu ve nasıl kullanıldığını bana öğrettikten sonra bu dil, benim için birçok tuhaf kapının kili­dini açan “açıl susam” sözü oldu.</p>

      <p class="paragraf">İki yıldan uzun süreyi bu antik dili öğrenerek ve ara sıra şif­re çözümüyle uğraşıp kendi gelişimimi takip ederek geçirdim. Yaşlı Hintli dostum ve öğretmenim, işimiz bittiğinde bana şöy­le dedi: “Oğlum, genel anlamlara ulaştık, ince detaylara değil.” Burada açık yüreklilikle itiraf etmem gerekir ki, bu sevgili, yaşlı nazik dostum olmasaydı, bu tabletlerin anlamlarını çöz­mem asla mümkün olmazdı.</p>

      <p class="paragraf">Bu tabletlerin ve benzerlerinin öğretilerinin yansımalarını eski Hint edebiyatında, ayrıca başka eski edebi eserlerde de buluyorum. Örnek olarak:</p>

      <p class="paragraf"><span class="char-style-override-8">Hindu:</span> Manava Dharma Sastra, Kitap 2, sloka 74: “Baş­langıçta yalnızca Adite denilen Sonsuzluk vardı.” Kitap 1, mısra 8: “Bu tohum bir yumurta oldu.” Kitap 1, sloka 10: “Başlangıçta görülen evren yalnızca karanlıktı.” Kitap 1, slo­ka 9: “O, önce suları yarattı ve o sulara bir yumurta bıraktı.”</p>

      <p class="paragraf"><span class="char-style-override-8">Rig Veda, sloka 3, sayfa 316-317</span> (M.Ö. 2000-2500): “Bu yumurtada, Ulu Varlık’ın zihni, onun tüm insan ve tanrıların sevecen anası olan tanrıça Maya ile birlikteliği sonunda, Buddha’nın formunda vücut buldu.” (Bu aynı zamanda 1700 yıl sonra ortaya çıkacak olan Adem ile Havva hikâyesiyle uyuşuyor.) Sayfa 3: “Onun dışında hiçbir şey yoktu, her şey karanlıktı.” Sayfa 4: “O ki havadaki ışığı seçip ayıran.”</p>

      <p class="paragraf"><span class="char-style-override-8">Aitareya-A’ram-’ya, sloka 4-8:</span> “Başta bu evren bir ruhtan ibaretti, canlı veya cansız hiçbir şey var olmamıştı. ‘Alemler yaratmayı arzuluyorum,’ diye düşündü ve alemleri, ışığı, ölümlü varlıkları, içinde ışığı barındıran gökyüzünü, çürüyüp giden toprağı ve suların hâkim olduğu derinlikleri yarattı.”</p>

      <p class="paragraf"><span class="char-style-override-8">Yucatan-Nehuatl:</span> “Gökyüzünün parçaları ilahi oklarla vurulunca hayatla doldular. Maddenin hareketini belirleyen ısı, onun içinde gelişti.”</p>

      <p class="paragraf">Yazılı ve sözlü tarihin anlattığı gibi, bu kitapların antik ta­pınak kayıtlarından derlenerek yazıldıkları ve tapınak kayıtla­rının da dini ve bilimi öğreten Naacaller tarafından yazıldığı konusunda en ufak bir şüphe yok.</p>

      <p class="paragraf">Güney Hindistan’da tapınaklarda antik yazılarla dolu kütüp­haneler var, fakat görünüşe bakılırsa bunların hiçbiri Sanskritçeden öteye gitmiyor. Başrahiplerle beraber bunların bir kısmı üzerinde çalıştım, tümü Sanskritçeydi ve dini konular hakkın­daydı. Hiçbiri tarihi önem taşıyan bilgiler içermediğinden onla­rı incelemeye devam etmek için yeterli sebep göremedim.</p>

      <p class="paragraf">Yaratılış efsanesinin, dünyanın farklı bölgelerinde oldukça fazla varyasyonu bulunuyor. Şüphesiz bunun sebebi kuşaktan kuşağa aktarılış biçimleri. Kulağa ürkütücü gelse de en bilim­sel versiyonu ve Naacal efsanesi hariç, diğer tüm efsanelerden farklı olarak jeolojik araştırmalarla desteklenebilir olanı Gü­ney Denizi Adaları’nda yaşayan ilkel ve yamyam ırklar arasın­da, özellikle de Marquesas yerlilerinde bulunuyor.</p>

      <p class="paragraf">Hintliler, Kaldeliler, Mısırlılar, Mayalar ve Yunanlılar, ilerleyen zamanlarda yaratılışı tanımlarken bilimsel kısımları attılar ve gerçekleri, sembolleri kullanarak, nedenler ve açık­lamalar olmadan kaydettiler. Bunun sebebini İskenderiyeli Klemens çok güzel açıklıyor:</p>

      <p class="paragraf">“Mısırlılar ne sırlarını herkesle paylaştılar ne de ilahi gi­zemlerini dinsizlere anlatarak değersizleştirdiler. Bunun yeri­ne, onları tahta çıkacak varise veya erdemi ve bilgeliğiyle ken­dini kanıtlamış rahiplere sakladılar.” Diğer bir deyişle, ezoterik anlamlar açık açık paylaşılmadı.</p>

      <p class="paragraf">Musa’nın Kitabı Mukaddes’te bulunan hâliyle kaleme aldı­ğı Mısır yaratılış efsanesinin; Naacallerin yedi kutsal ilhamlı yazıyı, dini ve bilimi öğretmek için Mısır’a gittiklerinde Hin­distan’dan geldiği kesin. Dolayısıyla bugün Hristiyan dünyada pazar günleri kiliselerde anlatılan dramatik öykünün kökeni kayıp kıta Mu’ya dayanıyor.</p>

      <p class="paragraf">Bu bölümü Naacal yaratılış öyküsündeki iki eksik halka ve Niven’in Meksika Taş Tabletleri’nden ikisi ile sonlandıracağım:</p>

      <p class="paragraf"><span class="char-style-override-8">Tablet 1231.</span> Bu Niven’in 2600 tabletlik koleksiyonundaki en ilginç ve her açıdan en değerli tabletlerden biri, çünkü bu evrenin hareketleri ve işleyişinin bir anahtarı.</p>

      <p class="paragraf">1231 numaralı tablet, antik yazıların en eskisinden günü­müze kadar sayısız isim ve kisve altında, insanoğlunun Yara­tıcı ve Yaratılış’a dair geliştirdiği anlayışta büyük yer tutan Kutsal Dörtlü’nün sembolü.</p>

      <p class="paragraf">Naacal yazıları Kutsal Dörtlü’nün, Yaratıcı’nın evrendeki kaostan düzen ve yasa yaratan emirleri olduklarını söylüyor. Bu görevi tamamladıklarında fiziksel evrenin idaresi onlara verildi. Meksika Tabletleri de tam olarak aynı şeyi anlatıyor.</p>

      <p class="paragraf">Naacal Tabletleri boyunca sembolik isimlerle anılıyorlar. Kutsal Dörtlü’nün Yaratılış’ın İlk Dört Büyük Emir’i dışında</p>

      <p class="resim-alyazili-1"><img alt="Image1004.JPG" class="image" height="186" src="../Images/Image1004_fmt.jpeg" width="200" /></p>

      <p class="resimalti-bolditalik">Tablet No 1231</p>

      <p class="paragraf">ne olduklarını açıklayacak Naacal tableti kayıp. Kutsal Dörtlü’ler Emir olduklarından yerine getirilmeleri için bir şeye yö­neltilmeleri gerekiyordu. Peki bu şey neydi? Şimdiye kadar antik yazıt ve kayıtlar arasında bu sorunun cevabına rastlama­mıştım, fakat bu tablet gereken bilgiyi sağlıyor. Bunun benim bir teorim olduğunu düşünenler için, 1231 numaralı tabletin açılımını, deşifre edilişini ve tercümesini gösteriyorum.</p>

      <p class="resim-alyazili-1"><img alt="r3.png" class="image" height="80" src="../Images/r3_fmt.png" width="246" /></p>

      <p class="resimalti-bolditalik">Anahtar</p>

      <p class="paragraf"><span class="char-style-override-7">1.</span> Bu diyagram veya desenin merkezindeki çember, güneşin, yani Ra’nın bir resmi. Bu, dini öğretilerde kullanılan ilk üç sem­bolden biriydi. Tek Tanrıcı anlamı yüzünden de aralarında en kutsal olandı.</p>

      <p class="Basic-Paragraph-2 para-style-override-11"></p>

      <p class="paragraf"><span class="char-style-override-7">2</span>. Çember içinde anayurdun hiyeratik (M.Ö. 2500 yılı civa­rında, hiyerogliften aşamalı olarak doğan Mısır yazısına verilen ad. Hiyeroglifteki formel resim yazısını, aynı ilkelere dayanan yuvarlak hatlı bir yazıya dönüştürmüştür) alfabesinin H harfi bu­lunuyor. Rahip sınıfına ait olduğundan sembolik bir anlam taşı­yor ve Kutsal Dörtlü’yü temsil ediyor. Çemberin içinde olduğun­dan Yaratıcı’nın içinde. Dolayısıyla Kutsal Dörtlü, Yaratıcı’nın bir parçası. Onun ağzından çıkıyor, onun güç ve enerjisiyle var oluyorlar. Kutsal Dörtlü, Dört Büyük Temel Kuvvet’in böylece doğrudan Yaratıcı’dan geldikleri anlatılıyor. Yani eskilerin dedi­ği gibi, “Onun arzuları,” “Onun istekleri” ve “Onun emirleri.”</p>

      <p class="paragraf"><span class="char-style-override-7">3</span>. Bu Kuvvet’in bir sembolü. Tabanı gücün kaynağını, ucu da gücün işleyişi sırasında aldığı yönü gösteriyor. Bu desende güç batıdan doğuya yol alıyor.</p>

      <p class="paragraf"><span class="char-style-override-7">4</span>. Dört Kuvvet’in her birinin üzerinde bir ok veya mızrak başı bulunuyor. Bu etkinliğin sembolü, gücün ölmediğini ve batıdan doğuya yönelik dönüşünü sürdürdüğünü gösteriyor. Eskiler bunu anlayıp şöyle dediler: “Bu görev tamamlandığın­da fiziksel evrenin idaresi onlara verildi.”</p>

      <p class="paragraf"><span class="char-style-override-7">5</span>. Bu sembol Mühendis kelimesini oluşturuyor. Bu kelime Dört Kuvvet’in her birinin içinde yazılı. Dolayısıyla burada Dört Büyük Mühendis-Dört Büyük Temel Kuvvet olarak ad­landırılıyorlar. Temel Kuvvet olmalarının sebebi doğrudan Yaratıcı’dan geldiklerinin gösterilmiş olması.</p>

      <p class="paragraf"><span class="char-style-override-7">6</span>. Bu sembol dört gücün birleşmesiyle oluşuyor. Tümü ba­tıdan doğuya hareket ediyor ve uçları evreni temsil eden bir çember oluşturuyor.</p>

      <p class="paragraf">Dolayısıyla bu güçler evrendeki her cismin hareketlerinden sorumlu. Sembol dönmekte olan tüm cisimlerin batıdan doğu­ya gittiğini ve oluşturdukları tüm yörüngelerin batıdan doğu­ya doğru, dolayısıyla da bir merkez etrafında olduğunu anlatı­yor. Sembolik olarak da ifade edildiği gibi Merkez, Yüce Son­suzluk olan Temel Kuvvet, yani Tanrı.</p>

      <p class="paragraf">Bu tasvirin simgesel anlatımı göz önüne alındığında, bah­sedilen merkez evrendeki herhangi bir konuma karşılık gelmi­yor. Merkezin asıl karşılığı olan O, Tanrı, Merkezde Olan, emirleriyle evrendeki her cismin doğrudan veya dolaylı olarak -örneğin başka kuvvetlerin veya bunların işleyişi sonucu orta­ya çıkan, bazıları muhtemelen atomik güçler olarak da adlan­dırılabilecek aracılar vasıtasıyla- hareketini sağlıyor.</p>

      <p class="paragraf">Niven’in 2600 tabletinden en az 1000 tanesi Dört Temel Kuvvet’in işleyişine ayrılmış. Sonuncu sembol olan 6 numara­ya ise sık rastlanıyor. Henüz bu sembolü değerlendirirken onu Svastika ile karıştırma hatasına düşmemiş bir arkeolog bula­bilmiş değilim.</p>

      <p class="paragraf"><span class="char-style-override-8">Tablet 998.</span> Bu, Temel Büyük Manyetik Kuvvetler’den bi­rine değiniyor. Büyük Manyetik Kuvvet’in evrenin her tarafın­da var olduğunu gösteriyor.</p>

      <p class="resim-alyazili-1"><img alt="Image1047.JPG" class="image" height="165" src="../Images/Image1047_fmt.jpeg" width="147" /></p>

      <p class="resimalti-bolditalik">Tablet No 988</p>

      <p class="resim-alyazili-1"></p>

      <p class="Normal para-style-override-12" xml:lang="en-US"></p>

      <p class="resim-alyazili-1"><img alt="r4.png" class="image" height="103" src="../Images/r4_fmt.png" width="222" /></p>

      <p class="resimalti-bolditalik">Anahtar</p>

      <p class="paragraf">Evren iki dış çemberin arasında tasvir edilmiş. Merkezdeki çember Yaratıcı’yı temsil ediyor. Evren boyunca akan kavisli çizgiler güce ait. Çizgilerin kavisli olması dönmekte olan bir merkezden çıktıklarında görülen bir durum. Hareket yönleri batıdan doğuya doğru, bu gücün aktığı yönü gösteren Kuvvet sembolüyle anlatılıyor.</p>

      <p class="paragraf">Bunun Dört Büyük Temel Kuvvet’ten biri olduğu, üzerine iliştirilen Kutsal Dörtlü’nün alfabetik sembolü ile belirtiliyor. Dolayısıyla 1231 numaralı tablette olduğu gibi yine Dört Bü­yük Temel Kuvvet’in Yaratıcı’dan geldikleri gösteriliyor.</p>

      <p class="paragraf"><span class="char-style-override-8">Tablet 339.</span> Niven’in Meksika Taş Tabletleri koleksiyo­nundan.</p>

      <p class="resim-alyazili-1"><img alt="Image1064.JPG" class="image" height="110" src="../Images/Image1064_fmt.jpeg" width="186" /></p>

      <p class="resimalti-bolditalik">Tablet No 339</p>

      <p class="resimalti-bolditalik"></p>

      <p class="Normal" xml:lang="en-US"></p>

      <p class="Basic-Paragraph-2 para-style-override-8"><span class="char-style-override-9" xml:lang="tr-TR">Bu taştaki resim, Düzen ve Yasa’nın bir kelebek tarafından yaratılış ve idaresinin oldukça sanatsal bir betimlemesi.</span></p>

      <p class="resim-alyazili-1"><img alt="Image1100.JPG" class="image" height="30" src="../Images/Image1100_fmt.jpeg" width="237" /></p>

      <p class="resimalti-bolditalik">Anahtar</p>

      <p class="paragraf"><span xml:lang="tr-TR">Taşın kenarlarını takip eden uzatılmış çember evreni, sonu olmayan boşluğu temsil ediyor. Kelebeğin başı içinde dört disk bulunan bir çember. Çember Yaratıcı’yı, diskler ise 4 sa­yısını temsil ediyor, yani Kutsal Dörtlü’yü. 4 ve 1’in toplamı olan 5 ise tam Tanrısallığın sayısal karşılığı.</span></p>

      <p class="paragraf">Kelebeğin kafasındaki iki anten düzen ve yasayı temsil ediyor.</p>

      <p class="paragraf">Kanat iki şekilde değerlendirilebilir. Beş çizgi tüm Tanrı­sallık ve aradaki dört boşluk da Kutsal Dörtlü.</p>

      <p class="paragraf">Bir dil evren boyunca uzanıyor. Dil, konuşmanın ve emret­menin sembolü; dolayısıyla düzen ve yasanın evrene hüküm sürmesi “emri” iletiliyor. Emri taşıyan ise kelebek.</p>

      <p class="paragraf">Anlamı: Yaratıcı’nın emriyle, Kutsal Dörtlü evrende Düzen ve Yasa’nın tohumlarını atıyor.</p>

      <p class="paragraf">İnceleme fırsatı bulduğum Naacal Tabletleri erkeğin diğerle­rine kıyasla özel olan yaratılışıyla sonlanıyordu. Devamını geti­recek tabletler yoktu. Bu koleksiyonda hikâyeyi eksik kılan baş­ka birçok kayıp halka vardı; çünkü kadının varoluşu ve insanın bir ırk olarak tamamen ortaya çıkışıyla ilgili bilgi verilmiyordu. Yakın zamana dek bu konuda efsaneler haricinde hiçbir şey bi­linmiyordu. Öte yandan efsaneler çok sayıda ve evrenseldi.</p>

      <p class="paragraf"><span class="char-style-override-8">Tablet 1584.</span> Bu tablet Kutsal İlhamlı Mu Metinleri’nin, bendeki Naacal Tabletleri’nin sonlandığı Yedinci Emir’den sonrasını anlatıyor.</p>

      <p class="resim-alyazili-1"><img alt="Image1156.JPG" class="image" height="288" src="../Images/Image1156_fmt.jpeg" width="176" /></p>

      <p class="resimalti-bolditalik">Tablet No 1584</p>

      <p class="resimalti-bolditalik"></p>

      <p class="Normal" xml:lang="en-US"></p>

      <p class="paragraf">Öte yandan Naacal ve Meksika Tabletleri arasında bir fark var. Naacal tabletlerinin anayurtta doğrudan Kutsal İlhamlı Yazılar’dan kopyalandığını bilsek de Meksika Tabletleri’nin nerede yazıldıkları hakkında bir fikrimiz yok.</p>

      <p class="paragraf">Kutsal Metinler’den alıntı yapan 1584 numaralı tablet Naa­cal Tabletlerin’den on binlerce yıl sonra yazılmış, üstelik ne yazanların uzmanlığı ne de nerede yazıldığı hakkında bir bilgi vermiyor. Büyük olasılıkla Amerika’da, çünkü Kutsal Metinler’i içeren ve anayurtta yazılan tabletlerin tümü kilden yapıl­mıştı. Meksika Tabletleri ise taş üzerine kazınmış.</p>

      <p class="paragraf">Meksika Tabletleri’nin doğudakilerden çok daha ileri bir tarihte yazılmış olması; içeriklerinin anayurttaki orijinalleriyle birebir aynı mı kaldığı, yoksa zamanın onlara yeni bir koz­mogoni aşılayıp, esas detaylardaki küçük değişikliklerle onla­rı daha modern bir rahip sınıfının görüşlerine uyacak bir hâle mi soktuğu sorusunu akla getiriyor.</p>

      <p class="paragraf"><span class="char-style-override-7">1.</span> İnsanoğlunu temsil eden bir insan başı. Gözler cansız ve donuk, dolayısıyla ölüm hâlinde, yani antik tabletlerde bahse­dilen uykuda resmedilmiş. Eskiler insanın gerçekten ölebileceğine inanmazdı. (Ruh)</p>

      <p class="resim-alyazili-1"><img alt="Image1165.JPG" class="image" height="124" src="../Images/Image1165_fmt.jpeg" width="84" /></p>

      <p class="resimalti-bolditalik">Anahtar</p>

      <p class="resim-alyazili-1"></p>

      <p class="Basic-Paragraph-2 para-style-override-13"></p>

      <p class="paragraf"><span class="char-style-override-7">2.</span> Kozmik Kuvvetler’in sembolleri burada insanoğluna “dün­yayı yönetmesi için” bahşedilen güçlerden birini temsil ediyor.</p>

      <p class="paragraf"><span class="char-style-override-7">3</span>. Bu güçler insanın başından çıktıkları için, söz konusu güçlerin zihinsel oldukları anlatılmış oluyor.</p>

      <p class="paragraf"><span class="char-style-override-7">4</span>. Vücut iki kozmik yumurtadan oluşmuş. Üstteki yumurta başla, alttakiyse onun alt kısmıyla bitişik, dolayısıyla vücudun bir ikiz olduğu söyleniyor.</p>

      <p class="paragraf"><span class="char-style-override-7">5</span>. Boynun iki yanında birer tane olmak üzere iki çember var. Yaratıcı’nın sembolü, bu yaratılışın bir bakıma bizzat Yaratıcı’nın kendisi tarafından gerçekleştirildiğini anlatıyor. Çemberler “zihinsel” anlamını pekiştirmek için başa yakın resmedilmiş.</p>

      <p class="paragraf"><span class="char-style-override-7">6</span>. Yukarıdaki yumurtanın iki yanından çıkan birer enerji ve onlara bağlı olan, aşağıya doğru hareket eden ve uçları kuluç­kadaki başka kozmik yumurtalara dokunan ve onlara yaşam verecek olan ikincil enerjiler görünüyor.</p>

      <p class="paragraf"><span class="char-style-override-7">7</span>. Daha önce de bahsedildiği gibi vücudun alt kısmı bir kozmik yumurtadan oluşuyor. Bu kozmik yumurtadan çıkan dört yumurta, alt kısmın dişi karakterde olduğunu gösteriyor.</p>

      <p class="paragraf">Başka yumurtalar yerine yalnızca enerji oluşturduğu için, erkek olduğu görülen üstteki yumurtanın enerjileriyle vücu­dun alt kısmını oluşturan yumurtanın meydana getirdiği koz­mik yumurtalar arasındaki ilişki, insanın kozmik güçlerinin ebeveynlerden çocuklarına geçerek varlığını sürdürdüğünü gösteriyor.</p>

      <p class="paragraf"><span class="char-style-override-7">8</span>. Bu sembol bir makas veya ayırıcı bir güç. Birbirleri üzeri­ne kapanan ve aralarında kalan her şeyi ayıran bir çift güç tasvir ediliyor. Bedeni ölüm sırasında ayırarak erkek ve kadını yaratan güç de buydu.</p>

      <p class="Basic-Paragraph-2 para-style-override-8"></p>

      <p class="paragraf">Sonuçta hikâyenin tümü şu hâle geliyor: İlk insan iki öze sahipti. Bu ilk yaratım, ilk adam uykuya (bugünkü anlamıyla ölüm) yatırıldı. Uykusunda özler ayrıldı ve ilk insan iki oldu: Bir adam ve bir kadın. Bundan sonra, erkek ve kadın çoğaldı. Bu ilk çiftten tüm dünya insanla doldu.</p>

      <p class="paragraf">Bu ürkütücü bir efsane ve üzerinde yeterince düşünmeyen­ler için doğru olması mümkün değil. Oysa bu efsane çağlar boyunca tekrarlandı ve günümüzde de bizim tarafımızdan tek­rarlanmayı sürdürüyor.</p>

      <p class="paragraf">Kitabı Mukaddes’ten şu kısımları paylaşıyorum:</p>

      <p class="paragraf">Yaratılış, Bölüm 2, Ayet 22: “Ve Rab Tanrı, Âdem’den al­dığı kaburga kemiğinden bir kadın yaratarak onu Âdem’e ge­tirdi.”</p>

      <p class="paragraf">Bölüm 3, Ayet 20: “Ve Âdem karısının adını Havva koy­du, çünkü o bütün yaşayanların annesiydi.”</p>

      <p class="paragraf">Kitabı Mukaddes’teki bu hikâye, kelimesi kelimesine değil, sembolik bir anlatımla ve farklı bir dilde de olsa bu tabletin üzerinde yazanların aynısını anlatıyor. Hem bu hikâye hem de Meksika’daki, aynı kaynaktan, Mu’nun Kutsal İlhamlı Metinleri’nden alıntı.</p>

      <p class="paragraf">Benzer bir efsaneye Güney Pasifik Okyanusu’ndaki Polinezya Adaları yerlileri arasında da rastlanıyor. Onların efsane­si ise şöyle:</p>

      <p class="paragraf">“Taaroa, kızıl toprak Araea’dan adamı yarattı ve onun bur­nuna soluğunu üfledi. Adamın kemiklerinden kadını yarattı ve ona Evi<span class="dipp" style="font-size:0.82em;"><a class="footnote-link" href="#footnote-225-1" id="footnote-225-1-backlink">1</a></span> adını verdi.”</p>

      <p class="Basic-Paragraph-2 para-style-override-13"></p>

      <p class="paragraf">Yunan filozofu Eflatun şöyle yazıyor: “Başta insanlar er­kek ve kadın aynı bedende var olmak suretiyle yaratılmışlar­dı. Her bedenin dört kolu ve dört bacağı vardı. Bedenleri yu­varlaktı ve yuvarlanıp duruyorlar, kendilerini elleri ve ayakla­rıyla hareket ettiriyorlardı. Zaman geçtikçe tanrılara karşı say­gısızlık yapmaya başladılar. Kurban sunmayı bıraktılar ve hat­ta yuvarlanarak Olimpos Dağı’na çıkıp tanrılara saldırarak on­ları tahtlarından indirmekle tehdit etmeye başladılar. Tanrılar­dan biri hepsini öldürelim, ‘bizim için tehlikeliler!’ dedi.</p>

      <p class="paragraf">Bir diğeri, ‘Hayır, benim daha iyi bir fikrim var. Bedenle­rini ikiye bölelim, böylece sadece iki kolları ve iki bacakları olur. Yuvarlak olmazlar ve yuvarlanamazlar. Sayıları iki katı­na çıkacağı için bize şimdikinin iki katı kurban sunarlar. En önemlisi de her biri diğer yarısını aramakla o kadar meşgul olur ki bizi rahatsız edecek vakit bulamazlar, dedi.’</p>

      <p class="paragraf">İkinci tanrı bilge olandı. Onun fikri işe yaradı. Her yarım insan, erkek veya kadın, diğer yarısını, ‘ruh eşini’ aramaya öy­lesine daldı ki, diğer her şey bir kenara bırakıldı.”</p>

      <p class="paragraf"><span class="char-style-override-8">Hindu:</span> Rig Veda, Langois’in tercümesinde, sloka 3, sayfa 316-317’de şöyle diyor: “Bu yumurtada, Ulu Varlık’ın zihni, Buda’nın formunda temsil edildi; onun, tüm tanrıların ve diğer varlıkların (yaşayan veya ölü) sevecen anası olan Tanrıça Ma­ya ile birlikteliği sonunda, bütün varlıklar yaratılmış oldu.”</p>

      <p class="paragraf">Çinli Lao Tzu, M.Ö. 500’de “Taote-King”de şöyle yazı­yor: “Mantık, Tao, Bir’i yarattı. Bir, iki oldu; ikisi birlikte üçü oluşturdu ve üç de bütün varlıkları.”</p>

      <p class="paragraf">Doğu ülkeleri ilk insanın çift özlü yaratılmasıyla ilgili bir­çok efsaneye sahip. Çoğu ayrılmanın uyku (ölüm) sırasında gerçekleştiğini söylüyor.</p>

      <p class="Basic-Paragraph-2"></p>

      <p class="paragraf">Bu kozmogoni hakkında yorum yapacak değilim. Kendi sonuçlarına varmak okuyucuya kalıyor.</p>

      <p class="resim-alyazili-1"><img alt="r5.png" class="image" height="104" src="../Images/r5_fmt.png" width="323" /></p>

      <p class="resimalti-bolditalik">Sık kullanılan sembolleriyle<br />
      Mu Hiyeratik Alfabesi</p>

      <div class="footnotes">
        <div class="footnote">
          <p class="Basic-Paragraph-2"><a class="footnote-anchor" href="#footnote-225-1-backlink" id="footnote-225-1">1</a> <span xml:lang="tr-TR">Evi Polinezya dilinde Eve-i şeklinde telaffuz ediliyor. Benzer efsanelere Mısır yazılarında da rastlanılıyor.</span></p>
        </div>
      </div>
    </div>
  </div>
</body>
</html>
