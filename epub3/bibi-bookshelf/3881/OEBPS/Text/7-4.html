<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-4.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-4.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="resim"><img alt="Image2299.JPG" class="image" height="52" src="../Images/Image2299_fmt.jpeg" width="79" /></p>

      <p class="anabaslik" id="toc_marker-5">V. BÖLÜM</p>

      <p class="anaalt" id="toc_marker-5-1" xml:lang="tr-TR">KUTSAL MISIR YAZILARI-ÖLÜLER KİTABI</p>

      <p class="paragraf">I. Bölüm’de Mısır Ölüler Kitabı’na değinmiştim. Bu kitap insanoğlunun anayurdunun, kayıp kıta Mu’nun, gerçekten de insanın ilk yaşam alanı olduğunu; diğer ülkelerin yalnızca ge­lişmiş bir merkezin, yani görülen ufkun ötesindeki topraklara koloniler kurmuş yüksek bir uygarlığa sahip Mu kıtasının yö­rüngesinde dönen uydulardan ibaret olduğunu kanıtlayacak birçok bilgi içerdiğinden; bu noktada Ölüler Kitabı hakkında birkaç söz söylemek bana yersiz gelmiyor.</p>

      <p class="r" xml:lang="tr-TR"><img alt="Image2308.JPG" class="image" height="69" src="../Images/Image2308_fmt.jpeg" width="190" /></p>

      <p class="paragraf"><span>Bu kutsal yazının bilinen genel adı “Ölüler Kitabı.” Mısır hiyerogliflerinde bu ad, Permhru şeklinde yazılıyor. Mısır,</span> <span>bilimcilere göre per, “açığa çıkmak”, hru, “gün” anlamına ge­liyor ve m de “den” anlamına gelen bir edat.</span></p>

      <p class="paragraf">Fakat Mısırbilimciler (ejiptolog) bu kitabın adının kesin an­lamı konusunda hemfikir değiller. Chapitres Supplementaires du Livre des Morts adlı eserinde Dr. Pleyte, ismin “günden öte­ye uzanan” şeklinde okunması gerektiğini söylüyor. Brugsch, Steinschrift und Bibelworth’un 257. sayfasında doğru anlamın “Gün ile akıp gidenin kitabı” olduğunu öne sürüyor. Lefebure, Maspero ve Renouf, okunuşun “Gün ile açığa çıkan” olduğu­nu söylüyorlar.</p>

      <p class="paragraf">Bu büyük Mısırbilimciler fikir uyuşmazlığı yaşarken, han­gi okunuşun doğru olduğuna kim karar verebilir? Bana kalır­sa bu sorunun tek çözümü, kitabın aslında neden bahsettiğini ve bunun gerçekte ne anlama geldiğini göstermek; zira kitabı oluşturan yazıların tümü sembolik ve neyi temsil ettiklerini bilmek gerekiyor. Bu ise şimdiye dek hiçbir Mısırbilimci tara­fından başarılamadı.</p>

      <p class="paragraf">Ölüler Kitabı, Mısırlıların ve diğer tüm halkların atası olan ve Mu’nun yıkımında hayatını kaybeden sayısız insana ithaf edilmiş kutsal bir anıt. Bahsedilen “ölü”ler bunlar. Anayurda karşı duyulan bu sevgi ve bağlılık ile atalara hissedilen bu sev­gi ve saygı, geçmişte ve günümüzde dünyada böylesine sık rastlanan “atalara tapınma”nın kökenini oluşturuyor. Biz de kendi aramızda bunun bir yansımasına sahip değil miyiz? Ve­fat edenlerin mezarlarına çiçekler bırakmıyor muyuz?</p>

      <p class="paragraf">Mısırbilimcilerle Permhru’nun anlamı konusunda kesin­likle katılmıyorum. Per’in anlamı “öteye uzanmış”; her’in an­lamı “gün” ve m ise Mu. Mısırbilimcilerin bir edat olarak ta­nımladığı m harfinin aslında bununla hiçbir ilgisi yok. Bu bir sembol, sembolik bir harf ve aynı zamanda Mu’nun adı; dola­yısıyla Permhru, “Mu, günden öteye uzandı” anlamına geli­yor. Bu, daha önce söylediğimle uyum gösteriyor. Ölüler Ki­tabı, Mu’nun yok oluşu sırasında hayatını kaybeden 64 milyon insana ithaf edilmiş kutsal bir anıt.</p>

      <p class="paragraf">Doğuda, doğunun en yetenekli alimleriyle çalışarak geçir­diğim yıllar, Ölüler Kitabı’nda yer alan ezoterik anlamların birçoğunu öğrenebilmemi sağladı; çünkü unutulmamalı ki an­tik Hindistan ve Mısır öğretileri arasında yakın bir ilişki var. Yukarı Mısır, Hindistan’dan gelen Mayalar tarafından kolonize edilmişti ve Maioo’daki yerleşimleri tamamlandığında bir grup Naacal “Yedi Kutsal İlhamlı Metin” öğretisini, dini ve bilimleri yaymak üzere Hindistan’dan ayrılarak Mısır’a gitmiş­ti; dolayısıyla Hindistan’da edindiğim öğretilerin genel olarak Mısır için de geçerli olduğu görülebilir.</p>

      <p class="paragraf">Ölüler Kitabı’nın ilk yaratıldığı tarih bilinmiyor; öte yandan, görünüşe bakılırsa kitabın ilk nüshaları yalnızca birkaç bölüm­den oluşuyordu ve kitap şimdi bildiğimiz hâle gelene dek üze­rine eklemeler yapılmaya devam etti. Bu bağlamda Hindu kita­bı Maha Bharata’nın bir benzeri olduğu söylenebilir, çünkü o da kısa bir kitap olarak başlamış ve zamanla büyümüştür.</p>

      <p class="paragraf">Ölüler Kitabı’nın her bölümü doğrudan veya dolaylı olarak Mu’dan bahsediyor ve kitap, daha insanoğlu Mısır topraklarına ayak basmamışken Mu’yu temsilen kullanılan sembollerle dolu. Belirtildiği gibi Mu önce depremlerle parçalara ayrıldı, sonra da derinlerin alevleri arasında batarak, yanan bir uçuruma veya çu­kura gömüldü. Şimdi Ölüler Kitabı’ndan desenler alıp bunları deşifre ve tercüme edecek ve Ölüler Kitabı ile insanoğlunun anayurdu Mu arasındaki bağlantıyı göstermeye çalışacağım:</p>

      <p class="Normal" xml:lang="en-US"></p>

      <p class="resim-alyazili-1"><img alt="Image2319.JPG" class="image" height="114" src="../Images/Image2319_fmt.jpeg" width="237" /></p>

      <p class="resimalti-bolditalik">I. Desen</p>

      <p class="paragraf"><span class="char-style-override-7">I. Desen:</span> Ölüler Kitabı’nda bulunan bu bileşik sembol ve­ya desen, Mu’nun yıkımını anlatıyor.</p>

      <p class="paragraf">Alevleri temsil eden Mısır sembolü.</p>

      <p class="paragraf">Anayurdun simgesi hiyeratik M harfi, aynı zamanda onun alfabetik ve geometrik sembolü ve Mu’yu temsil eden semboller arasında en sık kullanılanı.</p>

      <p class="paragraf">Uçurum, havuz veya çukuru betimleyen antik bir sem­bol.</p>

      <p class="paragraf"><span class="char-style-override-7">4.</span> Bu havuz veya uçurumun alevlerle dolu hâli. Dolayısıyla desenin açılımı şu: “Mu bir ateş uçurumuna düştü, batarken alevler yükseldi ve onun her yanını sardı.” Bu, ikinci şeklin, yani Mu’nun etrafını saran alevlerle gösterilmiş. Oldukça sık kullanılması sebebiyle en dikkat çekici sembol­lerden biri, üzerinde batmış bir güneş ve güneşin tepesinde ölü ve kapanmış bir lotus ile gösterilen sıradan bir sunak.</p>

      <p class="paragraf">Bu bileşik sembol, Ölüler Kitabı’nın desenleri arasında de­falarca görülüyor; dikkate değer bir noktaysa lotusun kitap bo­yunca her zaman ölü ve kapanmış hâlde resmedilmiş olması.</p>

      <p class="resim-alyazili-1"><img alt="Image2368.JPG" class="image" height="92" src="../Images/Image2368_fmt.jpeg" width="189" /></p>

      <p class="resimalti-bolditalik">II. Desen</p>

      <p class="paragraf">Bu ufak deseni deşifre ve tercüme edeceğim:</p>

      <p class="paragraf"><span class="char-style-override-7">1</span>. Klasik bir Mısır sunağı.</p>

      <p class="paragraf"><span class="char-style-override-7">2</span>. Mu’nun sembolü olan kutsal lotus çiçeği.</p>

      <p class="paragraf"><span class="char-style-override-7">3</span>. Işığı olmayan bir güneş, güneşin battığını ve ufkun öte­sine geçtiğini temsil ediyor. Mu’nun altında yer alması, güne­şin Mu’nun ufkunun altına indiğini gösteriyor. Güneş, ölü Mu’nun üzerinde sonsuza dek batmış hâlde. Her şey karanlık­ta. Mu “karanlık bölge”nin içinde. Mu’nun sulara gömülme­sinden önceki sembolü üç uçlu bir şekildi (4. resim) ve “Batı Toprakları”nı, yani anayurdu oluşturan üç kara parçasını tem­sil ediyordu.</p>

      <p class="paragraf">Mu’nun batışından sonra coğrafi konumu “karanlık bölge” adını aldı ve bu hâliyle kıta, şeklin orta ucunun üzerine ışık saçmayan bir güneş yerleştirilerek betimlendi (6. resim). Za­man zaman orta uç tamamen çıkarıldı ve onun yerini ışıksız güneş aldı (5. resim).</p>

      <p class="paragraf">Ölüler Kitabı’nın 81. bölümündeki süslemeyi Mısır bilimciler “bir lotus çiçeğinin içinden uzanan baş” şeklinde tanımlıyorlar.</p>

      <p class="paragraf">81. kısmın son satırı şöyle: “Ben Güneşin Tarlaları’nda aç­mış saf bir lotusum.”</p>

      <p class="Basic-Paragraph-2 para-style-override-19"></p>

      <p class="paragraf">Bu desenin deşifre edilişi ise şu şekilde:</p>

      <p class="paragraf">Baş, başlığından görüldüğü üzere bir Mısırlıyı, Mısırlıları temsil ediyor. Baş, lotustan dışarı uzanıyor. Lotus ise ölü ve ka­panmış hâlde gösterilmiş. Bu desen de lotus, ölmüş olan Mu.</p>

      <p class="paragraf">Tercüme edildiğinde ortaya şu sonuç çıkıyor:</p>

      <p class="paragraf">“Mısırlılar Mu’dan, ölü ve artık var olmayan bir diyardan geldiler.”</p>

      <p class="paragraf">Bu son satır, tüm bölümün en vurucu noktası.</p>

      <p class="paragraf">“Ben saf bir lotusum” sözü, “Ben Mu halkının saf soyundanım” anlamına geliyor. “Güneşin Tarlaları’nda açmış” sözü de Güneş İmparatorluğu anlamında, bu da Mu’nun imparator­luk adı. Anayurt dilinde Mu, “ana, yurt, tarla, ülke, imparator­luk” ve “ağız” anlamlarına geliyordu.</p>

      <p class="paragraf">Bu desenin serbest okuması şöyle olacaktır: “Ben saf soy­dan bir Mısırlıyım. Atalarım artık yitip gitmiş anayurt Mu’dan, Güneş İmparatorluğu’ndan geliyor.”</p>

      <p class="paragraf">Yer darlığı Ölüler Kitabı’ndan başka desenleri deşifre et­meme izin vermeyecek. Sadece onlar bile büyük bir cildi dol­durabilirdi. Tek bir not daha eklemek istiyorum. Bu da Mısır kaynaklı fakat Ölüler Kitabı’nda yalnızca kısmen yer alıyor. Mısırlılar dahil tüm antik halklar, ruhun başka bir bedende ye­niden dirileceğine inanıyorlardı. Eski Doğu tabletlerimiz bize eskilerin, enerjilerin köken ve işleyişlerini anladıklarını ve bir enerjinin, doğa tarafından verilmiş görevini yerine getirdikten sonra zayıf düştüğünü, fakat ölmediğini bildiklerini gösteri­yor. Bir enerji ancak bir element kadar ölümlü olabilir. Zayıf düşmüş bir enerji yenilenmek için oluştuğu kaynağa çekildik­ten sonra doğanın deposuna aktarılır ve doğanın yeni çağrısı­na kadar burada bekler. Eski tabletlerin bize söylediği bu.</p>

      <p class="Basic-Paragraph-2 para-style-override-13"></p>

      <p class="paragraf">İnsan ruhu, dünyayla bağlantı enerjiler arasında, Tanrı ha­ricinde en güçlü olanı. İnsanın ruhu Mu diyarında, Batı Toprakları’nda beden bulmuştu. İnsan bedeni son uykusuna yattı­ğında ve vücudu çürüdüğünde ruhu, beden ile beraber ölmez; bunun yerine -eskilerin inancına göre- yeniden doğuşunu bek­lemek üzere beden bulduğu yere, Mu’ya döner.</p>

      <p class="paragraf">Aşağı ve Yukarı Mısır’ın tek bir krallık hâline geldiği Menes’in zamanından, M.Ö. 2700’e kadar Mısır’da Doğu kültü ve Batı kültü olarak adlandırılan iki dini inanış bulunuyordu. Aşağı Mısırlıların inancına göre ruh yeniden dirileceği yere gitmek için batıya yol almalıydı. Yukarı Mısırlılar ruhun gök­teki cennete ulaşmak için doğuya gitmesi gerektiğini iddia ediyorlardı. İki kült de ruhun, atalarının Mısır’a gelmek için izledikleri yolu kullanarak yeniden doğuş yerine gitmesi ge­rektiğini öne sürüyordu. Sözü geçen inançlara bakıp profesyo­nel Mısır bilimcilerin bu zıt kültler hakkındaki teorilerini oku­duğunda insan kendisini gülmekten alamıyor; çünkü şimdiye dek bu iki kültün kaynağını ve sebebini açıklayabilecek tek bir Mısır uzmanı bulabilmiş değilim. Yine de bu problemin çözü­mü, şimdiki açıklamanın da göstereceği gibi çok basit.</p>

      <p class="paragraf">Aşağı Mısır’a anayurttan yerleşim, Mayax ve Atlantis üze­rinden gerçekleşmişti ve bu iki yer de Mısır’ın batısında bulu­nuyordu; dolayısıyla Aşağı Mısır’dan, atalarının geldiği yolu takip ederek yeniden doğacağı yere gidecek bir ruh batıya dönmeliydi. Yukarı Mısırlılar, anayurttan Mısır’a, Burma ve Hindistan üzerinden gelmişlerdi. Bu ülkelerin ikisi de Mısır’ın doğusunda yer alıyor; yani Yukarı Mısırlıların ruhları, yeni­den doğacakları yere atalarının geldiği yolu kullanarak ulaş­mak için doğuya dönmeliydiler. Dolayısıyla, bunu fark etme­leri yüzlerce yıl almış olsa da iki kültün de haklı olduğu görü­lüyor.</p>

      <p class="paragraf">Donald A. Mackenzie’nin sözleriyle; “İki antik Mısır inanı­şının; aslen batıda yer alan bir cennete inanan Osiris kültüyle, cennetin doğuda bulunduğuna inanan güneşe tapanlar kültleri­nin birleşimi. Tanrısallaştırılmış antik bir kral olan Osiris, ba­tı kültünün tanrılarıyla özdeşleştirilmişti. Bu iki kült arasında­ki ilk anlaşmazlıklara, M.Ö. 2700 yılına kadar uzanan mezar yazılarında rastlanıyor.”</p>

      <p class="paragraf">Tüm Mısır bilimciler gibi, Mackenzie’nin semboloji konu­sundaki bilgisi de oldukça yetersiz. Hepsi sembol ile bunun temsil ettiği şeyi ayırt etmekte güçlük çekiyor. Eskilerin Tan­rı’nın her özelliği için özel bir sembol kullandıklarını; güneşin ise Tanrı’nın tüm özelliklerinin kolektif bir sembolü olduğunu, dolayısıyla da bizzat Tanrı’yı temsil ettiğini unutuyorlar.</p>

      <p class="paragraf">Yukarı Mısırlılar, Mackenzie’nin dediği gibi güneşe tapanlar değillerdi. Ra, yani güneş, bu insanların kolektif Tanrı sembo­lüydü. Tanrısallığı simgelediği için Ra adına tapınaklar inşa edi­liyordu, tıpkı günümüzde haçın İsa’yı temsil etmesi gibi.</p>

      <p class="paragraf">Bir sembol, temsil ettiği kavrama yakınlaştıran; ona odak­lanmayı, yakın hissetmeyi ve onu zihinde canlandırmayı ko­laylaştıran, samimi bir hatırlatmadır. Sembollerin kullanımıy­la dışarıdan gelen düşüncelerin çoğu uzaklaştırılabilir. Sem­bol, daha yoğun bir konsantrasyona imkân tanır.</p>

      <p class="paragraf">Mackenzie, Osiris’in antik bir kral olduğunu iddia ediyor. Hangi halkı yönettiğini belirtmese de kastettiği halk Mısırlılar olmalı. Eğer öyleyse yine yanılıyor, zira Thoth Sais’te ilk Aşa­ğı Mısır kolonisini kurduğunda Osiris dinini öğretiyordu ve bu, çeşitli papirüslerin gösterdiği gibi 16 bin yıl önceydi. İki farklı kaynakta Osiris’in 18 bin veya 20 bin yıl önce Atlantis’te yaşadığının ve büyük bir din adamı -bir üstat- olduğunun be­lirtildiğini görüyorum.</p>

      <p class="paragraf">İki Mısır kültü, insanın dünya üzerinde ortaya çıktığı yerin Mu olduğuna ve Mu’nun Pasifik’te yer aldığına başka bir inan­dırıcı kanıt sağlıyor. Kıtanın coğrafi konumu bu sayede Burma’nın doğusu ve Mayax’ın batısı, dolayısıyla Pasifik Okya­nusu olarak kesinlik kazanıyor.</p>

      <p class="paragraf">Anayurdun yıkımı dini törenlerde de anılıyordu. Bir adayın ikinci mertebeye yükselişi, kendisine atalarının ve sevgili ana­yurdunun başına gelenleri hatırlatmak, ayrıca ruhunun yeni­den doğmak için nereye gitmesi gerektiği hakkında bir ipucu vermek için, adayın sembolik olarak bir ateş havuzuna batırıl­ması ile gerçekleşiyordu. Buna Ölüler Kitabı’nın 22. bölümün­de şu sözlerle değiniliyor: “Ben geliyorum, ateş gününde kal­bimden geçeni yerine getiriyorum, alevleri onlar daha parlar parlamaz söndürerek.”</p>

      <p class="paragraf">Belgeler hakkındaki kısmı sonlandırmadan önce, Pasifik Okyanusu’nu çevreleyen tüm bölgelerden benzer kayıtlar gös­termenin doğru olacağını düşünüyorum. Bu, okuyucunun du­rumu ve gerçekleri tamamıyla kavramasına yardımcı olacak. Öncelikle sekiz ışınlı güneşi, yani Güneş İmparatorluğu Mu’nun Kraliyet Arması’nı ele alacağım.</p>

      <p class="resim-alyazili-1"><img alt="Image2401.JPG" class="image" height="71" src="../Images/Image2401_fmt.jpeg" width="70" /></p>

      <p class="resimalti-bolditalik">Mu’nun kraliyet arması.</p>

      <p class="Basic-Paragraph-2 para-style-override-11"></p>

      <p class="paragraf">Bu özel tasarım, İngiliz Kolombiya’sında yaşayan bir Kootenay Kızılderilisi’nin elbisesinde bulundu. Başka bir Kootenay Kızılderilisi’nin elbisenin kenarları, “batık Mu” sembolle­rinden biriyle süslenmişti. Güneş sembolünü taşıyan kıyafet si­yahtı; güneş soluk sarı, ışınların uçları soluk çivit mavisi ve ışın­ların uçlarıyla güneş arasındaki kısım kızıla çalan soluk pembe renkteydi. Kuzey Amerika’nın kuzeybatı kesimlerindeki yerliler arasında ünlü totem direkleri görülüyor.</p>

      <p class="paragraf">Sık, karışık tropik bitkilerden oluşmuş devasa, balta girme­miş bir orman Yucatan’ın güney kısmını kaplıyor ve Guatema­la’ya kadar uzanarak bu ülkenin yarısını örtüyor. Chipas ve Tabasco’ya yayılıyor ve Honduras’a kadar devam ediyor. Bu büyük orman hiç de ilkel değil, çünkü bir zamanlar burası bü­yük şehirler ve işlenmiş topraklarla doluydu. Artık geçit ver­mez durumdaki bu yaban bölgede harabeler, büyük, heybetli harabeler yer alıyor ve eğer bu engin tropik ormanın kıyısında yaşayan Kızılderililerin -Copan ve Quiriguaların- öykülerine kulak verecek olursak, bunlar ormanın derinlerinde saklı, be­yaz adamın erişiminden uzakta yatan daha da büyük kalıntıla­rın örneklerinden başka bir şey değil.</p>

      <p class="paragraf">Şahsen ben Kızılderililerin öykülerinin gerçekliğine inanı­yorum, çünkü harabelerden batıl bir dehşetle bahsediyorlar ve bu da öykülerine inandırıcılık katıyor. Kızılderili hikâyelerin ötesinde, bu hikâyeleri doğrulayan Mısır belgeleri mevcut. Bu orman, “toprağın üzerinde yuvarlanan devasa tufan dalgaları tarafından” harabeye çevrilen ve “neredeyse tüm halkını kay­bedip” geçilmez kılınan “ötedeki ülke”nin bir parçası.</p>

      <p class="paragraf">Bu medeniyet 11.500 ile 11.750 yıl arası bir süre önce, böl­genin etrafından ve altından geçen gaz kuşaklarının alevlerle</p>

      <p class="resim-alyazili-1"><img alt="Image2436.JPG" class="image" height="315" src="../Images/Image2436_fmt.jpeg" width="182" /></p>

      <p class="resimalti-bolditalik">Orta Amerika, Qurigu’daki Bir Obelisk</p>

      <p class="Normal" xml:lang="en-US"></p>

      <p class="resim-alyazili-1"><img alt="Image2443.JPG" class="image" height="262" src="../Images/Image2443_fmt.jpeg" width="198" /></p>

      <p class="resimalti-bolditalik">James Churchward tarafından çizilmiştir<br />
      Büyük Uygur İmparatorluğu’nun Haritası</p>

      <p class="paragraf"><span xml:lang="tr-TR">şekillenmesi ve bölgedeki dağın yükselişi sırasında, Atlantis’in batışından kısa bir süre önce tamamen ortadan kalktı ve şehirleri harabeye döndü. Mısırlıların, böylesine yıkıcı bir fe­laketten sonra ülkenin “geçit vermez” olduğunu söylemeleri,</span> <span xml:lang="tr-TR">şüphesiz durumu tarif etmenin hafif bir yolu.</span></p>

      <p class="paragraf">Honduras, Copan’da; Guatemala, Quiruga’da; Salvador, Opico ve Cirraca-Mecallo’da devasa, tarih öncesi yıkıntılar yer alıyor. Tüm bu yıkıntılarda Mu ile ilgili semboller bulunu­yor. Quirigua’da kayda değer bazı dikilitaş veya anıtlar bulu­nuyor. 13 taneler ve üzerlerine kazınmış sembolik insan figür­lerinin başlarında anayurda bağlılıklarını gösteren üç uçlu taç­lar var. Bu dikili taşların tümünün, çeşitli krallık hanedanları­na ait olduklarını gösteren farklı bir totem sembolleri var. An­tik hanedanların her birinin farklı bir totemi vardı: Fil, Kaplan ve Yılan gibi. Dolayısıyla, Kuzey, Orta ve Güney Amerika’nın batı kısmı boyunca bulunan ve bize Mu’nun anayurtları oldu­ğunu söyleyen kesintisiz bir belgeler zinciri mevcut.</p>

      <p class="paragraf">Güney Denizi Adaları yerlileri arasında ve bu küçük toprak parçalarında yatan harabelerin taşlarındaki sembollerden bah­settim. Daha sonra Güney Pasifik’ten Yeni Zelanda’ya geçtim, yani okyanus etrafındaki çemberi tamamlama işi Asya’ya ka­lıyor. Burma ve Hindistan, Mu hakkında belgelerle dolu ve da­ha önce de gösterdiğim gibi bu belgelerin tümü Amerika’da bu­lunanlarla birebir örtüşüyor.</p>

      <p class="paragraf">Sanırım sembollerin bile tek başına kanıtladığı Mu’nun in­sanoğlunun anayurdu olduğu gerçeğini en şüpheci akla bile ka­bul ettirmek için tek gereken Uygur belgeleri. Uygur, doğu ya­rısını yok eden Kitabı Mukaddes’teki “Büyük Tufan” zamanın­da, Mu’ya ait koloni imparatorlukları arasında en önemlisiydi.</p>

      <p class="paragraf">Çin efsaneleri Uygur İmparatorluğu’nun yaklaşık 17 bin yıl yıl önce gücünün doruğunda olduğunda söylüyor. Bu tarih, coğrafi kanıtlarla da uyuşuyor. Uygur İmparatorluğu güçlü kollarını Pasifik Okyanusu’ndan Orta Asya’ya ve Kızıl De­niz’in ötesinden Doğu Avrupa’ya kadar uzatmıştı. Bu, İngiliz adaları Kıta Avrupasından ayrılmadan önceydi.</p>

      <p class="paragraf">Uygur İmparatorluğu’nun güney sınırı, Cochin Çin’i (Gü­ney Hindistan’da Kerala eyaletine bağlı bir şehir), Burma, Hindistan ve Pers ülkesinin kuzey sınırlarındaydı. Bu, Himalayalar ve diğer Asya dağları yükselmeden önceydi. Kuzey sı­nırları Sibirya’ya kadar uzanıyordu, fakat ne kadar içlerine uzandıklarını söyleyen hiçbir belge yok. Sibirya’nın güney kı­sımlarında şehirlerinin yıkıntıları bulunmuş durumda.</p>

      <p class="paragraf">Zamanla Uygurlar, çok eski bir Hint belgesinde bahsedildi­ği gibi, Hazar Denizi’nin batı ve kuzey kıyıları boyunca ilerle­yerek Avrupa’ya uzandılar. Buradan devam ederek Orta Avru­pa üzerinden batı sınırlarına, İrlanda’ya ulaştılar. Kuzey İspanya’ya, Kuzey Fransa’ya ve Balkanların içlerine yerleştiler. Ya­kın zamanda Moravia’da yapılmış arkeolojik keşiflerde bulu­nan kalıntılar Uygurlara ait ve etnografların, insanoğlunun As­ya’da ortaya çıktığı yönündeki teorilerini dayandırdıkları kanıt­lar Avrupa’da ilerleyen Uygurların bıraktığı izlerden oluşuyor.</p>

      <p class="paragraf">Uygurların tarihi, Arilerin tarihidir. Etnografların Ari ola­rak sınıflandırdıkları beyaz ırklardan bazıları, tamamen farklı bir kolonileşme yoluna ait. Uygur İmparatorluğu’nun başkenti Gobi Çölü’nde, şimdi Khara Khota’nın bulunduğu yerdeydi. Uygur İmparatorluğu’nun zamanında Gobi Çölü oldukça bere­ketli topraklara sahipti.</p>

      <p class="paragraf">Uygurlar kültür ve medeniyet yönünden çok ileri bir sevi­yeye ulaşmışlardı. Astroloji, madencilik, tekstil, mimari, ma­tematik, tarım, edebiyat ve tıp alanında bilgiliydiler. İpek, me­tal ve tahta üzerine dekoratif işlemeler konusunda uzmanlaş­mışlardı. Tüm bunlar Mısır tarihinin başlangıcından önceydi.</p>

      <p class="resim-alyazili-1"><img alt="Image2504.JPG" class="image" height="182" src="../Images/Image2504_fmt.png" width="269" /></p>

      <p class="resimalti-bolditalik">American Weekly’nin izniyle<br />
      Bir Uygur kraliçesi (solda) ve refakatçisi</p>

      <p class="resim-alyazili-1"></p>

      <p class="Normal" xml:lang="en-US"></p>

      <p class="Normal" xml:lang="en-US"></p>

      <p class="paragraf">Uygur İmparatorluğu’nun yaklaşık yarısı Mu batmadan ön­ce, geri kalanıysa Mu’nun batışından sonra yok oldu. Profesör Kosloff, Khara Khota’da yerin 50 feet altında bir mezar ve içinde olağanüstü hazineler buldu ve hiçbir şeye dokunmasına veya bunları dışarı çıkarmasına izin verilmediği için bu eser­leri fotoğraflayarak belgeledi. American Weekly’nin izniyle bu fotoğraflardan birkaçına erişmeyi başardım ve bunlardan ikisini deşifreleriyle beraber burada yayımlıyorum. Sanırım bu fotoğrafların 16 bin yıl ile 18 bin yıl önceye ait bir zamanı temsil ettikleri düşüncemde yanılmıyorum.</p>

      <p class="paragraf">Bu fotoğraflar sembolik; çeşitli kaynaklar bize bunların kim olduklarını, ne olduklarını söylüyor. İpek üzerine yapıl­mış bu resimler, bir kraliçeyle refakatçisini oturur konumda tasvir ediyor. Kraliçenin sembollerinden bahsedeceğim. Ba­şındaki üç uçlu tacın merkezinde, üç set ışın saçan olan bir disk bulunuyor. Gövdesinin arkasında geniş bir disk, yani gü­neş yer alıyor. Başının arkasında daha ufak başka bir disk var, bu da ikincil başka bir güneş. Büyük olan disk Mu’yu, küçük olan ise Uygur Koloni İmparatorluğu’nu temsil ediyor. Yalnız­ca yarısından güneş ışınları çıkan tacı, koloni imparatorluğun armasını gösteriyor. Sol elinde tuttuğu hükümdarlık asası üç­lü çatal şeklinde; üç ucu anayurdun rakamını veriyor.</p>

      <p class="resim-alyazili-1"><img alt="r12.png" class="image" height="85" src="../Images/r12_fmt.png" width="262" /></p>

      <p class="resimalti-bolditalik">Uygur hükümdarlarının taşıdığı asa. Buradaki, Kraliçe’nin elinde görülenden<br />
      daha yakın bir tarihe ait. İkisinde de üç uçlu çatal form göze çarpıyor.</p>

      <p class="Basic-Paragraph-2"></p>

      <p class="paragraf">Tahtı anayurdun çiçek sembolü olan açmış kutsal lotus şek­linde; kraliçe, anayurt Mu’nun dizine oturmuş ve onun saye­sinde dik durmuş hâlde betimlenmiş. Refakatçisinin asası yok, ışınları olan bir güneş yerine de bir küre taşıyor. Onun tacı da anayurdun rakamını veriyor.</p>

      <p class="paragraf">Kosloffun çeşitli hükümdarlık asalarıyla ilgili fotoğrafları vardı. Bu çizimdeki, kraliçenin elindekinden farklı bir motifte ve daha yakın bir tarihe ait olsa da sembolik olarak anlamı ay­nı: Üç parçaya ayrılmış ucu anayurdun rakamsal değerine kar­şılık geliyor.</p>

      <p class="paragraf">Böylece Asya, Amerika, Güney Denizi Adaları ve Yeni Zelanda sembollerinin anlattıkları hikayede hemfikir oldukla­rını görüyoruz. Yaşlı atalarımız mezarlarından çıkıp, Mu top­raklarında başlarından geçeni kendi ağızlarından bize anlat­madıkları sürece, bu kanıtlardan daha kesin ve ikna edici bir şey olabilir mi?</p>
    </div>
  </div>
</body>
</html>
