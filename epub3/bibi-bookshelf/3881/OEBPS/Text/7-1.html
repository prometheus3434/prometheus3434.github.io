<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>7-1.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x7-1.html" xml:lang="en-GB">
    <div class="Basic-Text-Frame">
      <p class="G-vde-1"></p>

      <p class="resim"><img alt="b2.png" class="image" height="85" src="../Images/b2_fmt.png" width="56" /></p>

      <p class="anabaslik" id="toc_marker-2">II. BÖLÜM</p>

      <p class="anaalt" id="toc_marker-2-1" xml:lang="tr-TR">KAYIP KITA</p>

      <p class="paragraf">Mu’nun, insanoğlunun anayurdunun yıkımının hikâyesi gerçekten de tuhaf. Bu hikâye sayesinde Güney Denizi Adaları’nda yaşayan beyazların gizemi çözülebilir ve Pasifik’in orta­sında bir uygarlığın nasıl geliştiği ve sonra nasıl yalnızca bir gece içinde tamamen yok olduğu öğrenilebilir. Yıllar önce bi­lim insanları Pasifik Okyanusu’nun ortasında Mu gibi devasa bir kıtanın varlığına şüpheyle yaklaşırlardı. Fakat o günden bu yana böyle bir kıtanın gerçekten de bir zamanlar var olduğuna dair kayıtlar ortaya çıktı ve karşılaştırmalar yapıldı. Bu konu­da çeşitli kanıtlar mevcut.</p>

      <p class="paragraf">Öncelikle, ilk bölümde de anlattığım gibi Hindistan’da bir ta­pınakta bulduğum ve deneyimli rahip dostumun yardımıyla de­şifre ettiğim kutsal tabletler var. Bu tabletler bana Mu hakkın­daki ilk ipuçlarını sağladı ve dünya çapında bir arayışa başlama­ma neden oldu. Tabletler, Naacaller tarafından ya Burma’daya da anayurtta yazılmıştı ve Naacallerin aslında Pasifik’in merke­zindeki ülkeleri olan anayurttan geldiklerini söylüyordu. Bunun yanı sıra insanın yaratılışı ve bu ülkede ortaya çıkışının hikâye­sini anlatıyorlardı. Maya, Mısır ve Hindistan’da daha ileri tarih­lerde tutulmuş kayıtların tanımlayıp anlattığı bu Mu ülkesinin yıkımı, yerkabuğunun depremlerle parçalanıp alevler içindeki dipsiz bir uçuruma düşmesi şeklinde. Daha sonraysa Pasifik’in suları ülkenin üzerini kaplıyor ve bir zamanlar kudretli bir me­deniyetin bulunduğu yerde tek kalan şey sular oluyor.</p>

      <p class="paragraf">İkinci olarak, ona antik tapınak kayıtlarını okuyan, Ayhodia’daki Rishi Tapınağı Başrahibi Narana’nın dikte etmesiyle, bir bilge ve tarihçi olan Valmiki tarafından yazılan Hindu des­tanı Ramayana gibi klasikler de dahil olmak üzere, başka antik elyazmaları tarafından da Mu’nun varlığı onaylanıyor. Bir bö­lümde Valmiki, Naacallerden “Doğdukları yer olan doğudan Burma’ya geldiler” diyerek bahsediyor, yani Pasifik Okyanusu’nun yönünden. Kutsal tabletlerin ve Valmiki’nin hikâyeleri­ni doğrulayan başka bir belge ise şimdi British Museum’da bu­lunan Troano Elyazması. Bu, Yucatan’da yazılmış antik bir Maya kitabı. “Mu Ülkesi”nden bahsederken Hindistan, Burma ve Mısır’da karşımıza çıkan sembolleri kullanıyor. Başka bir kaynak ise Troano Elyazması ile yaklaşık olarak aynı zamana ait bir Maya kitabı olan Codex Cortesianus. Ayrıca Lhasa Bel­geleri; Mısır, Yunanistan, Orta Amerika ve Meksika’da yüzler­cesi daha ve batı eyaletlerimizdeki uçurum yazıları da var.</p>

      <p class="paragraf">Üçüncü olarak, konumları ve üzerlerini süsleyen semboller sayesinde insanoğlunun anayurdu olan kayıp kıta Mu’dan bahse­den harabeler söz konusu. Bazı Güney Denizi Adaları’nda, özel­likle de Paskalya, Mangaia, Tongatabu, Panape ve Ladrone (Manana) Adaları’nda, bizi Mu’nun zamanına götüren eski, taş­tan tapınak harabeleri ve diğer yıkıntılar bulunuyor. Uxmal, Yucatan’da yıkık bir tapınaktaki kitabelerde “Batı Toprakları, geldi­ğimiz yer”in hatırası saklanıyor. Ayrıca Mexico City’nin güney­batısındaki etkileyici bir Meksika piramidi, kitabesinde anlattığı kadarıyla aynı “Batı Toprakları”nın yıkımını temsil eden bir anıt.</p>

      <p class="paragraf">Dördüncü olarak Mısır, Burma, Hindistan, Japonya, Çin, Güney Denizi Adaları, Orta ve Güney Amerika ve bazı Kuzey Amerika yerli kabilelerinde ve diğer başka antik medeniyet merkezlerinde keşfedilen eski sembol ve geleneklerdeki ev­rensellik söz konusu. Bu sembol ve gelenekler öyle büyük bir benzerlik gösteriyorlar ki tek bir kaynaktan, Mu’dan geldikle­ri şüphesiz. O hâlde artık bu bilgilerin ışığında Mu’nun yıkı­mının hikâyesinin izini sürebiliriz.</p>

      <p class="paragraf">Öğrendiğimiz kadarıyla bu kıta, Hawaii’nin kuzeyinden gü­neye uzanan devasa, iniş çıkışlı topraklardan oluşuyordu. Pas­kalya Adası ve Fiji’ler arasında bir çizgi güney sınırını belirliyordu. Doğudan batıya 5000 mil, kuzeyden güneye 3000 mil genişliğindeydi. Kıta, birbirlerinden dar boğaz veya kanallar­la ayrılmış üç kara parçasından oluşuyordu.</p>

      <p class="paragraf">I, IV ve V. bölümlerde gösterilen kayıtlara dayanarak, bu kıtayı bir zamanlar olduğu gibi tasvir etmeye çalışacağım:</p>

      <p class="paragraf">Eskiden, çok eskiden, uzak zamanlarda -binlerce yıl önce, yine de tarihsel olarak adlandırdığımız çağların kıyısında- Pa­sifik Okyanusu’nun ortasında, şimdi “yalnızca su ve gökyüzü bulunan”<span class="char-style-override-10">2</span><span class="dipp" style="font-size:0.82em;"><a class="footnote-link" href="#footnote-225-2" id="footnote-225-2-backlink">2</a></span> yerde büyük bir kıta ve bugün Güney Denizi Ada­ları olarak bilinen küçük ada grupları vardı.</p>

      <p class="paragraf">Bu, “göz alabildiğine uzanan çayırları”<span class="dipp" style="font-size:0.82em;"><a class="footnote-link" href="#footnote-225-3" id="footnote-225-3-backlink">3</a></span> olan “güzel”<span class="dipp" style="font-size:0.82em;"><a class="footnote-link" href="#footnote-225-4" id="footnote-225-4-backlink">4</a></span>, tro­pik bir bölgeydi. Vadi ve çayırlar, zengin otlaklar ve sürülmüş tarlalarla kaplanmış, “alçak tepelikler”<span class="dipp" style="font-size:0.82em;"><a class="footnote-link" href="#footnote-225-5" id="footnote-225-5-backlink">5</a></span> ise gür, tropik bitki ör­tüsünün gölgesindeydi. Bu dünyevi cennetin topraklarında hiçbir dağ veya sıradağ yoktu, çünkü dağlar daha toprağın de­rinliklerinden yükselmemişti.</p>

      <p class="paragraf">Bu büyük ve zengin topraklar, dolambaçlı yataklarıyla ağaçlı tepelerin etrafından ve bereketli çayırların içinden ge­çerek akıl almaz kavisler ve kıvrımlar çizen birçok geniş ve sakin ırmak ve dereyle ayrılıyor ve sulanıyordu.</p>

      <p class="paragraf">Gür bir bitki örtüsü tüm diyarı yumuşak, tatlı ve huzur veri­ci yeşil bir örtüyle sarıyordu. Ağaç ve çalılardaki parlak, hoş kokulu çiçekler manzaraya renk ve detay katıyordu. Uzun yap­raklı palmiyeler okyanusun sahillerini kuşatıyor ve nehir kıyı­larını takip ederek adanın millerce içine doğru sıralanıyordu. Büyük, tüysü eğreltiler uzun kollarını nehir kıyılarından uzatı­yordu. Rakımın düşük olduğu vadilerde nehirler genişleyerek, sığ ve parıltılı sularının yüzeyini kıyılarda zümrüt yeşilinin üzerindeki rengarenk mücevherler gibi süsleyen sayısız, kutsal “lotus çiçeği”<span class="dipp" style="font-size:0.82em;"><a class="footnote-link" href="#footnote-225-6" id="footnote-225-6-backlink">6</a></span> ile bezenmiş göllere dönüşüyordu.</p>

      <p class="paragraf"><span xml:lang="tr-TR">Serin nehirlerin üzerinde kelebekler, gösterişli kanatlarıyla ağaçların gölgesinde süzülüyor ve kendi renkli güzelliklerinin yansımasını doğanın aynasında görmek ister gibi, perileri andı­ran kanat çırpışlarla inip çıkarak uçuşuyordu. Çiçekler arasında bir o yana, bir bu yana atılan sinekkuşları, kısa uçuşlarında, gü­neşin ışıkları arasında canlı mücevherler gibi parıldıyordu.</span><span class="dipp" style="font-size:0.82em;" xml:lang="tr-TR"><a class="footnote-link" href="#footnote-225-7" id="footnote-225-7-backlink">7</a></span></p>

      <p class="Basic-Paragraph-2 para-style-override-14"></p>

      <p class="paragraf">Çalı ve ağaçlarda öten tüylü kuşlar, tatlı namelerinde bir­birleriyle yarışıyordu.<span class="dipp" style="font-size:0.82em;"><a class="footnote-link" href="#footnote-225-8" id="footnote-225-8-backlink">8</a></span> Hareketli ağustos böceklerinin cırılda­maları göğü kaplıyor, diğer tüm seslerin üzerindeyse çekirge­lerin hararetle “makaslarını bilerken” çıkardıkları ve tüm dün­yaya her şeyin yolunda olduğunu duyuran sesleri yer alıyordu.</p>

      <p class="paragraf">Kudretli mastodon ve fil sürüleri, büyük kulaklarını böcekle­ri kovmak için savurarak, ilkel ormanlarda geziniyordu.<span class="dipp" style="font-size:0.82em;"><a class="footnote-link" href="#footnote-225-9" id="footnote-225-9-backlink">9</a></span> Bu bü­yük kıta, üzerinde neşe ve mutlulukla hüküm süren “64 milyon insana” ev sahipliği yapıyordu.<span class="dipp" style="font-size:0.82em;"><a class="footnote-link" href="#footnote-225-10" id="footnote-225-10-backlink">10</a></span> Tüm bu yaşam, zengin yuvasın­da sevinçle doluydu.</p>

      <p class="paragraf">Geniş, “pürüzsüz yollar” her yönde örümcek ağları gibi uzanıyordu, yapımlarında kullanılan taşlar o kadar mükemmel işlenmişti ki aralarında ot bile bitmiyordu.<span class="dipp" style="font-size:0.82em;"><a class="footnote-link" href="#footnote-225-11" id="footnote-225-11-backlink">11</a></span></p>

      <p class="paragraf">Anlatılan zamanda, 64 milyon kişi, her biri diğerinden farklı ama tümü tek bir idare altında toplanmış en az “on ka­bile” veya “halk”tan oluşuyordu.<span class="dipp" style="font-size:0.82em;"><a class="footnote-link" href="#footnote-225-12" id="footnote-225-12-backlink">12</a></span></p>

      <p class="paragraf">Birçok nesil önce halk bir kral seçti ve adının başına Ra ekini getirdi. Bu kişi, “Ra Mu” adıyla başrahip ve imparator oldu.<span class="dipp" style="font-size:0.82em;"><a class="footnote-link" href="#footnote-225-13" id="footnote-225-13-backlink">13</a></span> İmparatorluk ise “Güneş İmparatorluğu” adını aldı. Halkın dini inancı tekti, semboller vasıtasıyla Tanrı’ya ibadet ediliyordu. Herkes, eninde sonunda geldiği “yüce kaynağa” dönecek olan ruhun ölümsüzlüğüne inanıyordu.<span class="dipp" style="font-size:0.82em;"><a class="footnote-link" href="#footnote-225-14" id="footnote-225-14-backlink">14</a></span></p>

      <p class="paragraf"><span xml:lang="tr-TR">Tanrı’ya duydukları huşu öyle büyüktü ki onun adını asla ağızlarına almıyor; dua ve yakarışlarında ona daima semboller aracılığıyla hitap ediyorlardı. Onun tüm yüce özelliklerini sim­geleyen kolektif bir sembol olarak “Güneş Ra” kullanılıyordu.</span><span class="dipp" style="font-size:0.82em;" xml:lang="tr-TR"><a class="footnote-link" href="#footnote-225-15" id="footnote-225-15-backlink">15</a></span></p>

      <p class="Basic-Paragraph-2"></p>

      <p class="paragraf">Başrahip olarak Ra Mu, dini öğretilerde Tanrı’nın temsilci­siydi. Ra Mu’ya tapılmaması gerektiği, onun sadece bir temsil­ci olduğu iyice öğretiliyor ve anlaşılıyordu.</p>

      <p class="paragraf">O devirde Mu halkı son derece medeni ve aydındı. Dünya yüzünde yabanilik yoktu, hiç de var olmamıştı, çünkü tüm dünya insanları Mu’nun çocuklarıydı ve anayurdun egemenli­ği altındaydılar.</p>

      <p class="paragraf">Mu ülkesinde baskın olan ırk beyaz veya buğday tenli; ge­niş, zarif, koyu renkli gözleri ve düz siyah saçları olan, son de­rece güzel insanlara sahip beyaz bir ırktı. Bu beyaz ırkın hari­cinde, sarı, kahverengi veya siyah tenli insanlar da bulunsa da bunlar baskın değillerdi.<span class="dipp" style="font-size:0.82em;"><a class="footnote-link" href="#footnote-225-16" id="footnote-225-16-backlink">16</a></span> Mu’nun bu kadim halkı, gemileriy­le dünyanın çevresinde “doğu okyanuslarından batıdakilere ve kuzey denizlerinden güneydekilere seyahat eden büyük deniz­cilerdi.” Aynı zamanda taştan büyük tapınaklar ve saraylar ya­pan tecrübeli mimarlardı.”<span class="dipp" style="font-size:0.82em;"><a class="footnote-link" href="#footnote-225-17" id="footnote-225-17-backlink">17</a></span> Büyük dikili taşlar yontup onları anıt olarak yerleştirdiler.</p>

      <p class="paragraf">Mu ülkesi dinin, bilimin ve eğitimin beşiği olan başlıca ye­di büyük ve önemli şehre ev sahipliği yapıyordu.<span class="dipp" style="font-size:0.82em;"><a class="footnote-link" href="#footnote-225-18" id="footnote-225-18-backlink">18</a></span> Ülkeyi oluşturan üç kara parçasının üzerine yayılmış hâlde başka bir­çok büyük şehir, kasaba ve köy bulunuyordu.</p>

      <p class="paragraf">Şehirlerin çoğu, gemilerin dünyanın dört bir yanına ulaştığı, ticaretin beşiği olan nehir ağızlarına kurulmuştu. Mu ülkesi tüm dünya medeniyeti, eğitimi ve ticaretinin kaynağı ve merkeziy­di; diğer tüm ülkeler onun koloni veya sömürgeleriydi.</p>

      <p class="paragraf"><span xml:lang="tr-TR">Kayıtlara, yazıtlara ve hikâyelere göre insanoğlunun ortaya çıkışı Mu ülkesinde gerçekleşmişti ve bu sebeple ülkenin is­</span><span xml:lang="tr-TR">mine “Kui Diyarı” adı eklenmişti.</span><span class="dipp" style="font-size:0.82em;" xml:lang="tr-TR"><a class="footnote-link" href="#footnote-225-19" id="footnote-225-19-backlink">19</a></span> <span xml:lang="tr-TR">Çatısız, zaman zaman “saydam” olarak tanımlanan büyük yontma taştan tapınaklar şehirleri süslüyordu. Çatısız oluşları, Ra’nın ışınlarının, yakaran ve dua edenlerin başlarına ulaşmasını sağlamak içindi, ya­ni Tanrı’nın onların dualarını kabul edişini temsil eden bir semboldü. “Zengin sınıflar mücevherler ve değerli taşlarla süslü kıyafetler giyiyorlardı. Birçok hizmetkârın hazır bulun­duğu ihtişamlı saraylarda yaşıyorlardı.”</span><span class="dipp" style="font-size:0.82em;" xml:lang="tr-TR"><a class="footnote-link" href="#footnote-225-20" id="footnote-225-20-backlink">20</a></span></p>

      <p class="paragraf">Dünyanın her yerinde koloniler kurulmuştu. Maharetli de­nizciler olduklarından, gemileri farklı koloniler ve anakara arasında sürekli yük ve yolcu taşıyordu.<span class="dipp" style="font-size:0.82em;"><a class="footnote-link" href="#footnote-225-21" id="footnote-225-21-backlink">21</a></span> Serin akşamlarda muhteşem kıyafetli, mücevherlerle süslü erkek ve kadınlarla dolu eğlence gemileri görülebilirdi. Bu gemilerin ikmalini sağlayan uzun kayıklar, mutlu yolcuların şarkı ve kahkahala­rına müzikal bir ritim kazandırıyordu.</p>

      <p class="paragraf">İşte bu büyük ülke, gücünün zirvesinde, dünya medeniyeti­nin, bilimin ve ticaretin beşiğiyken; büyük, taş tapınaklar inşa edilmiş ve devasa heykellerle abideler dikilmişken<span class="dipp" style="font-size:0.82em;"><a class="footnote-link" href="#footnote-225-22" id="footnote-225-22-backlink">22</a></span> bir şok yaşadı ve toprakları korkunç bir felaketle sarsıldı.</p>

      <p class="paragraf"><span xml:lang="tr-TR">Dünyanın derinliklerinden yükselen gümbürtülere eşlik eden depremler ve yanardağ patlamaları kıtanın güneyini sarstı.</span><span class="dipp" style="font-size:0.82em;" xml:lang="tr-TR"><a class="footnote-link" href="#footnote-225-23" id="footnote-225-23-backlink">23</a></span> <span xml:lang="tr-TR">Gü­neye bakan kıyılar boyunca yükselen devasa dalgalar karanın iç­lerine kadar ilerledi; önlerinde duran birçok güzel şehir de yok olup gitti. Yanardağlar ateş, duman ve lavlarını püskürttü. Top­raklar engebesiz olduğundan lav akıp gitmedi, bunun yerine ko­niler hâlinde birikerek şimdi güneydeki adaların bazılarında gö-</span></p>

      <p class="resim-alyazili-1"><img alt="Image1348.JPG" class="image" height="210" src="../Images/Image1348_fmt.png" width="359" /></p>

      <p class="resimalti-bolditalik">Mu’nun Batışı<br />
      “Tapınak ve saraylar çöktü ve yere yıkıldı.”</p>

      <p class="resim-alyazili-1"></p>

      <p class="Normal" xml:lang="en-US"></p>

      <p class="paragraf">rülen volkanik kaya yığınlarını oluşturdu.<span class="dipp" style="font-size:0.82em;"><a class="footnote-link" href="#footnote-225-24" id="footnote-225-24-backlink">24</a></span> Sonunda yanardağ patlamaları sona erdi. Yanardağlar söndü ve bugüne dek süren bir uykuya daldı. Volkanik faaliyetlerin sona ermesinin ardından Mu ülkesi halkı yavaş yavaş korkularını atlattı.</p>

      <p class="paragraf">Yıkılan şehirler yeniden inşa edildi ve ticarete yeniden baş­landı. Bu felaketten nesiller sonra, bu doğa olayı tarihin silik bir parçası hâlini aldığında, Mu bir kez daha depremlerin kurbanı oldu. “Tüm kıta, okyanus dalgaları gibi kabarıp yuvarlandı. Toprak, fırtınadaki bir ağacın yaprakları gibi titreyip sarsıldı. Tapınak ve saraylar çöktü ve yere yıkıldı, anıtlar ve heykeller devrildi. Şehirler harabeden farksızdı.”<span class="dipp" style="font-size:0.82em;"><a class="footnote-link" href="#footnote-225-25" id="footnote-225-25-backlink">25</a></span></p>

      <p class="paragraf">Toprak kabarıp iner, titreyip sarsılırken yeraltının alevleri üç mil çaplı<span class="dipp" style="font-size:0.82em;"><a class="footnote-link" href="#footnote-225-26" id="footnote-225-26-backlink">26</a></span> bulutları delen bir hüzme hâlinde havaya yüksel­di. Orada, göğü kaplayan yıldırımların kollarıyla buluştular. Kalın, siyah bir duman perdesi ülkenin üzerini örttü. “Devasa tufan dalgaları kıyılara vurup<span class="dipp" style="font-size:0.82em;"><a class="footnote-link" href="#footnote-225-27" id="footnote-225-27-backlink">27</a></span> ovalara uzandı.” Önlerinde du­ran tüm şehirler ve canlıları beraberlerinde yıkıma sürükledi­ler. “Kaçanların acı dolu çığlıkları göğü sardı. İnsanlar tapı­naklara ve sığınaklara koşsalar da ateş ve duman onları sürdü; parlak kıyafetleri ve değerli taşlarıyla kadınlar ve erkekler haykırdılar: Mu, kurtar bizi!”<span class="dipp" style="font-size:0.82em;"><a class="footnote-link" href="#footnote-225-28" id="footnote-225-28-backlink">28</a></span></p>

      <p class="paragraf"><span xml:lang="tr-TR">Batan güneş, tüm diyarı kaplayan duman perdesinin altın­da ufukta kendini gösterdiğinde, kızıl ve öfkeli ateşten bir to­pu andırıyordu. Ufkun ardında kaybolduğundaysa, yalnızca düşen yıldırımların araladığı bir karanlık çöktü.</span></p>

      <p class="Basic-Paragraph-2"></p>

      <p class="paragraf">Mu, “Gece boyunca”<span class="dipp" style="font-size:0.82em;"><a class="footnote-link" href="#footnote-225-29" id="footnote-225-29-backlink">29</a></span> yarılıp parçalandı. Kulakları sağır eden gümbürtülerle ölüme mahkûm kıta sulara gömüldü. Aşa­ğı, aşağı ve aşağı düştü, cehennemin ağzına, “bir ateş çukuru­nun içine.” Parçalanan kıta o büyük ateş uçurumuna yuvarla­nırken “alevler yükseldi ve her yanını sardı.”<span class="dipp" style="font-size:0.82em;"><a class="footnote-link" href="#footnote-225-30" id="footnote-225-30-backlink">30</a></span> Alevler kurban­larını aldı. “Mu ve 64 milyon insanı kurban edildi.”<span class="dipp" style="font-size:0.82em;"><a class="footnote-link" href="#footnote-225-31" id="footnote-225-31-backlink">31</a></span></p>

      <p class="paragraf">Mu alevli uçuruma düşerken başka bir doğa gücüne yenik düştü: 50 milyon mil karelik bir su kütlesine. Her yandan de­vasa dalgalar yükseldi. Bir zamanlar kıtanın merkezi olan yer­de buluştular. Orada köpürüp kaynadılar.</p>

      <p class="paragraf">Mu, insanoğlunun anayurdu, tüm mağrur şehirleri, tapınak ve sarayları; sanat, bilim ve irfanıyla artık geçmişin bir rüya­sından ibaretti. Üzerini kaplayan su, kefeni olmuştu. Kıtanın yaşadığı felaket, dünyanın ilk büyük medeniyetinin yok oluşu­nun ilk adımıydı.</p>

      <p class="paragraf">Mu’nun yıkımı, neredeyse 13.000 yıl boyunca dünyanın büyük bir bölümünün karanlığa gömülmesine neden oldu. Ar­tık bu karanlık aralanıyor olsa da hâlâ belirsiz olan noktalar var. Kıta parçalanıp battığında, ilerleyen bölümlerde açıklana­cak bazı jeolojik sebepler yüzünden bazı kayalıklar ve toprak parçaları suyun üzerinde kaldı. Bunlar adaları ve takımadaları oluştursalar da dipteki volkanik faaliyetler tarafından çentikli ve dağınık bir hâle sokulmuşlardı.</p>

      <p class="paragraf"><span xml:lang="tr-TR">Tüm bu kayalar ve toprak parçaları, artık etraflarındaki ça­murlu, fokurdayıp köpüren suların yatağı hâline gelmiş olan diyarın, ülkelerinin, insanoğlunun anayurdu Mu’nun batışın­dan sağ kurtulan insanlarla tıka basa dolmuştu.</span></p>

      <p class="Basic-Paragraph-2 para-style-override-8"></p>

      <p class="paragraf">Kıtayı ve üzerindekileri yutan sular, acımasız görevlerini yerine getirmenin memnuniyetini yaşar gibi sakinleşti. Bu su­lar Pasifik Okyanusu’nun sularıydı. Tarihte hiçbir isim bu ka­dar ironi barındırmış mıdır?</p>

      <p class="paragraf">Kaynayan denizin ortasındaki bu adalarda Mu’nun halkın­dan sağ kalanlar birbirlerine sokulup depremlerin sonlanmasını beklediler. Tapınak ve saraylarının, gemilerinin ve yolları­nın çökerek okyanus tarafından yutulduğuna şahit olmuşlardı. Nüfusun neredeyse tamamı afetin kurbanı olmuştu. İnsanoğlunun anayurdunun yıkımından sağ kalan az sayıda insan, ne ka­dar sefil durumda olduklarını fark ettiler. Hiçbir şeyleri yoktu: Ne alet, ne giyecek, ne barınak, ne yiyecek; yalnızca bir parça toprak. Çevrelerinde yanan çukura doluşup kaynayan sular fokurdayıp köpürüyor, tepelerindeyse yoğun bir buhar, duman ve kül bulutu dostane ışığı engelleyip, geçit vermez bir karan­lık örtüsü yaratıyordu. Karmaşada can veren dostlarının umut­suz çığlıkları hâlâ kulaklarında yankılanıyordu. Açlık ve korunaksızlığın sebep olacağı bir ölümle yüzleşen felaketzedeler için dehşet dolu anlardı. Pek azı bu korkunç durumdan sağ kurtulabildi; çoğu sefalet içinde can verdi.</p>

      <p class="paragraf">Suya batmamış olan bu küçük kara parçalarını bugün Gü­ney Denizi Adaları olarak biliyoruz; bu adaların yerlilerinden bazıları da Mu halkının uzaktan akrabaları olduklarını iddia edebilir. Bir süre sonra hava dumandan ve kükürt gazlarından nispeten arınmıştı. Güneş, bulutların arasından uzanarak man­zaraya baktı. Yeni oluşan adalar, hayatta kalacak kadar şanslı -veya şanssız- olan, dehşet içindeki erkek ve kadınlarla doluy­du. Büyük Tufan’dan bu yana dünyanın yaşadığı en büyük afetten sağ kurtulanlar acınası hâlde olmalıydılar. İnsan bazı­larının umutsuzlukla ellerini ovuşturduğunu; diğerlerinin bir­birlerine sarılarak, hissiz ve hareketsiz, amaçlarını kaybetmiş bir hâlde ve donuk gözlerle bir zamanlar bir kıtanın bulundu­ğu yere baktıklarını gözünde canlandırıyor.</p>

      <p class="paragraf">O güzel diyara ne olmuştu? O artık Pasifik Okyanusu’nun sularının derinliklerinde yatıyordu. Bir zamanlar insanın hü­küm sürdüğü yer artık balıkların ve tuhaf, sürünen şeylerin yuvasıydı. Çiçeklerin yüzlerini güneşe döndüğü yerde artık yo­sunlar büyüyecek; mercanlar, insanların maharetli elleriyle sa­raylar inşa ettiği yerde resiflerini oluşturacaktı. Yok olup gi­den şehirlerin sokaklarını aşındıran on milyonlardan geriye yalnızca yeni oluşan çorak adalardaki bir avuç insan kalmıştı. Her şey yitip gitmişti! Onları ne bekliyordu? Açlığın getirdiği yavaş bir ölüm dışında hiçbir şey. Anakaradan binlerce mil uzakta; salları, gemileri veya yiyecekleri olmaksızın bir avuç toprağın üzerine doluşmuşlardı.</p>

      <p class="paragraf">Bu şartlar altında ne olduğunu hayal etmek kolay. Şüphesiz çoğu, katıksız dehşet yüzünden aklını kaybetti; diğerleri ölü­mün gelip onları bu dayanılmaz acıdan kurtarmasını diledi. Hayatta kalmaları için tek bir yolları vardı: Barbarlığın en ber­bat hâline düşmek ve bir süreliğine de olsa birbirlerinin sırtın­dan yaşamak.</p>

      <p class="paragraf">Eğer bulabilirlerse, ölü hayvanların derileri ve sert ağaçla­rın yaprakları, kıyafetleri olacaktı. Savunma ve saldırı için taş­lar, mızraklar ve oklar kullanacaklardı. Kesici aletlerini çak­mak taşlarından ve deniz kabuklarından elde etmek zorunday­dılar. Asıl sorunsa nereden yiyecek bulacaklarıydı. Şüphesiz çoğu korunaksızlıktan, korkudan ve açlıktan öldü ve öldükle­rinde bedenleri, sağ kalanlar için besin kaynağı oldu. Yam­yamlığın ve yabaniliğin ilk adımları da bu şekilde atıldı. So­nuçta, en ileri medeniyetten geride kalanlar, vahşiliğin en aşa­ğı hâline düşmek zorunda kaldılar ve bu çağlar boyunca bu şe­kilde devam etti.</p>

      <p class="paragraf">İnsan, bu kültürlü varlıkların bu şekilde beslenme fikrine duydukları tiksinti ve nefreti hayal edebiliyor. Kendilerini in­san eti yemeye zorlayana dek birçoğunun öldüğünü düşünmek zor değil. Yine de yıllar ilerleyip nesiller birbirini izledikçe, biçare adalıların önceleri sıkıca tutundukları ve çocuklarına aktardıkları gelenekleri de sönükleşti ve sonunda unutuldu. Eski ihtişamları tıpkı Pasifik’in güvenilmez sularının Mu’yu yeryüzünden sildiği gibi akıllarından silinip gitse de adalıların unuttuğu bu geçmiş, bir gün kim olduklarının öğrenilmesini sağlamak için bıraktıkları işaretlerle varlığını sürdürdü ve böylece de değişmez bir hüküm yerine getirilmiş oldu.</p>

      <p class="paragraf">Mu’nun yıkımının dünyanın karanlığa gömülmesine neden olduğundan bahsettiğimde bunu mukayese amaçlı kullanmış­tım. Koloni imparatorluklar bir süre daha anayurdun medeni­yetini devam ettirse de onun desteğinden yoksun kalınca bun­lar da zamanla zayıfladı ve sönüp gitti. İşte yeni, şimdiki me­deniyet de bu küllerden doğdu.</p>

      <div class="footnotes">
        <div class="footnote">
          <p class="Basic-Paragraph-2"><a class="footnote-anchor" href="#footnote-225-2-backlink" id="footnote-225-2">2</a> <span xml:lang="tr-TR">Lhasa Belgesi.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-3-backlink" id="footnote-225-3">3</a> <span xml:lang="tr-TR">Paskalya Adası Tableti.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-4-backlink" id="footnote-225-4">4</a> <span xml:lang="tr-TR">Yunan kayıtları.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-5-backlink" id="footnote-225-5">5</a> <span xml:lang="tr-TR">Troano Elyazması.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-6-backlink" id="footnote-225-6">6</a> <span xml:lang="tr-TR">Çeşitli kaynaklar.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-7-backlink" id="footnote-225-7">7</a> <span xml:lang="tr-TR">Güney Amerika kayıtları.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-8-backlink" id="footnote-225-8">8</a> <span xml:lang="tr-TR">Paskalya Adası Tableti.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-9-backlink" id="footnote-225-9">9</a> <span xml:lang="tr-TR">Hint ve Maya kayıtları.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-10-backlink" id="footnote-225-10">10</a> <span xml:lang="tr-TR">Troano Elyazması.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-11-backlink" id="footnote-225-11">11</a> <span xml:lang="tr-TR">Paskalya Adası Tableti.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-12-backlink" id="footnote-225-12">12</a> <span xml:lang="tr-TR">Troano Elyazması.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-13-backlink" id="footnote-225-13">13</a> <span xml:lang="tr-TR">Lhasa Belgesi ve diğerleri.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-14-backlink" id="footnote-225-14">14</a> <span xml:lang="tr-TR">Ibid.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-15-backlink" id="footnote-225-15">15</a> <span xml:lang="tr-TR">Maya ve diğerleri.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-16-backlink" id="footnote-225-16">16</a> <span xml:lang="tr-TR">Troano Elyazması, Codex Cortesianus ve diğerleri.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-17-backlink" id="footnote-225-17">17</a> <span xml:lang="tr-TR">Valmiki.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-18-backlink" id="footnote-225-18">18</a> <span xml:lang="tr-TR">Lhasa Belgesi.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-19-backlink" id="footnote-225-19">19</a> <span xml:lang="tr-TR">Troano Elyazması ve kitabeler.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-20-backlink" id="footnote-225-20">20</a> <span xml:lang="tr-TR">Lhasa Belgesi.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-21-backlink" id="footnote-225-21">21</a> <span xml:lang="tr-TR">Valmiki.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-22-backlink" id="footnote-225-22">22</a> <span xml:lang="tr-TR">Adalardaki yıkıntılar.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-23-backlink" id="footnote-225-23">23</a> <span xml:lang="tr-TR">Paskalya Adası ve diğerleri.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-24-backlink" id="footnote-225-24">24</a> <span xml:lang="tr-TR">Ibid.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-25-backlink" id="footnote-225-25">25</a> <span xml:lang="tr-TR">Troano Elyazması, Codex Cortesianus ve Lhasa Belgesi.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-26-backlink" id="footnote-225-26">26</a> <span xml:lang="tr-TR">Hawaii, Niuafou ve diğerleri.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-27-backlink" id="footnote-225-27">27</a> <span xml:lang="tr-TR">Yunan kayıtları.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-28-backlink" id="footnote-225-28">28</a> <span xml:lang="tr-TR">Lhasa Belgesi.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-29-backlink" id="footnote-225-29">29</a> <span xml:lang="tr-TR">Codex Cortesianus ve Troano Elyazması.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-30-backlink" id="footnote-225-30">30</a> <span xml:lang="tr-TR">Mısır.</span></p>
        </div>

        <div class="footnote">
          <p class="Basic-Paragraph-2"><a class="footnote-anchor" href="#footnote-225-31-backlink" id="footnote-225-31">31</a> <span xml:lang="tr-TR">Troano Elyazması.</span></p>
        </div>
      </div>
    </div>
  </div>
</body>
</html>
