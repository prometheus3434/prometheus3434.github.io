<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <p>Bu kitapta yer alan altı bölüm kabaca bir devamlılığa sahip bir anlatı oluşturuyor. Bu bölümler, gerçekte Hitler öncesi Berlin hakkında olması planlanmış ve <i>The Lost</i> olarak adlandırmaya niyetli olduğum devasa bir epizodik romandan geriye kalan parçalardır. Eski başlığı değiştirdim çünkü bu kısa ve birbirine gevşekçe bağlı günlük parçaları ve skeçler serisi için fazla gösterişliydi.</p>

  <p><i>Mr Norris Changes Trains'in</i> okuyucuları, o romandaki kimi karakter ve durumların burada yazdıklarımla örtüştüğünü ya da çeliştiğini görecekler - Sally Bowles, örneğin, Frl. Schroeder'in merdiveninde Mr. Norris'e rastlıyordu; Christopher Isherwood ise kesinlikle bir akşam kendi evine geldiğinde yatağında William Bradshaw'i uyuyor bulmuştu. Açıklama basit: Mr. Norris'in maceraları bir zamanlar <i>The Lost'</i>un bir kısmını oluşturuyordu. Bu romanın anlatıcısına kendi adımı vermiş olmam, okuyucuların, romanın sayfalarının tamamen otobiyografik olduğunu veya karakterlerin gerçek kişilerin iftira derecesinde bire bir portreleri olduğunu varsayma hakları olduğu anlamına gelmiyor. "Christopher Isherwood" kullanışlı bir vantrilok kuklasıydı, o kadar.</p>

  <p>İlk <i>Berlin Günlüğü</i>, <i>Nowaklar</i> ve <i>Landauerler</i> başlıklı bölümler daha önce John Lehmann'ın <i>New Writing'</i>inde yayımlandı. Bunlardan <i>Berlin Günlüğü</i> ile <i>Nowaklar</i> ve ayrıca ikinci <i>Berlin Günlüğü</i> Lehmann'ın hazırladığı Penguin <i>New Writing'de</i> yayımlandı. <i>Sally Bowles</i> başlıklı bölümse The Hogarth Press tarafından ayrı bir kitap olarak basıldı.</p>

  <p style="text-align: right;">C I. Eylül 1935</p>
</body>
</html>
