<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body>
  <h1 style="text-align: center;"><a id="bookmark29"></a><i>Berlin Günlüğü</i></h1>

  <p style="text-align: center;"><i><b>(1932-33 Kışı)</b></i></p>

  <p><br /></p>

  <p><br /></p>

  <p>Bu kış gecesi, ilk kez hava çok soğuk. Ölü soğuk kenti derin bir sessizlik içinde sarıyor, tıpkı yazları öğle üzeri sıcağının sessizliği gibi. Soğukta kent âdeta büzülüyor, muazzam Avrupa&#160;haritası üzerinde birbirinden tecrit edilmiş, seçilmesi zor, yüzlerce başka noktadan az daha büyük, küçük bir siyah noktaya dönüşüyor. Dışarıda, gecenin içinde, yeni yapılan son beton&#160;blokların ötesinde, sokakların, buzlanmış kooperatif arsalarında bittiği yerde Prusya ovaları başlıyor. Bu gece sizi çepeçevre sardıklarını hissediyorsunuz; arasına yapraksız çalılıklar,&#160;buzlu göller ve küçücük köyler serpiştirilmiş, muazzam, ıssız&#160;ve uğursuz bir okyanus gibi kente doğru sokuluyorlar. Köyler,&#160;ancak yarı unutulmuş savaşlardan arta kalan acayip adlarla&#160;anılıyor. Berlin, soğukta sızlayan bir iskelet: benim sızlayan&#160;iskeletim. Üstten geçen demiryolunun kirişlerinde, balkonların demir akşamında, köprülerde, tramvay yollarında, lamba&#160;direklerinde, lağımlarda gezinen ayazın sızısını kemiklerimde&#160;hissediyorum. Demir zonkluyor ve büzülüyor, taşlar, tuğlalar&#160;sızlıyor, alçı uyuşuyor.</p>

  <p>Berlin iki merkezi olan bir kent - Anıt Kilise'nin çevresindeki pahalı oteller, barlar, sinemalar, dükkânlar kümesi parıltılı bir ışık nüvesi oluşturuyor, kentin süfli alacakaranlığında sahte bir&#160;elmas gibi parlıyor; ikinci merkez ise, Unter den Linden'in çevresindeki özenle düzenlenmiş uygar yapılar topluluğu. Gösterişli&#160;bir üslupta yapılmış, kopyaların kopyası bir meclis binası, birkaç&#160;müze, bir Devlet Bankası, bir katedral, bir opera, bir düzine elçilik, bir zafer takı; bunlar bir başkente gerekli olan saygınlığı sağlıyor; hiçbir şey unutulmamış. Hepsi öylesine şatafatlı, öylesine&#160;düzgün ki - yalnız, katedral hariç. Onun mimari üslubu, her zaman Prusya yapılarının ciddi, gri renkli yüzeylerinin arkasında&#160;gizlenen isterinin parıltısını açığa vuruyor. O tuhaf kubbesinin&#160;gölgesinde kalan kilise, ilk bakışta öylesine komik görünüyor&#160;ki insan ona uygun, anlamsız bir ad arıyor - Immaculate Consumption<a id="footnote22"></a> Kilisesi gibi.</p>

  <p>Ama Berlin'in gerçek yüreği, küçük, nemli bir kara orman olan Tiergarten. Bu mevsimde soğuklar, köylü çocuklarını küçücük, korunmasız köylerinden çıkarıp, yiyecek ve iş aramak için&#160;kente doğru itiyor. Ama ovaların üzerinden öylesine ışıl ışıl ve&#160;davetkâr görünen gece semasıyla kent, aslında soğuk, acımasız&#160;ve ölü. Sıcaklığı bir yanılsama, kış çölünde bir seraptan ibaret.&#160;Bu çocukları kabul etmiyor. Onlara verecek bir şeyi yok. Soğuk&#160;onları kent sokaklarından kovuyor, kentin acımasız yüreği olan&#160;ormana doğru sürüyor; ve orada, bankların üzerinde sinerek açlıktan kıvranıyor, soğuktan donuyor ve uzaklarda kalan kulübelerindeki sobalarını hayal ediyorlar.</p>

  <p>Frl. Schroeder soğuktan nefret ediyor. Kürk astarlı kadife ceketine sarılıp sarmalanmış, çoraplı ayakları sobaya dayalı, köşede oturuyor. Kimi zaman bir sigara içiyor kimi zaman bir bardak&#160;çay yudumluyor ama çoğunlukla sadece oturup kış uykusuna&#160;yatmış gibi boş bakışlarla sobanın çinilerini seyrediyor. Bugünlerde yalnız. Frl. Mayr, Hollanda'da bir kabare turnesinde. Bu&#160;yüzden, Frl. Schroeder'in, benimle Bobby'den başka konuşacak&#160;kimsesi yok.</p>

  <p>Bobby iyice gözden düşmüş, işsiz olması bir yana, üç aydan beri de kirasını ödememiş. Üstelik Frl. Schroeder, çantasından para çaldığından da kuşkulanıyor. "Biliyor musunuz, Herr Issyvoo/' diyor bana, "Frl. Kost'un elli markını o yürüttüyse,&#160;hiç şaşmam... O domuzdan beklenir! Hakkında ne kadar aldanmışım meğerse! inanın bana, Herr Issyvoo, ona hep kendi oğlummuş gibi davrandım - aldığım karşılık da bu işte! Lady&#160;Windermere'deki barmenlik işini alabilirse eğer, bana kuruşu&#160;kuruşuna ödeyecekmiş, öyle diyor... eğer, eğer..." Frl. Schroeder&#160;öfkeyle soluyor: "Hadi, canım sen de! <i>Eğer</i> büyük annemin tekerlekleri olsaydı, otobüs olurdu!"</p>

  <p>Bobby eski odasından çıkarılmış ve "İsveç Pavyonu"na sürülmüş. Orası çok cereyanlı olmalı. Kimi zaman zavallı&#160;Bobby'nin yüzü gözü soğuktan mosmor oluyor. Bu son yıl içinde çok değişmiş - saçı incelmiş, giysileri yıpranmış, küstahlığı&#160;meydan okumaya dönüşmüş, acıklı bir hal almış. Bobby gibiler,&#160;işleriyle özdeşleşmiş insanlardır - işlerini ellerinden alın, âdeta&#160;varlıklarını yitirirler. Kimi zaman çaktırmadan oturma odasına&#160;geliyor, sakalı uzamış, eller cepte, huzursuzca meydan okuyarak,&#160;kendi kendine modası geçmiş melodileri ıslıkla çalarak aylak aylak dolaşıyor. Frl. Schroeder ara sıra ona bir laf atıyor, gönülsüzce&#160;önüne attığı bir ekmek parçası gibi; ama yüzüne bakmıyor ya da&#160;sobanın yanında ona yer ayırmıyor. Belki de Frl. Kost'la olan ilişkisini hiçbir zaman bağışlamadı. Gıdıklama ve poposuna şaplak&#160;atma günleri geçmişte kaldı.</p>

  <p>&#160;</p>

  <p>Dün, Frl. Kost bizzat bizi ziyarete geldi. Ben dışarıdaydım o sırada: Döndüğümde, Frl. Schroeder'i heyecan içinde buldum: "Bir düşünsenize, Herr Issyvoo - neredeyse onu tanıyamadım! Tam&#160;bir hanımefendi olmuş! Japon arkadaşı ona bir kürk manto almış&#160;- sahici kürk, kimbilir kaça almış! Ya ayakkabıları - gerçek yılan&#160;derisi! Hepsini hak etmiştir, eminim! Bu günlerde hâlâ iyi giden&#160;yegâne iş bu... Ben de bu işe girsem, diye düşünüyorum!" Ama&#160;Frl. Schroeder'in, Frl. Kost hakkında ne denli alaycı konuşursa&#160;konuşsun, olumlu bir biçimde etkilendiğini görebiliyordum.&#160;Kürk manto ya da ayakkabılar değildi onu bu denli etkileyen:&#160;Frl. Kost daha önemli bir şeyi, Frl. Schroeder'in dünyasındaki&#160;saygınlık nişanesini kazanmış, özel bir klinikte ameliyat olmuştu. "Yok, yok, sizin düşündüğünüz gibi değil, Herr Issyvoo! Boğazıyla ilgili bir şey. Dostu onun da parasını ödemiş tabii... Bir&#160;düşünsenize - doktorlar burnunun arkasındaki bir şeyi kesip çıkarmışlar; şimdi ağzını suyla doldurup burun deliklerinden suyu püskürtebiliyor, tıpkı şınnga gibi! Önce inanmadım ama bana gösterdi nasıl yaptığını! inan olsun, Herr Issyvoo, mutfağın&#160;öte ucuna kadar püskürtebiliyor! Burada oturduğu günlerden&#160;bu yana çok gelişmiş, bu inkâr edilemez... Bu günlerde bir banka&#160;müdürüyle evlenecek olsa, hiç şaşmam. Siz benim söylediğime&#160;kulak verin, bu kızm geleceği parlak..."</p>

  <p>&#160;</p>

  <p>Öğrencilerimden biri, genç bir mühendis olan Herr Krampf, savaş ve enflasyon günlerindeki çocukluk anılarını anlatıyor. Savaşın son yıllarında, tren vagonlarındaki pencere kayışları ortadan kayboluyormuş: insanlar onları kesip derileri satıyorlarmış. Kompartıman döşemelerinden kesilip yapılan giysilerle dolaşan&#160;erkekler ve kadınlar bile görülüyormuş. Krampf'm okul arkadaşlarından bir grup, bir gece bir fabrikaya girip tüm çarkların kayışlarını çalmışlar. Herkes çalıp çırpıyormuş. Herkes satabilecek&#160;nesi varsa satıyormuş - kendisi de dâhil. Krampf'm sınıfından,&#160;on dört yaşlarında bir çocuk, okul saatleri arasında, sokaklarda&#160;kokain satıcılığı yapıyormuş.</p>

  <p>Çiftçiler ve kasaplar en güçlü sayılan kişilermiş. Sebze ya da et istediğiniz takdirde onların en küçük kaprislerini bile yerine&#160;getirmeniz, her türlü arzularına boyun eğmeniz gerekiyormuş.&#160;Krampf ailesi, Berlin dışında küçük bir köyde, her zaman satacak&#160;eti bulunan bir kasap tanıyormuş. Ama kasabın özel bir cinsel&#160;saplantısı varmış. En büyük erotik zevki, duyarlı, iyi yetişmiş,&#160;soylu bir kızın ya da kadının yanaklarını çimdikleyip mıncıklamakmış. Frau Krampf gibi bir hanımefendiyi böyle aşağılamak&#160;ve utandırmak olasılığı, kasaba müthiş heyecan verirmiş; bu&#160;fantezisine izin verilmediği takdirde iş yapmayı kesinlikle reddedermiş. Bu yüzden her pazar Krampf'm annesi, çocuklarıyla&#160;birlikte köye yollanır, yanaklarının mıncıklanmasına ve tokatlanmasına sabırla boyun eğer, karşılığında birkaç pirzola ya da&#160;bir biftek alırmış.</p>

  <p>&#160;</p>

  <p>Potsdammerstrasse'nin en sonunda, içinde atlıkarıncalar, salıncaklar ve gözetleme deliğinden izlenen resimlerin olduğu bir panayır yeri var. Burada başlıca eğlencelerden biri, bir çadırda&#160;yapılan boks ve güreş yarışmaları. Paranızı verip içeri giriyorsunuz, güreşçiler üç ya da dört raunt dövüşüyor, sonra hakem&#160;daha fazlasını görmek istiyorsanız ekstra on fenik daha vermeniz gerektiğini bildiriyor. Güreşçilerden biri, kabak kafalı, kocaman karınlı bir adam: Üstünde yelken bezinden bir pantolon,&#160;kürek çekmeye gidiyormuş gibi paçaları kıvrılmış. Rakibinde&#160;siyah taytlar ve deriden yapılmış dizlikler var. Güreşçiler mümkün olduğu kadar birbirlerini yerden yere fırlatıyor, seyircileri&#160;eğlendirmek için havada takla atıyorlar. Güreşte kaybeden rolünü oynayan şişman adam, yenildiği zaman çok öfkelenmiş gibi&#160;yapıyor ve hakemi dövme tehdidinde bulunuyor.</p>

  <p>Boksörlerden biri zenci. O sürekli kazanıyor. Boksörler birbirlerine açık eldivenle vuruyor, muazzam gürültü yapıyorlar. Zenciden yaklaşık yirmi yaş daha genç ve ondan çok daha güçlü&#160;olduğu besbelli boylu poslu diğer boksör, gülünç bir rahatlıkla nakavt oluyor. Büyük acılar içinde yerde kıvranıyor, onuncu&#160;sayıda neredeyse sendeleyerek ayaklarının üstünde durmayı&#160;başarıyor, sonra inleyerek yeniden yere yıkılıyor. Bu maçtan sonra, hakem on fenik daha topluyor ve seyircilerden, şampiyona&#160;meydan okuyacak kimse olup olmadığını soruyor. Gerçek bir&#160;rakibe daha fırsat tanımadan güreşçilerle açık açık çene çalan,&#160;şakalaşan bir başka genç acele ringe atlıyor ve soyunmaya başlıyor; zaten ayağında şort ve boksör çizmesi olduğu bir anda ortaya çıkıyor. Hakem beş marklık bir maç ilan ediyor; bu kez zenci&#160;nakavt oluyor.</p>

  <p>Seyirci, bu maçları ölesiye bir ciddiyetle izliyordu; güreşçilere cesaret vermek için bağırıp çağırıyorlar, hatta kendi aralarında sonuçlar üzerinde kavga ediyor, bahse giriyorlardı. Oysa hemen&#160;hepsi bu çadırda benim kaldığım kadar kalmış, ben ayrıldıktan&#160;sonra da kalmaya devam etmişlerdi. Siyasal atmosferin can sıkıcı bir durumda olduğu kesin; bu insanları herhangi bir kişiye ya&#160;da herhangi bir şeye inandırmak işten bile değil.</p>

  <p>&#160;</p>

  <p>Bu akşam Kleistgrasse boyunca yürürken özel bir arabanın çevresinde toplanmış küçük bir kalabalık gördüm. Arabanın içinde iki kız vardı: Kaldırımda iki Yahudi genci, bir hayli sarhoş olduğu belli, iri yarı sarışın bir adamla şiddetli bir tartışmaya girişmişlerdi. Yahudiler anlaşılan, sokak kızlarının peşinde, arabayı&#160;yavaş yavaş sürüyorlarmış ve bu kızları gezdirme önerisinde&#160;bulunmuşlar. Kızlar kabul etmiş ve arabaya binmişler. Ama tam&#160;o sırada sarışın adam araya girmiş. Bize, Nazi olduğunu ve bu&#160;sıfatla, tüm Alman kadınlarının onurunu bu iğrenç anti Nordik&#160;tehlikeye karşı savunma misyonuyla yükümlü bulunduğunu söyledi, iki Yahudi'nin hiç de gözleri korkmuşa benzemiyordu. Nazi'ye enerjik bir tavırla, onların işlerine burnunu sokmamasını söylediler. O arada kavgayı fırsat bilen kızlar arabadan sıvışıp&#160;sokaktan aşağı koşmaya başladılar. Nazi, Yahudilerden birini sürükleyip polise götürmeye çalıştı. Kolunu yakaladığı Yahudi onu&#160;bir aparkatla sırtüstü yere serdi. Nazi ayağa kalkmadan önce,&#160;her iki genç arabalarına atlamış ve hızla oradan uzaklaşmışlardı.&#160;Kalabalık, kendi aralarmda tartışarak yavaşça dağıldı. Aralarından pek azı, açıkça Nazi'den yana çıkıyordu. Kimileri Yahudileri&#160;tutuyordu ama çoğunluk, başlarını kararsızlık içinde sallayarak&#160;"Allerhand!"<a id="footnote23"></a> diye mırıldanıyordu.</p>

  <p>Üç saat sonra aynı yerden geçtiğimde, Nazi hâlâ bir aşağı bir yukarı devriye geziyor, kurtaracak başka Alman kadmiarını&#160;kolluyordu.</p>

  <p>&#160;</p>

  <p>Bugün Frl. Mayr'dan bir mektup aldık: Frl. Schroeder, mektubu bana okumak için beni oturma odasına çağırdı. Frl. Mayr Hollanda'dan hoşlanmamış. Üçüncü sınıf kentlerde, bir sürü ikinci sınıf kafede şarkı söylemek zorunda kalmış; yatak odası&#160;da iyi ısıtılmıyormuş. HollandalIların kültürü yok, diye yazıyor;&#160;ancak bir tek gerçekten kültürlü, üstün erdemleri olan bir centilmenle tanışmış. Dul bir beyefendi. Bu beyefendi ona tam anlamıyla bir kadın olduğunu, öyle delişmen kızlardan filan hoşlanmadığını söylüyormuş. Sanatına duyduğu hayranlığı, kendisine&#160;komple bir takım iç çamaşırı armağan etmek suretiyle göstermiş.</p>

  <p>Frl. Mayr’ın, meslektaşlarıyla da başı derde girmiş. Kasabanın birinde, Frl. Mayr’ın ses becerisini kıskanan bir rakip aktris, şapka iğnesiyle onun gözünü oymaya kalkışmış. Bu aktrisin cesaretine hayran olmaktan kendimi alamadım doğrusu. Frl. Mayr&#160;onun işini bitirdiğinde öylesine kötü yaralanmış ki bir hafta boyunca sahneye çıkamamış.</p>

  <p>Geçen akşam Fritz Wendel, Berlin batakhanelerini sırayla dolaşmamızı önerdi. Bu bir veda ziyareti olacaktı çünkü polis bu gibi yerlere büyük bir ilgi göstermeye başlamış. Buralara sık sık baskınlar düzenleniyor ve müşterilerin adları yazılıyor. Berlin genelinde bir temizlik yapılacağı söylentisi bile var.</p>

  <p>Salomé'yi görmekte diretince Fritz bana kızdı. Orayı hiç görmemiştim. Ama gece hayatı uzmanı olan Fritz dudak büktü.&#160;Salomé gerçek bir batakhane bile değil, dedi. Müdüriyet, orayı&#160;sırf taşradan gelen turistlerin hayrına çalıştırıyordu.</p>

  <p>Salomé, son derece pahalı ve tahminimden daha can sıkıcı çıktı. Birkaç sahne lezbiyeni ve kaşları yolunmuş birkaç delikanlı&#160;barda yayılıp oturmuşlar, arada bir boğuk sesle kahkahalar atıyorlar ya da baykuş gibi tiz sesler çıkarıyorlardı. Bu sesler, lanetlilerin gülüşünü simgeliyordu anlaşılan. Bütün duvarlar yaldızlı ve cehennem kırmızısı rengindeydi. Her yer, fes rengi kalın, uzun tüylü pelüşlerle döşenmişti. Duvarlarda yaldızlı, dev aynalar vardı, içerisi iyice kalabalıktı. Müşteriler çoğunlukla saygın, orta yaşlı tüccarlarla ailelerinden oluşuyordu; güleryüzlü bir şaşkınlık içinde: "Bu gerçek mi?", "Hay Allah, hiç böyle şey&#160;görmedim," diye sesleniyorlardı birbirlerine. Pullarla süslü, tel&#160;çemberli bir etek ve yalancı taşlarla bezeli bir sütyen giymiş olan&#160;bir delikanlının güçlükle ama başarılı bir biçimde bacak oynatarak sürdürdüğü kabare şovunun yarısında çıktık.</p>

  <p>Girişte, iyice sarhoş bir grup Amerikalı gençle karşılaştık. İçeri girip girmemekte kararsızdılar. Kelebek gözlüklü, kısa&#160;boylu, tıknaz, çenesi çıkık liderleri, Fritz'e "Hey, baksana," dedi.&#160;"Burada neler oluyor?"</p>

  <p>"Kadın kılığında erkekler oynuyor," diye yanıtladı Fritz, sırıtarak.</p>

  <p>Küçük Amerikalı kulaklarına inanamıyordu. <i>“Kadın</i> kılığında erkekler mi? <i>Kadın</i> kılığında, ha? Yani onlar <i>tuhaf</i><a id="footnote24"></a> mı demek istiyorsun?"</p>

  <p>"Aslında hepimiz bir tuhafız," dedi Fritz, acıklı bir ses tonuyla ve ağzını yaya yaya. Genç adam bizi tepeden tırnağa süzdü.</p>

  <p>Koşarak geldiği için hâlâ soluk soluğaydı. Diğerleri tedirgin bir hava içinde, onun arkasında kümelendiler. Her şeyi göğüslemeye hazırdılar - ancak, lambanın yeşilimtrak ışığında, ağızlan bir&#160;karış açık, tüyü bitmemiş suratlarında biraz korku seziliyordu.</p>

  <p>Küçük Amerikalı, "Hey, sen de mi bir tuhafsın?" diye sordu, birden bana dönerek.</p>

  <p>"Evet," dedim, "hem de çok tuhafım."</p>

  <p>Orada, soluk soluğa, çenesi ileri doğru çıkmış, önümde duruyordu. Suratıma bir yumruk atıp atmamakta kararsızdı anlaşılan. Sonra döndü, kolejlilere özgü bir çeşit savaş narası atarak paldır küldür barın içine daldı. Diğerleri de onu izlediler.</p>

  <p>&#160;</p>

  <p>Salome'den uzaklaşırken Fritz bana, "Hayvanat bahçesinin yanındaki o komünist barınağına hiç gittin mi?" diye sordu. "Son olarak oraya bir göz atalım... Altı aya varmaz, belki hepimiz kırmızı gömlek giyiyor olacağız..."</p>

  <p>Kabul ettim. Fritz'in, bir 'komünist barınağından' ne kastettiğini merak ediyordum.</p>

  <p>Burası aslında beyaz badanalı bir mahzendi. Büyük, çıplak masaların çevresindeki uzun tahta sıralara oturuluyordu; bir&#160;düzine insan, hepsi bir arada - bir okulun yemek salonu gibi.&#160;Duvarlarda aralarında gerçek gazete kupürleri de bulunan dışavurumcu resimler, gerçek oyun kâğıtları, çivilerle tutturulmuş bira bardağı altlıkları, kibrit kutuları, sigara kartonları ve&#160;fotoğraflardan kesilip çıkartılmış kafalar asılıydı. Kafe öğrencilerle dolup taşıyordu. Çoğunluk, saldırgan, asi bir siyasi tavır ve&#160;görünüm sergiliyorlardı. Erkekler gemici kazakları, lekeli, çuval&#160;gibi pantolonlar, kızlar üstlerinden dökülen süveterler, görünür&#160;biçimde çengellerle tutturulmuş etekler ve gelişigüzel düğümlenmiş, rengârenk çingene eşarplarıyla dolaşıyorlardı. Mal sahibi kadın bir puro tüttürüyordu. Garsonluk görevini üstlenen&#160;çocuk, dudaklarının arasında bir sigarayla ortalıkta dolanıyor,&#160;siparişlerini alırken müşterilerin sırtlarına vuruyordu.</p>

  <p>Her şey düzmece ama neşeli bir atmosfer içinde geçiyordu. İnsan evindeymiş gibi rahat etmekten kendini alamıyordu. Fritz,&#160;her zamanki gibi, bir sürü arkadaşını bulmakta gecikmedi. Üçünü benimle tanıştırdı - Martin adında bir adam, Werner adında bir güzel sanatlar öğrencisi ve kız arkadaşı Inge. Inge yapılı,&#160;canlı bir kızdı - kafasındaki tüylü şapkayla, komik bir biçimde&#160;VIII. Henry'ye benziyordu. Werner'le Inge çene çalarken, Martin&#160;sessiz sedasız oturuyordu: Zayıf, esmer, dar ve sivri yüzlüydü;&#160;bilinçli bir devrimcinin küçümseyici ve üstün gülümseyişi vardı yüzünde. Gecenin ilerleyen saatlerinde, Fritz, Werner ve Inge&#160;masanın öbür ucundaki başka bir gruba katıldıklarında, Martin&#160;yaklaşmakta olan iç savaştan söz etmeye başladı. Savaş patlak&#160;verdiğinde, diyordu Martin, ellerinde çok az makineli tüfek bulunan komünistler evlerin damlarında yuva kuracaklar, sonra polisi el bombalarıyla oyalayacaklardı. Uç gün dayanmak yeterli olacaktı çünkü Sovyet Donanması, derhal Swinemünde'ye yollanarak, askerî çıkarma yapmaya başlayacaktı. "Şimdi zamanımın&#160;çoğunu bomba yapmakla geçiriyorum," diye ekledi Martin. Ben&#160;başımı salladım ve sırıttım, çok tedirgin olmuştum - benimle&#160;alay mı ediyordu, yoksa kasıtlı olarak korkunç bir boşboğazlık&#160;mı ediyordu, karar veremiyordum. Sarhoş olmadığı kesindi. Deli&#160;gibi de görünmüyordu bana.</p>

  <p>Bir süre sonra, on altı on yedi yaşlarında, son derece yakışıklı bir genç kafeye geldi. Adı Rudi'ydi. Üstünde bir Rus gömleği, ayağında bir deri şort ve haberci çizmeleri vardı. Çok tehlikeli&#160;bir misyondan başarıyla dönen bir habercinin kahramanca tavrıyla masamıza doğru uzun adımlarla ilerledi. Ancak, verilecek&#160;hiçbir türden mesajı yoktu. Kasırga gibi girişinden ve bir dizi&#160;kısa, sert, askerce el sıkışmadan sonra, sessizce bizim yanımıza&#160;oturdu ve bir bardak çay ısmarladı.</p>

  <p>&#160;</p>

  <p>Bu akşam yeniden komünist barınağına uğradım. Burası küçük ve çekici bir entrika ve karşıt entrika dünyası. Bu dünyanın Napoleon'u, meşum bombacı Martin; Werner Danton'u; Rudi ise&#160;Jeanne d'Arc'ı. Herkes herkesten kuşkulanıyor. Martin beni şimdiden Werner'e karşı uyardı: Siyasal açıdan güvenilir değilmiş -geçen yaz bir komünist gençlik örgütünün tüm parasını çalmış.&#160;Werner de beni Martin'e karşı uyardı: O ya bir Nazi ajam ya polis&#160;casusu ya da Fransız hükümeti hesabına çalışıyor. Üstüne üstlük,&#160;gerek Martin gerekse Werner, Rudi ile asla temas kurmamamı&#160;ciddi bir biçimde öğütlediler. Nedenini kesinlikle açıklamıyorlar.</p>

  <p>Ama Rudi ile temas kurmama olanağı yoktu. Gelir gelmez yanıma çöküyor ve derhal konuşmaya başlıyordu - tam bir coşku kasırgası. En sevdiği sözcük 'knorke': <i>'Harika!</i> O bir kâşifti.&#160;İngiltere'deki erkek izcilerin ne tür kişiler olduğunu öğrenmek&#160;istiyordu. Serüven ruhu var mıydı onlarda? "Tüm Alman çocukları serüvencidir. Serüven harika bir şey. Bizim oymak başımız&#160;harika bir adam. Geçen yıl Lapland'a gitti ve bir kulübede bütün&#160;yaz boyunca tek başına yaşadı... Siz komünist misiniz?"</p>

  <p>"Hayır. Ya sen?"</p>

  <p>Rudi alındı.</p>

  <p>"Tabii, komünistim. Burada hepimiz komünistiz... Size birkaç kitap ödünç verebilirim isterseniz... Gelip bizim kulübümüzü görmelisiniz. Harika... Kızıl Bayrak marşını ve diğer tüm yasak şarkıları hep bir ağızdan söylüyoruz... Bana İngilizce öğretir misiniz? Ben tüm dilleri öğrenmek istiyorum."</p>

  <p>Bu kâşif grubunda kızların da olup olmadığını sordum. Rudi, müstehcen bir şey söylemişim gibi sarsıldı.</p>

  <p>"Kadınlar işe yaramaz," dedi acı bir sesle. "Onlar her şeyi bozarlar. Onlarda serüven ruhu yoktur. Erkekler, yalnız oldukları zaman birbirleriyle çok daha iyi anlaşırlar. Peter Amca (bizim&#160;oymak başımız) kadınların evde oturup çorap yamamaları gerektiğini söyler. Onlar sadece o işe yararlar!"</p>

  <p>"Peter Amca da komünist mi?"</p>

  <p>"Elbette!" Rudi bana kuşkuyla baktı. "Neden soruyorsunuz?"</p>

  <p>"Canım, özel bir nedeni yok," dedim aceleyle. "Galiba onu bir başkasıyla karıştırdım..."</p>

  <p>Bugün öğleden sonra, suçlu çocuklara öğretmenlik yapan öğrencilerimden birini, Herr Brink'i görmek amacıyla çocuk&#160;ıslahevine gittim. Herr Brink ufak tefek, geniş omuzlu, Alman&#160;vejetaryen entelektüelinin tipik simgesi olan cansız sarı saçlı,&#160;yumuşak bakışlı, kocaman yuvarlak alınlı bir adam. Sandalet ve&#160;açık yakalı gömlek giyer. Onu jimnastik salonunda, zihin özürlü&#160;çocuklara beden eğitimi dersi verirken buldum; ıslahevi, yalnız&#160;suçlu çocukları değil, aynı zamanda zihin özürlü çocukları da&#160;barındırıyor. Melankolik bir gururla, bana çeşitli hastaları gösterdi; kalıtımsal frengi yüzünden aşırı derecede şaşı, küçük bir&#160;erkek çocuk, bir de yaşlı ve sarhoş bir ana babanın, sürekli gülmekten kendini alamayan çocuğu. Hepsi maymun gibi barfikslere tırmanıyor, gülüyor ve anlamsız bir şekilde çene çalıyorlardı; görünürde çok mutluydular.</p>

  <p>Sonra atölyeye çıktık. Orada, mavi tulumlar içinde, hüküm giymiş suçlulardan oluşan daha büyük yaştaki gençler çizme&#160;imal ediyorlardı. Brink içeri girdiğinde, çocukların çoğu başını&#160;kaldırıp gülümsedi ancak birkaç tanesi surat astı. Ama ben onların gözünün içine bakamıyordum. Kendimi son derece suçlu hissediyor ve utanıyordum: O anda, onların zindancıları, Kapitalist toplumun yegâne temsilcisi benmişim gibi geldi bana, içlerinden biri Alexander Casino'da tutuklananlardan mıydı ve eğer öyleyse beni tanıdı mı acaba, diye içimden geçirdim.</p>

  <p>Öğle yemeğini ıslahevinin başhemşiresinin odasında yedik. Herr Brink, çocukların yediği yemeğin aynısını yedirdiği için&#160;benden özür diledi: Patates çorbası, yanında iki sosis, elma ve bir&#160;de erik kompostosu. Ben itiraz ettim -zaten itiraz etmem bekleniyordu, kuşkusuz- ve yemeğin çok güzel olduğunu söyledim.&#160;Ama çocukların bunu ya da bu binada herhangi bir yemeği yemek zorunda olmaları düşüncesi, lokmaların boğazımdan geçmesini engelliyordu. Kurum yemeklerinin tarif edilemez bir tadı&#160;vardır, belki de bütünüyle hayalî bir tat. (Kendi okul yaşamımın&#160;en canlı ve tiksinti verici anılarından biri, alelade beyaz ekmeğin&#160;kokusudur.)</p>

  <p>"Burada parmaklıklar ya da kilitli kapılar yok," dedim. "Bütün ıslahevlerinde vardır sanıyordum... Peki, çocuklar ara sıra kaçmıyorlar mı?"</p>

  <p>"Kaçtıkları pek ender," dedi Brink; bu itiraf, onu mutsuz etmiş görünüyordu. "Nereye kaçacaklar ki? Burası kötü gerçi, ama evdeki yaşamları bundan beter. Çoğunluk bunun bilincinde."</p>

  <p>"Ama özgürlük doğal bir içgüdü değil midir?"</p>

  <p>"Evet, haklısınız. Ama çocuklar kısa sürede bu içgüdüyü yitirirler. Buradaki sistem bu duyguyu yitirmelerine yardımcı&#160;olur. Sanıyorum, Almanlarda bu içgüdü hiçbir zaman çok güçlü&#160;olmadı."</p>

  <p>"Öyleyse, burada fazla bir sorun çıkmıyor?"</p>

  <p>"Aa, evet. Kimi zaman... Bundan üç ay önce, korkunç bir şey oldu. Çocuklardan biri, bir başkasının paltosunu çaldı. Sonra&#160;kente gitmek için izin istedi -buna izin veriliyor- herhalde paltoyu satmak niyetindeydi. Ama paltonun sahibi onu izlemiş, ikisi&#160;kavgaya tutuşmuşlar. Palto sahibi kocaman bir taş alıp ötekinin&#160;kafasına fırlatmış; yaralanan çocuk, yarasını azdırmak ve böylece cezadan kurtulmak içinkasten kafasına çamur sürmüş. Yara&#160;gerçekten azdı. Çocuk üç günde kan zehirlenmesinden Öldü.&#160;Diğer çocuk bunu duyunca vicdan azabından mutfak bıçağı ile&#160;kendini öldürdü..." Brink derin derin içini çekti: "Bazen umutsuzluğa kapılıyorum," dedi. "Bugünlerde bir çeşit kötülük, bir&#160;hastalık dünyaya bulaşıyor gibi geliyor bana."</p>

  <p>"Ama siz bu çocuklar için ne yapabilirsiniz?" diye sordum.</p>

  <p>"Maalesef çok az şey. Onlara zanaat öğretiyoruz. Sonra da iş bulmaya çalışıyoruz - ki bu hemen hemen olanaksız. Bu çevrede bir iş bulunabilirse, geceleri burada yatmayı sürdürebilirler...&#160;Müdür, Hıristiyan dininin öğretileri sayesinde yaşamlarının&#160;değiştirilebileceğine inanıyor. Maalesef ben bu kanıda değilim.</p>

  <p>Sorun bu denli basit değil. Korkarım, bu gençlerin çoğu, iş bulamadıkları takdirde suç işleyecekler, insanlara aç yaşamalarını emredemezsiniz ki."</p>

  <p>"Başka bir alternatif yok mu?"</p>

  <p>Brink ayağa kalktı ve beni pencereye götürdü.</p>

  <p>"Şu iki yapıyı görüyor musunuz? Bir tanesi inşaat işçileri kurumu, diğeri ise cezaevi. Bu yörenin gençleri için iki alternatif vardı eskiden... Ama şimdi kurum iflas etti. Gelecek hafta kapanıyor."</p>

  <p>&#160;</p>

  <p>Bu sabah, Rudi'nin üye olduğu kulübe gittim. Burası aynı zamanda bir izci dergisinin bürosu. Yayın yönetmeni ve izci başkanı Peter Amca, yorgun yüzlü, sarı benizli, gözleri çukura kaçmış, gençten bir adam. Üstünde pamuklu kadifeden bir ceket ve şort&#160;var. Rudi ona tapıyor besbelli; sadece Peter Amca bir şey söyleyeceği zaman konuşmasını kesiyor. Bana çocukların bir düzine&#160;fotoğrafını gösterdiler. Hepsi, kamera arkaya doğru eğikken ve&#160;alttan alınmış. Fondaki muazzam bulutlara karşı profilden çekilmiş bu resimlerde çocuklar destansı devlere benziyorlar. Dergide avcılık, iz sürücülük ve açık havada yemek hazırlama üzerine&#160;yazılmış makaleler yer alıyor - hepsi de aşırı coşkulu bir üslupla yazılmış; âdeta bir isteri havası içinde. Betimlenen eylemler,&#160;sanki dinsel ya da erotik bir törenin ayrıntılarıymış gibi. Odada,&#160;bizimle birlikte yarım düzine çocuk vardı: Hepsi de yarı çıplak&#160;kahramanlar görünümündeydi. Havanın oldukça soğuk olmasına karşın, üzerlerinde aşırı kısa şortlar ve aşırı ince atletler vardı.</p>

  <p>Fotoğrafların hepsine baktıktan sonra, Rudi beni kulübün toplantı salonuna götürdü. Duvarlardan, üzerlerine harfler ve&#160;gizemli totem resimleri işlenmiş renkli, uzun bayraklar sarkıyordu. Odanın bir ucunda, koyu kırmızı renkli bir kumaşla örtülü alçak bir masa vardı - bir çeşit mihrap. Masanın üzerindeki&#160;pirinç şamdanların içinde mumlar vardı.</p>

  <p>"Bunları perşembeleri yakıyoruz," diye açıkladı Rudi, "kamp ateşi çevresinde gevezelik yaptığımız zaman. Halka şeklinde yerde oturuyoruz, şarkı söylüyoruz ve öyküler anlatıyoruz."</p>

  <p>Masanın karşısındaki duvarda, dünya ötesi güzellikte bir</p>

  <p>kâşifin elle çizilmiş çerçeveli bir resmi asılıydı - bir çeşit ikona. Resimdeki genç, elinde bir bayrak, sert bir tavırla enginlere bakıyordu. Tüm bu ortam beni son derece tedirgin etti. Özür diledim ve mümkün olduğu kadar çabuk oradan ayrıldım.</p>

  <p>&#160;</p>

  <p>Bir kafede işittiklerim: Genç bir Nazi, kız arkadaşıyla oturuyor; Parti'nin geleceğini tartışıyorlar. Nazi sarhoş.</p>

  <p>"Aa, evet, kazanacağımızı biliyorum, tamam," diyor sabırsızlıkla, "ama bu yeterli değil!" Yumruğunu masaya indiriyor; "Kan dökülmeli! Kan!"</p>

  <p>Kız, onu yatıştırmaya çalışarak, kolunu okşuyor. Onu eve götürmeye uğraşıyor. "Elbette dökülecek, sevgilim," diye cıvıldıyor, tatlı bir sesle. "Liderimiz, programımızda bize söz verdi..."</p>

  <p>&#160;</p>

  <p>Bugün 'Gümüş Pazar” Sokaklar alışveriş yapanlarla dolu. Tau-entzienstrasse boyunca erkekler, kadınlar ve çocuklardan oluşan seyyar satıcılar kartpostal, çiçek, şarkı kitabı, saç yağı ve bilezik&#160;satıyorlar. Tramvay hatlarının arasındaki ana yolda, satılık Noel&#160;ağaçlan yığılmış duruyor. Üniformalı SA'lar bağış kutularını&#160;şıngırdatıp duruyorlar. Ara sokaklarda kamyonlar dolusu polis pusuda bekliyor çünkü bugünlerde, herhangi bir kalabalık, her an politik bir gösteriye dönüşebiliyor. Salvation Army,&#160;Wittenbergplatz'ta, ampullerle aydınlatılmış kocaman bir Noel&#160;ağacı dikmiş. Tepesinde mavi ışık saçan bir yıldız var. Bir grup&#160;öğrenci, çevresinde durmuş, alaycı sözler söylüyordu. Onların&#160;arasında, 'komünist kafe'den tanıdığım Werner! gördüm.&#160;"Gelecek yıl, bu zamanlarda," dedi Werner, "bu yıldız renk değiştirmiş olacak!" Şiddetli bir kahkaha attı. Heyecanlı ve biraz da&#160;isterik bir ruh hali içindeydi. Dün, başından büyük bir serüven&#160;geçtiğini söyledi bana: "Uç arkadaşımla birlikte Neukölln'deki&#160;işçi Bulma Kurumu'nda bir gösteri yapmayı kararlaştırdık. Ben&#160;konuşacaktım, diğerleri de konuşmamın kesilmemesini sağlayacaklardı. Saat on buçuk sularında, büronun en kalabalık olduğu sıralarda oraya gittik. Tabii, hepsini önceden planlamıştık - yoldaşlardan her biri kapılardan birini kollayacak, ofisteki&#160;kâtiplerin dışarı çıkmasını engelleyecekti. Hepsi, kapana kısılmış tavşanlar gibi içeride bekleşiyorlardı... Tabii, polise telefon&#160;etmelerini engelleyemezdik, bunu biliyorduk. Yaklaşık altı yedi&#160;dakikamız olduğunu hesaplamıştık... Kapılar güven altına alınır&#160;alınmaz, ben bir masanın üzerine fırladım. O anda aklıma ne&#160;geldiyse, avaz avaz bağırarak söyledim - ne söylediğimi bilmiyorum. Ama dinleyicilerim sözlerimden hoşlandılar... Yarım dakika içinde öylesine coştular ki bayağı korktum. Ofise dalıp birile-rini linç etmelerinden korktum. Kıyak bir gösteri oldu! Ama tam&#160;ortalık iyice ısınmışken, aşağıdaki yoldaşlardan biri çıkageldi&#160;ve polislerin geldiğini, arabalarından çıkmak üzere olduklarını&#160;söyledi. Hemen fırlamamız gerekiyordu... Bizi yakalarlardı, bundan eminim ama kalabalık bizden yanaydı ve biz arka kapıdan&#160;sokağa çıkmadan önce onları içeri sokmadılar..." Werner soluk&#160;soluğa tamamladı. "Bak, beni dinle, Christopher," diye ekledi,&#160;"kapitalist sistem artık fazla dayanamaz, işçiler harekete geçti."</p>

  <p>&#160;</p>

  <p>Bu akşam, erken saatlerde Bülowstrasse'deydim. Sportpalast'ta büyük bir Nazi mitingi yapılmıştı. Yetişkin erkeklerden ve gençlerden oluşan gruplar, kahverengi ya da siyah üniformalarıyla&#160;kapıdan çıkmak üzereydiler. Kaldırımda, benim önümde üç tane SA görevlisi yürüyordu. Üçünün de omuzlarında tüfek gibi taşıdıkları, sopalarının etrafına sımsıkı sarılmış Nazi bayrakları vardı. Bayrak sopaları, ok başı biçiminde sivri metal uçluydu.</p>

  <p>Birden üç SA görevlisi, on yedi on sekiz yaşlarında, sivil giyinmiş, hızla aksi istikamete giden bir gençle yüz yüze geldiler. Nazilerden birinin "Bu o!" diye bağırdığını işittim. Sonra&#160;üçü birden gencin üzerine çullandı. Çocuk bir çığlık attı, kaçıp&#160;kurtulmak istedi ama onlar daha hızlı davrandılar. Bir dakikada, çocuğu bir ev girişinin gölgelik yerine doğru sürüklediler,&#160;üzerine abandılar, tekmelediler ve bayrak sopalarının sivri metal uçlarıyla onu şişlediler. Tüm bunlar öylesine inanılmaz bir&#160;hızla olmuştu ki gözlerime inanamadım - SA görevlileri, bir da-kika sonra kurbanlarını bırakmış, şişine şişine kalabalığın içinden geçerek demiryolu istasyonuna çıkan merdivenlere doğru&#160;yürüyorlardı.</p>

  <p>Yoldan geçen biri ve ben, gencin yattığı kapı girişine ilk varanlar olduk. Bir köşede, terk edilmiş bir çuval gibi kıvrılmış yatıyordu. Onu kaldırdıklarında, yüzünün görüntüsü midemi&#160;allak bullak etti - sol gözü yarı yarıya yuvasından çıkarılmıştı; yaradan oluk oluk kan akıyordu. Olmemişti. Birisi taksi ile onu hastaneye götürmeyi önerdi.</p>

  <p>Bu arada bir sürü insan olayı izliyordu. Şaşkındılar ama fazlasıyla şaşırmış görünmüyorlardı - bu tür şeyler bugünlerde&#160;pek sık oluyordu. <i>“AllerhandJ'*</i> diye mırıldandılar. Yirmi metre kadar ötede, Potsdamerstrasse'nin köşesinde, tepeden tırnağa&#160;silahlı bir grup polis duruyordu. Göğüslerini kabartmış, elleri&#160;tabanca kemerlerinin üstünde, ihtişamlı bir kaygısızlıkla tüm&#160;olayı görmezden geldiler.</p>

  <p>Werner kahraman oldu. Birkaç gün önce, <i>Rote Fahne'de**</i> çıkan fotoğrafının üstünde şu başlık vardı: "Polisin kanlı eylemlerinin bir diğer kurbanı." Dün, Yeni Yıl'ın ilk gününde hastaneye, ziyaretine gittim.</p>

  <p>Noel'den hemen sonra, Stettiner Tren istasyonu yakınında bir sokak kavgası çıkmış. Werner kalabalığın kıyısındaymış, kavganın ne yüzden çıktığını da bilmiyormuş. Politik bir nedenle&#160;çıkmış olabileceğini düşünerek "Kızıl Cephe!" diye bağırmaya başlamış. Bir polis onu tutuklamaya kalkışmış. Werner polisin midesine bir tekme savurmuş. Polis de tabancasını çekerek Werner'i üç kez bacağından vurmuş. Sonra başka bir polisi çağırmış; birlikte Werner'i bir taksiye taşımışlar. Polis karakoluna&#160;giderken polisler Werner'in kafasına onu bayıltıncaya kadar sopalarıyla vurmuşlar. Yeterince iyileştiğinde, büyük bir olasılıkla&#160;aleyhinde dava açılacak.</p>

  <p>Tüm bunları bana, yatağında oturmuş, büyük bir memnuniyetle anlattı; etrafı kendisine hayran arkadaşlarıyla çevriliydi. Aralarında Rudi ve VIII. Henry şapkasıyla Inge de vardı. Battaniyenin üzerinde gazete kupürleri duruyordu. Werner'in adının&#160;geçtiği satırların altı, birisi tarafından kırmızı kalemle özenle çizilmişti.</p>

  <p>&#160;</p>

  <p>Bugün 22 Ocak, Naziler, Bülowplatz'ta, Karl Liebknecht House'un önünde bir gösteri düzenlediler. Komünistler bir haftadan beri bu gösterinin yasaklanması için uğraşıyorlar, bunun&#160;sadece provokasyon amacıyla düzenlendiğini söylüyorlardı - ki&#160;gerçekten de öyleydi. Ben, gazete muhabiri Frank'le gösteriyi izlemeye gittim.</p>

  <p>Frank'in sonradan söylediği gibi, bu bir Nazi gösterisi değil, bir Polis gösterisiydi aslında - mevcut her Nazi'ye gözcülük eden&#160;en az iki polis vardı. Belki de General Schleicher, Berlin'in gerçek hâkimlerinin kimler olduğunu göstermek için bu yürüyüşe&#160;izin vermişti. Herkes, onun askerî bir diktatörlük ilan edeceğini&#160;söylüyor.</p>

  <p>Ama Berlin'in gerçek hâkimleri, ne polis ne de ordu; hele Naziler hiç değil. Berlin'in efendileri işçiler - yapılan tüm propagandaya ve tüm okuduklarıma, izlediğim tüm gösterilere&#160;karşın, bunun böyle olduğunun ilk kez bugün farkına vardım.&#160;Bülowplatz çevresindeki sokaklarda toplanmış yüzlerce kişiden&#160;pek azı örgütlü komünistlerden oluşuyordu ancak içlerinden her&#160;birinin bu yürüyüşe karşı çıktığını hissedebiliyordunuz. Birisi&#160;'Enternasyonali söylemeye başladı ve bir dakika içinde herkes&#160;marşa katıldı - bebekleriyle birlikte üst kat pencerelerinden izleyen kadınlar bile. Naziler çift sıra oluşturan korumalarının arasından asker adımlarıyla sinsi sinsi yürüyerek, ellerinden geldiğince çabuk geçip gittiler. Çoğunluk gözlerini yerden ayırmıyor&#160;ya da donuk gözlerle ileri bakıyor, birkaçı da zoraki ve kaçamak&#160;bir tavırla sırıtıyordu. Alay geçtikten sonra, her nasılsa geride&#160;bırakılmış olan yaşlıca, şişman bir SA görevlisinin, yalnız kalmaktan fena halde korkmuş, soluk soluğa, hızla ötekilere yetişmeye çalıştığı görüldü. Tüm kalabalıktan gürültülü kahkahalar&#160;yükseldi.</p>

  <p>Geçit töreni süresince, Bülovvplatz'a kimsenin girmesine izin verilmedi. Bu yüzden kalabalık, tedirgin bir hava içinde,&#160;oradan oraya dalgalanmaya başladı. İşler kötüye gidiyordu. Polisler tüfeklerini havada savurarak geriye gitmemizi buyurdular; daha az deneyimli olanları sinirlenerek ateş edecekmiş gibi&#160;yaptılar. Birden zırhlı bir polis arabası göründü ve makineli tüfeğini yavaş yavaş bizim istikametimize doğru çevirdi, insanlar&#160;panik halinde evlerin girişlerine ve kafelere hücum ettiler ama&#160;zırhlı araba gider gitmez, herkes yine sokağa fırladı. Bağırıyor ve&#160;şarkı söylüyorlardı. Durum, yaramaz bir okul çocuğu oyununa&#160;fazlasıya benzediği için ciddi bir tehlike yokmuş gibi geliyordu&#160;insana. Frank çok eğleniyordu; gülmekten ağzı kulaklarına varıyor, kocaman paltosunun içinde, baykuş gözüne benzer kocaman gözlükleriyle, kanat çırpan garip bir kuş gibi oradan oraya&#160;zıplayıp duruyordu.</p>

  <p>&#160;</p>

  <p>Yukarıdakileri yazalı ancak bir hafta oldu. Schleicher istifa etti. Hitler, Hugenberg'le birlikte hükümeti kurdu. Kimse, bahara kadar dayanabileceğini sanmıyor.</p>

  <p>&#160;</p>

  <p>Gazeteler giderek bir okul dergisinin kopyalarına benzemeye başladı. İçlerinde yeni kurallar, yeni cezalar ve ev hapsinde tutulan insanların listesinden başka bir şey yok. Bu sabah Göring üç&#160;yeni ihanet çeşidi icat etti.</p>

  <p>Her akşam, Anıt Kilise'nin yanındaki yarı-boş sanatçılar kafesinde oturuyorum. Orada, mermer masaların başında oturan Yahudiler ve solcu entelektüeller, kafa kafaya verip alçak perdeden ve korkulu bir ses tonuyla konuşuyorlar. Birçoğu kesinlikle&#160;tutuklanacaklarını biliyor - bugün değilse yarın ya da gelecek&#160;hafta. Bu yüzden birbirlerine karşı nazik ve yumuşak davranıyorlar, şapkalarını çıkarıp selam veriyor, meslektaşlarının aile&#160;durumlarıyla ilgileniyorlar. Yıllardır sürüp giden ünlü edebî&#160;dargınlıklar, kırgınlıklar unutuldu gitti.</p>

  <p>Hemen her akşam SA görevlileri kafeye geliyor. Kimi zaman sadece para topluyorlar; herkes bir şey vermek zorunda. Kimi&#160;zaman da birini tutuklamaya geliyorlar. Bir akşam, orada bulunan bir Yahudi yazar, polise haber vermek üzere telefon kulübesine koştu. Naziler onu sürükleyerek oradan çıkardılar ve alıp&#160;gittiler. Kimsenin kılı kıpırdamadı. Onlar gidene dek yere iğne&#160;düşse duyulurdu.</p>

  <p>Yabancı gazete muhabirleri her akşam aynı küçük Italyan lokantasında, köşedeki büyük yuvarlak masada yemek yiyorlar.&#160;Lokantadaki herkes onları izliyor ve söylediklerine kulak misafiri olmaya çalışıyor. Onlara verilecek bir haberiniz -örneğin bir&#160;tutuklamanın ayrıntıları ya da akrabalarıyla röportaj yapılabilecek bir kurbanın adresi- varsa gazetecilerden biri masadan kalkıyor ve sokakta sizinle aşağı yukarı yürümeye başlıyor.</p>

  <p>Benim tanıdığım genç bir komünist, SA görevlileri tarafından bir Nazi kışlasına götürüldü ve fena halde tartaklandı. Uç dört gün sonra salıverildi ve evine döndü. Ertesi sabah kapısı&#160;vurulmuş. Komünist topallaya topallaya, bir kolu askıda, kapıyı açmaya gitmiş - bir de bakmış, elinde bağış kutusu bir Nazi&#160;görevlisi. Onu görünce komünistin beyni atmış. "Beni dayaktan&#160;öldürdüğünüz yetmiyor mu?" diye bağırmış, "ne cüretle gelip&#160;bir de para istiyorsunuz?"</p>

  <p>Ama Nazi sadece sırıtmış. "Bana bak, yoldaş! Siyasal tartışmaya girmeyelim! Üçüncü Reich'ta yaşıyoruz! Hepimiz kardeşiz! O saçma sapan siyasal nefreti yüreğinden silip atmalısın!" demiş.</p>

  <p>&#160;</p>

  <p>Bu akşam, Kleiststrasse'deki Rus çay salonuna gittim ve orada D. ile karşılaştım. Bir an düş görüyorum sandım. Beni her zamanki&#160;gibi yüzünde geniş bir gülümseme ile selamladı.</p>

  <p>"Aman Tanrım!" diye fısıldadım. "Sen ne halt etmeye buradasın?"</p>

  <p>D. gülümsedi. "Yurt dışına mı çıktığımı sanıyordun?"</p>

  <p>"E, tabii..."</p>

  <p>"Ama bugünlerde durum öylesine ilginç ki..."</p>

  <p>Güldüm. "Bu da bir bakış açısı tabii... Ama senin için son derece tehlikeli değil mi?"</p>

  <p>D. sadece gülümsedi. Sonra birlikte oturduğu kıza döndü ve, "Bu, Mr. Isherwood..." dedi. "Onunla açık açık konuşabilirsin. O da Nazilerden bizim kadar nefret ediyor. Aa, evet! Mr. Isherwood sicilli bir anti-faşisttir!"</p>

  <p>Candan bir kahkaha attı ve sırtıma vurdu. Yakınımızda oturan birkaç kişi söylediklerini işitti. Tepkileri ilginç oldu. Ya&#160;kulaklarına inanamadılar ya da öylesine korktular ki bir şey işitmemiş gibi davrandılar ve sağır bir dehşet içinde çaylarını yudumlamaya devam ettiler. Tüm yaşamımda böylesine tedirgin&#160;olduğumu pek az hissetmişimdir.</p>

  <p>(D”nin tekniği yine de hedefine ulaşmış sayılır. Hiçbir zaman tutuklanmadı. İki ay sonra da, sınırı aşmayı başararak Hollanda'ya gitti.)</p>

  <p>Bu sabah, Bülowstrasse'den aşağı yürürken, Naziler küçük bir liberal pasifist yayıncının evini yağmalıyorlardı. Kapıya bir&#160;kamyon dayamışlar, yayıncının kitaplarını içine yığıyorlardı.&#160;Kamyon şoförü kitapların başlıklarını alaycı bir sesle kalabalığa&#160;okuyordu:</p>

  <p><i>"Nie Wieder Krieg!",</i> diye bağırıyor, kitaplardan birini kapağının ucundan, tiksintiyle, bir çeşit sürüngenmiş gibi tutuyordu. Herkes kahkahayla gülüyordu.</p>

  <p>Şişman, iyi giyinmiş bir kadın, '"Daha Fazla Savaşa Hayır" diye yineledi, küçümseyici, vahşi bir kahkaha atarak. "Olacak&#160;şey mi!"</p>

  <p>&#160;</p>

  <p>Şu sıralar devamlı öğrencilerimden biri olan Herr N., Weimar hükümetinde görevli bir başkomiser. Bana her gün geliyor. İngilizcesini tazelemek istiyor çünkü çok yakında ABD'de bir göreve&#160;başlamak üzere buradan ayrılacak. Bu derslerin ilginç yanı, biz&#160;Herr N”nin büyük, kapalı arabasıyla sokaklarda dolaşırken veriliyor olması. Herr N. bizim eve girmez: Şoförünü, beni almak&#160;üzere yukarı gönderir, ben biner binmez araba derhal hareket&#160;eder. Kimi zaman Tiergarten'in kıyısında birkaç dakika dururuz, patikalarda aşağı yukarı dolaşırız. Şoför de saygılı bir mesafeden bizi izler.</p>

  <p>Herr N., bana en çok ailesinden söz ediyor. Sağlığı çok nazik olan oğlu için endişe ediyor; bir ameliyat geçireceği için onu arkada bırakmak zorunda. Karısı da narin yapılı. Yolculuğun onu&#160;yormayacağını umut ediyor. Hastalığının belirtilerini ve ne çeşit&#160;ilaçlar aldığını söylüyor. Oğlunun küçüklüğüne ilişkin öyküler&#160;anlatıyor. İncelikli, anlayışlı, fazla samimi olmayan bir tarzda&#160;birbirimizle yakınlaştık. Herr N. her zaman sevimli ve nazik;&#160;ciddiyet ve dikkatle benim gramerle ilgili açıklamalarımı dinliyor. Söylediği her şeyin arkasında derin bir üzüntü seziyorum.</p>

  <p>Politikadan hiç söz etmiyoruz ama ben Herr N”nin bir Nazi düşmanı olduğundan eminim; her an tutuklanma tehlikesi içinde bile olabilir. Bir sabah, Unter den Linden boyunca yol alırken,&#160;birbirleriyle çene çalan ve tüm kaldırımı işgal eden, kendini beğenmiş bir grup SA görevlisinin yanından geçtik. Yoldan geçenler, su oluğunun içinden yürümek zorunda kalıyorlardı. Herr N.&#160;hafifçe gülümsedi ve üzüntüyle: "Bugünlerde bazı acayip görünümlere tanık oluyor insan," dedi. Yegâne yorumu bu oldu.</p>

  <p>Kimi zaman öne doğru eğiliyor ve pencereden, bir yapıya ya da bir meydana hüzünlü bir bakışla gözlerini dikiyor, imgesini&#160;belleğine nakşetmek ve veda etmek ister gibi.</p>

  <p>&#160;</p>

  <p>Yarın İngiltere'ye gidiyorum. Birkaç hafta sonra döneceğim ama sırf eşyalarımı almak için, Berlin'i temelli terk etmeden önce.</p>

  <p>Zavallı Frl. Schroeder'i avutmak olanaksız: "Sizin gibi bir beyefendiyi bir daha nereden bulacağım, Herr Issyvoo, kirasını&#160;günü gününe ödeyen?.. Berlin'i böyle birdenbire bırakmak istemenizi bir türlü anlayamıyorum..."</p>

  <p>Ona açıklama yapmanın ya da politikadan söz etmenin bir yararı yok. Kendisini şimdiden ayarlıyor; her yeni yönetime uyum sağlayacağı kesin. Bu sabah kapıcının karısına 'Der&#160;Führer'den saygıyla söz ederken işittim onu. Eğer birisi ona, geçen kasımda komünistlere oy verdiğini anımsatacak olsa herhalde hararetle inkâr ederdi, üstelik bunu iyi niyetle yapardı. Frl.&#160;Schroeder, salt doğa yasası gereği kendini adapte ediyor, tıpkı kışın tüy değiştiren bir hayvan gibi. Onun gibi binlerce insan yeni&#160;ortama uyma çabasında. Ne de olsa, hangi hükümet iktidarda&#160;olursa olsun, bu kentte yaşamaya mahkûm onlar.</p>

  <p>&#160;</p>

  <p>Bugün güneş parlak ışıklar saçıyor; hava ılık ve yumuşak. Son sabah yürüyüşüne çıkıyorum, üzerimde ne palto ne de şapka&#160;var. Güneş parlıyor ve Hitler kente hâkim. Güneş parlıyor ve dü-zinelerle arkadaşım -işçi Okulu'ndaki öğrencilerim, I. A. H/den&#160;tanıdığım erkekler ve kadınlar- cezaevinde, belki de öldüler&#160;Ama ben onları düşünmüyorum - kafası aydınlık, amacı belli,&#160;gerçek kahramanları düşünmüyorum; onlar bilinçliydi ve riskleri göze almışlardı. Ben o uyduruk Rus gömleğiyle zavallı Rudi'yi&#160;düşünüyorum. Rudi'nin o uydurma, masal-kitabı oyunu ciddiyet kazandı, oyunu Nazilerle oynayacak. Ama Naziler ona gülmeyecek; Rudi'yi görünmek istediği gibi görecekler, onu ciddiye&#160;alacaklar. Belki de şu anda Rudi'ye ölesiye işkence yapıyorlardır.</p>

  <p>Bir dükkânın aynasında kendi yüzüm gözüme çarpıyor ve gülümsediğimi fark ederek dehşete kapılıyorum. Böylesine güzel bir havada gülümsemekten kendini alamıyor insan. Tramvaylar, Kleiststrasse'de yine eskisi gibi inip çıkıyor. Onlar, kaldırımdaki insanlar ve Nollendorfplatz istasyonunun çaydanlık&#160;biçimindeki kubbesi bana çok güzel bir fotoğrafı çağrıştırıyor ve&#160;garip bir şekilde aşina geliyor; insanın geçmişten normal ve hoş&#160;olarak anımsadığı bir şeyle bu manzara arasında çarpıcı bir benzerlik var.</p>

  <p>Hayır. Şimdi bile, bütün bu olup bitenlerin gerçekten yaşandığına tam anlamıyla inanamıyorum...</p>

  <p><a id="bookmark3"></a>&#160;</p>
</body>
</html>
