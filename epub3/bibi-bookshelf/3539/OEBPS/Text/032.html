<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <link href="../Styles/balci60.css" rel="stylesheet" type="text/css" />

  <title></title>
</head>

<body>
  <p class="p17"></p>

  <p class="border1"></p>

  <p class="p9">&nbsp;</p>

  <h1 class="h11"><a id="ncx1293"></a>Yirmi Beşinci Bölüm</h1>

  <p>Haberler iki dakikada bütün kasabaya yayıldı; insanların dört bir yandan koşa koşa geldiğini, hatta bazılarının ceketini koşarken giymeye çalıştığını görebiliyordum. Biraz sonra kalabalığın ortasındaydık ve bir alay asker kadar patırtı çıkararak gidiyorduk. Pencereler ve kapı önleri insanlarla doluydu; çitlerin üzerinden aynı sözlerin tekrarlanıp durduğunu görüyordum:</p>

  <p><span class="t9">"Onlar</span> mı?"</p>

  <p>Güruhun içinde yürümekte olanlardan biri cevap veriyordu:</p>

  <p>"Tabii ki onlar."</p>

  <p>Evin önüne geldiğimizde sokakta iğne atsan yere düşmüyordu ve kapıda üç kız bizi bekliyordu. Mary Jane kızıl saçlı <span class="t9">olan</span><span class="t9">ı</span><span class="t9">yd</span><span class="t9">ı</span>, ama hiç fark etmez, çünkü en çarpıcı güzelliği olan oydu; yüzü ve gözleri adeta Tanrısal bir ışıkla aydınlanmış gibiydi, amcalarının gelmesine çok memnun olmuş görünüyordu. Kral kollarını açtı ve Mary Jane de onun kollarına atıldı, tavşan dudaklı da dükün kollarına atıldı ve hasret giderdiler! Sadece kadınlar değil, hemen herkes onların nihayet kavuşması ve bu kadar mutlu olmaları karşısında sevinçten ağladı.</p>

  <p>Sonra kral çaktırmadan düke bir dirsek attı -ama ben gördüm- sonra da çevresine bakındı ve iki sandalyenin arasına oturtulmuş tabutu gördü; bunun üzerine kral ve dük bir kollarını birbirlerinin omzuna atıp diğer kollarıyla gözlerini silerek yavaşça ve ciddiyetle tabuta doğru yürüdüler. Herkes onlara yer açmak için geriledi, bütün konuşmalar ve gürültüler durdu; insanlar birbirlerine "Şşt!" diyordu ve bütün adamlar şapkalarını çıkarıp başlarını eğdiler; yere iğne düşse duyardınız. Bizimkiler tabutun başına geldiler, eğilip içine baktılar, bir daha baktılar ve ardından öyle bir ağlamaya başladılar ki seslerini Orleans'tan duyabilirdiniz; ellerini birbirlerinin ensesine koydular; çenelerini birbirlerinin omzuna dayadılar; ondan sonraki üç, hatta dört dakika boyunca daha önce hiç görmediğim kadar gözyaşı döktüler. Üstelik geri kalan herkes de salya sümüktü. Bir mekânın bu kadar nemlendiğini ilk defa görüyordum. Sonra biri tabutun bir yanına, öbürü diğer yanına geçti, diz çöküp alınlarını tabuta dayadılar ve içlerinden dua etmeye başladılar. Bunun kalabalık üzerinde o güne kadar hiç görmediğim, acayip bir etkisi oldu, herkesin yüreği paralandı ve hüngür hüngür ağlamaya başladılar &mdash; zavallı kızlar da ağlıyordu. Kadınların hemen hepsi kızların olduğu yere yöneldi, hiçbir şey söylemeden onları büyük bir ciddiyetle alınlarından öpüyor; ellerini başlarına koyup yaşlar yuvarlanan gözlerini yukarıya çeviriyorlardı, sonra onlar da hıçkırmaya ve gözlerini silmeye başlıyor; yerlerini bir sonraki kadına bırakıyorlardı. Bu kadar mide bulandırıcı bir şey görmemiştim doğrusu.</p>

  <p>Bir süre sonra kral ayağa kalkıp biraz ileri çıktı, kendini toparladı ve salya sümük bir nutuk atmaya başladı, gözyaşları arasında zırvalayıp duruyor; müteveffayı kaybetmenin, üstelik dört bin millik uzun bir yolculuktan sonra hayattayken görememenin kendisi ve zavallı kardeşi için acı bir sınav olduğundan bahsediyordu; ama acıları böyle içtenlikle paylaşıldığı, kutsal gözyaşları döküldüğü için tatlı ve mübarek bir sınavdı bu; o yüzden hem kendisi hem kardeşi adına yürekten teşekkür ediyordu, zaten sözcüklerle teşekkür edemezdi çünkü çok zayıf ve soğuk kalıyordu sözcükler; işte böyle saçma sapan duygusal şeyleri iyice içimi kaldırıncaya kadar anlatıp durdu; ardından sofuca ama yapmacık bir Amin çekti, bir anda gevşedi ve yeniden hüngür hüngür ağlamaya başladı.</p>

  <p>Bu son sözler ağzından çıkar çıkmaz kalabalığın içinde biri şükran ilahisine başladı ve herkes avazı çıktığı kadar bağırarak ona eşlik etti; bu ilahi insanın içini ısıtıyor kilise dağılırkenki gibi iyi hissetmesini sağlıyordu. Müzik iyi bir şey; tüm o ruhani yağcılıktan ve zırvalıklardan sonra, her şeye bir tazelik gelmiş, etraf dürüstlüğün görkemiyle dolmuştu.</p>

  <p>Sonra kralın çenesi yeniden çalışmaya başladı; ailenin başlıca dostları o akşam yemekte kendilerine katılır ve merhumun külleriyle baş başa bırakmazlarsa o ve yeğenleri çok memnun olacaktı; ayrıca orada yatmakta olan zavallı kardeşi konuşabilseydi bu dostların kimler olduğunu söyleyecekti, zira bu isimler onun için çok değerliydi ve mektuplarında onlardan sıklıkla bahsederdi; o yüzden bizimki de bu isimleri hatırlayabildiği kadarıyla söyleyecekti: Rahip Hobson, papaz yardımcısı Lot Hovey, Bay Ben Rucker Abner Shackleford, Levi Bell, Dr. Robinson ve eşleri, bir de dul bayan Bartley.</p>

  <p>Rahip Hobson ve Dr. Robinson kasabanın öbür ucunda "ava çıkmışlardı"; yani doktor hasta bir adamı öbür âleme postalıyordu ve rahip de onun yolu şaşırmamasını sağlıyordu. Avukat Bell bir iş için Louisville'e gitmişti. Ama geri kalanlar oradaydı; hepsi tek tek gelip kralın elini sıktı, teşekkürlerini iletti, iki-üç kelime konuştu; ardından dükle tokalaştılar ve hiçbir şey söylemeyip sadece gülümsediler dük elleriyle çeşitli işaretler yapıp konuşamayan bir bebek gibi "Uuu-uuu &mdash; uuu-uuu-uuu" derken onlar da mankafalar gibi başlarını sallayıp durdular.</p>

  <p>Bunun üzerine kral tekrar gevezeliğe başladı ve kasabadaki hemen her insan ve köpeğin adını vererek nasıl olduklarını sordu, kasabada olup biten, George'un ailesinin ya da Peter'ın ailesinin başına gelen bir sürü şeyden bahsetti; ayrıca tüm bunları Peter'ın ona yazdığını tekrar tekrar belirtiyordu, ama bu tam bir kuyruklu yalandı, çünkü hepsini kanoyla buharlı gemiye götürdüğümüz genç sazandan öğrenmişti.</p>

  <p>Mary Jane babasının bıraktığı mektubu getirdi ve kral mektubu yüksek sesle okuyup ağladı. Mektuba göre oturdukları ev ve üç bin dolarlık altın kızlara bırakılmıştı, tabakhane (ki gayet iyi iş yapıyordu), diğer evler, araziler (yaklaşık yedi bin ediyordu) ve üç bin dolarlık altın da Harvey ve William'a bırakılmıştı; altı bin doların mahzenin neresine saklı olduğu da belirtiliyordu. Bizim iki dolandırıcı gidip altını getireceklerini ve her şeyi eksiksiz ve açık yapacaklarını söylediler, sonra da benden bir kandil alıp onları takip etmemi istediler. Mahzen kapısını arkamızdan kapattık; torbayı bulunca içindekileri yere döktüler, o çil çil altınlar şahane bir manzara oluşturuyordu. Kralın gözlerinin nasıl parladığını görünce şaşırıp kaldım! Dükün omzuna avucuyla bir tane vurdu.</p>

  <p>"İşte buna yükünü tutmak demem de ne derim! Vay canına! Bizim Curcuna'ya beş çeker, değil mi, Bridgewater?"</p>

  <p>Dük de ona hak verdi. Altınları avuçluyor, sonra da tekrar yığının üzerine döküyorlardı.</p>

  <p>"Fazla söze gerek yok," dedi kral. "Zengin bir ölü adamın kardeşleri, geride kalan mirasçılarının temsilcileri olmak hem benim hem de senin için en iyi yol Bridgewater. Yaradan'a sığınırsan işte böyle talihin döner. Uzun vadede de en iyisi bu. İnan bana denemediğim iş kalmadı, gerçekten en iyisi bu."</p>

  <p>Başkası olsa bu yığının görüntüsüyle yetinir ve saymaya gerek görmezdi; ama yok, onlar muhakkak saymalıydı. Oturup tek tek saydılar ve dört yüz on beş doların eksik olduğunu gördüler.</p>

  <p>"Adı batasıca herif," dedi kral. "O dört yüz on beş dolarla ne yaptı acaba?"</p>

  <p>Bir süre endişeyle her yerin altını üstüne getirip kalan parayı aradılar. Sonunda dükün aklına başka bir şey geldi:</p>

  <p>"Adam çok hastaymış, büyük ihtimalle hesap hatası yapmıştır... Başka türlüsü olamaz. En iyisi artık aramayı bırakalım ve sesimizi de çıkarmayalım. Bu kadarını <span class="t9">idare edebiliriz"</span></p>

  <p>"Tabii ya, <span class="t9">idare ederiz</span> artık. Ben onu düşünmüyorum... Beni asıl kaygılandıran para sayılırken ne yapacağımız. Burada tam anlamıyla eksiksiz, açık ve dürüst olmalıyız. Bu paranın hepsini yukarı çıkarıp herkesin önünde saymamız gerek... O zaman kimse şüphelenmez. Ama ölü adam burada altı bin dolar olduğunu söylerken biz sayınca..."</p>

  <p>"Dur bir dakika," dedi dük. "Haydi açığı kapatalım." Ardından cebinden başka altınlar çıkarmaya başladı.</p>

  <p>"İşte bu şahane bir fikir, dük... Sen gerçekten çok zeki bir adamsın," dedi kral. "Bizim Curcuna yine imdadımıza yetişti, görüyor musun," &mdash; o da cebinden altınları çıkarıp yığına katmaya koyuldu.</p>

  <p>Neredeyse bütün paraları bitti, ama altı bin doları tamamlamayı başardılar.</p>

  <p>"Aklıma bir fikir daha geldi," dedi dük. "Yukarı çıkıp parayı sayalım, sonra da hepsini <span class="t9">k</span><span class="t9">ı</span><span class="t9">zlara verelim."</span></p>

  <p>"Çok iyi düşündün, dük, dur sana bir sarılayım! Bu bir adamın aklına gelebilecek en parlak fikir. Gerçekten sen bugüne kadar gördüğüm en şaşırtıcı zekâya sahipsin. Bu kadar büyük dümen görmedim, kesinlikle dört dörtlük oldu şimdi. Haydi birisi kalkıp bizden şüphelensin de görelim, bu hareketimizden sonra dağ duramaz önümüzde."</p>

  <p>Yukarı çıktığımızda herkes masanın etrafına toplandı, kral parayı sayıp üç yüz dolarlık yığınlar halinde istifledi &mdash; böyle yirmi tane yığın yaptı. Herkes aç gözlerle paraya bakıyor ve dudaklarını yalıyordu. Sonra paralar yeniden torbaya dolduruldu, kralın yeni bir nutuk çekmeye hazırlandığını gördüm.</p>

  <p>"Dostlarım, şuracıkta yatan zavallı kardeşim bu yaslı diyarda geriye kalanlara bir cömertlik etmiş. Sevdiği ve koruduğu, şimdi babasız ve anasız kalan bu zavallı küçük kuzulara bir cömertlik etmiş. Biz onu tanıyanlar, sevgili kardeşi William ve beni incitmekten çekinmese onlara karşı daha da cömert olacağını gayet iyi biliyoruz. <span class="t9">Haks</span><span class="t9">ı</span><span class="t9">z m</span><span class="t9">ı</span><span class="t9">y</span><span class="t9">ı</span><span class="t9">m?</span> Bana sorarsanız bundan hiç şüphem yok. O halde böyle bir zamanda ona engel olursak nasıl kardeş deriz ona? Canından çok sevdiği bu zavallı körpe kuzuları böyle bir zamanda soyarsak... evet, soyarsak... ne biçim amcalar oluruz biz? William'i tamyorsam... ki tanıdığımı <span class="t9">san</span><span class="t9">ı</span><span class="t9">yorum</span>... o da... en iyisi bir soralım." Düke doğru dönüp elleriyle yine bir sürü işaret yaptı; dük önce ona tam bir budala gibi bön bön baktı, sonra aniden dediğini anlamış gibi olduğu yerde sıçradı, neşeyle uuu-uuu yaptı ve kralı en az on beş kere kucakladı. Sonra kral kalabalığa döndü: "Biliyordum; herhalde bu konuda ne düşündüğünü herkes anlamıştır. İşte Mary Jane, Susan ve Joanner, parayı alın... <span class="t9">Hepsini</span> alın. Bu orada yatan, artık bedeni soğumuş ama ruhu bahtiyar rahmetlinin size hediyesidir."</p>

  <p>Mary Jane ona doğru koştu, Susan ve Tavşan-dudak da düke doğru koştular; o ana kadar görmediğim kadar çok kucaklaşma ve öpüşme oldu. İçeriyi dolduran herkesin gözlerinde yaşlar vardı, pek çoğu bizim dolandırıcıların elini sıkarak, "Gerçekten çok iyisiniz!.. Ne kadar insaniyetli!.. Nasıl yapabildiniz!" filan dediler.</p>

  <p>Çok geçmeden herkes yine müteveffa hakkında konuşmaya başladı, onun ne kadar iyi bir insan olduğundan, ölümünün ne büyük bir kayıp olduğundan filan söz ettiler; bir süre sonra iriyarı, yüzü köşeli bir adam onu bunu iterek içeri girdi ve hiçbir şey söylemeden bize bakmaya ve bizi dinlemeye başladı; ona bir şey söyleyen de olmamıştı, çünkü kral konuşuyordu ve herkes onu dinlemekle meşguldü. Kral başladığı sözün tam ortasındaydı:</p>

  <p>"... müteveffanın yakın dostları oldukları için. Bu akşam eve davet edilmeleri o yüzden; ama yarın hepinizin gelmesini istiyoruz... herkesin; çünkü herkese saygısı vardı, herkesi severdi, bu yüzden cenaze sefahatinin herkese açık olması çok uygundur."</p>

  <p>Ardından ağlayıp sızlanmaya devam etti, herhalde kulağına hoş gelmiş olacak ki cenaze sefahatinden tekrar tekrar bahsedip duruyordu; nihayet dük artık dayanamaz hale geldi; bu yüzden bir kâğıt parçasına "<span class="t9">merasimi</span> diyeceksin koca budala," yazdı, kâğıdı katladı ve uuu-uuu yaparak milletin başları üzerinden ona uzattı. Kral yazılanları okudu, kâğıdı cebine koyup sözlerine devam etti:</p>

  <p>"Zavallı William, sakat olmasına sakattır; ama yüreği ona hep doğruyu gösterir. Benden herkesi cenazeye davet etmemi istiyor... Hepsine konukseverlik göstermemi söylüyor. Ama endişe etmesine gerek yok... Ben de zaten öyle yapacaktım."</p>

  <p>Ardından hiç istifini bozmadan konuşmaya devam etti, öncesindeki gibi yer yer cenaze sefahatinden dem vurmayı sürdürüyordu. Üç kez daha söyledikten sonra şöyle dedi:</p>

  <p>"Sefahat dememin sebebi yaygın olarak kullanılmasından değil, zira yaygın olarak kullanılan sözcük merasimdir, ama doğru olan sefahattir. İngiltere'de artık hiç kimse merasim demiyor... Bu sözcük unutuldu. İngiltere'de artık cenaze sefahati diyoruz. Sefahat daha uygun, zira anlamı daha doğru veriyor. Sefahat sözcüğü Yunanca <span class="t9">sefum</span>, yani dışarısı, açık alan, dış ile İbranice <span class="t9">abat</span>, yani dikmek, örtmek sözcüklerinin birleşiminden oluşuyor. O yüzden de herkese açık cenazelere cenaze sefahati denir."</p>

  <p>Doğrusu <span class="t9">çok kötü</span> batırmıştı. Köşeli yüzlü adam bizim kralın suratına karşı bir kahkaha patlattı. Herkes hayretten donakaldı. İnsanlar; "Neden güldün <span class="t9">doktor</span>?" diye sordular ve Abner Shackleford da ekledi:</p>

  <p>"Olup bitenlerden haberin yok mu, Robinson? Karşındaki kişi Harvey Wilks."</p>

  <p>Kral candan bir gülümsemeyle adama elini uzattı:</p>

  <p>"Yoksa siz zavallı kardeşimin çok sevdiği hekim dostu musunuz? Ben..."</p>

  <p>"İndir elini!" dedi doktor. "Demek İngilizler gibi konuşuyorsun... öyle mi? Bugüne kadar gördüğüm en kötü taklit. Demek Peter Wilks'in ağabeyisin <span class="t9">sen.</span> Hayır, bence sahtekârın tekisin!"</p>

  <p>Bir anda herkesin yüzü düştü! Doktorun çevresini sardılar, onu susturmaya, olup biteni açıklamaya ve Harvey'nin nasıl kırk farklı şekilde Harvey olduğunu kanıtladığını anlatmaya çalıştılar. Herkesi adıyla biliyordu, köpeklerin bile adını biliyordu. Ayrıca Harvey'nin ve zavallı kızların duygularını incitmemesi için ona yalvardılar. Ama hiçbiri işe yaramadı; adam öfkeyle konuşmaya devam etti ve İngiliz gibi konuşmaya çalışan ama bu denli kötü taklit yapan birinin sahtekâr ve yalancıdan başka bir şey olamayacağını söyledi. Zavallı kızlar krala sarılmış ağlıyorlardı; doktor aniden kalabalığın içinden sıyrılıp onlara döndü.</p>

  <p>"Ben babanızın dostuydum, sizin de dostunuzum; bir dost <span class="t9">olarak</span>, sizi korumak isteyen, başınızın belaya girmesini ve zarar görmenizi istemeyen bir dost olarak bu alçağa sırt çevirmeniz, Yunanca ve İbranice dediği budalaca saçmalıklara sizi inandırmaya çalışan bu cahil berduşla tüm ilişkinizi kesmeniz için sizi uyarıyorum. Bugüne kadar gördüğüm en aşağılık üçkâğıtçılardan biri... Kim bilir nereden öğrendiği bir sürü isim ve olaydan bahsediyor; siz de bunları <span class="t9">kan</span><span class="t9">ı</span><span class="t9">t</span> sanıyorsunuz ve buradaki aklı başında sandığım budala arkadaşlarımın yardımıyla kendinizi enayi yerine koyuyorsunuz. Mary Jane Wilks, benim dostunuz olduğumu, üstelik asla kendimi düşünmeyen bir dostunuz olduğumu biliyorsun. Şimdi benim sözümü dinle ve bu sefil hergeleyi kov gitsin... Sana yalvarıyorum. Dediğimi yapar mısın?"</p>

  <p>Mary Jane tereddütsüz dimdik durdu, ah, ne kadar da güzeldi!</p>

  <p>"İşte cevabım," dedi. Para torbasını alıp kralın eline verdi. "Bu altı bin doları alıp benim ve kardeşlerim için nasıl istersen öyle değerlendir. Bunun için makbuz filan da istemez."</p>

  <p>Sonra kralın bir koluna o girdi, Susan ve Tavşan-dudak da öbür koluna girdiler. Kral başını dimdik tutup gururla gülümserken bir alkış ve tezahürat tufanı koptu.</p>

  <p>Doktor, "Pekâlâ, günah benden gitti," dedi. "Ama sizi uyarıyorum, günün birinde bugünü her düşündüğünüzde fenalaşacaksınız..." Sonra da çekip gitti.</p>

  <p>"Tamam doktor" dedi kral, alayla onun konuşmasını taklit ederek, "o zaman seni çağırırız." Bunu işitince herkes kahkahalara boğuldu ve cevabı çok iyi yapıştırdığını söylediler.</p>

  <p>&nbsp;</p>
</body>
</html>
