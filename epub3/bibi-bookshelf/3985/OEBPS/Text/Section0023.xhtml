<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/SM.css" rel="stylesheet" type="text/css" />
  
<style type="text/css">
h1.sgc-6 {text-align: justify;}
  h2.sgc-5 {text-align: justify;}
  div.sgc-4 {text-align: justify;}
  h3.sgc-3 {text-align: justify;}
  li.sgc-2 {text-align: justify;}
  p.sgc-1 {text-align: justify;}

  h2.sgc-7 {text-align: center;}

  h3.sgc-8 {text-align: center;}

  span.sgc-9 {font-style: normal;}

  span.sgc-10 {font-family: 'Book Antiqua', serif; font-size: 1em; line-height: 1.2; text-indent: 1.5em;}

  span.sgc-11 {font-weight: normal;}

  span.sgc-12 {font-family: 'Book Antiqua', serif; font-size: 0.88889em; font-weight: bold; line-height: 1.2;}

  i.sgc-14 {font-weight: normal;}
  span.sgc-13 {font-style: italic; font-weight: normal}

  p.sgc-15 {text-align: center;}
</style>
</head>

<body class="calibre">
  <h2 class="sgc-3 sgc-7 sigil_not_in_toc"><br /></h2>

  <h2 class="sgc-3 sgc-7" id="sigil_toc_id_19">KIYAMET KİTABI DEŞİFRESİNDEN</h2>

  <h3 class="sgc-3 sgc-8 sigil_not_in_toc">(000915-001284)</h3>

  <p><br /></p>

  <p>Başım büyük dertte,Bay Dunworthy. Nerede olduğumu bilmiyorum, üstelik dillerini de konuşamıyorum. Tercümanda bir bozukluk var. İnsanların söyledikleri bazı şeyleri anlayamıyorum, ama onlar benim hiçbir dediğimi anlamıyorlar. Ama daha beteri var.</p>

  <p>Bir hastalığa yakalandım. Ne olduğunu bilmiyorum. Veba değil, çünkü veba belirtileri yok, hem iyileşiyorum da. Zaten veba için aşı olmuştum. Bütün aşılarımı yaptırmıştım, bağışıklığımı güçlendirmişlerdi, her şey tamamdı. Ama ya aşılardan biri işe yaramadı, ya da bu elimizde aşısı olmayan başka bir Ortaçağ hastalığı.</p>

  <p>Belirtileri baş ağrısı, ateş ve baş dönmesi. Hareket etmeye çalıştığım zaman da göğsüm ağrıyor. Bir süre ateşten sayıklayıp hayaller gördüm, o yüzden nerede olduğumu bilmiyorum. Gawyn adında biri beni atıyla buraya getirdi, ama yolculuğa dair pek bir şey hatırlamıyorum. Yalnızca hava karanlıktı ve bana saatlerce sürmüş gibi geldi. Umarım yanılıyorumdur da ateş yüzünden bana uzun gelmiştir. Ve umarım Bayan Montoya’nın köyündeyimdir.</p>

  <p>Burası Skendgate olabilir. Bir kilise hatırlıyorum ve sanırım bir malikanedeyim. Bir yatak odasında ya da çatı katındayım. Tavanarası olamaz çünkü merdiveni var, demek oluyor ki burası en azından küçük bir baronun evi. Bir pencere var, başımın dönmesi geçer geçmez kilise görünüyor mu, bakacağım. Kilisenin bir çanı var, şimdilik akşam dualarında çalınıyor. Bayan Montoya’nın köyündekinin çan kulesi yoktu. Korkarım doğru yerde değilim. Oxford’un epeyce yakınında olduğumu biliyorum, çünkü buradakilerden biri oradan bir doktor getirtmekten söz etti. Aynca Bayan Montoya’nın ezberlediğim haritasında yer almayan Kersey ya da Courcy adında bir köye de yakınız. Ama bu toprak sahibinin adı da olabilir.</p>

  <p>Kendimde olmadığım için zaman konumumu da bilemiyorum. Hatırlamaya çalışıyorum. Sanırım iki gündür hastayım, ama daha fazla da olabilir. Beni anlamadıkları için hangi günde olduğumuzu soramıyorum da. Yere düşmeden yataktan kalkamıyorum. Bilmem neden saçlarımı da kestiler. Ne yapacağımı bilmiyorum. Ne oldu? Tercüman neden çalışmıyor? Hani t- hücrelerim takviye edilmişti?</p>

  <p><br /></p>

  <p class="calibre1 sgc-1 sgc-15">(Ara)</p>

  <p><br /></p>

  <p>Yatağımın altında bir sıçan var. Karanlıkta eşelendiğini duyuyorum.</p>
</body>
</html>
