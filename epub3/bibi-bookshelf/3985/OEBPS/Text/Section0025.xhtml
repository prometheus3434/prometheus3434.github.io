<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/SM.css" rel="stylesheet" type="text/css" />
  
<style type="text/css">
h1.sgc-6 {text-align: justify;}
  h2.sgc-5 {text-align: justify;}
  div.sgc-4 {text-align: justify;}
  h3.sgc-3 {text-align: justify;}
  li.sgc-2 {text-align: justify;}
  p.sgc-1 {text-align: justify;}

  h2.sgc-7 {text-align: center;}

  h3.sgc-8 {text-align: center;}

  span.sgc-9 {font-style: normal;}

  span.sgc-10 {font-family: 'Book Antiqua', serif; font-size: 1em; line-height: 1.2; text-indent: 1.5em;}

  span.sgc-11 {font-weight: normal;}

  span.sgc-12 {font-family: 'Book Antiqua', serif; font-size: 0.88889em; font-weight: bold; line-height: 1.2;}

  i.sgc-14 {font-weight: normal;}
  span.sgc-13 {font-style: italic; font-weight: normal}

  p.sgc-15 {text-align: center;}
</style>
</head>

<body class="calibre">
  <h2 class="sgc-3 sgc-7 sigil_not_in_toc"><br /></h2>

  <h2 class="sgc-3 sgc-7" id="sigil_toc_id_21">KIYAMET KİTABI DEŞİFRESİNDEN</h2>

  <h3 class="sgc-3 sgc-8 sigil_not_in_toc">(001300-002018)</h3>

  <p><br /></p>

  <p>Başı dertte olan bir ben değilim, Bay Dunworthy. Sanırım beni evlerine alanlar da öyleler.</p>

  <p>Malikanenin sahibi, Lord Guillaume burada değil. Bir arkadaşının mahkemesinde şahitlik yapmak üzere Bath’a gitmiş. Anlaşılan bu tehlikeli bir iş. Annesi Lady lmeyne bu meseleye karıştığı için oğluna sersem diyor. Karısı Lady Eliwys de endişeli ve gergin görünüyor.</p>

  <p>Buraya hizmetkarları olmadan aceleyle gelmişler. On dördüncü yüzyılın soylu kadınlarının yanlarında en az bir nedimeleri olurdu ama ne Eliwys’in ne de lmeyne’nin nedimesi var. Üstelik çocukların (Guillaume’un iki küçük kızı buradalar) dadısını da geride bırakmışlar. Lady lmeyne yeni bir dadı ile bir de papaz getirtmek istiyordu, fakat Lady Eliwys buna izin vermeyecektir.</p>

  <p>Bence Lord Guillaume sorunlar çıkmasını bekliyor ve güvende olmaları için kadınları gizlice buraya kaçırdı. Ya da sıkıntılar çoktan baş göstermişti. Kızların küçüğü Agnes bana papazın ve “başı kıpkırmızı" olan Gilbert adında birinin öldüğünden bahsetti. Belki de kan döküldü ve kadınlar buraya kaçtılar. Lord Guillaume’un adamlarından biri de onlarla birlikte gelmiş ve adam silahlı.</p>

  <p>1320’de Oxfordshire’da Kral II.Edward’a karşı büyük bir ayaklanma olmamıştı, ama kimse kraldan ve gözdesi Hugh Despenser’dan memnun değildi. Her yerde entrikalar ve küçük çatışmalar yaşanmaktaydı.İki baron, Lancaster ve Mortimer, o sene, yani bu sene Despenser’den altmış üç malikane aldılar. Lord Guillaume ya da arkadaşı bu entrikalardan birine karışmış olabilirler.</p>

  <p>Tamamen başka bir mesele, bir arazi anlaşmazlığı falan da olabilir tabii. 1300’lerde insanlar mahkemelerde yirminci yüzyılın insanları kadar çok zaman harcıyorlardı. Ama sanmıyorum. Lady Eliwys her seste yerinden sıçrıyor, hem Lady Imeyne’nin komşulara burada olduklarını söylemesini de yasaklamış.</p>

  <p>Sanırım bu bir bakıma iyi bir şey. Kimseye burada olduklarını söylemiyorlarsa, benden de bahsetmeyecekler ya da kim olduğumu anlamak için haberciler göndermeyeceklerdir.Öte yandan silahlı adamların kapıya dayanmaları da an meselesi. Veya iniş yerini bilen tek kişi olan Gawyn’in evi savunurken ölmesi mümkün.</p>

  <p><br /></p>

  <p class="calibre1 sgc-1 sgc-15">(Ara)</p>

  <p><br /></p>

  <p>15 Aralık 1320 (eski takvim). Artık tercüman iyi kötü çalışıyor ve dönem insanları dediklerini anlıyor görünüyorlar. Ben de onları anlıyorum ama Ortaçağ İngilizcesi’nin Bay Latimer’in öğrettikleriyle hiçbir ilgisi yok. Bay Latimer burada olsa tek kelime anlamazdı.</p>

  <p>Tercüman söylenenleri söz dizimiyle tercüme ediyor, bazı sözcüklere ise hiç dokunmuyor. Başta “Evet", “Hayır" ve “Nereliyim hatırlamıyorum" diyerek söylediklerimi aynı yolla ifade etmeye çalıştım, fakat bunu düşünmek çok sıkıntılı. Tercümanın bir sonuç bulması çok uzun sürüyor ve ben de telaffuzlarla boğuşup kekeliyorum. Ben de sadece modern dil konuşup ağzımdan çıkanların doğruya yakın olmasını ve tercümanın deyimleri ve ekleri katletmediğini ummakla yetiniyorum. Nasıl konuştuğumu Tanrı bilir. Herhalde bir Fransız casusu gibidir.</p>

  <p>Tek sorun dil değil. Kıyafetim de tamamen yanlış, dokuması fazla iyi. Mavisi de çivitle boyansa da fazla canlı. Burada hiç canlı renk görmedim. Boyum fazla uzun, dişlerim fazla sağlıklı, kazıda çamurla uğraşmama rağmen ellerim de hiç uygun değil. Hem daha kirli olmalıydı, hem de şiş ve kızarık. Herkesin, hatta çocukların bile elleri çatlak ve kanıyor. Ne de olsa aralık ayındayız.</p>

  <p>Aralık’ın onbeşi. Lady Imeyne ile Eliwys’in arasında yeni bir papaz getirtmek konusunda bir tartışmaya şahit oldum. Imeyne, “Papaz getirtmek için bol bol vaktimiz var. Noel yortusuna daha on gün var," dedi. Bay Gilchrist’e hiç olmazsa zaman konumumu saptadığımı söyleyin. Ama iniş yerinin ne kadar uzağındayım bilmiyorum. Gawyn’in beni buraya nasıl getirdiğini hatırlamaya çabaladım ama ne yazık ki o gece tamamen bulanık ve hatırladıklarım da hiç yaşanmamış. Koşumuna çıngırakları asılmış kır bir at hatırlıyorum, bir de Noel ilahileri çalan çanlar.</p>

  <p>Aralık’ın on beşi, demek ki orada Noel gecesi. Herhalde bir şeri partisi verir, sonra da ayin için yürüyerek kiliseye gidersiniz. Yedi asırdan fazla bir zaman uzakta olmanızı insanın aklı almıyor. Durmadan, şu yataktan kalkacak (ki baş dönmesinden kalkamıyorum, herhalde ateşim yine yükseldi) ve kapıyı açacak olsam, karşımda bir Ortaçağ holü yerine Brasenose’un laboratuvarında sizleri, Badri’yi, Dr. Ahrens’i ve sizi bulacağımı düşünüyorum, Bay Dunworthy. Siz gözlüğünüzü siliyor ve bana “Dememiş miydim?" diyorsunuz. Keşke deseniz.</p>
</body>
</html>
