<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/SM.css" rel="stylesheet" type="text/css" />
  
<style type="text/css">
h1.sgc-6 {text-align: justify;}
  h2.sgc-5 {text-align: justify;}
  div.sgc-4 {text-align: justify;}
  h3.sgc-3 {text-align: justify;}
  li.sgc-2 {text-align: justify;}
  p.sgc-1 {text-align: justify;}

  h2.sgc-7 {text-align: center;}

  h3.sgc-8 {text-align: center;}

  span.sgc-9 {font-style: normal;}

  span.sgc-10 {font-family: 'Book Antiqua', serif; font-size: 1em; line-height: 1.2; text-indent: 1.5em;}

  span.sgc-11 {font-weight: normal;}

  span.sgc-12 {font-family: 'Book Antiqua', serif; font-size: 0.88889em; font-weight: bold; line-height: 1.2;}

  i.sgc-14 {font-weight: normal;}
  span.sgc-13 {font-style: italic; font-weight: normal}

  h1.sgc-18 {font-style: italic}
  h3.sgc-17 {font-style: italic}
  p.sgc-16 {font-style: italic}
  h2.sgc-15 {font-style: italic}

  p.sgc-19 {text-align: center;}
</style>
</head>

<body class="calibre">
  <h2 class="sgc-3 sgc-7 sigil_not_in_toc"><br /></h2>

  <h2 class="sgc-3 sgc-7" id="sigil_toc_id_46">KIYAMET KİTABI DEŞİFRESİNDEN</h2>

  <h3 class="sgc-3 sgc-17 sgc-8 sigil_not_in_toc"><span class="font9 sgc-9">(071145-071862)</span></h3>

  <p><br /></p>

  <p>Rosemund'un bilinci kapalı. Dün gece enfeksiyonu boşaltmak için bubosunu yarmaya çalıştım ve galiba durumu daha da kötüleştirdim. Çok kan kaybetti. Çok solgun, nabzı da öyle zayıf ki bileğinden hissedemiyorum bile.</p>

  <p>Katip de daha kötü. Cilt altındaki kanamalar devam ediyor ve sona yaklaştığı açık. Dr. Ahrens’in tedavi edilmeyen hıyarcıklı vebanın dört ila beş günde ölümle sonuçlandığını söylediğini hatırlıyorum, ama katibin o kadar dayanması mümkün değil.</p>

  <p>Lady Eliwys, Lady Imeyne ve Agnes hâlâ iyiler, ama Lady Imeyne suçlayacak birini aramakla adeta aklını bozdu. Bu sabah Maisry’nin kulaklarını tokatladı, kızcağıza tembelliği ve ahmaklığı yüzünden Tanrı’nın hepimizi cezalandırdığını söyledi.</p>

  <p>Maisry gerçekten de ahmak ve tembel. Agnes’ı beş dakika bile emanet edemezsiniz. Bu sabah onu Rosemund'un yarasını yıkamak için su getirmeye gönderdim, yarım saat sonra suyu getirmeden geri geldi.</p>

  <p>Hiçbir şey söylemedim. Lady Imeyne’nin kıza tekrar vurmasını istemedim. Lady Imeyne’nin beni suçlaması an meselesi. Maisry’nin unuttuğu suyu almaya giderken dua kitabının üstünden beni izlediğini gördüm ve ne düşündüğünü tahmin edebiliyorum. Kaçmamış olmakla veba hakkında çok şey bildiğimi, sözde hafızamı kaybetmiş olmam gerektiğini, yaralı değil hasta olduğumu düşünüyor.</p>

  <p>Bu suçlamalarla, Lady Eliwys’i de vebaya benim sebep olduğuma inandırmasından korkuyorum. Beni dinlemesi gerektiğine ikna etmesinden korkuyorum. Barikatı dağıtıp, onları kurtarması için Tanrı’ya yalvarmaları gerektiğine ikna etmesinden korkuyorum.</p>

  <p>Peki, kendimi nasıl savunacağım? Ben Kara Ölüm hakkında her şeyin bilindiği gelecekten geldim, ama streptomisin olmadan nasıl tedavi edileceğini ve nasıl geri döneceğimi bilmiyorum mu diyeceğim?</p>

  <p>Gawyn hâlâ dönmedi. Eliwys merak ve korkudan deliye döndü. Roche akşam ibadetine gitti, Eliwys de başı açık, sırtında pelerini olmadan kapıda durmuş yolu gözlüyor. Acaba aklına Bath’a doğru yola çıktığında Gawyn’in çoktan hastalığı kapmış olabileceği geliyor mu? Courcy’e piskoposun elçisiyle birlikte gitmişti ve geri geldiğinde vebadan haberi vardı.</p>

  <p><br /></p>

  <p class="calibre1 sgc-1 sgc-16 sgc-19"><span class="font2 sgc-9">(Ara)</span></p>

  <p><br /></p>

  <p>Muhtar Ulf da ölüm döşeğinde, karısıyla bir oğlu da hasta. Hıyarcık yok, ama kadının kasıklarında birkaç tane küçük yumru var. Roche’a sürekli maskesini takmasını ve mecbur kalmadıkça hastalara dokunmamasını hatırlatmak gerekiyor.</p>

  <p>Tarihi belgesellerde halkın veba salgınında paniğe kapıldığı, hastalara bakmayıp kaçtıkları, en beterlerinin de din adamları olduğu söyleniyordu, ama hiç de öyle değil.</p>

  <p>Herkes korku içinde fakat elinden geleni yapıyor. Roche bir harika. Muayene ettiğim süre boyunca oturup muhtarın karısının elini tuttu. En tiksindirici işlerde, Rosemund'un yarasını yıkarken, lazımlıkları boşaltırken, katibin altını temizlerken yüzünü bile buruşturmuyor. Hiç korkmuş gibi bir hali yok. Bu cesareti nereden alıyor bilmiyorum.</p>

  <p>Sabah ve akşam ibadetlerinde dua etmeye devam ediyor. Tanrı’ya bizi gerçekten duyuyormuş gibi Rosemund'u, hastalığın belirtilerini, neler yaptığımızı anlatıyor. Tıpkı benim size anlattığım gibi.</p>

  <p>Merak ediyorum Tanrı orada mı, yoksa kendini, aşılması imkansız, zamandan daha beter bir yere mi kapadı?</p>

  <p><br /></p>

  <p class="calibre1 sgc-1 sgc-16 sgc-19"><span class="font2 sgc-9">(Ara)</span></p>

  <p><br /></p>

  <p>Vebayı işitebiliyoruz. Definlerden sonra köy kiliselerinin çanları çalınıyor; erkekler için dokuz, kadınlar için üç, bebekler için de bir kere. Sonra bir saat boyunca düzenli vuruşlar. Esthcote'ta bu sabah iki defin oldu. Osney de dünden beri aralıksız çan çalıyor. Buraya ilk geldiğimde duyduğumdan bahsettiğim güneybatıdaki çan artık durdu. Bu, vebanın oradaki işini bitirdiği anlamına mı geliyor, yoksa çanı çalacak kimse kalmadı mı, bilmiyorum.</p>

  <p><br /></p>

  <p class="calibre1 sgc-1 sgc-16 sgc-19"><span class="font2 sgc-9">(Ara)</span></p>

  <p><br /></p>

  <p>Lütfen Rosemund ölmesin. Lütfen Agnes da hastalanmasın. Lütfen Tanrım, Gawyn’i geri gönder.</p>

  <h2 class="1 sgc-5 sgc-15 sigil_not_in_toc"><span class="sgc-9"><a class="calibre5"></a></span></h2>
</body>
</html>
