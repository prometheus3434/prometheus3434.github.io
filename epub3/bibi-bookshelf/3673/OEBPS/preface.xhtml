<?xml version="1.0" encoding="UTF-8" standalone="no"?><html xmlns="http://www.w3.org/1999/xhtml">
<head>
	<title>İri Memeler ve Geniş Kalçalar</title>
	<link href="main.css" rel="stylesheet" type="text/css"/>
<meta name="Adept.resource" value="urn:uuid:7475e036-2ad0-9835-172e-f49c4d72ddd9"/>
</head>
<body xmlns:epub="http://www.idpf.org/2007/ops" class="preface" epub:type="preface"><div style="display:none;"><a id="GBS.0007.01"/></div>
	<section class="container">
		<h1>Önsöz</h1>
		<p>1995 yılı ilkbaharının başlarında köyümde küçük bir evde kitabın başına, “<em>Bu kitabı annemin ruhuna adıyorum,</em>” diye yazdığımda gözlerim yaşlarla dolmuştu. Böyle yazdığım için bazı kişilerin benimle alay edeceğini ve hatta beni kötüleyeceklerini biliyordum, öyleyse buyursunlar. Bu kitabı sadece anneme değil dünya üzerindeki tüm annelere ithaf ediyorum. Böyle yazmanın bazı kişilerin benimle<a id="GBS.0007.02"/> daha çok alay etmesine ve hatta beni daha da çok kötülemelerine neden olacağını da biliyorum, öyleyse buyursunlar. Kitaptaki anneye gelince. Feodal ahlakın baskısı ona feodal ahlaka karşı gelen bir sürü şey yaptırıyor, bunlar siyaseten doğru şeyler değil ama tüm bunlara rağmen onun aşkı, kabaran bir deniz ve uçsuz bucaksız bir toprak gibidir.</p>
		<p>Bu romandaki anne karakteriyle önceki romanlarımdaki<a id="GBS.0007.03"/> anne karakterleri arasında dağlar kadar fark olmasına rağmen yine de bu anne karakterinin mükemmel bir anne olduğunu ve hatta anneliği çok daha iyi temsil edip anneliğin sınırlarını da aşan mükemmel bir anne figürü olduğunu düşünüyorum. Kitabın önemli başka bir karakteri de annenin misyoner bir papazdan olan melez oğlu Shangguan Jintong’dur, bu Altın Oğlan bir “meme düşkünü”, boylu poslu, yakışıklı<a id="GBS.0007.04"/> biri olmasına rağmen karakteri zayıf, tüm hayatını annesinin memesinden ayrılamadan geçiren, manevi bir cüce. Böyle bir karakterin kaderi yanlış okumalara ve tartışmalara çok açıktır. Geçtiğimiz yıllar içinde bu karakter hakkında yapılan bir sürü yorum duydum ve okudum, bence en doğru olan okuyucunun kendi görüşü. Edebiyatın en büyük cazibelerinden biri belki de yanlış okumalardır. Kitabın<a id="GBS.0007.05"/> yazarı olarak Shangguan Jintong’un bazı çağdaş Çinli aydınların cisimleşmiş hali olduğuna elbette ki ben de katılıyorum. Shangguan Jintong’un benim ruhumun bir yansıması olduğunu itiraf etmekten hiç korkmuyorum, hayranı olduğum bir filozofun da dediği gibi: “Çağdaş Çinli aydınlarının ruhlarının derinliklerinde küçük birer Shangguan Jintong gizlidir.” Bir fiske atımı gibi çok kısa geçen bu on beş yıl<a id="GBS.0008.01"/> içinde kitabı yeniden düzenlerken doğal olarak çok iç geçirdim. Kitabın içinde çok aceleci ve eksik bulduğum bölümler olmasına rağmen böyle bir kitabı bir kez daha yazamayacağımı da itiraf etmeliyim. Bu baskıda bazı fazlalıkları atıp küçük düzeltmeler yaptım ama kitabın orijinalini de muhafaza ettim. Bir arkadaşım kitabın adını “Jintong, Yunü/Altın Oğlan, Yeşim Kız” diye değiştirirsem kitabın kamu<a id="GBS.0008.02"/> tarafından daha fazla kabul edilebileceğini önerdi. Ama on beş yıldır “İri Memeler ve Geniş Kalçalar” olarak bilinen bir kitabın adını değiştirmenin ne gereği vardı ki? “İri Memeler ve Geniş Kalçalar” aslında başıma hiç de bela olmadı, hem günümüzde böyle bir kitap adı kimi korkutup kaçırabilir ki?</p>
		<p class="date">28.11.2009</p>
	</section>
<div style="display:none;"><a id="GBS.0008.03"/></div></body>
</html>