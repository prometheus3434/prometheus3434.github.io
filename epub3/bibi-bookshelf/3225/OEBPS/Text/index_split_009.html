<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Fransız Öpücüğü</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block7">Altı yıl önce, aynı bu romanın başkarakteri Emma gibi, bir hevesle Paris'e taşındım. Fransızca konuşamıyordum. Paris'e daha önce bir kere, bir aile tatilinde gitmiştim. Orada yaşamayı hiç düşünmemiştim. Yaptığım en hesapsız şeydi ve hayatımı değiştirdi.</p>

  <p class="block7">O yaz, her şey açısından benim için dönüm noktasıydı. Açıklaması zor ama galiba lezzetli hamur işleri, eşsiz peynirleri, olağanüstü şarapları ve çekici Fransız erkeklerinin yanı sıra her nasılsa, kendimin en iyi, en özgün haline rastladım. Her gün, Champ de Mars ya da Seine Nehri boyunca dolaşıp yazı yazdım, ev arkadaşım Lauren'le alışverişe çıktım, parkta piknik yaptım, (inanılmaz ama Eiffel Kulesi'ni gören) ufak mutfağımızda Fransız yemekleri pişirmeyi denedim, bütün hayallerimin ötesinde şaraplar tattım ve hem şehre hem de insanlarına âşık oldum. İlk romanımı orada kaleme almaya başladım ve kendisi de yazar olan Lauren'le ömür boyu sürecek bir dostluk kurdum. Paris'teki o yaz, hayatımı değiştirdi.</p>

  <p class="block7">Bu kitapta, (Emma ve Poppy'yle beraber) siz de benim için çok anlamlı olan bazı mekânları ziyaret edebilirsiniz. Mesela, Emma'nın, Eiffel Kulesi yakınında, Rue de GeneralCamou üstünde, Amerikan Kütüphanesi yanındaki dairesi, Lauren'la yaşadığımız daireye çok benziyor. Emma'yla Poppy'nin Emma'nın Paris'teki ilk gecesinde gittikleri Cafe le Petit Pont, şehirde en sevdiğim restoranlardan bir tanesiydi. Long Hop ve Bar Dix de en sevdiğim iki bardı. Le Refuge des Fondues, aynı Emma'nın keşfettiği gibi, müdavimlerinicidden biberonlardan şarap yudumladığı, çıldırtıcı ölçüde şahane bir fondü restoranı.</p>

  <p class="block7">Beni değiştirenin ve bana yeni bir özgürlükle özgüven anlayışı aşılayanın Paris'in kendisi olduğunu düşündüm uzun süre. Fakat geçen yıllar içinde, Paris'teki yazımın bunları ancak yüzeye çıkarmama yaradığını fark ettim, çünkü ömrümde ilk defa, her şeyi oluruna bırakıp kendime basitçe <i class="calibre5">ben</i> olma izni verdim. Kendinizi daha iyi hale getirmek için Emma ve benim gibi Paris'e gitmenize gerek yok. Yalnızca zihninizi açık tutun, konforlu sınırlarınızdan dışarı adım atın ve aklınıza koyduğunuz her şeyi yapabileceğinize inanın. Fransızların dediği gibi: <i class="calibre5">"Â coeur vaillant rien d'impossible</i>." İstekli bir yürek için hiçbir şey imkânsız değildir.</p>

  <p class="block7">Emma'nın keşfettiği gibi, "Fransız öpücüğü sanatı" (kabul edilmelidir ki, çok hoş olsalar da) öpücüklerin kendisiyle değil, işleri oluruna bırakıp korkmadan ve ne yapmanız <i class="calibre5">gerektiğine</i> dair peşin hükümler vermeksizin yaşamak ve sevmekle ilgili. İşte bu, Paris'teki yazımın hep yanımda saklamaya çalıştığım parçası ve ne zaman Eiffel Kulesi'nin bir resmini görsem ya da aksanlı güzel bir Fransızca müzik duysam kendimi gülümsemekten alamam.</p>

  <p class="block17"><span class="text10">Benim ve diğer romanlarım (</span><span class="text11">Bir Film Yıldızı Nasıl Tavlanır</span><span class="text10">,</span> <span class="text11">The Blonde Theory</span> <span class="text10">ve gençler için bir roman olan</span> <span class="text11">Whetı You Wish</span><span class="text10">) hakkında, web sitem</span> <a class="text12" href="http://www.KristinHarmel.com">www.KristinHarmel.com</a> <span class="text10">'dan veya</span> <a class="text12" href="http://www.myspace.com/krisdh54'deki">www.myspace.com/krisdh54’deki</a> <span class="text10">sayfamdan daha fazla bilgi edinebilirsiniz. Emma'yla Poppy'nin ev dedikleri dünyayı kendiniz de görebilesiniz diye siteme Paris'teki yaşantımdan bazı fotoğraflar koyacağım. Lütfen uğrayıp banaerhaba deyin!</span></p>

  <p class="block7">Elbette, Eiffel Kulesi ve Louvre'a gitmeniz gerektiğini biliyor ve Seine'de başından sonuna küçük bir yolculuk planlıyorsunuz. Ama Paris'in perde arkasının tadını almak için, Emma'nın ayak izlerini takip ederek şu kusursuz Paris mekânlarına uğrayın:</p>

  <p class="block7">1.<span class="tab">&nbsp;&nbsp;&nbsp;&nbsp;&nbsp;&nbsp;</span>Rue Cler: Rengârenk çiçek tezgâhları, sebze meyve stantları, fırınlar, peynir dükkânları, kasaplar ve şarap imalathaneleriyle dolup taşan bu arnavutkaldınmlı, yayalara açık pazar caddesi, <i class="calibre5">bonjour</i> ve <i class="calibre5">merci</i>'lerinizi kullanabileceğiniz, günlük Paris yaşamına katılabileceğiniz ve Eiffel Kulesi'nin gölgesinde bulunan Pare du Champ de Mars'ın yakınlarında, güzel zaman geçirmek için piknik yapabileceğiniz mükemmel bir mekân.</p>

  <p class="block7">2.<span class="tab">&nbsp;&nbsp;&nbsp;&nbsp;&nbsp;&nbsp;</span>Montmartre: Bu bohem Paris semti, şehre bakan bir tepede bulunuyor ve bazıları aşağıda uzanan şehrin üstünde, nefes kesici mazaralarda birden çıkmaza giren, gizemli güzellikte dolambaçlı caddeler ve geçitlerle dolu. Tepenin eteğinde bir <i class="calibre5">crepe au sucre</i> alm ve pırıl pırıl Sacre-Coeur bazilikasına giden güzel basamaklardan çıkın, orada bir basamağa oturup ayağınızın altında serili tüm Paris'i görebilirsiniz.</p>

  <p class="block7">3.<span class="tab">&nbsp;&nbsp;&nbsp;&nbsp;&nbsp;&nbsp;</span>Latin Mahallesi: Paris'te büyük olasılıkla en sevdiğim semt, Seine Nehri. Güzel Lüksemburg Bahçeleriyle sarılmış bu bölge küçük dükkânlar, nispeten ucuz restoranlar ve Rue Frederic Sauton'da bulunan, Emma, Poppy ve İngilizce konuşan birçok yabancmın favorisi) Long Hop birahanesi ve (1 Rue du Petit Pont'da bulunan) Nötre Dame'a bakarken bir şarap şişesi ve büyük bir yemekle yerleşebileceğiniz kusursuz bir mekân olan Cafe le Petit Pont dahil pek çok beğendiğim yerle dolup taşıyor.</p>

  <p class="block7">4.<span class="tab">&nbsp;&nbsp;&nbsp;&nbsp;&nbsp;&nbsp;</span>Yemek Yemek için Bazı Favori Mekânlar: Paris'teki en meşhur kafelerden birisi olan (6 Place Saint-Germaindes-Pres'deki) Cafe Les Deux Margots, Ernest Hemingway, Simone de Beauvoir ve Jean-Paul Sartre'm en sevdiği uğraklardanmış. Dünya geçip giderken bir kir kokteylinin ya da yoğun bir sıcak çikolatanın keyfine varmak için mükemmel bir yer. Yelpazenin diğer tarafmda, (39 Boulevard Clichy'de) ünlü Moulin Rouge'un da yuvası, büyüleyici pejmürdelikteki Pigalle bölgesinin merkezinde bulunan Cocney Tavem var. Arkadaşım Jean-Michel Colin'in sahip olduğu ve idare ettiği bu mekân, bana göre Paris usulü restoranm ta kendisi. Uğrayıp Jean-Michel'e bir merhaba deyin!</p>

  <p class="block7">5.<span class="tab">&nbsp;&nbsp;&nbsp;&nbsp;&nbsp;&nbsp;</span>Seine'e Bakan Harika Yerler: Şehrin içinden geçen nehir boyunca kendi yolunuzu çizmek, yoğun ölçüde güzel ve huzur verici. Pont Neuf'ün tam batısındaki île de la Cite'nin ucundan nehre dalan ufak, dikdörtgen park Square du Vert-Galant'a bir kitap götürün ya da Seine'i Sağ Yaka'daki Louvre'dan sol Yaka'daki Institut de France'a bağlayan yaya köprüsü Pont des Arts'da bir günbatımı pikniği planlayın, iyi eğlenceler!</p>

  <p class="block16">&nbsp;</p>

  <p class="calibre6" id="calibre_pb_7">&nbsp;</p>
</body>
</html>
