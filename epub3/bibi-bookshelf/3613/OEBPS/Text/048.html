<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Erken dönem Hristiyan düşüncesinin son önemli ismi Boethius, Roma&rsquo;nın soylu ailelerinden birine mensup olup, Atina&rsquo;da felsefe öğrenimi görmüş ve Aristotelesçilik, Platonculuk, Stoacılık hakkında bilgiler edinmiştir. Boethius, Batı Roma İmparatorluğu&rsquo;nun 476&rsquo;da ortadan kalkmasından sonra Ostrogot kralı Theodoricus&rsquo;un sarayında konsüllük mevkiine kadar yükselmiş ve devlete karşı ihanetten yargılanarak 525 yılında idam edilmiştir.</p>

  <p class="p0">Boethius&rsquo;un ölümüyle Bizans imparatoru Jüstinyen&rsquo;in Atina&rsquo;daki tüm Yunan pagan felsefe okullarını kapatması arasında sadece dört yıl vardır. Böylece onun ölümü bir anlamda antik felsefenin kısa bir süre sonra tümüyle ortadan kalkışını haber vermektedir.</p>

  <p class="p0">Boethius, &lsquo;son Romalı ve ilk skolastik düşünür&rsquo; olarak adlandırılır. Bu onun antik Yunan felsefesi ile Ortaçağ Hristiyan düşüncesi arasında bir köprü ödevi gördüğü anlamına gelir. Gerçekten de Boethius&rsquo;un ana amacı Yunan felsefe mirasını kendi ana dilinde yani Latinceyle ifade etmek ve böylece felsefe öğretimini yeniden canlandırmaktır. Roma dünyasında bu işi daha önce Cicero başlatmış, Tertulianus, Marius Victorinus ve Aziz Augustinus Latin dilinde kaleme aldıkları eserlerle bir Hristiyan teolojisi yaratmak istemişlerdir. Boethius bu gelişmenin son halkasını temsil etmektedir. O Ortaçağ skolastik felsefesine, içinde düşüncelerini ifade edeceği Latince bir felsefe dili ve terminolojisi bırakmıştır.</p>

  <p class="p0">Boethius bunun için Aristoteles&rsquo;in bütün eserlerini Latinceye çevirmek, onlar hakkında şerhler, açıklamalar yapmak ve bağımsız eserler vermek gibi programlar tasarlamıştır. Başlangıçtaki tasarısında bunun arkasından Platon&rsquo;un bütün diyaloglarını Latinceye kazandırmak gelecekti. Boethius böylece Aristotelesçilik ve Platonculuk arasında varlığına inandığı uyum veya sentezi gerçekleştirmek istemiş, ancak erken ölümü bu düşüncesini yerine getirmesine engel olmuştur. Tasarladığı program içinde gerçekleştirebildiği en önemli şey, Aristoteles&rsquo;in hemen hemen bütün mantık eserlerini Latinceye çevirmesi ve onlar üzerinde bir dizi şerhler ve bağımsız eserler kaleme alması olmuştur.</p>

  <p class="p0">Boethius Aristoteles&rsquo;in <span class="t13">Kategoriler, Birinci</span> ve <span class="t13">ikinci Analitikler, Topikler'i</span> yanında Porfirios&rsquo;un <span class="t13">Aristoteles&rsquo;in Kategoriler&rsquo;ine Giriş&rsquo;ini</span> (<span class="t13">îsâgûd</span>) Latinceye çevirmiş, ayrıca <span class="t13">Kategoriler, Topikler, Önermeler Üzerine</span> ve <span class="t13">îsâgûcTye</span> şerhler yazmıştır. Yine mantıkla ilgili çalışmaları içinde Cicero&rsquo;nun <span class="t13">Topikler&rsquo;i</span> üzerine kaleme aldığı bir şerh de vardır. Boethius bu çalışmaları sonucunda 12. yüzyılda erken Skolastığin ortaya çıkışı ve Aristoteles&rsquo;in bütün eserlerinin sistemli bir biçimde Latinceye çevrilmesine kadar Batı Hristiyan dünyasının mantık hocası olacaktır.</p>

  <p class="p0">Ancak Boethius&rsquo;un daha sonraki kuşaklar üzerine en büyük etkisini <span class="t13">Felsefenin Tesellisi Üzerine</span> adlı ünlü eseri oluşturur. Latince adıyla <span class="t13">De Consolae Philosophiae,</span> Boethius tarafından vatan hainliği suçlamasıyla zindanda idam edilmeyi beklediği sırada kaleme alınmıştır. Eser, antik çağın geleneksel <span class="t13">felsefeye çağrı</span> veya <span class="t13">felsefeye teşvik</span> edebiyatı içinde yer alır. Bu edebiyatın ilk örneğinin Aristoteles&rsquo;in bugün kısmen elimizde bulunan <span class="t13">Protreptikos&rsquo;u</span> olduğunu biliyoruz. Onun Boethius&rsquo;tan önceki diğer örneklerini ise <span class="t13">Hortensius&rsquo;u</span> ile Cicero, <span class="t13">Hayatın Kısalığı Üzerine</span> (De Brevitate Vitae) adlı eseri ile Seneca ve Aristoteles&rsquo;in eseriyle aynı adı taşıyan kitaplarıyla İskenderiyeli Clemens ve İamblichos vermişti.</p>

  <p class="p0">Boethius bir Hristiyan olup, Hristiyan olarak ölmesine, Hristiyanlığın ana dogması Üçleme konusunda dört kısa teolojik inceleme kaleme almış ve trajik ölümü nedeniyle daha sonra Katolik kilisesi tarafından şehit ilan edilmiş olmasına rağmen <span class="t13">Felsefenin Tesellisinde</span> özel olarak herhangi bir Hristiyan teze veya metne atıf yoktur. Yer yer diyalog şeklinde yazılmış ve şiirlerle süslenmiş olan eserde Boethius tarafından ele alınan konular geleneksel Yunan felsefesi tarafından daha önce işlenmiş konular oldukları gibi onun bu konularla ilgili görüşleri de esas olarak daha önceki Yunan filozoflarının, özel olarak Platon&rsquo;un, Yeni-Pythagorasçıların ve Yeni-Platoncuların görüşlerinin bir devamıdır. Ancak onlar arasında zaman zaman Boethius&rsquo;un kendine özgü duyarlılığını yansıtan belli ölçüde özgün veya felsefe tarihi bakımından öneme sahip bazı düşüncelere de rastlanmaktadır.</p>

  <p class="p0">Bunlar arasında Boethius&rsquo;un, felsefenin kendisi, Tanrı, tanrısal inayet, insan özgürlüğü, tanrısal bilgi veya inayetle insanın seçme özgürlüğü arasındaki ilişkiler, tümellerin statüsüyle ilgili bazı görüşleri vardır. Öte yandan her ne kadar bir Aristotelesçi olduğunu söylese veya kendini en azından Aristoteles ile Platon&rsquo;un felsefeleri arasında tam bir uzlaşmanın varlığını savunan bir insan olarak takdim etse de, Boethius&rsquo;un sözünü ettiğimiz konulardaki görüşlerinin Aristoteles&rsquo;ten çok Platoncu bir özellik taşıdığı görülmektedir.</p>

  <p class="p0">Boethius, felsefenin geleneksel tanımını izleyerek, onun bilgelik sevgisi olduğunu söylemektedir. Ancak bu bilgelik (sophia), onun için, hiç de soyut bir şey değildir, kendinde varlığa sahip olan canlı bir gerçekliktir. O, var olan her şeyin nedeni olan canlı düşüncedir. Böylece bilgeliği sevmek (philosophia), Boethius için, her şeyin nedeni olan bu canlı düşünceyi sevmektir. Boethius öte yandan her şeyin nedeni olan bu canlı düşünceyi Tanrı&rsquo;ya özdeş kılar ve böylece felsefenin Tanrı&rsquo;yı sevmek olduğunu ileri sürer.</p>

  <p class="p0">Peki bu Tanrı kimdir veya nedir?</p>

  <p class="p0">Boethius&rsquo;un Tanrı&rsquo;sı ne Aristoteles&rsquo;in kendi kendini düşünen ve evrenle hiçbir şekilde ilgilenmeyen bencil düşüncesi ne de Plotinos&rsquo;un her şeyin kendisinden irade ve zaman-dışı bir tarzda çıktığını ileri sürdüğü Bir&rsquo;idir. O Platon&rsquo;un en yüksek İyi&rsquo;si veya tüm evreni iyiliğinden ötürü isteyerek varlığa getiren Demiorgos&rsquo;udur. Boethius, bu görüşüne uygun olarak Tanrı&rsquo;yı en yüksek İyi olarak tanımlar ve bu en yüksek İyi&rsquo;nin aynı zamanda en yüksek mutluluk ve mükemmellik olarak düşünülmesi gerektiğini söyler. Bu tanımından hareketle de daha sonra Aziz Anselmus&rsquo;ta karşımıza çıkacak olan ünlü ontolojik Tanrı kanıtının bir ön taslağını verir. Bu kanıt ana hatlarıyla şudur: Bu dünyada iyinin eksik biçimleri vardır. Eğer daha az iyi varsa en iyi de olmalıdır. Çünkü daha az iyi daha iyiyi, kusurlu olan mükemmel olanı açıklayamaz. O halde evrende varlığını gördüğümüz her türlü iyinin kaynağı olan bir en yüksek iyi olmalıdır. İşte bu, Tanrı&rsquo;dır.</p>

  <p class="p0">Boethius bu argümana, bir en yüksek iyinin varlığının kabul edilebileceği, ancak onun Tanrı olmasının zorunlu olmadığı görüşüyle karşı çıkılabileceğini kabul eder. Ancak bu itiraza, yine Anselmusçu yönde olmak üzere şu cevabı verir:</p>

  <p class="p5"><span class="t14">&ldquo;Bu en yüksek İyi, Tanrı&rsquo;dır; çünkü Tanrı, tanımı gereği veya varlığını kabul eden herkes tarafından anlaşıldığı üzere iyi olandır. Eğer söz konusu en yüksek İyi&rsquo;nin Tanrı olmadığı söylenirse bu takdirde onun yani en yüksek İyi&rsquo;nin Tanrı&rsquo;dan daha mükemmel olması, dolayısıyla O&rsquo;ndan önce gelmesi, Tanrı&rsquo;nın iyiliğini ondan alması söz konusu olur. Bu ise geriye doğru sonsuz bir zincirin varlığını gerektirir. Bu saçma olduğuna göre İyi&rsquo;nin kaynağı veya ilkesi olan bu şeye yani en yüksek İyi&rsquo;ye Tanrı dememiz doğru olacaktır (</span><span class="t15">Felsefenin Tesellisi,</span> <span class="t14">III, 10; 5-40).</span></p>

  <p class="p0">Boethius, felsefe üzerine verdiği tanımıTanrı hakkında verdiği bu açıklamayla birleştirerek şu sonuca varır: Tanrı en yüksek iyi olduğuna göre en yüksek mükemmelliktir. En mükemmel olduğuna göre de en mutlu olandır. Böylece insanlar en yüksek mutluluğa ancak Tanrı&rsquo;dan pay almak suretiyle erişebilirler. O halde felsefe Tanrı&rsquo;dan pay almak, tanrılaşmak yoluyla insanı mutlu etme imkânına sahip olan bir etkinliktir:</p>

  <p class="p5"><span class="t14">&ldquo;İnsanlar mutluluğa kavuşarak mutlu olduklarına ve mutluluk tanrısallıktan başka bir şey olmadığına göre, insanların tanrısallığa vakıf olduklarında mutlu oldukları gün gibi açıktır. Ama insanların adalete vakıf olarak adil, bilgeliğe vakıf olarak bilge olmaları gibi tanrısallığa vakıf olanların da aynı şekilde tanrı olması gerekir. Böylece mutlu olan kişi tanrı olur&rdquo; (</span><span class="t15">Felsefenin Tesellisi,</span> <span class="t14">3, 10; 80-90; ayrıca 4, 3, 25).</span></p>

  <p class="p0">Boethius&rsquo;un <span class="t13">Tesellide</span> ele aldığı ve kendisine en çok yer ayırdığı konulardan bir diğeri tanrısal inayet veya öngörü kavramıdır. Teselli&rsquo;nin birinci kitabında bir tanrıça olarak tasvir edilen felsefenin cevaplandırmayı üstlendiği en önemli sorulardan biri &lsquo;dünyanın gelişigüzel ve rastlantısal nedenlere göre mi yönetildiği yoksa akıl tarafından mı düzenlendiği&rsquo;dir. Bu soruya, felsefe tarafından üçüncü kitabın sonunda verilen ve Boethius için ana teselliyi oluşturacak olan cevap &lsquo;her şeyin Tanrı tarafından düzenlendiği, Tanrı&rsquo;nın kendisi iyi olduğuna göre her şeyi kendi yönetimine göre iyilikle düzene koyduğu&rsquo;dur (III, 12, 35-40). Bundan Tanrı&rsquo;nın bir diğer önemli özelliği, <span class="t13">değişmez tanrısal akıl</span> olduğu da ortaya çıkacaktır. O halde evrende her şey tanrısal akla, tanrısal iyiliğe uygun bir şekilde meydana gelmektedir.</p>

  <p class="p5"><span class="t14">&ldquo;Her şeyin doğuşu, doğası değişebilir varlıkların bütün gelişimi ve herhangi bir şekilde hareket ettirilen ne varsa varlık sebebini, düzenini ve biçimini tanrısal aklın değişmezliğinden almıştır... Tanrısal öngörü her şeyi düzenleyen bütün varlıkların en yüce yaratıcısındaki tanrısal aklın kendisidir&rdquo; (IV, 6, 20-35).</span></p>

  <p class="p0">Ancak bu cevap doğal olarak iki önemli soruya yol açar. Eğer evrende her şey tanrısal akla, tanrısal öngörüye uygun olarak iyilikle yönetiliyorsa kötünün varlığının açıklaması nedir? Boethius&rsquo;un kendi sözleriyle &ldquo;eğer evrenin iyi bir yöneticisi varsa, hiç kötülük olabilir mi ya da kötülük cezasız kalabilir mi?&rdquo; (IV, 1, 10-15). İkinci olarak bu tanrısal öngörüyle insanın özgür iradesi veya seçme özgürlüğü arasındaki ilişkiler nedir?</p>

  <p class="p0">Boethius birinci soruyu esas olarak Teselli&rsquo;nin dördüncü, ikincisini ise son veya beşinci kitabında ayrıntılı olarak ele alır. İlkine verdiği cevap aynı soruya Platon&rsquo;la Plotinos&rsquo;un, Augustinus&rsquo;un verdiği cevapla aynı yöndedir: Evrende kötü yoktur veya kötünün gerçek, tözsel bir varlığı yoktur. Başka bir deyişle &ldquo;var olan her şey, iyidir.&rdquo; İyilik, varlıkların Tanrı tarafından kendilerine verilen varlık tarzını korumaları, kötülük ise onların bu varlık tarzını veya doğalarını kaybetmeleridir. Böylece insan için kötülük, insan doğasını kaybetmesi, insanların &ldquo;bedenleri bakımından insan görünüşünü korudukları halde, ruhlarının nitelik değiştirip hayvanlaşmasıdır&rdquo; (IV, 4, 1-5).</p>

  <p class="p0">Ancak, insan için kötülüğün insanın esas doğasını kaybetmesinden ileri geldiği şeklindeki tezinin gerisinde hiç şüphesiz insanın doğasının ne olduğuna dair başka ve daha temel bir görüş vardır. Bu ikinci görüş ise Yunan felsefesinin pratikle ilgili bir başka ana teziyle ilişkilidir. Sözünü ettiğimiz tez insan doğasına uygun davranmanın insanın iyisini oluşturduğu ve bu iyiye sahip olmanın veya onu gerçekleştirmenin ise insanı mutlu edeceği tezidir. Boethius, bu her iki konuda da esas itibariyle yine Platoncu öğretiyi izler. Buna göre insanı insan yapan, bedeni değil ruhudur. Dolayısıyla insanın iyiliği, onun bedeninde, bedensel arzu ve ihtiyaçlarında değil, ruhsal ilgi ve gereksinimlerinde bulunur. Bedenin arzu ve ihtiyaçlarını tatmin etmeye çalışmak, gerçek değil birtakım sahte iyilerin peşinde koşmaktır. Yine Platoncu geleneği takip ederek Boethius bu sahte veya dünyevi iyileri esas olarak haz, zenginlik, iktidar ve ün arzusu olarak ortaya koyar ve bunların peşinde koşmanın insana mutluluk değil, mutsuzluk getireceğini çeşitli örneklerle uzun uzadıya göstermeye çalışır. Bu konuda düşüncelerini ve tezlerini sergilemeye ikinci kitapta başlar ve bu sergilemesini üçüncü kitabın sonuna kadar devam ettirir.</p>

  <p class="p0">Tanrısal öngörüyle insanın özgür iradesi arasındaki ilişkilere gelince, onunla ilgili olarak Boethius Yeni-Platoncu hiyerarşik evren tasarımını izleyerek tanrısal öngörüyle kader arasında bir ayrım yapar: Tanrısal öngörü evrende yer alan her türlü bireysel varlığın, değişmenin, oluşun gerisinde bulunan ve onları yöneten, değişmeyen bilgelik, akıldır. Başka bir deyişle tanrısal öngörü, Tanrı&rsquo;nın tek bir bakışla yaratıkların sonsuz sayısını uzay ve zamanın dışında kavrama eylemidir. Buna karşılık kader bu bireysel varlıkların her birine bütün içinde özel yerini ve zamanını veren araçtır. Boethius&rsquo;un kendi sözleriyle;</p>

  <p class="p5"><span class="t14">&ldquo;Tanrısal öngörü, her şeyi düzenleyen bütün varlıkların en yüce yaratıcısındaki tanrısal aklın ta kendisidir; kader ise hareket, oluş içinde olan her şeye içkin olan imkândır. Bu imkân sayesinde tanrısal öngörü tek tek her varlığı düzendeki yerine koyar. Tanrısal öngörü, aralarındaki farklılığa ya da sonsuz olup olmadıklarına bakmaksızın her şeyi aynı güçle sarar. Kader ise kendi biçimine, yerine ve zamanına göre ayarlanmış olan her tek tek varlığı harekete geçirir&rdquo; (V, 6, 30-40).</span></p>

  <p class="p0">Boethius&rsquo;un tanrısal öngörüyle kader arasındaki yaptığı bu ayrımın amacı esas olarak evrende insan özgürlüğüne yer açmaktır. İnsan da içinde olmak üzere evrende yer alan bütün varlıklar özel, bireysel, zamansal varlıklarıyla kaderin etkisi altındadırlar. Ancak kaderin kendisi de tanrısal öngörünün hükmü altındadır. Ayrıca bu varlıklar içinde özgür iradeye veya seçme yetisine sahip bir varlık türü olarak insan, kaderin belirlenimine boyun eğmeme, oluş ve değişme dünyasının üstüne yükselerek tanrısal akıl ve değişmezliğe ulaşma gücüne sahiptir. Kaderin ağının derinlikleri içinde dağılan insan onun tuzaklarından kurtuldukça en mükemmel aklın değişmez doğasına yükselerek değişmezlik ve birliğe erişebilir. Tanrısal akıl ve öngörü dairenin merkezi, kader ise onun çevresi veya çemberi gibidir. Çemberde kaderin kozmik güçlerinin etkisi altında bulunan insan merkeze yöneldikçe bu etkilerden kurtulacak ve zorunluluk alanından özgürlük alanına geçecektir.</p>

  <p class="p0">Böylece Boethius insanda özgürlüğün veya özgür iradenin varlığını kesin biçimde onaylar. Doğası &ldquo;akla sahip olma&rdquo; olan varlık, bu özelliğiyle özgür olma gücüne de sahiptir. Boethius&rsquo;a göre <span class="t13">özgürlük, akla uygun davranma iradesi veya kudretidir.</span> Bedeniyle kaderin veya maddi dünyanın kozmik güçlerinin nedensel etkisi altında yaşayan insan aklıyla tanrısal akla döndüğü ve onu seyrettiği ölçüde özgür olur. Bedeninin veya bedensel tutkularının etkisi altında köle olan veya zorunluluk dünyası içinde bulunan insan, aklıyla veya akılsal bilgisiyle özgürlük dünyasına geçer ve mutlu olur (<span class="t13">Felsefenin Tesellisi,</span> V, 2).</p>

  <p class="p0">Ancak insanda varlığı kabul edilen bu özgür davranma, özgür seçimde bulunma kudreti Hristiyanlığın Tanrı&rsquo;yla ilgili olarak öne sürdüğü, Tanrı&rsquo;nın tanrısal öngörüsünün kaçınılmaz bir sonucu olarak ortaya çıkan veya evrende meydana gelen bütün olayları, bu arada insanın özgür denilen davranışlarını önceden bildiği görüşüyle nasıl uzlaştırılabilir? Boethius&rsquo;un kendi sözleriyle &lsquo;Tanrı&rsquo;nın her şeyi önceden bilmesiyle irade özgürlüğünden söz edilmesi arasında bir çelişki, bir terslik&rsquo; yok mudur?</p>

  <p class="p0">Boethius insanın düşüncelerinde ve eylemlerinde özgür olmadığı görüşünün ahlaksal ve dinsel sonuçlarını son derece etkili bir biçimde ortaya koyar: Eğer insanda seçme özgürlüğü yoksa &lsquo;iyilere ve kötülere biçilen ödüllerin ve cezaların da bir değeri yoktur.&rsquo; Yine eğer insan özgür değilse &lsquo;kusur ve erdem diye de bir şey yoktur.&rsquo; Eğer insan özgür değilse işlediğimiz kusurların sorumlusu biz değil, bütün iyiliklerin kaynağı olduğunu iddia ettiğimiz Tanrı&rsquo;nın kendisi olacaktır. Nihayet bu durumda Tanrı&rsquo;dan bir şey istememiz, O&rsquo;na dua etmemiz, yakarmamızın da bir anlamı yoktur. İnsanın düşünce ve eylemlerinde özgür olmadığının kabul edilmesi durumunda &lsquo;insan ile Tanrı arasında, ümit etme ve yakarmayla kurulan biricik iletişim ağı da yok olacaktır&rsquo; (V, 3, 85-105).</p>

  <p class="p0">Boethius&rsquo;un bu çetrefil sorunu çözmek için bulduğu çözüm Tanrı&rsquo;nın evrene ilişkin ön bilgisiyle (prescience) insanın özgürlüğü arasında nedensel bir bağlantı bulunmadığı şeklindeki görüşüne dayanır. Buna göre Tanrı&rsquo;nın insanın eylemlerini önceden bilmesi ile bu eylemlerin insanın özgür iradesinin sonucu olarak ortaya çıkması birbirinden farklı şeylerdir. Tanrı&rsquo;nın insan eylemlerini önceden bilmesi, <span class="t13">bu eylemlerin meydana gelişinin nedeni değildir,</span> nasıl ki bizim önümüzde olan bir olayı (örneğin bir insanın yürümekte olmasını) veya gelecekte olacak olan bir olayı (örneğin yarın güneşin doğacağını) bilmemiz bu olayların meydana gelişinin bir nedeni değilse. Böylece Boethius&rsquo;a göre, insan eylemlerinin ikili bir doğası veya görünüş tarzı vardır: Tanrı&rsquo;nın ezeli-ebedi veya zaman dışı bilgisi bakımından bu eylemler zorunludur, ama kendi doğaları bakımından onlar tümüyle özgür ve bağımsızdır. Böylece &lsquo;Tanrı&rsquo;nın olacağını bildiği her şeyin olması kuşku götürmez. Ama bunların bazıları özgür iradeye göre olur.&rsquo; Tanrı özgür iradeye bağlı olmayan olayları, bu özellikleriyle bildiği gibi özgür iradeye bağlı eylemleri de o özel doğalarıyla bilir. O halde, ne bizim iradi eylemlerimiz, tanrısal bilginin bu eylemlerle ilgili ezeli veya zaman dışı bilgisinin nedenidir ne de tanrısal bilginin bu eylemlere ilişkin ezeli veya zaman-dışı bilgisi bizim bu iradi eylemlerimizin nedenidir (<span class="t13">V, 6,</span> 100-175).</p>

  <p class="p0">Boethius&rsquo;un ele aldığı bir başka konu Hristiyan Ortaçağ felsefesinde kavram realistleriyle nominalistler arasında büyük tartışmalara neden olacak tümeller problemidir. Boethius bu sorunu esas olarak Porfirios&rsquo;un <span class="t13">Isagoci</span>&rsquo;sine yazmış olduğu iki şerhinde ele alır ve burada onlarla ilgili olarak daha çok Aristoteles&rsquo;in görüşünü savunur. Ona göre tümellerin veya türler ve cinslerin duyusal dünyada şeylerin <span class="t13">kendilerinde</span> (in re) bir gerçekliğe sahip oldukları açıktır. Öte yandan onların insan zihni tarafından kavranmaları sürecinde <span class="t13">kavramlar</span> (concepts) <span class="t13">olarak</span> ayrı bir varlığa (post rem) sahip oldukları da açıktır. Ancak acaba onlar bu iki varlık tarzı dışında bir varlığa da sahip midirler? Yani onların Platon&rsquo;un ileri sürdüğü gibi şeylerin <span class="t13">kendilerinden önce</span> veya onlardan <span class="t13">bağımsız olarak</span> (ante rem) kendinde bir varlıkları da var mıdır? Gerçi Boethius burada Aristoteles&rsquo;in görüşünü savunuyor gibi konuşmaktadır ama bu onun Aristoteles&rsquo;in bu konudaki görüşünü kabul etmesinden değil, söz konusu kitabın Aristoteles&rsquo;in <span class="t13">Kategorilerdeki</span> görüşünü açıklama amacı güden bir eser olmasından ileri gelmektedir:</p>

  <p class="p5"><span class="t14">&ldquo;Platon cinslerin, türlerin ve diğer tümellerin cisimlerden ayrı olarak sadece bilindiklerini değil, aynı zamanda</span> <span class="t15">onların dışında</span> <span class="t14">var olduklarını da düşünmektedir. Buna karşılık Aristoteles gayrı-maddi şeylerin ve tümellerin bilginin konuları olduğunu, ancak sadece</span> <span class="t15">duyusal şeylerde</span> <span class="t14">var olduklarını düşünmektedir.</span> <span class="t15">Benim niyetim bu iki görüşten hangisinin doğru olduğu konusunda karar vermek değildir...</span> <span class="t14">Burada Aristoteles&rsquo;in düşüncesini takip etmemizin nedeni onu daha çok tasvip etmemiz değil, bu kitabın Aristoteles&rsquo;in</span> <span class="t15">Kategorilerini</span> <span class="t14">ele almak amacıyla yazılmış olmasıdır&rdquo; (Gilson, 143).</span></p>

  <p class="p0">Ancak <span class="t13">Felsefenin Tesellisinin</span> son kitabında Boethius&rsquo;un bu kez Platon&rsquo;un kavram realizminin tarafını tuttuğu görülür. Çünkü o burada bilginin dört türü arasında bir ayrım yapar ve buna bağlı olarak da onun konusunun dört ayrı tür varlığa sahip olduğunu ileri sürer. Birinci tür bilgi, duyusal bilgidir. Duyular (sensus) bir formun maddede gerçekleşmiş özel, tikel biçimini kavrarlar. İkinci tür bilgi, hayal gücü (imaginatio) sayesinde elde edilen bilgidir. Hayal gücü söz konusu formu, maddesinden ayrı olarak algılar veya tasavvur eder. Üçüncü bilgi, akılsal bilgidir. Akıl (ratio) Boethius&rsquo;a göre, çeşitli özel veya tikel maddi, duyusal nesnelerde gerçekleşmiş olan formu, kendisi bakımından yani genel türünde veya özelliğinde kavrar. Buraya kadar Boethius&rsquo;un yine Aristoteles&rsquo;i takip ettiği söylenebilir. Ancak o bu noktada kalmaz, söz konusu formun bir de basit, kendinde biçimi olduğunu, bu son varlığın akıl tarafından değil de anlama yetisi (intelligentia) tarafından kavrandığını, çünkü onun evrenin dışında ve duyusal olmayan, saf bir şey olduğunu söyler (V, 4; 80-120). Formun bu son biçiminin Platon&rsquo;un İdealarına karşılık olduğu açıktır. Eğer bu sözler Boethius&rsquo;un bu konudaki asıl düşüncelerini ediyorsa -ki öyle olduğu anlaşılıyoronun bu tümellerin ontolojik statüsü konusunda da Aristoteles&rsquo;ten çok Platon&rsquo;un izinden gittiği anlaşılmaktadır.</p>

  <p class="p0">&nbsp;</p>
</body>
</html>
