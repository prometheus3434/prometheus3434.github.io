<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Plotinos&rsquo;un metafiziğinin özgün ve önemli iki kavramı olan taşma ve temaşa üzerine bu açıklamalarımızdan sonra onun üç hipostaz kuramının ayrıntılarına girebiliriz.</p>

  <p class="p0">Plotinos araştırmacıları bu kuramın sergilenmesi ile ilgili olarak genellikle birbirine ters iki yol izlemektedirler. Bu yollardan ilki ve daha doğal görüneni, metafizik hiyerarşinin tepesinden, Bir&rsquo;den hareket etmekte ve Plotinosçu evrenin birbirini takip eden aşamalarını yani Nous ve Ruh&rsquo;u inceleyerek sonunda maddi-duyusal dünyayı ele almakla sonuçlanmaktadır. Bu yöntem İslam dünyasında Plotinos&rsquo;un takipçisi olan Farabi&rsquo;nin de Erdemli Toplum&rsquo;unda izlediği yöntemdir. Gerçekten Farabi bu eserinde önce Plotinos&rsquo;un Bir&rsquo;inin karşılığı olan Tanrı&rsquo;yla başlar (teoloji), daha sonra Plotinos&rsquo;ta Nous ve Ruh hipostazlarına karşılık olan On Akıl kuramını ortaya koyar (metafizik veya varlık öğretisi), arkasından maddi-doğal dünyanın incelemesine geçer (doğa felsefesi veya fizik).</p>

  <p class="p0">Ancak Wallis&rsquo;in işaret ettiği gibi bu yöntem, Plotinos&rsquo;tan çok sistemini soyut birlik ilkesinden hareketle mantıksal bir dedüksiyon olarak ortaya koyan Proclos&rsquo;un görüşlerinin sergilenmesine daha uygun düşmektedir (47). Plotinos&rsquo;un kendisi ise bunun tersine normal olarak günlük hayatın verilerinden, dış dünyadan ve ruhun iç hayatından hareket etmekte ve bu verilerin gerektirdiği ilkeler olarak yukarıya, Bir&rsquo;e doğru yükselen bir anlatım veya sergileme yöntemini izlemektedir. Nitekim daha önce sözünü ettiğimiz gibi onun Enneadlar&rsquo;ını meydana getiren kitapları da bu sırayı izlemektedir. En azından</p>

  <p class="p0">Porfirios&rsquo;un <span class="t13">Enneadlar&rsquo;ı</span> tasnifinde ikinci ve üçüncü gruplar Plotinos&rsquo;un duyusal dünya ve İnayet hakkında görüşlerine ayrılmış, bundan sonra gelen dört, beş ve altıncı <span class="t13">Enneadlar</span>&rsquo;da ise sırasıyla önce Ruh, daha sonra Nous ve en sonunda Bir ele alınmış bulunmaktadır. Öte yandan, Plotinos&rsquo;un felsefesinde ruhun kurtuluşu probleminin ne kadar önemli bir yer tuttuğunu göz önüne alırsak, ruhun içine düşmüş olduğu maddi-duyusal dünyadan Bir&rsquo;e, ilkesine doğru yükseliş sırasının, onun üç hipostaz kuramının anlatımının doğal sırası olduğunu düşünebiliriz. Nitekim Brehier&rsquo;in Plotinos&rsquo;un felsefesini anlattığı eserinde bu sırayı izlediğini yani ikinci sergileme yöntemini benimsemiş olduğunu görmekteyiz.</p>

  <p class="p0">Biz de Plotinos&rsquo;un sistemini anlatımımızda bu sırayı takip edeceğiz. Böylece bize en yakın olan ve üzerinde konuşabileceğimiz varlık ve olguları içeren doğal dünyadan, bu dünyanın ana unsuru olan maddeden başlayacak, ondan bu dünyanın açıklayıcı ilkesi olan Ruh&rsquo;a geçecek, Ruh&rsquo;un kendisine bakarak maddi-dünyaya canlılık ve düzen kazandırdığı Nous&rsquo;u ele alacak ve incelememizi Plotinos&rsquo;un bize adeta üzerinde konuşmayı yasakladığı, ancak mistik bir sezgiyle kendisiyle temas kurmamızın mümkün olduğunu iddia ettiği Bir üzerine yapacağımız açıklama ve değerlendirmelerle bitireceğiz.</p>

  <p class="p0">&nbsp;</p>
</body>
</html>
