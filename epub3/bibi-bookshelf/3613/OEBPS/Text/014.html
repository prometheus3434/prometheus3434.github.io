<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title></title>
</head>

<body>
  <p class="p0">Plotinos&rsquo;un ana amacının ruhun kurtuluşu ve Tanrı&rsquo;yla birleşmesi olduğunu söyledik. Aynı zamanda Plotinos&rsquo;un bunu Yunan felsefesinin o zamana kadar geliştirmiş olduğu rasyonel evren tasavvuru içinde gerçekleştirmek istediğini de belirttik. Bundan Plotinos&rsquo;un felsefesinin iki ana cephesi ve iki ana sorunu ortaya çıkmaktadır.</p>

  <p class="p0">Bunlardan birincisi ruhun kurtuluşuyla ilgili <span class="t13">dinsel</span> sorun, diğeri evrenin yapısı ve akılsal açıklamasıyla ilgili <span class="t13">felsefi</span> sorundur. Plotinos araştırmacıları arasında var olan en önemli görüş ayrılığı, bu sorunlardan hangisinin onun düşüncesinde daha ağır bastığı veya onlardan hangisini ön plana alarak diğerini onun bir uzantısı veya sonucu olarak görmek gerektiği konusunda kendini göstermektedir.</p>

  <p class="p0">Zeller&rsquo;in başını çektiği bazı düşünürler, Plotinos&rsquo;ta esas olanın ikinci yani gerçekliğin akılsal açıklamasını vermek amacı veya özelliği olduğu görüşündedir. Bunlar diğeri yani ruhun evren içindeki yerinin ne olduğu, nasıl düştüğü ve bulunduğu durumdan nasıl kurtulacağı, nasıl anayurduna geri dönebileceği sorununun sadece onun yani Plotinos&rsquo;un felsefi kuramının mümkün kılmış olduğu doğal bir uzantıdan başka bir şey olmadığı görüşünü ileri sürmektedirler.</p>

  <p class="p0">Buna karşılık başka düşünürler onun esas olarak Milad sıralarında bütün Akdeniz dünyasını sardığı görülen derin ve yaygın dinsel hareketin bir parçası olarak ele alınması gerektiğini vurgulamakta ve buna paralel olarak Plotinos&rsquo;un asıl amacının Yunan akılcılığının talepleri içinde ruhun kurtuluşunu mümkün kılacak bir kuram ortaya atmak olduğunu söylemektedirler.</p>

  <p class="p0">Nihayet üçüncü bir grup Plotinos&rsquo;ta bu iki sorunun veya amacın birbirinden ayrılamaz olduğunu, Plotinosçuluğun böylece aynı zamanda dinsel değeri olan bir felsefi sistem veya felsefi dünya görüşüne dayanan, felsefi araçları kullanan bir dinsel kurtuluş öğretisi olarak ele alınmasının daha uygun olacağını ileri sürmektedir. Ünlü Fransız felsefe tarihçisi E. Brehier bu sonuncu grup içinde yer almaktadır (Brehier, 32 vd).</p>

  <p class="p0">Bu sorunla ilgili olarak Plotinos&rsquo;un durumunu, modern felsefede kendisininkine en çok benzeyen Spinoza&rsquo;nınki ile karşılaştırmak yerinde olacaktır.</p>

  <p class="p0">Spinoza 17. yüzyılda yaşamış büyük bir modern çağ filozofudur ve onun hareket noktası, esas olarak, kendisiyle aynı dönemde yani çağdaş felsefesinin başlangıçlarında yer alan Descartes&rsquo;ın sistemidir. Spinoza, Descartes&rsquo;ın birbirine indirgenemez ikitöz olarak ortaya koyduğu Madde ve Ruh (veya Zihin) kavramlarından hareket eder; ancak Descartes&rsquo;tan farklı olarak onları bağımsız tözler biçiminde ele almaz; tek töz, kendi kendine yeten biricik varlık olarak kabul ettiği Tanrı&rsquo;nın öz niteliklerine, tanrısal tözün kendini ortaya koyuş biçimlerinden bildiğimiz ikisine indirger. Böylece Tanrı ile evren arasında bir özdeşlik kurar (<span class="t13">Deus sive Natura</span>) ve evren hakkında tümüyle akılsal, hatta Euklides&rsquo;in geometrik sistemine göre tasarlanmış panteist bir metafizik veya varlık öğretisi geliştirir.</p>

  <p class="p0">Ancak Spinozacılık sadece Tanrı ve evren hakkında ortaya atılmış salt felsefi-akılsal bir sistem değildir; o, aynı zamanda insanın mutluluk ve kurtuluşuna ilişkin bir pratik öğretidir. Spinoza insanı doğanın, dolayısıyla Tanrı&rsquo;nın bir parçası kılar ve ve bunun sonucu olarak doğanın yani Tanrı&rsquo;nın yasasını bilmesi ve ona itaat etmesinin aynı zamanda insanın mutluluğu ve kurtuluşu anlamına geldiğini ileri sürer. Böylece Spinoza&rsquo;da sözünü ettiğimiz felsefi-rasyonel açıklamanın aynı zamanda derin ahlâkî-dinsel bir anlamı ve işlevi vardır. Başka bir ifade ile Spinozacılık sadece Tanrı ve O&rsquo;nun evren olarak görüntüsü üzerine salt kuramsal-felsefi bir öğreti değildir; insanın bu dünyadaki yeri ve görevini, kendisi için iyinin ne olduğunu göstererek aynı zamanda onu mutluluk ve huzura, kurtuluşa eriştirmeye çalışan bir mutluluk öğretisi, bir çeşit &lsquo;doğal din&rsquo;dir. Bundan dolayı felsefe tarihçileri Spinoza&rsquo;yı incelerken her zaman onun sisteminin bu iki özelliğini belirtmeye özen gösterirler. Onu şüphesiz bir peygamber veya bir din kurucusu olarak ele almazlar, ama felsefesinin, diğer filozoflarda, örneğin kendisiyle aynı dönemde yaşayan Descartes, Hobbes veya Locke&rsquo;da, Leibniz&rsquo;de bulunmayan bu farklı özelliğini, bu derin dinsel-ahlâkî cephesini vurgulamayı ihmal etmezler.</p>

  <p class="p0">Plotinos&rsquo;un felsefesinin iki ana sorunu, bu iki soruna karşılık gelen iki ana cephesi arasındaki ilişki, Spinoza&rsquo;da olduğundan daha da derindir. Öyle ki birçokları tarafından haklı olarak işaret edilmiş olduğu gibi Plotinos&rsquo;un sisteminin veya öğretisinin felsefi-akılsal cephesini, onun gerisinde yattığını gördüğümüz bu dinsel ilgi ve kaygılardan bağımsız olarak ele almak ve açıklamak adeta imkânsızdır.</p>

  <p class="p0">Gerçekte, Plotinos&rsquo;un felsefesinin bu özelliğinin Yunan felsefesinin kendisi için tümüyle yeni bir olay olmadığını söyleyenler de vardır. <span class="t13">İlkçağ Felsefe Tarihi 1</span> &rsquo;de Yunan felsefesinin başlangıçları problemini tartışırken Jaeger ve Cornford&rsquo;un görüşlerine temas etmiş ve özellikle Jaeger&rsquo;in ilk Yunan filozoflarıyla birlikte Yunan dünyasında dinsel kaygılardan tamamen uzak, evren hakkında tümüyle laik, doğal ve rasyonel bir açıklamanın ortaya çıktığı şeklindeki görüşü reddettiğini görmüştük. Jaeger, ilgili bölümde geniş olarak ele aldığımız gibi, ilk Yunan filozoflarının hem filozof, hem teolog olduklarını, bizim için bugün mevcut olan felsefe, bilim ve din ayrımının onlarda var olmadığını, onların ana özelliklerini oluşturan şeyin, geleneksel dinin artık cevap vermediği dinsel taleplere, deneysel ve akılsal malzemeyi kullanmak suretiyle cevap vermek olduğunu ileri sürmekteydi.</p>

  <p class="p0">Öte yandan Stoacıların felsefesini ele aldığımız bölümde özellikle son dönem Stoacılarında dinsel ilgi ve kaygıların nasıl ön plana geçtiğini görmüş, Stoacıların dinsel ihtiyaçlarını Roma çok tanrıcılığında tatmin edemeyen, eğitim görmüş insanlara felsefeyi nasıl bir doğru yaşama kılavuzu ve dinsel kurtuluş öğretisi olarak sunmaya başladıklarına da değinmiştik.</p>

  <p class="p0">Son olarak Plotinos&rsquo;un sisteminde dar anlamında felsefi-rasyonel ve metafizik sorunla ruhun kurtuluşuna ilişkin kaygının temelinde yattığı dinsel sorunun bu biçimde yan yana veya iç içe bulunmasının başlangıcını Platon&rsquo;un kendisine geri götürmenin mümkün olduğunu, Plotinos&rsquo;un bu konudaki modelinin Platon&rsquo;un kendisi olduğunu söyleyenler de vardır ve bu görüş ciddi olarak üzerinde durulmaya değer niteliktedir. Gerçekten de Plotinos&rsquo;un kendisini bir Platoncu olarak görmesine ve okulunu bir Platonculuk olarak adlandırmasına imkân veren önemli unsurlardan biri bu temel benzerlik yani Platon&rsquo;un felsefesinin, salt felsefi unsurlar dışında veya yanında daha dar anlamda dinsel diyebileceğimiz bazı unsurlar içermesi veya dinsel diye adlandırılabilecek kaygı ve ilgilere sahip olması görünmektedir. Şimdi bu sözlerimizle ne demek istediğimizi biraz daha açmaya çalışalım:</p>

  <p class="p0">Platon&rsquo;un evreni esas olarak İdealar dünyası ve duyusal dünya diye ikiye ayırdığını biliyoruz. Bu dünyalardan ilkinin iyi ve güzel olan, tanrısal olan her şeyi içine almasına karşılık ikincisinin bunun zıddına kötü, çirkin, erdemsiz, eksik veya kusurlu olan ne varsa onların yeri olduğunu biliyoruz. Platon bunları, felsefi olarak aklın ve maddenin ya da parlak akılsallıkla bulanık duyusallığın birbirine zıt dünyaları olarak tasvir ediyordu. Ancak bu evrende ruhun özel bir konumu vardı: Ruh her iki dünya ile temas halindeydi. Asıl yurdunun İdealar dünyası olmasına, tözü itibariyle bu dünyaya ait olmasına karşılık maddenin dünyasıyla, duyusal dünya ile de ilişki içindeydi. Bu bağlamda Platon&rsquo;un ruhun duyusal dünyayla ilişkisini bir alçalma, bir düşüş olarak gördüğünü de biliyoruz. Nitekim Platon, <span class="t13">Devlet, Phaidon</span> ve <span class="t13">Phaidros</span> diyaloglarında ruhun duyusal dünyadaki durumunu bir kafeste, zindanda bulunmasına benzetmekteydi. Ahlâkî olarak bundan çıkardığı sonuç, onun felsefe veya diyalektik yardımıyla gerçekte ait olduğu yere çıkarılması gerektiğiydi. İnsanın özünü ruhun oluşturduğu ve ruhun özü itibariyle akılsal bir varlık olduğu gerçeğinden hareketle ruhun kurtuluşu ve mutluluğu için bu dünyadan kaçması, öteki dünyaya, ana vatanına, aklın dünyasına geri gitmesi gerekmekteydi.</p>

  <p class="p0">Platon&rsquo;un değerleri bakımından birbirine tamamen zıt bu iki dünya ayrımı bir ölçüde Aristoteles tarafından da kabul edilmişti. Gerçi Aristoteles&rsquo;te ruhun bedene tümüyle karşıt, bağımsız bir töz, ölümsüz bir varlık olduğu, mutluluk ve kurtuluşu için bu dünyayı, bedeni terk etmesi gerektiği görüşleri yoktu. Bununla birlikte bu, değer bakımından birbirinden farklı olan iki dünyanın var olduğu görüşü Aristoteles&rsquo;te de devam etmekteydi. Bu dünyalardan biri gök kürelerinin, göksel akılların ezeli-ebedi dünyası, ay-üstü dünya, diğeri oluş ve yokoluşların, doğuş ve ölümlerin dünyası, ay-altı dünyaydı. Ayrıca Aristoteles, insan ruhunda da onun bir parçası olmamakla birlikte ölümsüz olan bir unsurun varlığını kabul etmekteydi. Bu, daha önce gördüğümüz gibi ne olduğunu, nereden geldiğini tam olarak bilemediğimiz Faal Akıl&rsquo;dı.</p>

  <p class="p0">Platon&rsquo;un değer bakımından birbirinden farklı bu iki dünya ayrımı ile ruhun bu iki dünya arasındaki özel durumuna ilişkin öğretisinin Milad sıralarında, Doğu Akdeniz ve Roma dünyasını istila eden Sır ve Kurtuluş Dinleri ile birlikte yeni bir canlanma dönemine girdiğini görmekteyiz. Daha önce değindiğimiz gibi bu dönemde ortaya çıkan Yeni-Pythagorasçılık gibi felsefi, Gnostiklik gibi yarı dinsel, yarı felsefî, İsis ve Osiris kültü, Hermetizm, Zerdüştçülük, Mitracılık gibi tümüyle dinsel akım ve kültlerde ortak olarak paylaşılan genel görüş, iyi ve kötü veya kutsal - kutsal olmayan dünyalar ikiliği görüşüydü. Bu görüşün mantıksal bir uzantısı ruhun, bu iki dünya arasında aracı bir varlık olduğu, aslında özü itibariyle iyi veya kutsal olduğu, dolayısıyla bu dünyaya ait olmadığı, ancak işlemiş olduğu bir günah sonucu oraya düştüğü için bir zindanda bulunur gibi orada bulunduğu ve kurtuluşunun birtakım özel bilgiler &lsquo;gnosis&rsquo;ler, &lsquo;marifetler, &lsquo;irfanlar&rsquo; veya teknikler aracılığıyla bu dünyadan yukarıya, tanrısal dünyaya yükselmesinde bulunacağı görüşü olmuştur.</p>

  <p class="p0">Dönemin sözünü ettiğimiz bu felsefî, yarı felsefî, dinsel akımları, Sır veya Kurtuluş Dinleri yalnızca bu ana amaç peşinde koşmamış, aynı zamanda bu amacı gerçekleştirmek üzere ona uygun bazı kozmolojiler de geliştirmişlerdir. Bu kozmolojiler esas itibariyle Platon&rsquo;un -ve bir ölçüde Aristoteles&rsquo;inkutsal-tanrısal ve duyusal-maddi dünyalar ikiliğini kendi paylarına tekrar etmiş, ancak onları daha renkli mitoloji veya hikâyelerle, daha ayrıntılı bir biçimde ortaya koyarak, işlemişlerdir.</p>

  <p class="p0">Kısaca ele almamız gerekirse bu kozmolojilerde bir tarafta karanlık maddenin, diğer tarafta aydınlık tanrısallığın dünyasının yer aldığını görmekteyiz. Bu ikinci dünya ise kendi içinde sahip olduğu aydınlık ve kutsallık, tanrısallık derecesine göre yine bazı farklı planlardan veya düzlemlerden meydana gelmektedir. Örneğin Yeni-Pythagorasçılığın önemli bir temsilcisi olan Numenius, Platoncu göksel dünyayı sabit yıldızlar küresine özdeş kılmakta, ruhların içinde cezalandırılarak temizlendiği dünyayı ise gezegenlerin meydana getirdiği dünya olarak tasvir etmektedir. Ruhların doğduklarında kendisinden geçerek dünyaya indikleri &lsquo;göğün kapısı&rsquo;nın Yengeç burcu olmasına karşılık tekrar yukarıya çıkışlarında içinden geçtikleri, Oğlak burcudur.</p>

  <p class="p0">Mitracılığın teologları da benzeri bir kozmolojik tasarıma sahiptirler. Bu dinde değerli olarak görülen ruhlar ölümden sonra göğe yükselir. Ancak göğün kendisi, her birinde bir gezegenin bulunduğu yedi küreye ayrılmıştır ve bu kürelerin her birinin giriş kapısını bir bekçi melek bekler. Bu melekler içeriye ancak uygun parolaları öğrenmiş ruhları bırakırlar. Bunun için ruhların her bir kapıda dünyaya inerken kazanmış oldukları dünyevi-duyusal yetilerini bırakmaları gerekir. Onlar örneğin beslenme yetisini Ay&rsquo;da, zevk yetisini Merkür&rsquo;de, cinsel arzuyu Venüs&rsquo;te, savaşçılık tutkusunu Mars&rsquo;ta vb. bırakır ve böylece her türlü duyusallıktan arınmış olarak içinde ebediyen saf ve mutlu bir hayat sürecekleri en sonuncu, sekizinci küreye kabul edilirler (Brehier, 37).</p>

  <p class="p0">Bu dinlere kabul edilen kişilere uygulanan giriş seremonileri de bu arınma ve yükselme olayını sembolik olarak tekrarlayan bir dizi hareketten meydana gelmektedir. Bu seremonilerde müridin, ruhla bağlantıları onu kirli kılan yetileri temsil eden elbiselerden arınması söz konusudur. Bu merasimin gece gerçekleştirilen bölümünde, müride birbiri üzerine on iki kat elbise giy dirilmekte, sabahleyin bunların üzerine son olarak &lsquo;göksel elbise&rsquo; ilave edilerek, söz konusu kişi tarikate kabul edilmektedir.</p>

  <p class="p0">İşte yapı ve değerleri bakımından birbirinden tamamen farklı ve birbirine zıt olan bu iki dünya ayrımı ve ruhun bu her iki dünyayla ilişki içinde olan bir varlık olduğu görüşü, Plotinos&rsquo;un sisteminin de temel görüşüdür. Benzer şekilde Plotinos da ruhun asıl yerinin kutsal-tanrısal dünya olduğu, bir şekilde duyusal-maddi dünyaya düşmüş olduğu, dolayısıyla bu dünyada mutsuz olup acı çektiği düşüncesindedir. Plotinos&rsquo;un, Porfirios&rsquo;un sözleriyle, bu dünyada bir beden içinde bulunmaktan utandığını ve ölümle birlikte içindeki tanrısal şeyin evrendeki tanrısal şeye geri döneceğine inandığını biliyoruz. Platon ve diğer Sır ve Kurtuluş Dinlerinin bağlıları gibi Plotinos da bunun için ölmeyi beklemenin gerekli olmadığını, insanın veya filozofun, &lsquo;ölmeden önce ölmesi&rsquo;nin mümkün olduğunu düşünmektedir. Nitekim yine Porfirios&rsquo;tan kendisiyle birlikte bulunduğu altı yıllık süre zarfında Plotinos&rsquo;un dört defa Tanrı veya Bir&rsquo;le temasa geldiğini ileri sürmüş olduğunu öğrenmiştik.</p>

  <p class="p0">Plotinos, bunun için yapmamız gereken şeyin ruhlarımızı kendisine yabancı olan her türlü eklentiden kurtarmamız ve kendimize dönmemiz olduğunu düşünmektedir. Çünkü Platon ve bu dönemde aynı görüşü ileri süren diğer düşünürler gibi Plotinos da ruhun tözü itibariyle zaten temiz, saf ve tanrısal olduğuna inanmaktadır. Ruhu kirleten şey, duyusal, fiziksel dünyayla temasından, ilişkisinden ortaya çıkan eklentilerdir. Maddeyle ilişkisini kesen, kendi özüne dönen, kendisini ve kaynağını yine kendisine has olan fiille yani temaşa fiiliyle düşünen ruh, Akıl aracılığıyla Bir&rsquo;e ulaşma ve onunla birleşme imkânına sahip olacaktır. Daha önce belirttiğimiz gibi kurtuluş veya mutluluk ruhun bu serüveninin, bu manevi yolculuğunun sonunda ortaya çıkacak olan şeyin adıdır. Felsefe yapmanın kendisi ise özü itibariyle, <span class="t13">bu manevi yolculuğu gerçekleştirmekten</span> başka bir şey değildir.</p>

  <p class="p0">Ancak buraya kadar söylediklerimiz Plotinos&rsquo;la ilgili olarak madalyonun yalnızca bir yüzünü temsil etmektedir. Plotinosçuluk sadece dinsel kaygıları olan ve bu dinsel kaygıları gidermek üzere bir kurtuluş öğretisi öneren bir çeşit din değildir. Hristiyanlık da içinde olmak üzere döneminin çeşitli din ve kültleriyle sözünü ettiğimiz bu dinsel ilgi, kaygı ve amaçları paylaşmasına rağmen, onlar gibi bir din değildir. Spinoza örneğine dönersek, günümüzde hiçbir din tarihçisi Spinozacılığı bir din olarak ele almadığı gibi Plotinosçuluğu da doğrudan kendi özel araştırma alanı içinde ele alınması mümkün bir din hareketi olarak görmemektedir. Bunun, bir dini din yapan çeşitli ve farklı unsurların (iman, ibadet, ayin vb.) Plotinosçulukta bulunmaması dışında en önemli gerekçesi onun özü bakımından felsefe tarihi boyunca karşılaştığımız diğer felsefî sistemler gibi aynı zamanda evren hakkında bize felsefi-akılsal bir açıklama verme iddiasında olan son derece güçlü felsefî-rasyonel bir sistem olmasıdır.</p>

  <p class="p0">Bu, Plotinos&rsquo;ta dinsel evren tasarımının felsefi evren tasarımıyla birlikte bulunması, onun tarafından desteklenmesi anlamına gelmektedir. Belki bundan bir adım daha ileri atarak ondaki felsefî evren modelinin <span class="t13">dinsel bir kurtuluşu mümkün kılmak üzere</span> veya <span class="t13">böyle bir kurtuluşu mümkün kılacak bir tarzda</span> tasarlanmış veya kurgulanmış olduğunu söyleyebiliriz. Ama Plotinosçu felsefi evren tasarımının gücünü ve ikna ediciliğini sağlayan şeyin bu niyet ve amaç olmadığını, onun bundan bağımsız olarak kendi değer ve gücüne sahip olduğunu, böylece bir felsefi dünya görüşü, felsefî bir evren tasarımı olarak ele alınıp, değerlendirilmeyi hak ettiğini kabul etmek zorundayız.</p>

  <p class="p0">Bu açıdan ele aldığımızda, Plotinos&rsquo;un felsefesinin bize akılsal olarak tesis edilmiş ilkelerden hareketle evren ve onu oluşturan varlık dereceleri veya tabakaları, bunların birbirleriyle ilişkileri hakkında felsefî bir değeri olan, tutarlı, argümantatif bir sistem sunduğunu söylemek zorundayız. Plotinos&rsquo;un felsefî sistemi bu genel yapısına veya özelliğine uygun olarak diğer herhangi bir büyük felsefî sistem gibi bize insanın bilgisi, insanın doğası, evrendeki yeri, onu bekleyen kader vb. hakkında işlenmiş, akılsal olarak temellendirilmiş bazı görüş veya öğretiler içermektedir. Plotinos&rsquo;un felsefi sistemi, ayrıca bunu gerçekleştirmek üzere kendisinden önceki diğer filozoflardan, felsefe okullarından yararlanmakta ve sözünü ettiğimiz konularda daha önceki filozofların, örneğin Platon&rsquo;un, Aristoteles&rsquo;in, Stoacıların ortaya attıkları görüş ve düşünceleri, öğretileri ele alarak onları kendine özgü çok üstün bir sentez içinde birleştirmektedir. Plotinos&rsquo;un felsefî sistemi böylece, Yunan felsefesinin o zamana kadarki gelişimi içinde ele almış olduğu birçok sorunu yeni bir bakış açısından ele alıp işleyen orijinal bir felsefi sistem olarak karşımıza çıkmaktadır.</p>

  <p class="p0">Bununla birlikte Plotinosçu bu bakış açısının kendisinde ve onun ürünü olarak ortaya çıkan Plotinosçu sistemde, daha önceki hiçbir Yunan filozofunda karşılaşmadığımız ölçüde büyük veya ciddi bir temel gerilimin, bazı Plotinos araştırmacılarına göre bir çelişkinin varlığını itiraf etmek zorundayız. Bu gerilim veya çelişki, Plotinos&rsquo;un bu konudaki kendi niyeti ve düşünceleri ne olursa olsun, sahip olduğu veya amaçladığı evrene ilişkin dinsel tasarımıyla ortaya koyduğu veya geliştirdiği felsefi tasarımın birbirlerine tam anlamıyla uymamalarından, aralarında sürekli olarak bir çatışmanın var olmasından ileri gelmektedir.</p>

  <p class="p0">Bunu da biraz açalım: Birçok Plotinos araştırıcısının haklı olarak işaret ettikleri gibi Plotinos&rsquo;ta dinsel tasarımın evreni birbirinden tamamen farklı, hatta birbirine zıt iki dünyaya, kutsal ve kutsal olmayan (profan) dünyalara ayırmasına karşılık, felsefî tasarım bu iki dünyayı birbirine bağlamakta, onlar arasında bir geçiş ve sürekliliği kabul etmektedir. Dinsel tasarımın kutsal olmayan dünyayı reddetmesine veya ona hiçbir değer atfetmemesine karşılık felsefi tasarım onu kabul etmekte, çünkü onu kutsal dünyadan çıkarmakta veya ona bağlamakta, böylece ikisi arasında bir devamlılık, süreklilik kurmak istemektedir. Birinci tasarımın evreni iyinin ve iyi olmayanın dünyaları olarak ahlâkî ve dinsel değer bakımından birbirinden farklı bölgelere ayırmasına karşılık ikinci tasarım onları gerçekliğin birbirlerine bağlı formları olarak, deyim yerindeyse, aynı düzeyde ve değerde ele almaktadır. İnge&rsquo;nin dediği gibi söz konusu iki tasarımdan birincisinin gerçekliği, ruhun içinde saf bir halde bulunmasına veya kendisiyle teması sonucunda kirlenmesine göre pozitif veya negatif anlamı olan bir değerler hiyerarşisi olarak görmesine karşılık, ikinci tasarımda gerçekliğin, akıl tarafından kavranabilir bir bağla birbirlerine bağlı olan farklı görüntüleri, her yerde aynı değere ve haklara sahip olarak karşımıza çıkmaktadır. Bu temel zıtlığın sonucu olarak, birinci tasarımın gerçekliğin aşağı derecelerine, özellikle doğal-fiziksel dünyaya hiçbir değer vermeyip, ruhu bir an evvel ondan kaçmaya davet etmesine karşılık, ikinci tasarım ruhun duyusal dünyada bulunmasını doğal ve zorunlu bir olay, belki ruhun kendisi için değil ama varlığın kendisi bakımından bir iyilik, tanrısal inayetin ürünü olan bir şey olarak görmekte ve böylelikle bu dünyaya, onun için mümkün olan en büyük bir akılsallık, iyilik ve gerçeklik atfetmektedir.</p>

  <p class="p0">Bu noktada aklımıza yine Platon gelmektedir. Çünkü bu tür bir gerilimin veya çelişkinin daha önce Platon için de söz konusu olduğunu görmüştük. Daha önce üzerinde geniş olarak durduğumuz gibi <span class="t13">Devlet, Phaidon</span> ve <span class="t13">Phaidros</span> diyaloglarında, Platon&rsquo;un duyusal dünya hakkında ileri sürdüğü anlayışıyla <span class="t13">Timaios</span> diyaloğunda geliştirdiği görüş arasında benzeri bir çelişki mevcuttur. Bu ilk üç diyalogda İdealar dünyasıyla duyusal dünya arasında her bakımdan keskin bir ayrım yapan ve birinciyi her türlü tanrısallığın, akılsallığın, iyiliğin yeri olarak gören, buna paralel olarak ruhun duyusal dünyada bulunmasını onun için bir gurbette bulunma, bir düşüş olarak kabul eden Platon&rsquo;un, <span class="t13">Timaios</span>&rsquo;ta bu anlayışından nasıl büyük ölçüde vazgeçerek duyusal dünyaya belli bir iyilik, akılsallık, güzellik ve uyum atfettiğini görmüştük. Bu son diyalogda doğal-fiziksel dünya, derece bakımından şüphesiz akılsal dünyadan daha aşağı bir mevkide bulunmakla birlikte mutlak olarak kötü değildi, çünkü aklın damgasını veya izini taşımaktaydı. Bunun nedeni de evrenin meydana getiricisi olan Demiorgos&rsquo;un, İdealara bakarak duyusal-fiziksel dünyayı oluşturmuş olmasıydı. Böylece bu dünya, Tanrı&rsquo;nın ve aklın işbirliğinin bir ürünü olarak ortaya çıkmıştı, dolayısıyla mutlak olmamakla birlikte belli ölçüde bir gerçeklik, doğruluk ve güzellik içermekteydi. Hatta Platon bundan daha da ileri giderek onun meydana gelmiş varlıklar içinde en güzeli olduğunu söylemekte bile tereddüt etmemekteydi (<span class="t13">Timaios,</span> 29 a).</p>

  <p class="p0">Platon bu tasarımının ruh bakımından sonuçlarını ayrıntılı olarak ele almamıştır. Ama onun ruhu kendiliğinden hareket ve canlılık ilkesi olarak ele aldığını da görmüştük. O halde özü itibariyle akılsal dünyaya ait olmakla birlikte ruhun, Alem Ruhunun duyusal-fiziksel dünyaya hareket ve canlılık vermesi artık Platon için tam olarak bir düşüş diye kabul edilemezdi. Daha doğrusu filozofun asıl yurdu İdealar alemi ve asıl mutluluğunu teşkil edecek olan şey bu alemin temaşası olmakla birlikte nasıl ki onun bu dünyayla ve toplumla ilişkisi Platon için eleştirilmesi, olumsuzlanması gereken bir şey değil idiyse, aynı şekilde asıl yeri İdealar alemi olmakla birlikte ruhun, Alem Ruhunun bu dünyayla ilişkisi, ona hareket ve canlılık vermesi de onun için salt olumsuz bir eylem olamazdı. Nitekim Platon&rsquo;un <span class="t13">Yasalar</span> kitabında Alem Ruhu ile ilgili olarak söylediği şeylerin bu bağlamda ele alınması gerektiğini görmüştük.</p>

  <p class="p0">Sonuç olarak Plotinos&rsquo;un evreninde iki hareketin var olduğunu görmekteyiz: Bunlar biri yukarıdan, Bir&rsquo;den, birlikten aşağıya, çokluğa, çok olana, duyusal-fiziksel dünyaya inen hareket, diğeriyse bunun tersine olarak aşağıdan, Ruh&rsquo;tan yukarıya, çokluktan birliğe doğru giden harekettir. Birinci hareket bize ezeli olarak aşkın ilkesinden, İlk İlke&rsquo;den, Bir veya Tanrı&rsquo;dan çıkan canlı gerçekliğin düzenli yapısı ile ilgili akılsal bir açıklama sağlar ki, buna Plotinos&rsquo;un <span class="t13">felsefi tasarımı</span> diyebiliriz. İkinci hareket ise varlığın veya gerçekliğin her aşamasını yaşaması ve onda etkin olması mümkün olan bireysel insan ruhunun, birbirini izleyen sürekli bir arınma ve yükselme süreci sonunda evrenin ilkesi olan İlk İlke&rsquo;ye ulaşıp onunla birleşmesi ve böylece kendisi için mümkün olan mutluluk ve kurtuluşa erişmesinin yolunu gösterir ki, buna da Plotinos&rsquo;un <span class="t13">dinsel tasarımı</span> diyebiliriz.</p>

  <p class="p0">Böylece Plotinos&rsquo;un felsefesinin ana sorusunu, sorununu şu şekilde ifade etmemiz mümkün görünmektedir: <span class="t13">Acaba rasyonalizm aynı zamanda dinsel bir anlama sahip olabilir mi? Acaba felsefe, felsefe olmaktan çıkmaksızın veya Yunan akılcılığının geleneksel kavram, çerçeve ve standartlarını terk etmeksizin aynı zamanda dinsel ilgi ve kaygılara cevap verebilir mi?</span> Acaba zamanın dinlerinin, örneğin Hristiyanlığın, Gnostikliğin vb. uygun olmayan terminoloji ve mitolojilerini kabul etmeksizin onların doyurma iddiasında oldukları dinsel ihtiyaçları felsefenin bizzat kendisinin yardımıyla ve daha doğru bir şekilde tatmin etmek mümkün müdür?</p>

  <p class="p0">Plotinos&rsquo;un bu sorulara olumlu cevap verme eğiliminde olduğunu görmekteyiz. Plotinos, felsefenin aynı zamanda dinsel bir anlam ve değeri olduğunu düşünmekle kalmamakta, daha da ileri giderek ancak <span class="t13">onun gerçek din olduğunu, olabileceğini</span> ve <span class="t13">olması gerektiğini</span> ileri sürmektedir. İleride Farabi- İbni Sina çizgisi içinde ilerleyecek Müslüman filozoflarının yapacakları gibi Plotinos da kesin olarak felsefe-din, akıl-iman, seçkinler-avam ayrımı yapıp felsefeyi aydınların dini, dini sokaktaki insanın felsefesi olarak almamakla veya peygamberle filozof arasında bir karşılaştırma yaparak, birincinin akılsalbilimsel olarak söylediği şeyi ikincinin hayal gücüne dayanan sembollerle şiirsel olarak ifade ettiği görüşlerine kadar gitmemekle birlikte (bunu kendisinden sonra gelen bazı Yeni-Platoncular, örneğin Proclos ve İamblichos yapacaktır) son derece kararlı ve bilinçli bir biçimde <span class="t13">gerçek dinin, ancak felsefe olabileceği</span> görüşünü savunmaktadır. Bu suretle de Plotinos ileride Müslüman ve Hristiyan Ortaçağ filozoflarının ana problemi olan akılla iman, felsefeyle din arası ilişkiler sorununun en ciddi bir ön taslağını temsil etmektedir. Kendisinden bir süre sonra doğan ilk büyük Hristiyan filozofu Aziz Augustinus&rsquo;la Yunan tarzında felsefe çizgisini devam ettiren Farabi-İbni Sina gibi büyük Müslüman filozoflarının Plotinos&rsquo;a ve onun felsefesine gösterdikleri büyük ilginin kaynağı burada bulunmaktadır (Ancak Aziz Augustinus Plotinos&rsquo;un felsefenin dinin bir üst ifadesi olduğu görüşünün tersine, imanın ancak bir hizmetkarı olabileceğini savunacaktır).</p>

  <p class="p0">&nbsp;</p>
</body>
</html>
