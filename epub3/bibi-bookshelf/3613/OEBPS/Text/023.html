<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.6.5" name="Generator" />
  <link href="../Styles/style.css" rel="stylesheet" type="text/css" />

  <title>10 Plotinos&rsquo;un Sanat Felsefesi veya Estetiği</title>
</head>

<body>
  <h2 class="h20"><a id="a24"></a>10<br />
  Plotinos&rsquo;un Sanat Felsefesi<br />
  veya Estetiği</h2>

  <p class="p0">&ldquo;Tanrı&rsquo;yla ilgili olarak iyilik ve güzellik… Aynı şeylerdir veya iyi olanla güzel olan aynı gerçeklerdir… Biz de ilk olarak aynı zamanda iyi olan bir güzelin varlığını kabul etmeliyiz. Bundan doğrudan doğruya güzellik olan akıl çıkar. Ruh, güzelliğini bu akıldan alır ve geri kalan her şey, güzel eylemler, hayat tarzları, ruhun kendilerini biçimlendirmesi sayesinde güzeldirler. Güzel denen şeyleri güzel yapan, ruhtur.&rdquo;</p>

  <p class="p4"><span class="t13">Enneadlar,</span> 1, 6, 7</p>

  <p class="p4">&nbsp;</p>

  <p class="p0">Plotinos estetik veya güzellik felsefesi üzerine görüşlerini başlıca iki kitabında dile getirmiştir. Bunlardan biri esas olarak Akıl&rsquo;ı ele alan V. Ennead&rsquo;ın &ldquo;Akılsal Güzellik Hakkında&rdquo; başlığını taşıyan 8. kitabı, diğeri ise ana konusu güzelin genel olarak veya kendisi bakımından ne olduğunu açıklamak olan 1. Ennead&rsquo;ın &ldquo;Güzel Olan Hakkında&rdquo; başlıklı 6. kitabıdır.</p>

  <p class="p0">Plotinos birinci kitapta güzelin ne olduğunu anlatmak için empirik dünyadan hareket eder. Duyusal dünyada yan yana duran iki taş bloğunu ele alalım: Bu taşlardan biri sanatın eli değmemiş, sanat tarafından şekillendirilmemiş bir tarzda doğal halde bulunsun, diğeri ise bir sanatçının elinde bir insan veya tanrı heykeli olarak biçimlendirilmiş olsun. Plotinos bu ikinci taş parçasının sahip olduğunu düşündüğümüz güzelliğinin kaynağının ne olduğunu sorar. O, taşın kendisinden mi ileri gelmektedir? Hayır! Çünkü eğer öyle olsaydı, öbür taş parçasının da güzel olduğunu söylememiz gerekirdi. Peki bu güzellik söz konusu taşı bir heykel olarak biçimlendiren sanatçının kendisinden mi ileri gelmektedir? Plotinos bu soruyu da &ldquo;hayır&rdquo; diye cevaplandırır. Çünkü ona göre sanatçı heykelin sözü edilen ve güzel olduğu düşünülen formunu yaratan değildir, sadece bu formu, ona yani taş parçasına kazandırandır.</p>

  <p class="p0">O halde ikinci taşta varlığı kabul edilen güzelliği meydana getiren şey, Form&rsquo;un kendisidir yani sanattır, taşa sanat tarafından kazandırılan İdea&rsquo;dır; dolayısıyla onun sanatta, İdea&rsquo;nın kendisinde olduğundan daha aşağı bir düzeyde bulunması zorunludur. Çünkü o sanat eserinde, tümüyle bulunmamaktadır; orijinal, asli güzellik sanat aracılığıyla söz konusu esere tümüyle geçirilmiş değildir.</p>

  <p class="p0">Plotinos sanatın güzelliğinin veya sanattaki güzelliğin nihaî güzellik olmadığını başka biçimde de kanıtlamaya çalışır. Öncelikle sanatın var olması için bir maddeye, malzemeye ihtiyacı olduğu açıktır. Ama madde, belirsizliktir ve Form&rsquo;un veya İdea&rsquo;nın tümüyle kendisinde bulunmasına karşı bir dirence sahiptir. Nasıl ki, yayılan bir sıcaklığın yayıldığı şeyde veya ortamda kendisinde bulunduğu duruma göre daha zayıf, daha az olması kaçınılmazsa, güzelliğin kendisinin, güzellik İdeasının maddede dışlaşmış olduğu ölçüde gücünden kaybetmesi, maddede dağılmış olduğu ölçüde zayıflaması kaçınılmazdır.</p>

  <p class="p0">Plotinos bu gerekçelerle sanatta kendini gösteren güzelliğin asıl akılsal, ideal güzelliğin bir alt biçimi olduğunu ileri sürer ve duyusal sanatın kendisinin daha yüksek bir sanatın, ideal sanatın türemiş bir biçimi olduğunu söyler (V, 8, 1).</p>

  <p class="p0">Duyusal dünyada güzellik sadece sanatın ürünü olan şeylerde bulunmaz; canlı veya cansız doğal varlıkların da doğal bir güzelliğe sahip oldukları görülmektedir. Plotinos böylece doğal varlıklarda kendini gösteren güzelliğe geçer ve şu soruyu sorar: Güzel Helen&rsquo;in, Afrodit&rsquo;in güzelliği, Apollon&rsquo;un yakışıklılığı nereden gelmektedir? Bu soruya verdiği cevap hep aynıdır: Doğal varlıkların sahip oldukları güzellik de yine İdea&rsquo;dan; asli, tümüyle madde-dışı olan ve tam birliği ifade eden İdea&rsquo;dan ileri gelmektedir.</p>

  <p class="p0">Böylece, Plotinos&rsquo;a göre doğal varlıklar güzeldir, ama onlar güzelliklerini kendilerine değil Doğa&rsquo;ya borçludurlar. Doğa güzeldir, ama o güzelliğini kendisinden değil, kaynağı olan Ruh&rsquo;tan almaktadır. Nihayet Ruh güzeldir, ancak onun da güzelliği, kendisi için bir madde ödevi gördüğü Akıl&rsquo;dan gelir. Akıl&rsquo;ın kendisine gelince o, güzelliğini artık bir başka şeyden yani Bir&rsquo;den almaz. Çünkü Bir, bir ve iyi olma dışında hiçbir niteliğe, özelliğe sahip olamaz. O halde Akıl&rsquo;daki güzellik Bir&rsquo;in değil, Akıl&rsquo;ın kendi iç niteliği, içsel özelliği olmak zorundadır (V, 8, 3).</p>

  <p class="p0">Ancak Plotinos güzelliği, böylece sadece bir biçim güzelliği olarak da görmez. Platon&rsquo;un Şölen&rsquo;de güzel olan ile ilgili ortaya koyduğu görüşü izleyerek bilginin, ahlâkî erdemlerin, bilgeliğin de güzel olduğunu, hatta daha güzel olduğunu, biçimsel güzelliğin ise güzelliğin ancak bir alt, aşağı türü olduğunu ileri sürer:</p>

  <p class="p5"><span class="t14">&ldquo;Aradığımız şeyin farklı bir şey olduğu ve güzelliğin somut nesnelerde bulunmadığını gösteren şey, araştırma, davranış ve gelenekle ilgili şeylerde, kısaca ruhta veya zihinde var olan güzelliktir ve daha büyük güzelliğin bulunduğu yer tam da burasıdır. Bir insanda bulunan bilgeliğe baktığımız ve ondan haz aldığımız her seferinde algıladığımız, bu güzelliktir. Biz böyle bir insanın yüzüne bakmakla zamanımızı kaybetmeyiz. Onun yüzü çirkin olabilir. Böylece her türlü görünüşü bir yana bırakırız ve sadece ondaki iç güzelliği, insanı insan yapan gerçek şeyi kavrarız&rdquo; (V, 8, 2).</span></p>

  <p class="p0">Plotinos bu diğer güzel şeylerin listesini genişletir ve onlar arasına yine Platon gibi kurumlar ve yasaları da dahil eder:</p>

  <p class="p5"><span class="t14">&ldquo;Bir aşık olarak doğmuş insanlar, aynı zamanda doğaları gereği filozofturlar. Aşığın özelliği, güzellik karşısında doğum sancılarına benzer bir şey duymasıdır. O, bedensel güzellikle yetinmez; erdem, bilgi, kurumlar, yasa ve gelenek gibi ruhun güzelliklerine sığınmak ve buradan bir adım daha da ileri atarak ruhtaki bu güzelliğin kaynağına ulaşmak ister&rdquo; (V, 9, 2).</span></p>

  <p class="p0">Ancak burada Plotinos&rsquo;un güzel hakkındaki görüşünün Platon&rsquo;dan önemli bir noktada ayrıldığını görürüz: Plotinos, Platon gibi sanat eserlerindeki güzelliğin özü itibariyle doğanın veya doğal nesnelerdeki güzelliğin bir taklidi olduğunu düşünmez. Ona göre, öncelikle eğer sanat eserlerinin doğayı taklit ettikleri ileri sürülerek sanatın doğadan daha aşağı dereceden bir etkinlik olduğu savunulursa, buna doğal şeylerin kendilerinin de bir taklit oldukları söylenerek karşı çıkılabilir. İkinci ve daha önemli olarak sanat, basit bir biçimde doğayı taklit etmez, o veya daha doğrusu sanatlar, <span class="t13">doğanın da kendisinden çıkmış olduğu şeyi yani aklı veya akılsal olanı, İdea</span>&rsquo;nın <span class="t13">kendisini taklit eder</span> veya onu temsil etmeye çalışır. Böylece Phidias, Zeus heykelini yaparken duyular tarafından algılanan herhangi bir canlı modelden, yakışıklı veya güzel bir insandan hareket etmemiştir. Doğrudan Zeus&rsquo;un, eğer o gözle görünebilir bir varlık olmayı istemiş olsaydı, sahip olması zorunlu olan şeyi yani onun akılsal formunu model olarak almıştır (V, 8, 1). O halde sanat, Platon&rsquo;un ileri sürdüğü gibi, İdea&rsquo;nın taklidi olan Doğa&rsquo;nın ikinci veya daha aşağı düzeyden bir taklidi değildir; sanatçının doğrudan doğruya akılsal dünyayı seyretmesi ve ondaki güzelliği duyulur dünyada meydana getirmesidir.</p>

  <p class="p0">Böylece Plotinos güzelin kaynağının ne olduğunu soruşturmak ve onu akılsal olanda, Form&rsquo;da veya İdea&rsquo;da bulmakla kalmaz, aynı zamanda ve daha özel olarak güzeli meydana getiren unsurların neler olduğunu araştırır. Hemen herkes güzel bir şeyi güzel kılan şeyin onu meydana getiren kısımların birbirleriyle ve bütünle olan doğru orantısı olduğunu söylemektedir. Böylece bu görüşü savunanlara göre güzel demek orantılı, ölçülü olmak demektir.</p>

  <p class="p0">Plotinos çeşitli nedenlerle bu görüşe karşı çıkar: bu görüşe göre ancak parçalardan meydana gelen bileşik bir şey güzel olabilir; parçaları olmayan şeyler, tek ve basit varlıklar güzel olamazlar. Peki geceyi aydınlatan şimşek, yıldızlar güzel şeyler değil midirler? Güneş ışını güzel değil midir? Ama bu tür şeylerin parçaları var mıdır? Sonra eğer bütün güzelse, parçaların da güzel olmaları gerekmez mi? Ayrıca bu görüş, bir aynı yüzün, parçalarının birbirlerine oranı değişmediği halde bazen güzel, bazen çirkin görünmesini nasıl açıklayabilir? (1, 6, 1).</p>

  <p class="p0">Ayrıca hayat tarzlarının, yasaların, bilimsel çalışma alanları veya dallarının, ahlâkî değerlerin, erdemlerin, örneğin adaletin de güzel olduğu kabul edilmektedir? Ama bunlar parçaları olmayan şeylerdir; dolayısıyla onların güzelliğini meydana getiren şeyin, doğru oran olması söz konusu olamaz.</p>

  <p class="p0">O halde güzel denen şey bir başka şeydir; o, üzerinde düşünüp taşınmaya, yargıda bulunmaya gerek duymadan ilk bakışta farkına vardığımız bir şeydir. Ruh ondan sanki onu tanıyormuş, onu görmekten, onunla karşılaşmaktan sevinç duyuyormuş gibi söz eder. Buna karşılık çirkini gördüğünde yine spontan olarak ondan kaçar, onu reddeder, yüzünü çevirir, çünkü onda kendisine yabancı bir şey görür. Plotinos&rsquo;a göre bunun açıklaması Ruh&rsquo;un, doğası itibariyle, varlığın, kendisinden daha yüksek planına, gerçeklik ve akıl dünyasına ait olmasıdır. Bunun sonucu olarak o bu dünyayla benzerlik gösteren, bu gerçekliğin imgesini, izini taşıyan bir şey gördüğünde heyecanlanır, mutluluk duyar, kendine döner, kendini ve sahip olduğu şeyleri hatırlar. Bu benzerliği meydana getiren şey, sözü edilen şeylerin gerçek dünyadaki, akılsal dünyadaki İdealardan, Formlardan pay almış olmalarıdır. Sonuç olarak güzeli meydana getiren, doğru oran değildir, varlığa gelmiş olan şeyin kısımlarına bir birlik kazandıran formdur (1, 6, 2).</p>

  <p class="p0">Plotinos bu noktada güzel olanla ilgili ünlü tezine geçer: <span class="t13">Bir evin güzelliği, onun taşlarını ortadan kaldırdığımızda geride kalan şeydir</span> yani güzel, bir nesnenin iç formudur. Bu form, formunu ifade ettiği maddenin parçalara sahip olması bakımından bölünür, ama kendisi bakımından bölünemez. Onun bir parçası yoktur.</p>

  <p class="p5"><span class="t14">&lsquo;O, birden çok parçada görünen tek bir şeydir&rsquo; (I, 6, 3).</span></p>

  <p class="p0">Bu güzeli yani kendinde güzeli görmek için ne yapmamız gerektiği açıktır. Nasıl ki bir binanın güzelliğini görmek için ondan, onun maddesini, taşlarını vb. zihinsel olarak kafamızdan atmamız, onu maddesinden, malzemesinden soyutlamamız gerekirse, ruhun, güzelliği, kendinde güzeli görmesi için, kendisini duyusal dünyaya bağlayan, onunla ilişki içinde bulunmasına yol açan bütün bağlarını kesmesi, ortadan kaldırması gerekir. Nasıl ki çamurun içine düşmüş olan biri sahip olduğu güzelliğini etrafa gösteremezse ruhun da üzerini kaplayan kirden, pislikten arındırılmadığı takdirde söz konusu güzelliğe yükselmesi, onu görmesi mümkün değildir.</p>

  <p class="p0">Böylece Plotinos&rsquo;un estetiği ahlakıyla birleşmeye doğru gider. Plotinos&rsquo;un ahlakında olduğu gibi estetiğinde de temel amaç, ruhun arındırılması (katharsis) olarak karşımıza çıkar. Bu görüşünün bir sonucu olarak Plotinos&rsquo;ta estetiğin kendisi bir tür arınma olarak, ahlâkî bir boyut kazanmasına paralel olarak, ahlâkî erdemlerin kendileri de estetik işlevlere bürünür. Ancak bu arındırma işine koşulabilmeleri için ahlâkî erdemlerin kendilerinin geleneksel olarak ele alındıklarından farklı bir biçimde ele alınmaları ve farklı bir tarzda tanımlanmaları gerekir. Böylece, Plotinos&rsquo;ta nefse hakimiyet, cesaret, bilgelik gibi erdemler, özleri itibariyle birer arınma eylemine dönüşür. Örneğin insanın nefsine hakim olması, Plotinos için bedensel zevklerden kaçınmasından başka bir şey değildir. Benzer şekilde cesaret de, Plotinos&rsquo;a göre, bir tür arınmadır, çünkü ölümden korkmamadır; ölümün kendisi ise ruhla bedenin birbirlerinden ayrılmasıdır. Plotinos ruh büyüklüğünü yine bir tür arınma olarak tanımlar; çünkü o, bu dünyaya ait zevklerin küçümsenmesidir. Nihayet Plotinos&rsquo;ta bilgeliğin kendisi bile, ruhun bu dünyada bulunan şeylerden yüz çevirmesini ve yukarıda bulunan şeylere yönelmesini sağlayan entelektüel bir etkinlik olarak ele alınır (1, 6, 6).</p>

  <p class="p0">Böylece Plotinos güzeli, iyiye özdeş kılmada herhangi bir sakınca görmez:</p>

  <p class="p5"><span class="t14">&ldquo;Böylece ruh, arındığında form olur... aklın düzeyine yükseldiğinde güzelliği artar. Akıl ve akılsal şeyler, onun güzelliğidir, kendi güzelliğidir; çünkü ancak o zaman yani akla tümüyle uygun olduğu zaman, gerçek ruhtur. Bu nedenle ruhun iyi ve güzel olmasının onun Tanrı&rsquo;ya benzemesi olduğunu söylemek doğrudur... Böylece Tanrı ile ilgili olarak iyilik ve güzellik nitelikleri aynı şeylerdir veya iyi olanla güzel olan aynı gerçeklerdir... Biz de ilk olarak aynı zamanda iyi olan bir güzelin varlığını kabul etmeliyiz. Bundan doğrudan doğruya güzellik olan akıl çıkar. Ruh, güzelliğini bu akıldan alır ve geri kalan her şey, güzel eylemler, hayat tarzları, ruhun kendilerini biçimlendirmesi sayesinde güzeldirler. Güzel denen şeyleri güzel yapan ruhtur&rdquo; (I, 6, 6).</span></p>

  <p class="p5"><span class="t14">&ldquo;Böylece tekrar her ruhun arzuladığı iyiye yükselmemiz gerekir. Onu gören herkes, güzel olduğunu söylerken benim neyi kastettiğimi bilir. O, iyi olarak, arzu edilendir. .. Onu görmeyen insan iyi olarak arzu edebilir; ama gören insan onun güzelliğiyle dolar, olağanüstü şeyler görür ve bundan büyük bir haz duyar... Bütün diğer aşklara güler, daha önce güzel olduğunu düşündüğü şeylere küçümsemeyle bakar. Bu tanrıların görüntüleriyle karşılaşmaya benzer bir deneydir... bütün zahmetlerimiz, çabalarımız ona erişmek içindir. Onu gören insan görmeye sahip olduğu için en mutlu insandır; ona erişmeyi başaramayan ise mahvolmuş bir insandır&rdquo; (1, 6, 7).</span></p>

  <p class="p0">&nbsp;</p>
</body>
</html>
