<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>kapibirdenvuruldu</title>
  <link href="../Styles/stylesheet.css" rel="stylesheet" type="text/css"/>
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_28">BASUR</h1>

  <p class="normal">Bu, basurdan mustarip bir adamın öyküsü. Bir sürü basur değil. Tek, yalnız bir basur. Bu basur küçük ve rahatsız edici bir şekilde başladı, kısa bir süre sonra orta boy ve kaşındırıcı bir hal aldı, iki aydan kısa bir süre zarfında da büyük ve çok acı veren bir şeye dönüştü.</p>

  <p class="normal">Adam hayatını her zamanki gibi yaşamayı sürdürdü; her gün uzun saatler boyunca çalışıyor, hafta sonları tatil yapıyor, fırsat buldukça düzüşüyordu. Fakat bir damara tutunmuş olan bu basur her uzun toplantıda ya da acı içinde her büyük abdeste çıkışında ona yaşamanın ıstırap, ter ve asla unutamayacağın bir azaptan ibaret olduğunu hatırlatıyordu. Bu yüzden adam ne zaman önemli bir karar verecek olsa basurunu dinliyordu, başkaları nasıl vicdanlarını dinlerse öyle. Ve basur, bütün basurlar gibi, ona biraz göt tavsiyesi veriyordu. Kimi kovması, kiminle dalaşması ve kiminle ittifak kurması gerektiğine dair. İşe yarıyordu. Adam her gün biraz daha başarılı oluyordu. Yönettiği şirketin cirosu giderek büyüyordu. Basuru da öyle. Bir noktadan sonra adamı aştı. Fakat o zaman bile durmadı. Sonunda şirketin Yönetim Kurulu Başkanı oldu. Basur toplantı salonundaki iskemlesine oturduğunda bazen altındaki adamın onu tahriş ettiğini hissediyordu.</p>

  <p class="normal">Bu, adamdan mustarip bir basurun öyküsü. Basur hayatını her zamanki gibi yaşamayı sürdürdü; her gün uzun saatler boyunca çalışıyor, hafta sonları tatil yapıyor, fırsat buldukça düzüşüyordu. Fakat bir damara tutunmuş olan bu adam her uzun toplantıda ya da acı içinde her büyük abdeste çıkışında ona yaşamanın özlem ve acı çekmek, her şeyi yüzüne gözüne bulaştırıp talihinin dönmesini beklemekten ibaret olduğunu hatırlatıyordu. Karınları guruldayıp yemek talep ettiğinde insanlar midelerini nasıl dinlerse basur da adamı öyle dinliyordu–pasif, fakat kabulleniş içinde. Basur adamın sayesinde başkalarını olduğu gibi kabullenmeyi, bağışlamayı öğrendi. Diğerlerini küçümseme dürtüsünü yendi. Ve sövdüğü zaman bile kimsenin annesini anmadı. İşte, altındaki bu tahriş edici adam sayesinde herkes basura değer verir oldu; basurlar, insanlar ve tabii ki, şirketin dünyanın her yerine dağılmış hoşnut hissedarları.</p>
</body>
</html>
