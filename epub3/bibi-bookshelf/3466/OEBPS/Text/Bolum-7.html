<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta http-equiv="Content-Type" content="application/xhtml+xml; charset=utf-8"/>
  <meta name="Generator" content="Atlantis Word Processor 1.6.5.7"/>
  <link rel="stylesheet" type="text/css" href="../Styles/igormrdn.css"/>
  <title></title>
</head>

<body>
  <p class="p13"><img src="../Images/img2.png" width="46" height="40" alt="img2.png"/></p>

  <h3><p class="p14"><span class="t5">7</span></p></h3>

  <p class="p1">“Güneşimiz, dönencelerinde hafif hafif sallanan yedi uzun pandantifiyle yanan bir opale ya da bir ejderha gözüne benzer. Üçüncü yeşil gezegen bir yılını altmış dünya yılında tamamlar. Orry, dünyasının bir atasözünü çevirdi: <i>İkinci baharını görebilenler çok şanslıdır.</i> Kış mevsimlerinde ekliptiğin açısı genişler ve gezegen güneşten çok uzaklaşır, kuzey yarımküre çok soğuk ve karanlık olur, yaşam çok zorlaşır; yarım ömürlük yazlar ise bolluk demektir. Gezegenin uçsuz bucaksız okyanusları olağanüstü büyüklükteki aya karşı koyamaz ve yaklaşık dört yüz gün süren med cezir olayları yaşanır. Tüm dünya, yanardağlar, yürüyen bitkiler, şarkı söyleyen hayvanlar, konuşan ve kentler kuran insanlarla doludur: Orası bir harikalar diyarıdır. Yirmi yıl önce dünyamıza bir uzay gemisi gelmiş.” Orry, yirmi Werel yılı derken, yaklaşık yüz yirmi dünya yılını kastetmişti.</p>

  <p>“O gemideki insanlar, yani Bütün Dünyalar Birliği’nin sömürgecileri, oranın zeki yerlilerini Birliğe almak ve kendilerine yeni bir savaş alanı yaratmak ümidiyle, Birliğin dünyalarından çok uzaklardaki yeni bulunan gezegende çalışmalara başlamışlar. Nesiller önce, Hyadesler’den bile önce, kendilerine Bütün Dünyalar Birliği adını veren, seksen gezegen üzerine yayılmış bir fatihler ordusu, bir gezegenden diğer gezegene, bir yüzyıldan diğer bir yüzyıla atlayarak büyük zaferler kazanmış ve o yıllardan beri Birliğin politikası hiç değişmemiş. Birliğin en uzak gezegeni olan, ama yeni bulunan gezegen Werel’e yakınlığı nedeniyle stratejik açıdan büyük bir önem kazanan dünya, bu gemideki sömürgecilerin tüm ihtiyaçlarını karşılamış. Birliğe bağlı diğer dünyalardan da gemiler gelmesi gerekiyormuş, ama bunlar hiçbir zaman gelememiş: Onlardan önce savaş gelmiş.”</p>

  <p>“Sömürgeciler gerek dünyayla, gerekse Ana Gezegen Davenant’la ya da Birliğin diğer gezegenleriyle, yalnızca gemilerindeki ansible göndericileri ile iletişim kurabiliyorlarmış. Hiçbir gemi ışık hızından daha hızlı uçamaz, dedi Orry. Bunun üzerine Falk söze karıştı ve ona bilgi verdi. Savaş gemileri de ansible tekniğiyle yapılır, ama onlar son derece pahalıya mal olan ve içlerinde canlı taşımayan ölüm makineleridir. Yolculukların süresini kısaltan ışık hızının sakıncalı yönleri olduğu için bu gemiler artık tercih edilmiyor. Werel’e gelen sömürgeciler, demek ki çok uzun bir zamandır evlerinden uzaktaymışlar ve tek haber alma kaynakları gemilerindeki ansible cihazıymış. Sömürgeciler düşmanın geldiğini öğrendiklerinde Werel’deki beşinci yıllarını doldurmak üzereymişler; bunun hemen ardından iletişim karışmış, kesintiler başlamış, sonunda tüm iletişim kesilmiş. Sömürgecilerin yaklaşık üçte biri gemilerine binmiş ve yılları aşarak dünyaya, halklarının yanına dönmüşler, diğerleri Werel’de kalmışlar. Ömürlerinin sonuna kadar ne kendi dünyalarının ne de hizmet ettikleri Birliğin başına neler geldiğini, düşmanın kim olduğunu ve Birliği devirip deviremediklerini öğrenebilmişler. Gemileri ve iletişim cihazları olmaksızın, altkültür düzeyinde, meraklı, saldırgan, ama kendileri kadar zeki ve yetenekli canlılar arasında küçük bir koloni kurup yalıtılmış bir yaşam sürdürmüşler. Önce onlar, sonra da çocukları tepelerindeki yıldızlar gibi sessizce beklemişler; ama ne bir gemi gelmiş ne de bir haber. Gemilerinin yeni bulunan gezegene ait kayıtlarla birlikte yok edildiğine inanılıyormuş. Yıldızların arasındaki küçük, kavuniçi renkli opal yitirilmiş.”</p>

  <p>“Koloni genişlemiş ve deniz kenarına kadar yayılmış, orada ilk kentleri Alterra’yı kurmuşlar. Bundan birkaç yıl sonra...” Orry, yanlışını düzeltmek için konuşmasına ara verdi. “Dünya yılıyla yaklaşık altı asır, yani sömürgecilerin Werel’e gelişinin üzerinden on yıl geçtikten sonra, ben tarih öğrenmeye daha yeni başlamıştım; ama babam... ve siz prech Ramarren, yolculuğa çıkmadan önce bana bunların hepsini anlatmıştınız... Birkaç asır sonra koloninin zor yılları başlamış. Kadınlar artık gebe kalamıyor, çocukların çok azı canlı olarak doğuyormuş.” Oğlan burada biraz duraksadı, sonra devam etti. “Çok uzun bir süre önce bana, Alterralılar’ın kendilerine ne olduğunu anlayamadıklarını ve bu durumun üst üste yaptıkları akraba evliliklerinden kaynaklanabileceğini düşündüklerini, ama bunun aslında bir tür doğal ayıklanma olduğunu söylemiştiniz. Buranın efendileri sizinle aynı fikirde değil, bir gezegende ne kadar uzun süre yaşarsa yaşasın, yabancı bir koloninin her zaman yabancı kalacağını söylüyorlar. Yerlilerle çiftleşebilirlermiş, ama onlardan çocukları olmazmış. Alterralılar’ın sorununun ne olduğunu öğrenemedim. Siz ve babam bana bunları anlattığınızda, ben daha küçük bir çocuktum; ama gezegenin koşullarında yaşayabilecek bir türe doğru ayıklanma olduğundan söz ettiğinizi anımsıyorum... Her neyse, sömürgecilerin hayatta kalabilenleri, tam nesilleri tükenmek üzereyken, Tevar adında bir Werel ulusuyla birleşmiş. Kışı birlikte geçirmişler ve ilkbahar geldiğinde, Tevarlılar ile Alterralılar’ın üreyebildikleri anlaşılmış. Böylece melez bir ırk ortaya çıkmış. Efendiler bunun mümkün olmadığını söylüyorlar; ama ben sizin bunlardan söz ettiğinizi anımsıyorum.” Oğlan endişeli ve karamsar görünüyordu.</p>

  <p>“Biz o ırktan mı geliyoruz?”</p>

  <p>“Siz koloniyi onuncu yılın kışından kurtaran Alterra Agatlar’dan geliyorsunuz! Ben Agatlar’ı anaokulunda okumuştum. Charen Agatı, sizin adınız bu prech Ramarren. Ben soyağacımızı çok iyi bilmem, ama büyük büyükannem Kiow’un Esmy ailesinden –bu da bir Alterra adı– geliyormuş. Ama dünyanınki gibi demokratik bir düzen içinde, bu ayırımların hiçbir anlamı kalmıyor, değil mi?” Oğlanın yine endişeli bir görüntüsü vardı, kafası karışmış gibiydi. Falk, Orry’nin çocuksu bir dille anlattıklarını tahminleriyle tamamlamaya çalışarak, onu tekrar Werel tarihine götürdü.</p>

  <p>“Çok kötü geçen kıştan sonraki yıllarda, Tevar-Alterra ulusunun ortak bir dili ve kültürü gelişmiş; küçük kentler büyümüş, kuzey yarımküredeki tek kıtada ticaretle uğraşan yeni bir kültür doğmuş ve birkaç nesil içinde, kışın hayatın çok daha kolay olduğu güney yarımküre kıtalarının ilkel yerlileri arasında yayılmaya başlamış. Nüfus artmış; Alterra kitaplarının ve gemi kütüphanesindeki kitapların yardımıyla yitirilmiş bilgiler yeniden kazanılmış, sırlar açıklanabilir bir hale gelmiş, bilim ve teknoloji hızla ilerlemeye başlamış. Bu kitaplar nesiller boyunca saklanmış ve çoğaltılmış, böylece onların dilini, yani Galaktika’yı öğrenebilmişler. Sonunda ay ve kardeş gezegenler patlama noktasına gelmiş; eski kuzey kıtasındaki güçlü Kelshak İmparatorluğu tarafından kontrol altında tutulan dağınık kentler ve rakip uluslar imparatorluğun temellerini attığı barış ve güç çağının zirvesindeyken, uzaya ışık hızında bir gemi gönderilmiş.”</p>

  <p>“O gemi, <i>Alterra</i>, dünyalı sömürgecilerin oraya gelişinden tam on sekiz buçuk yıl –yüz yirmi dünya yılı– sonra Werel’den ayrılmış. Mürettebatın dünyada nelerle karşılaşacağı hakkında hiçbir fikri yokmuş. Werel’de ansible göndericisinin prensipleri yeniden geliştirilmemiş ve Birliği korkutan düşman tarafından yönetilen bir gezegene yerlerini bildirmekten korktukları için, radyo sinyalleri göndermekten çekiniyorlarmış. İnsanlar, bilgi almak için uzun geceyi geçerek, Alterralılar’ın eski evlerine gidip gelirlermiş.”</p>

  <p>“Bu yolculuk ne kadar sürermiş?”</p>

  <p>“İki Werel yılından uzun, yaklaşık yüz otuz ya da yüz kırk ışık yılı. O zamanlar ben daha küçüktüm, prech Ramarren, bana fazla bir şey anlatılmadı, zaten anlatılanların birçoğunu anlayamıyordum.”</p>

  <p>Falk, bilgisizliğinin oğlanı neden bu kadar çok utandırdığını anlayamamıştı; ama onu asıl etkileyen on beş ya da on altı yaşlarında görünen Orry’nin, belki de yüz elli yaşında olabileceği düşüncesiydi. Peki ya kendisi kaç yaşındaydı?</p>

  <p>Orry konuşmasını sürdürdü: “<i>Alterra</i> gemisi, eski kıyı kenti Tevar’ın yakınlarındaki bir üstten havalandı, koordinatları dünyaya göre ayarlanmıştı. Kadın, erkek ve çocuklardan oluşan on dokuz yolcuyduk, çoğumuz Kelshaklar’ın ve sömürgecilerin torunlarıydık. Yetişkinler, gördükleri eğitim, zekâ düzeyleri, güçleri, cesaretleri ve <i>arlesh</i>lerine göre, İmparatorluğun Uyumlu Meclisi tarafından değerlendirilip seçilmişlerdi. Galaktika dilinde bu sözcüğün karşılığını bilmiyorum, biz <i>arlesh</i> deriz.” Orry’nin yüzünde sıcak bir gülümseme belirmişti. “Rale.. yapılması gereken doğru şeydir, bilgi sahibi olmak için okula gitmek ya da bir ırmağın yatağında akması gibi, sanırım arlesh de raleden türetilmiş bir sözcük.”</p>

  <p>“Tao?” diye sordu Falk; ama Orry insanoğlunun eski Canon’undan söz edildiğini hiç duymamıştı.</p>

  <p>“Gemiye ne oldu? Diğer on yedi kişiye ne oldu?”</p>

  <p>“Bariyerde hava taşıdı asilerin saldırısına uğradık. Shingler oraya <i>Alterra</i> imha edildikten hemen sonra, saldırganlar kaçarken geldi. Beni kurtardılar. Diğerlerinin başına ne geldiğini bilmiyorlar, öldürülmüş ya da asiler tarafından esir alınmış olabilirler. Bütün gezegeni baştan aşağıya aradılar, yaklaşık bir yıl önce, Doğu Ormanı’nda yaşayan bir adamla ilgili bir söylenti duydular ve onun bizlerden biri olabileceğini düşündüler.”</p>

  <p>“Saldırıyla ve daha sonra olanlarla ilgili neler anımsıyorsun?”</p>

  <p>“Hiçbir şey anımsamıyorum. Işık hızında yapılan uçuşun insanı nasıl etkilediğini bilirsiniz.”</p>

  <p>“Gemidekiler için vaktin hiç geçmediğini biliyorum. Ama bunun nasıl bir duygu olduğu hakkında hiçbir fikrim yok.”</p>

  <p>“Şey, ben de çok net olarak anımsamıyorum. O zaman küçük bir çocuktum, dünya yılıyla dokuz yaşındaydım. Hiç kimsenin bunu net olarak anımsayabileceğini sanmıyorum. Birtakım şeyler arasında bağlantı kurmak çok güçtür. Gördüklerinizi ve duyduklarınızı birbirine bağlayamazsınız. Her şey, hiçbir şey demektir, korkarım bunu açıklayamayacağım. Korkunçtur, ama yalnızca bir düş gibidir. Atmosfere girdikten sonra, efendilerin bariyer adını verdiği, hazırlıksız yakalanırlarsa yolcuları geçici olarak bayıltan bir yerden geçersiniz. Bizim gemimiz geçemedi. Bize saldırdıklarında henüz bariyere varmamıştık, bu nedenle ben de sizden daha fazlasını anımsayamıyorum prech Ramarren. Kendime geldiğimde bir Shing gemisindeydim.”</p>

  <p>“Seni dünyaya neden getirdiler?”</p>

  <p>“Babam keşif gemisinin kaptanıydı. Annem de gemideydi. Biliyorsunuz, biri ailesini bırakıp giderse, geri döndüğünde, hepsi çoktan ölmüş olacaktır. Ama benim için değişen bir şey olmadı, annemle babam büyük bir olasılıkla öldü. Belki onlara da size yaptıklarını yapmışlardır... Beni gördüklerinde tanımayabilirler...”</p>

  <p>“Benim gemideki görevim neydi?”</p>

  <p>“Siz kılavuzdunuz.”</p>

  <p>Bunu duymak Falk’ın içini acıyla doldurdu. Ama Orry saygılı ve çocuksu bir biçimde konuşmayı sürdürdü. “Siz koordinatları çıkartıp geminin rotasını saptıyordunuz; tüm Kelshy’nin en iyi matematikçisi ve astronomuydunuz. Babam Har Weden dışında gemidekilerin hepsinin prechnowası idiniz. Siz sekizinci aşamadansınız prech Ramarren! Bu, bu, size bir şey ifade ediyor mu?”</p>

  <p>Falk başını salladı.</p>

  <p>Oğlan büyük bir düş kırıklığıyla üzgün üzgün, “Bu hareketi yaptığınızı görmesem, hiçbir şey anımsamadığınıza inanmayacağım.” dedi.</p>

  <p>“Başımı sallamamdan mı söz ediyorsun?”</p>

  <p>“Biz Werel’de hayır anlamında omuzumuzu silkeriz, böyle.”</p>

  <p>Orry’nin saflığına karşı koyamıyordu. Omuzlarını silkmeyi denedi ve bunu hiç yadırgamadı; sanki bu, onun eski bir alışkanlığı gibiydi. Gülümsedi, bunun üzerine Orry de neşelendi. “Hem tıpkı eskisi gibisiniz hem de çok değişmişsiniz prech Ramarren. Bağışlayın beni. Ama ne yaptılar, size bütün geçmişinizi nasıl unutturabildiler?”</p>

  <p>“Beni mahvettiler. Ama ben yine eskisi gibiyim. Ben benim. Ben Falk’ım...” Başını ellerinin arasına aldı. Orry utanmıştı, ama hiçbir şey söylemedi. Odanın sessiz ve serin havası mavi yeşil bir mücevher gibi üzerlerine çökmüştü; batı duvarı batmak üzere olan güneşin ışığıyla aydınlanmıştı.</p>

  <p>“Burada seni ne kadar yakından izliyorlar?”</p>

  <p>“Efendiler, hava taşıtıyla dolaşmaya çıktığımda yanıma bir verici almamı istiyorlar.”</p>

  <p>Orry sol bileğindeki altın zincir görünümündeki bileziğine dokundu. “Yerlilerin arasına girmek çok tehlikeli olabilir.”</p>

  <p>“İstediğin yere gitmekte özgür müsün?”</p>

  <p>“Evet, özgürüm. Benim odam kanyonun öbür tarafında ve tıpkı sizinki gibi.” Orry’nin şaşkın bir hali vardı. Sonunda, “Bizim burada hiç düşmanımız yok prech Ramarren.” dedi.</p>

  <p>“Yok mu? O halde bizim düşmanlarımız nerede?”</p>

  <p>“Şey, dışarıda, geldiğiniz yerde...”</p>

  <p>Birbirlerini anlamaya çalışarak bakıştılar.</p>

  <p>“İnsanların, dünyalıların, bizim düşmanımız olduğunu mu düşünüyorsun? Benim beynimi kurcalayanların onlar olduğuna mı inanıyorsun?”</p>

  <p>“Başka kim olabilir ki?” dedi Orry, ürkek bir sesle.</p>

  <p>“Uzaylılar, düşman, Shingler!”</p>

  <p>Eski efendisinin ve hocasının ne kadar bilgisiz ve yanlış yönlendirilmiş olduğunun daha yeni farkına varmış gibi, utangaç bir biçimde, “Hiçbir zaman düşmanımız olmadı.” dedi. “Hiçbir zaman savaş çıkmadı.”</p>

  <p class="p2">Odada insan kulağının duyamayacağı frekansta bir ses çıkmışçasına hafif bir titreşim oldu ve kısa bir süre sonra nereden geldiği belli olmayan bir ses duyuldu; <i>Meclis toplanıyor.</i> Kapı açıldı ve içeriye beyaz giysili, siyah peruklu, uzun boylu ve gösterişli bir adam girdi. Kaşları tıraş edilmiş ve kalemle çizilmişti, aşırı makyajla maskelenmiş yüzü orta yaşlı ve güçlü bir adama aitti... Orry hemen yerinden kalktı, başını eğerek selam verdi ve fısıldadı: “Lord Abundibot.”</p>

  <p>“Har Orry.” diye karşılık verdi adam, onun sesi de fısıltı halinde çıkmıştı, sonra Falk’a döndü. “Agad Ramarren, hoş geldiniz. Şimdi sorularınızı yanıtlamak ve isteklerinizi incelemek için Dünya Meclisi toplanacak. Hazır olun.” Bir an için Falk’a baktı, ama ne onun ne de Orry’nin yanına gitti. Çevresine güç yayıyordu, çok kibirli bir hali vardı ve hareketleri son derece kontrollüydü. Onlardan çok uzakta, ulaşılmaz gibiydi. Üçü de hareketsiz duruyordu, sonra Falk diğerlerinin bakışlarını izleyerek, odanın iç duvarının gölgelendiğini ve değiştiğini, içinde çizgilerin ve şekillerin titreştiği ve pırıldadığı grimtırak bir jöle görüntüsü aldığını gördü. Sonra görüntü netleşti ve Falk nefesini tuttu. Karşısında Estrel’in normal boyutlarının on katı büyüklüğündeki yüzü vardı. Donuk gözlerle ona bakıyordu. “Ben Strella Siobelbel’im.” Görüntünün dudakları oynadı, ama sesin nereden geldiği belli değildi; sesi havada titreyen soğuk ve metalik bir fısıltı halinde çıkıyordu. “Birinci kıtanın doğusunda yaşadığı söylenen Werel keşif ekibinin üyelerinden birini sağ salim kente getirmek için görevlendirildim. Sanırım istediğiniz adam bu.”</p>

  <p>Onun yüzü kayboldu ve yerine Falk’ınki geldi.</p>

  <p>Islık gibi çıkan bir ses sordu: “Har Orry bu adamı tanıyor mu?”</p>

  <p>Orry yanıt verirken ekranda yüzü göründü. “Bu Agad Ramarren efendiler. <i>Alterra</i> gemisinin kılavuzu.”</p>

  <p>Ruhlar arasında bir tartışma yapılıyormuşçasına, bir sürü ses bilinmeyen bir dilde havada fısıldaşırken, oğlanın yüzü kayboldu ve ekranda yalnızca titrek çizgiler kaldı. Shing meclisi böyle toplanıyordu: Herkes kendi odasında kalıyordu ve fısıldayan seslerle iletişim kuruyorlardı. Anlaşılmaz sorular ve yanıtlar sürerken, Falk, Orry’e sordu: “Bu dili biliyor musun?”</p>

  <p>“Hayır prech Ramarren. Benimle her zaman Galaktika dilinde konuşurlar.”</p>

  <p>“Neden yüz yüze konuşmak yerine böyle konuşmayı tercih ediyorlar?”</p>

  <p>“Çok kalabalıklarmış, Dünya Meclisi’nde binlerce insan toplanıyormuş, bunu bana Abundibot söylemişti. Buradaki tek kent Es Toch’muş; ama onlar dünyanın her yerine yayılmışlar. Bakın, bu Ken Kenyek.”</p>

  <p>Cisimsiz seslerin fısıltısı sustu ve ekranda yeni bir yüz belirdi; bir ölü kadar soluk, donuk bakışlı, siyah saçlı bir adamın yüzü. “Agad Ramarren, meclisimiz toplandı ve sizin sorununuzu tartıştı. İsterseniz dünyadaki görevinizi tamamlayıp evinize dönebilirsiniz. Şimdi Lord Pelleu Abundibot sizinle zihinsel konuşma yapacak.”</p>

  <p>Ken Kenyek’in yüzü bir anda kayboldu ve duvar yine eskisi gibi yarı saydam, yeşil bir görüntüye kavuştu. Odanın öbür ucundaki uzun boylu adam gözlerini Falk’ın üzerine dikmişti. Dudakları kımıldamıyordu, ama Falk onun konuşmasını duyuyordu; sesi bir fısıltı halinde değil, son derece net çıkıyordu ve sözcükler bir bir anlaşılıyordu. Bir an bunun zihinsel konuşma olduğuna inanamadı; ama bu, başka hiçbir şey olamazdı. Renksiz, kişiliksiz ve cisimsiz bir ses, basit ve anlaşılır bir biçimde, bir beyinden diğerine sesleniyordu.</p>

  <p>“Size gerçeği söyleyebilmek için sözsüz iletişimi tercih ettik. Çünkü ne diğer insanlar ne de Shing adıyla tanıdığınız bizler, sözsüz iletişimde gerçeği gizleyebiliriz ya da saptırabiliriz. Yalancı olan biz değiliz, bizi yalancılıkla suçlayan insanlar. Eğer sözlü konuşmayı yeğliyorsanız, öyle konuşun, biz de aynı şekilde karşılık veririz.”</p>

  <p>Uzun bir duraksamadan sonra Falk yüksek sesle, “Benim sözsüz iletişim yeteneğim yoktur.” dedi. Akıcı ve sessiz zihinsel konuşmadan sonra Falk’ın sesi yüksek ve kaba çıkmıştı. “Ama sizi çok iyi duyabiliyorum. Gerçeği öğrenmek istemiyorum. Ben kim oluyorum ki gerçeği öğrenmek isteyeyim? Ama bana söyleyeceklerinizi dinlemeye hazırım.”</p>

  <p>Genç Orry şaşırmıştı. Ama Abundibot’un yüzünün ifadesi hiç değişmedi. Hem Falk’ı hem de Orry’yi dinlediği belli oluyordu, Falk o güne kadar hiç böyle bir şeyle karşılaşmamıştı. Bundan pek etkilenmeyen Orry, yeniden başlayan zihinsel konuşmayı dinliyordu.</p>

  <p>“İnsanlar sizin beyninizi sildiler ve yalnızca bilmenizi, inanmanızı istedikleri şeyleri öğrettiler. Bize güvenmemeyi öğrendiniz. Bizim korktuğumuz da buydu zaten. Bize istediğinizi sorabilirsiniz, Werelli Agad Ramarren, size gerçeği söyleyeceğiz.”</p>

  <p>“Ne kadar zamandır buradayım?”</p>

  <p>“Altı gündür.”</p>

  <p>“Bana neden ilaç verdiniz.”</p>

  <p>“Size belleğinizi kazandırmayı denedik. Ama başaramadık.”</p>

  <p><i>Ona inanma, ona inanma</i>, dedi Falk kendi kendine. Shingler’in gerçekten bu kadar güçlü telepatik yeteneği varsa, adamın bunu duymuş olması gerekirdi. Ama bunun bir önemi yoktu. Çok yetenekliydiler ve bütün kuralları onlar koyuyorlardı, bu nedenle oyunu onların kurallarına göre oynamak zorundaydı. Önemli olan kendi yeteneksizliği değil, dürüstlüğüydü. O anda inandığı bir tek şey vardı; dürüst bir adam aldatılamazdı. Eğer oyun sonuna kadar oynanırsa, gerçek, onu gerçeğe götürecekti.</p>

  <p>“Neden size güvenmem gerektiğini söyler misiniz?” dedi Falk.</p>

  <p>Abundibot, Orry ve Falk bir satranç tahtasının üzerindeki piyonlar gibi dururken, zihinsel konuşma elektronik bir enstrümandan çıkan bir nota gibi yeniden başladı.</p>

  <p>“Sizin Shing olarak tanıdığınız bizler, insanız. Dünyalıyız. Werel’deki koloninin üyesi, atanız Jakob Agat gibi, biz de dünyada doğduk ve insan soyundan geliyoruz. O koloni kurulduktan sonra, yani son iki yüzyıl içinde, insanlarımız Werelliler’e dünya tarihi hakkında bildikleri her şeyi öğrettiler. Şimdi de biz, biz de insanız, size bildiklerimizi öğreteceğiz.”</p>

  <p>“Bütün dünyalar birliğine saldırmak için, uzak yıldızlardan düşman hiçbir zaman gelmedi. Birlik ihtilaller, iç savaşlar, kendi içindeki çürümeler, kavgalar ve zorbalık yüzünden çöktü. Bütün gezegenlerde ayaklanmalar ve isyanlar vardı; Ana Dünya, bunları durdurmak için gezegenleri yerle bir etmek zorunda kaldı. FTL’lerin, güdümlü füzelerin ve dünya parçalayıcılarının dışında hiçbir gemi tehlikeyi göze alıp uzaya çıkamaz oldu. Dünya yok edilmedi, ama Birlik tarafından düşmana karşı kullanılmak üzere geliştirilmiş olağanüstü silahlarla donanmış Kralcılar ve Asiler arasında iki yıl süren iç savaşın sonunda insanların, kentlerin, gemilerin, ansible göndericilerinin ve kayıtların büyük bir kısmı yok oldu.”</p>

  <p>“Başlangıçta üstün gelen, ama bir süre sonra korkunç bir misillemeyle karşılacaklarını ve yenilginin kaçınılmaz olduğunu bilen ümitsiz insanlar, dünyada yeni bir silah geliştirdiler. Yalan söylediler. Kendilerine yeni bir ad ve yeni bir dil buldular, geldikleri uzak dünyalarla ilgili gerçekdışı öyküler anlattılar, sonra bütün dünyada hem kendi saflarında hem de kralların kamplarında düşmanın geldiğine dair bir söylenti yaydılar. Sivil savaşı çıkaran düşmanmış. Düşman her yere girmiş, Birliği yıkmış ve dünyayı yönetmeye başlamış, yeterince güçlenince savaşı durduracakmış. Bütün bunları, dünyalıların sahip olmadığı bir güç, zihin yalanı sayesinde başarabilmişler.”</p>

  <p>“İnsanlar bu masala inandılar. Çünkü paniğe kapılmışlardı, ümitsiz ve bezgin bir haldeydiler. Dünya hızla yok olurken, çok güçlü ve yenilmez olduğuna inandıkları düşmanın üstünlüğünü seve seve kabullendiler ve barış zokasını yuttular.”</p>

  <p>“O günden beri barış içinde yaşıyorlar.”</p>

  <p>“Biz Es Tochlular’ın bir söylencesi vardır: Evren kurulurken Yaratıcı büyük bir yalan söylemiş. O zaman hiçbir şey olmadığı halde, Yaratıcı var demiş, işte, Tanrı’nın yalanının onun doğruluğu olabilmesi için, evren bir anda var olmuş.”</p>

  <p>“İnsanoğlunun barışı yalan üzerine kurulmuştu ve bu yalanı sürdürmek isteyenler vardı. Düşmanın gelip dünyayı yönettiğine inanmak istiyorlardı. Biz de kendimize düşman adını taktık ve dünyayı yönettik. Hiç kimse bu yalanımızı yalanlamadı ve barışı bozmak istemedi. Birlikteki tüm dünyalar ayrıldı ve yıldızlar arası uçuş devri geçti. Uzak dünyalardan, çok ender de olsa sizinki gibi bir gemi buraya gelir. Bariyerde sizin geminize saldıranlar gibi, bize karşı çıkanlar olur. Buna hakkımız olup olmadığından emin değilim, ama bu asileri kontrol altına almaya çalışırız, çünkü bin yıldır dünyada barışı sağlamayı kendimize görev edindik. Büyük bir yalan söyledik, şimdi de güçlü bir yasayı uygulamak zorundayız. Herhalde bu yasayı siz de biliyorsunuzdur; bu, insanların en kötü anlarında öğrendikleri bir yasadır.”</p>

  <p>Akıcı ve sessiz zihinsel konuşma bitti; tıpkı bir ışığın sönüşü gibiydi. Bunu izleyen karanlıktaki sessizliğin içinde, genç Orry yüksek sesle fısıldadı: “Yaşama Saygı.”</p>

  <p>Tekrar sessizlik oldu. Falk hiç kımıldamadan duruyor, içindeki karmaşayı ve kararsızlığı yüzüne ve büyük bir olasılıkla duyulabilen düşüncelerine yansıtmamak için olağanüstü bir çaba harcıyordu. Öğrendiklerinin hepsi yalan mıydı? İnsanların hiç düşmanı yok muydu?</p>

  <p>“Eğer gerçek tarih buysa, neden bunu insanlara anlatmıyor ve doğruluğunu kanıtlamıyorsunuz?” diye sordu sonunda. “Biz insanız.” diye geldi sözsüz yanıt. “Gerçeği bilen bizim gibi binlerce, on binlerce insan var. Biz güç ve bilgi sahibiyiz ve bunları barışı sağlamak için kullanıyoruz. Karanlık dönemlerimiz oldu, bu da onlardan biri. Tarih boyunca insanlar dünyanın şeytanlar tarafından yönetildiğine inanmışlar. Biz onların söylencelerindeki şeytanız. Onlar söylencelerin yerini mantığa bıraktıkça, biz de onlara yardım ediyoruz; yavaş yavaş gerçeği öğreniyorlar.”</p>

  <p>“Bütün bunları bana neden anlatıyorsunuz.”</p>

  <p>“Gerçeği öğrenebilmeniz için.”</p>

  <p>“Ben gerçeği öğrenmeyi hak etmiyorum.” diye yanıt verdi Falk, soğuk bir sesle; odanın öbür ucundaki Abundibot’un maske yüzüne bakıyordu.</p>

  <p>“Siz buraya yitirilmiş bir dünyadan haberci olarak geldiniz; biz, Werel’deki kolonimizin tüm kayıtlarını sorunlu yıllarımızda yitirmiştik. Dünyaya geldiniz ve biz, dünyanın efendileri, sizi korumayı başaramadık. Bu, bizim için utanç verici bir olay. Size saldıranlar ve tüm ekibinizi öldürenler ya da beyinlerini kurcalayanlar insandı, dünyanın, yüzyıllar sonra geri döndüğünüz gezegenin insanlarıydı. Onlar, burası kadar ilkel olmayan ve bizden daha fazla nüfusu olan üçüncü kıtadan gelen asilerdi. Gezegenler arası hava taşıtları kullanır ve ışık hızıyla uçan her geminin Shingler’e ait olduğuna inanırlar, bu nedenle size hiçbir uyarıda bulunmadan saldırdılar. Eğer biraz daha dikkatli olsaydık, onları durdurabilirdik. Size verdiğimiz zararı giderebilmek için elimizden gelen her şeyi yapacağız.”</p>

  <p>Orry söze karıştı: “Yıllardır sizi ve diğerlerini arıyorlar.” Falk’a yalvarır gibiydi; onun anlatılanlara inanmasını ve her şeyi kabullenmesini istediği açıkça belli oluyordu, istediği başka şeyler de var mıydı?</p>

  <p>“Bana belleğimi kazandırmayı denemişsiniz.” dedi Falk. “Bunu neden yaptınız?”</p>

  <p>“Siz buraya bunun için, yitirdiğiniz belleğinizi bulmak için gelmemiş miydiniz?”</p>

  <p>“Evet. Bu, doğru. Ama ben...” Ona neler sorması gerektiğini bile bilmiyordu; kendisine anlatılanlara inanıp inanmamakta kararsızdı. Zove ve diğerlerinin yalan söylemiş olabileceklerini aklından bile geçirmiyordu; ama onların da aldatılmış, cahil insanlar olmaları mümkündü. Abundibot’un anlattıklarını kuşkuyla karşılamıştı; ama adam onunla sözsüz iletişim kurmuştu, araya yalan giremezdi, yoksa girebilir miydi? Eğer bir yalancı yalan söylemediğini iddia ederse... Falk, düşünmekten vazgeçti. Tekrar Abundibot’a baktı ve “Lütfen benimle zihinsel konuşma yapmayın.” dedi. “Ben... ben sizin sesinizi duymak istiyorum. Bana belleğimi kazandıramadığınızı söylemiştiniz.”</p>

  <p>Akıcı zihinsel konuşmadan sonra Abundibot’un kısık ve çatlak sesi kulağına çok garip geldi.</p>

  <p>“Evet, uyguladığımız yöntemle bunu başaramadık.”</p>

  <p>“Başka yöntemler de var mı?”</p>

  <p>“Evet. Önce parahipnotik blok altında olduğunuzu düşünmüştük. Ama sizin belleğiniz silinmiş. Bizim bir sır olarak sakladığımız bu tekniği asilerin nasıl öğrendiğini bilmiyoruz. Ama bundan daha büyük bir sırrımız daha var, silinen belleği yenileyebiliriz.” Makyajlı maske yüzde bir gülümseme belirdi, sonra tekrar kayboldu. “Beyin bilgisayarlarımızla, size belleğinizi kazandırabileceğimize inanıyoruz. Ama bunu gerçekleştirebilmek için, kişiliğinizi tümüyle değiştirmek zorunda kalacağız, bu operasyonu sizin onayınızı almadan yapmak istemedik.”</p>

  <p>Kişilik değişikliği... Bunun ne demek olduğunu anlayamamıştı. Kişilik değişikliği nasıl olurdu?</p>

  <p>Falk bir anda ürperdi ve yavaşça sordu: “Eskiden kim olduğumu anımsayabilmem için şimdi kim olduğumu unutmam gerektiğini mi söylemeye çalışıyorsunuz?”</p>

  <p>“Ne yazık ki öyle. Bunun için çok üzgünüm. Ama son birkaç yıl içinde edindiğiniz kişiliği yitirmeniz sizin için büyük bir kayıp olmayacak; bunun karşılığında eski üstün zekânıza kavuşacak, öğrenmek istediğiniz bilgileri öğrenecek ve yıldızlar arasında yaptığınız uzun yolculuğu tamamlayıp evinize dönebileceksiniz.”</p>

  <p>Kulağını tırmalayan çatlak fısıltısına rağmen, Abundibot’un konuşması sözsüz iletişimindeki kadar akıcıydı; sözcükler ağzından dökülüyor ve Falk, adamın ne demek istediğini hemen anlıyor ya da anladığını sanıyordu. Konuşmasının sonunda bir şey demişti... “Evinize döneceksiniz?...” Sözcükleri tekrarladı, kendini bir aptal gibi hissediyor ve ondan destek almaya çalışırcasına Orry’ye bakıyordu. “Siz beni, yani bizi, geldiğimiz gezegene geri mi göndereceksiniz?”</p>

  <p>“Werel’e, evinize dönüp yeni bir yaşantıya başlayabilmeniz için size ışık hızında bir gemi vermek bizim için büyük bir şeref olacak.”</p>

  <p>“Benim evim dünya.” dedi Falk, ani bir öfkeyle. Abundibot karşılık vermedi. Birkaç dakika sonra Orry, özlem dolu bir sesle konuştu: “Werel de benim evim prech Ramarren. Sizin yardımınız olmadan oraya dönemem.”</p>

  <p>“Neden?”</p>

  <p>“Nerede olduğunu bilmiyorum. Buraya geldiğimde daha bir çocuktum. Gemimiz yok edildi. Saldırıya uğradığımızda yön bilgisayarları da diğerleriyle birlikte havaya uçuruldu. Ben rotayı hesaplayamam.”</p>

  <p>“Ama bu insanların ışık hızında gemileri ve yön bilgisayarları var! Neden rotayı bulamayacağını söylüyorsun? Werel’in hangi güneşin yörüngesinde olduğunu biliyor musun?”</p>

  <p>“Hayır, bilmiyorum.”</p>

  <p>“Sana inanmıyorum.” Falk’ın içindeki kuşku öfkeye dönüşmeye başlamıştı. Abundibot elini havaya kaldırdı ve “Bırakın da oğlan açıklasın, Agad Ramarren.” diye fısıldadı.</p>

  <p>“Neyi açıklayacak, neden gezegenin güneşinin adını bilmediğini mi?”</p>

  <p>“Bu doğru prech Ramarren.” dedi Orry, titrek bir sesle; yüzü kıpkırmızı olmuştu. “Ama siz eskiden bunu bilirdiniz. Ben dokuzuncu ay evresindeydim, daha birinci aşamadaydım. Aşamalar... Gördüğüm kadarıyla bizim uygarlığımız buradakinden çok farklı. Efendilerin bana öğrettiklerinin ve demokratik düşüncenin ışığı altında, artık birçok yönden dünyadan çok geri olduğumuzu biliyorum. Her neyse, tüm sınıfların ve derecelerin üzerinde, prechnoyenin Temel Uyumu’nu oluşturan aşamalar vardır. Galactika’da prechnoyenin karşılığını bilmiyorum. Sanırım buna bilgi diyebiliriz. Her neyse, çocuk olduğum için ben daha birinci aşamadaydım, siz de sekizinci aşama ve sınıftaydınız. Her aşamada öğretilen şeyler kısıtlıdır. Belli bir aşamaya gelene kadar size söylenmeyen, söylense bile anlayamayacağınız şeyler vardır. Yedinci aşamaya gelmeden önce gezegenin ve güneşinin gerçek adını öğrenemezsiniz. Size yalnızca dünyanın Werel, güneşin de prahan olduğu söylenir. Ama gerçek adlar eskileridir. Bunlar Alterra Kitapları’nın sekizinci cildinde vardır. Galaktika dilinde yazıldıkları için efendiler bu adları anlayabilirler. Ama ben bunları bilmediğim için onlara söyleyemedim. Bütün bildiğim Werel ve prahan, ama bu bilgi evime dönebilmem için yeterli gelmiyor. Eğer bildiklerinizi anımsayamazsanız, aynı şey sizin için de söz konusu olacak! Hangi güneş? Hangi dünya? Ah, onların size belleğinizi kazandırmalarına izin vermelisiniz prech Ramarren! Anlıyor musunuz?”</p>

  <p>“Sanki koyu renkli bir camın arkasından bakarmışçasına,” dedi Falk, “bulanık bir biçimde.”</p>

  <p>Bütün sersemliğine rağmen, bir anda Yaweh Canon’un dizeleriyle birlikte, çok canlı bir biçimde açıklığın üzerinde parlayan orman evinin rüzgârlı ve dallarla gölgelenmiş balkonlarını aydınlatan güneş, gözünün önünde canlandı. Demek ki buraya kendi adını öğrenmek için değil, güneşinin gerçek adını öğrenmek için gelmişti.</p>
</body>
</html>