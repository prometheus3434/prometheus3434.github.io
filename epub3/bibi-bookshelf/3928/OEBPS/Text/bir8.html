<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>SEKIZINCI BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>İyi Yürekli Sör Andrew'un zindanlarında iki adam oturuyordu. Genç olanı ferah, badanalı bir hücrenin parmaklıkları içinde boyalı bir taburenin üzerine tünemişti. Diğeri daha yaşlı, daha iyi giyimliydi ve aynı parmaklıkların dışında ama fazla uzakta olmayan benzeri bir taburede oturuyor, çok eski bir kitaptan mahkûma yüksek sesle bir şeyler okuyordu. Sağ ve solda yarım düzine kadar daha hücre sıralanmışta ve göründüğü kadarıyla hepsi boş, temiz, badanalı, zindan denilebilmesi için çok aydınlık ve havadardı. Kalenin bu katı yarıya kadar yeraltında olmasına rağmen, uzak köşede, kiracısız bir hücrenin duvarında yüksekte pencereler mevcuttu.</p>

  <p>Daha da uzakta, dallanıp budaklanan, taş tavanlı çapraz koridorlarda, içlerinde her ne kadar insanlar tarafından olmasa da, yerleşim belirtileri olan hücreler de vardı. Sör Andrew, zindanlarının bu daha uzak bölümlerinin bir tür hayvan barınağına dönüştürülmesini sağlamıştı. Buraları şimdi değişik tiplerde kuş ve hayvanları barındırıyordu. Bu iş hücre kapılarının ve pencerelerinin demir parmaklıklarının kordon tel örgülerle kaplanmasını gerektirmişti.</p>

  <p>Evet, o kanatta daha çok pencere vardı. Koridorun o bölümlerindeki ışığa bakarak bunu anlamak mümkündü. Hücrenin içinde, tüm zindanın şu andaki tek misafiri olan genç adam, okunanları dinlemesi beklenirken etrafındaki pencerelere ve diğer ayrıntılara sürekli bir merak içinde bakınıp duruyordu. Genç adamın ismi Kaparu'ydu - en azından kendi ismi olarak hatırlayabildiği tek isim oydu. İnce yüzlü ve ince kemikliydi, düz ve cansız siyah saçları vardı. Giysileri paçavra halindeydi, güneş yanığı teni uzun süredir içerde olmadığını gösteriyordu. Kıpır kıpır gözleri - kıpır kıpır gergin elleri vardı ve arada bir, sanki bağlı olmadıklarından emin olmak ister gibi elleriyle bileklerini ovuşturuyordu. Sık sık kafasını kaldırıp çeviriyordu; koridorun aşağısındaki hücre arkadaşlarından gelen küçük neşeli çığlıklar dikkatini çekiyordu.</p>

  <p>Kaparu zindan ve hapishanelere yabancı değildi ama daha önce dolaştığı yerlerin hiçbirinde bunun gibi bir hapishaneyi ne görmüş ne de düşünmüştü. Her şeyden önce son derece aydınlık ve temiz havalıydı. Evet, sondaki hücrede gerçek pencereler vardı, kale duvarının kalınlığı boyunca uzanan insan büyüklüğünde yarıklardı bunlar ve parlak bir yaz günü akşam öncesi saatlerine açılan tüneller gibiydiler. Öyle bir görüntü vardı ki oraya koyulan en son mahkûm pencereden dışarı yürüyüp gitmiş olabilirdi. Bu yarıklardan sadece hava ve ışık değil aynı zamanda başka neşeli sesler de geliyordu. Dışarıda, Sör Andrew'un çayırlarında panayır sürüyordu.</p>

  <p>Zindanın başka bir yerinden gelen bir su damlama sesi de vardı. Ama nedense, bu temiz, aydınlık yerde ses rutubet ve zamanın yavaşlığını değil dışarıda akan bir derenin şırıltısını hatırlatıyordu. Ya da daha doğru bir ifadeyle, göl suları şapırtısını. Kale yerden biraz yüksekte, çevredeki en yüksek mevkide yer alıyordu, ama sırtı büyükçe ve yüzey seviyesi bu zindanın zemininden yalnızca biraz aşağıda olan bir göle dayalıydı.</p>

  <p>Mahkûmun hücresinin tabanında, taburesinin ayağının yalanında metal bir kâse vardı. Kâsenin içindeyse fırından bugün çıkmış taze ve böceksiz büyük bir parça ekmek duruyordu.</p>

  <p>Kâsenin yanında küçük, toprak bir testinin içinde temiz içme suyu vardı. Ara ara mahkûm, ekmeğe isteksizce bir bakış atıyordu ve bunu yaptığı her seferinde sol ayağı sanki refleks gibi üzerinde durduğu tabureden biraz kalkıyordu ama bu tuhaf zindanda sürekli tekmelenip uzaklaştırılacak fareler besbelli ki yoktu.</p>

  <p>Mahkûm kâseye bakmak için başını her çevirişinde, bakışları gözlerine inanamayarak su testisinin yanında duran ve içinde yeni toplanmış çiçekler bulunan vazoya kayıyordu.</p>

  <p>Hücrenin dışında oturan ve büyük bir sabırla eski kitabını yüksek sesle okuyan adam pek genç sayılmazdı. Geniş yapılıydı, orta yaşlara demir atmış, sanki ihtiyarlamak gibi bir niyeti yokmuş gibiydi. Giysisi elde dokunmuş pahalı bir kumaştan ama basit kesimli ve son derece sadeydi. Giysileri gibi, kumlu gri renkte sakalı ve bıyığı biraz önce bitirdiği öğle yemeğinden izler taşıyordu; öğle yemeğinin su ve ekmekten daha zengin bir çeşide sahip olduğu açıkça belliydi.</p>

  <p>Kitabın sayfalarım kuvvetli, kaba parmaklarıyla düzenli aralıklarda çevirip yavaş ve güçlü sesiyle okumaya devam ediyordu. Bilgili bir sesi vardı ve okurken eski bir dilden yenisine çeviriyor olmasına rağmen hiç teklemedi. Yine de geri dönülmez bir telaffuzda bulunmadan önce sanki her sözcükten emin olmak istermiş gibi hafif duraksamalar oluyordu. Şunları okuyordu:</p>

  <p>" 'Ve Tanrı Ardneh, Eski Dünya’nın kadın ve erkeklerine dedi ki; sizleri kendi aptalca hareketlerinizin sonuçlarından kurtarmak için kudretimi bir kere kullanacağım, sadece bir kere ve bir daha asla. Sadece bir kere, dünyayı değiştireceğim ki böylece gurur ve dikkatsizliğinizle maddenin derinliklerinden çağırdığınız kıyamet yaratıkları tarafından yok edilmesin. Ve sadece bir kere Değişim'imi dünyada vereceğim ve Değişim’in hakim olacağı yılların sayısı da kırk dokuz bin, dokuz yüz kırk dokuz olacak.</p>

  <p>'Eski Dünya’nın kadın ve erkekleri Tanrı Ardneh’e dediler ki seni duyuyoruz ve kabul ediyoruz. Ve senin Değişim’in ile dünya artık Eski değil de Yeni diye çağrılsın. Ve biz yemin ederek seninle anlaşıyoruz ki artık kâr, intikam ve zevk isteğiyle birbirimizi öldürmeyecek, soymayacak ve tecavüz etmeyeceğiz. Ve bir daha asla birbirlerimizin şehirlerini bombalamayacağız, bir daha asla ..."</p>

  <p>Burada okumayı bırakıp mahkûma sertçe baktı. "Seni bir şey mi rahatsız ediyor, be adam? Dikkatin dağılmış görünüyor."</p>

  <p>Hücredeki adam gözle görülür şekilde irkildi. "Ben mi, Sör Andrew? Hayır, hayır. Beni hiçbir şey rahatsız etmiyor, Yani... demek istiyorum ki, yani şu var ki bir adam bir hücrenin dışında olduğu zaman içinde olduğundan daha mutlu olma eğilimindedir." İstediği zaman etkili bir tasdik ifadesi takınabilen yüzü hafif bir gülümseme takındı.</p>

  <p>Sör Andrew'un az önce çatılan kaşları cevap olarak daha da çatıldı. "Dışarıda daha mutlu olacağını düşünüyorsan ben sana okurken dikkatinin dağılmasına izin verme. Pencerenin ardındaki günlük güneşlik ve mutlu dünyaya katılma şansın doğrudan buradaki davranışlarına dayanıyor. Geçmişteki hatalarını kabul edip gelişme, eğitim alma ve düzelme isteğine."</p>

  <p>Kaparu hızla dedi ki: "Hatalarımı kabul ediyorum, efendim. Gerçekten. Ve eğitilebilirim de."</p>

  <p>"Güzel. Şunu anla ki, masum yolcuları soyma alışkanlığına döneceğini düşündüğüm sürece seni asla serbest bırakmayacağım."</p>

  <p>Mahkûm, şimdi ciddi bir okulda azarlanmış bir çocuk gibi dimdik oturup pürdikkat kesildi. "İyi davranmayı deniyorum, Sör Andrew." ardından da, bu sefer sözlerine zıt görünen bir belirti olup olmadığından emin olmak için hücresine hızla göz gezdirdi.</p>

  <p>"Öyle mi? O zaman dikkatle dinle." Sör Andrew boğazını temizleyip bakışlarını önündeki sararmış sayfalara çevirdi. Okumaya kaldığı yerden devam ettikçe, çatık kaşları zamanla yumuşadı ve sağ eli, anahtar sözcükleri belirsiz ve kaba hareketlerle vurgulamak için farkında olmadan havaya kalktı.</p>

  <p>" - ve Değişim yılları tamamlandığında, Orcus, Şeytanların Prensi gücünün zirvesine ulaşmışta. Ve Orcus gördü ki, Ardneh adına erkek ve kadınları tüm şeytani yara ve hastalıklardan kurtaran tanrı Draffut, Yaratıkların ve bütün insan merhametinin Efendisi, tanrıların konseyinde Ardneh’in sağında oturuyordu. Ve Orcus, bunu gördüğünde gazaba geldi. Ve o-' "</p>

  <p>"Özür dilerim, efendim?"</p>

  <p>"Evet?"</p>

  <p>"Şu kelime, efendim. 'Gazap'. Anlamını bilmiyorum."</p>

  <p>"Ah. 'Gazap' basitçe, kızmak demektir. Öfkeli." Sör Andrew şimdi öncekinden daha yumuşak bir sesle konuştu. Aslında genelde sesi okuduğu tondan daha yumuşakta. Aynı zamanda yüz ifadesi de sevecenleşti.</p>

  <p>Bir kez daha metne döndü. "Neredeydim? Evet burada . . . 'Değişim geçiren dünyada sadece Ardneh’in kendisi, Orcus’a karşı koyacak kadar güçlüydü. Açıkdeniz Adaları’nın Prensi Duncan’ın bayrağı altında, iyi yürekli erkek ve kadınlar, Ardneh’e yardıma ve destek olarak iyilik adına birleştiler. Ve kötü imparator John Ominor'un bayrağı altında da kötülüğü seven tüm erkek ve kadınlar dünyanın dört köşesinden gelerek birleşti-' "</p>

  <p>"Efendim?"</p>

  <p>"Evet, ne var?"</p>

  <p>"Orada anlamadığım bir nokta daha var, efendim. Bu John Ominor'un bir imparator olduğunu mu söylediniz?"</p>

  <p>"Hımm, evet. Şimdi dinliyorsun değil mi? Evet. O günlerdeki</p>

  <p>İmparator, eğer hatırlarsan, yaklaşık iki bin yıl önceden bahsediyoruz, Ardneh’in Değişimi denilen dönemin sonunda ve Orcus'la Ardneh arasında yapılan savaştan, ikisinin de yok olduğu zamanlardan - o zamanlar kimse dünyada gerçek bir güce sahip değilse İmparator olarak çağrılamıyordu. Belki de en büyük güç olmak gerekiyordu. Oradan bugünkü taklit ve komedi figürüyle ilginç bir bağlantı çıkarabilmek mümkün olabilir</p>

  <p>"Efendim?"</p>

  <p>"Evet?"</p>

  <p>"Kusura bakmazsanız efendim. Biraz önce Ardneh’in yok olduğunu mu söylediniz?"</p>

  <p>Sör Andrew onaylayarak başını salladı. "Sen dinliyorsun. Ama şimdi o konuya girmek istemiyorum. Bu bölümün ana fikri, buradan bugün kapman gereken ... ama dur bırak bitireyim. Neredeydim? Hah. 'Değişim geçiren dünyada sadece Ardneh’in kendisi -' burayı geçmiştik. Hah. 'Bu en korkunç savaşta ikisi çekiştiler. Ve Orcus Ardneh’e dedi ki -' Hay lanet, niye sözümüz kesilmek zorunda?"</p>

  <p>Mahkûm bunun üzerine düşünceli düşünceli kaşlarını çattı. Sör Andrew giderek yaklaşmakta olan yeni sesler tarafından rahatsız edilmişti. Ayak ve kapı açılma sesleri başka insanların yaklaştığının habercisiydi. Şu anda, yakındaki merdivenlerin başında çok yaşlı bir zindancının bacaklarının alt kısmı görünüyordu. İhtiyarlıktan titreyen koluyla meşale taşıyarak (karanlık merdivenlerin yukarısında burada olduğundan daha çok işe yaradığı kesindi) merdivenlerden aşağı indi. Mahkûm, zindancının kendisini izleyen bir kadın - hayır, leydi, için yolu aydınlattığını düşündü.</p>

  <p>Kadın, Sör Andrew'un turuncu ye siyah renklerinde giyinmişti ve etrafına tanımlanamaz ama neredeyse elle tutulabilir büyülü bir güç aurası yayıyordu. Çok uzak olmayan bir süre öncesinde mükemmel bir güzelliğe sahip olmalıydı ve hâlâ çekiciydi, siyah saçlarındaki bir iki gri tel ve yüzünde belli belirsiz oluşmaya başlamış bir iki çizgi bunu hiç de azaltmıyordu.</p>

  <p>Leydi, merdivenlerin başında tamamen görünür olduğunda durdu. "Sör Andrew," diye seslendi, görüntüsünün güzelliği kadar zengin ve hoş bir sesle. "Zamanınızın bir kısmını rica ediyorum, hemen. Önemli bir konu var."</p>

  <p>Sör Andrew hafifçe homurdanarak taburesinden kalktı ve bunu yaparken de ziyaretçisine döndü. "Gerçekten önemli mi Yoldi?" diye homurdandı. Bir saniye sonra sorusunu kendi cevapladı. "Peki, elbette öyle olmalı." En sevdiği uğraşı olan mahkûmların ıslahı sırasında rahatsız edilmekten hiç hoşlanmadığını kaledeki herkese çok önceden belirtmişti.</p>

  <p>Sör Andrew merdivenlere gitti ve yaşlı zindancının elinden meşaleyi alarak ona gidebileceğini işaret etti. Şövalye bir elinde meşaleyi tutup, diğer kolunun altında değerli kitabım taşıyarak, gözde büyücüsüne merdivenlerin başına dek eşlik etti ki orada özel bir görüşme yapabilirlerdi.</p>

  <p>İlk köşeyi döndüklerinde, Dame<a href="../Text/not.html#nd3" id="n3"><sup>(3)</sup></a> Yoldi eski kitaba anlamlı anlandı baktı. "Olumlu sonuçlar elde edebiliyor musun?" diye sordu.</p>

  <p>"Oh, sanırım, belki iyi bir başlangıç. Evet, biliyorum, sen onlara kitap okumamın faydasız olduğuna inanıyorsun. Ama görmüyor musun, en azından yaşamlarında biraz iyilikle karşılaşıyorlar. İstersen buna dünyadaki iyiliğin tarihi de diyebilirsin."</p>

  <p>"Bunu takdir ettiklerinden şüpheliyim."</p>

  <p>Merdiven sahanlığının etrafında dolanan dış duvarda uzun, dar yarıklar şeklinde pencereler sıralanıyordu. Sör Andrew meşaleyi yalanlarda bulunan bir kum kovasında söndürdü. Pencerelerin ışığına doğru ağır ağır yürüdükten sonra, Dame Yoldi’nin düşüncesine itiraz edercesine başını salladı. "Gerçekten çok korkunç, bilirsin, onların öykülerini dinlemek. Düşünüyorum da çoğu erdemlilik denen bir şeyden habersiz. Aşağıdaki zavallı delikanlıyı ele alalım şimdi, o iyi bir örnek. Bana şeytana tapanlar tarafından nasıl büyütüldüğünü anlatıyordu."</p>

  <p>"Ve sen de ona inandın?" Nazik dame Yoldi canı sıkılmış gibi görünüyordu. Hem sorusunun doğru cevabının evet olma ihtimali yüzünden hem de bu cevabı Sör Andrew'dan asla işitemeyeceğine oldukça emin olduğu için.</p>

  <p>Yürümeye devam eden şövalyenin aklı başka yerde gibiydi. Merdivenlerin yukarıda ilk dönüşünü yaptığı yerdeki dar pencereye ulaştığında durakladı. Açıklıktan bakıldığında güney muhafız kulesinin taştan yapılmış yan duvarlarını, kalenin hemen önünde yer alan küçük köyün ve ötesinde uzanan çayırların bir kısmını görmek mümkündü. Yün hayvanlarının yılın büyük çoğunluğunda otladığı bu çimenlerin üzerinde bir iki gündür yıllık panayır telaşı vardı.</p>

  <p>"Ona biraz daha iyi bir yemek göndermeliydim, belki de. En azından biraz yulaf çorbası, belki biraz et." Sör Andrew açıkça mahkûmuyla ilgili yüksek sesle düşünüyordu ama dikkatsiz ses tonu aynı açıklıkla düşüncelerinin başka yerlere dağılmaya hazır olduklarını gösteriyordu. "Bataklığın çevresindeki ürünler bu sene o kadar azdı ki panayırın olup olmayacağından bile şüpheliydim. Ama bak, oluyor. Her şey yoluna giriyor gibi."</p>

  <p>Dame Yoldi yanına geldi, gerçi pencere o kadar dardı ki iki kişi aynı anda dışarı bakmakta zorluk çekiyordu. "İnşa ettiğiniz erzak depolan kötü yılların şokunu oldukça azalttı. Tek sorun iki kötü yılın arka arkaya gelmesi."</p>

  <p>"Evet, bu yıkıcı olurdu. Benimle bu konuda mı görüşmek istedin? Başka bir köylü delegasyonu mu? Ekinler ya da ejderler mi, yoksa ikisi birden mi?"</p>

  <p>"Bir delegasyon ama bu kez köylerden değil."</p>

  <p>Sör Andrew pencereden döndü. "Nedir öyleyse?"</p>

  <p>"Dük'ten geliyorlar. Fala baktım, belirtiler bugün senin yanında değil. Onlarla görüşmeden önce bunu bilmek isteyeceğini düşündüm."</p>

  <p>"Ve onlarla görüşmek zorundayım, sanırım. Yoldi, diğer birçok konuda olduğu gibi büyüde de çabalarını sürekli takdir ediyorum." Sör Andrew büyücüsüne doğru eğilip alnından öptü. "Tamam, uyarını yaptın."</p>

  <p>Merdivenlere doğru ilerleyip yukarı çıktılar. Bir sonraki dönemeci dönmüşlerdi ki kafasını çevirip sordu: "Ne istiyorlar?"</p>

  <p>"Söylemediler. Senden başka biriyle görüşmeyi kabul etmiyorlar."</p>

  <p>"Ve sanırım her zamanki lanet tavırlarını sergiliyorlardı^"</p>

  <p>"Andrew?"</p>

  <p>Yukarı çıkan şövalye durakladı. "Evet?"</p>

  <p>"Dün gece, kılıçların görüntüsü yine bana geldi. Bir piramit şeklinde, muhafız odasındaki mızraklar gibi uçları yukarı doğru yığılmışlardı. Henüz ne anlama geldiğini bilmiyorum ama söylediğim gibi bugünkü belirtiler iyi değil."</p>

  <p>"Tamam." Merdiven onu daha yüksek bir pencereye getirdiğinde Sör Andrew nefeslenmek için yeniden durdu. Bir kez daha dışarıya bakıp, kalesinin önünde sanki büyüyle fırlamış gibi görünen hektarlarca genişlikteki panayır alanına göz attı. Güzel büyük çadırlar, ucuz derme çatma barınaklar, profesyonel eğlencecilerin çeşitli renklerle süslü çadırları karmaşa içinde bir aradaydı, kimisi hazır, kimisi de kurulma aşamasındaydı. Birkaç gün süren yağmurun ardından gelen iyi hava, çoğunluğu yakın köyler ve kasabalardan olmak üzere her zamankinden fazla kalabalık çekiyordu. Alçalan güneş, satıcıların tezgâh ve tabelalarında parlıyordu. Tüccarlar ya iş yapmaya hazırlanıyorlardı ya da zaten başlamışlardı. Sör Andrew'un kuleleri dört önemli kasabaya giden anayolların kavşağına hükmediyordu ve hatırı sayılır bir nüfus ona bağlıydı. Keyifli akşamlarda, tıpkı bugünkü gibi, panayır gece geç saatlere dek meşale ışıkları altında devam edeceğe benzerdi. Hasat neredeyse bitmişti ve çiftçilerin büyük bölümü bu zamanı bir tatil olarak değerlendirecekti.</p>

  <p>Çeşitli şans oyunları oynatan uyanıkların klübe ve masalarını görünce kalenin efendisinin kaşları çatıldı. Diğer tüccarların aksine, bunların dürüstlükleri bir yere kadardı.</p>

  <p>"Hay, bu kumarbazlara." Şövalyenin suratı memnuniyetsizliğini belirtti. "Bana hatırlat Yoldi. Eğer bu sene de hile yaparken yakalanırlarsa onları benden sert bir uygulama beklemeleri konusunda uyarmalıyım."</p>

  <p>"Sana yarın hatırlatırım. Gerçi şüphesiz yine de hile yapacaklar, senin de şu ana dek bunun farkına varmış olman gerekir. Şimdi, önemli işimizle ilgilenebilir miyiz?"</p>

  <p>"Tamam, haydi gidip halledelim." Şövalye, sanki Dük'ün adamlarıyla toplantının gecikmesi onun suçuymuş gibi sert bir ifadeyle büyücüsüne baktı. Merdivenlere doğru çeviklikle hareket etti; bu sefer Yoldi önden ilerledi. "Dük, kabadayılık etmesi için bu sefer kimleri göndermiş?"</p>

  <p>"İki kişi göndermiş; birini muhtemelen hatırlarsın. Semurlu Hugh. Dük'ün topraklarının bir bölgesinin vekilharcı-"</p>

  <p>"Evet evet, onu hatırlıyorum, söylemen gereksiz. Atıp tutan ufak tefek biri. Fraktin her zaman iki kişi göndermeyi sever; böylece birbirlerini gözetleyip haklarında rapor verebilirler. Bu sefer diğeri kim?"</p>

  <p>"Dük'ün kuzenlerinden biri. Leydi Marat."</p>

  <p>"Doğrudan varisi olmayan birisi için çok sayıda kuzeni var - neyse, onu tanımıyorum. Nasıl biri?"</p>

  <p>"İyi görünümlü. Senin hakkında iyi fikirler taşımadığı dışında nasıl biri olduğunu henüz bilmiyorum."</p>

  <p>İkisi şimdi merdivenlerden kalenin üst katlarında, Sör Andrew'un en sevdiği genel amaçlı toplantı odasına doğru gidiyorlardı. Sör Andrew Dame Yoldi'ye yetişip kolunu tuttu. "Aksini hiç düşünmedim. Neyse, onları burada karşılayalım. Bacchus'ün Üzümleri, o iyi biradan hiç kaldı mı sence? Hayır, şimdi istetme. Onu kastetmedim. Sonra, Dük'ün sevgili elçileri ayrıldıktan sonra."</p>

  <p>Elçiler kısa süre sonra içeri alındı. Leydi Marat fidan gibi uzundu, saçları ve ten rengi de koyuydu. Dame Yoldi’de olduğu gibi, bir zamanlar nefesleri kesmiş olması gereken güzelliği hâlâ hatırı sayılır derecedeydi - Sör Andrew, Leydi Marat'ın doğal güzelliğinin geçen yıllara karşı biraz büyü serpiştirilerek güçlendirildiğini düşündü.</p>

  <p>Semurlu Hugh, resmi sosyal sınıflandırmada Hanımefendi'den bir adım düşük olarak, bodur, tıknaz ve çok daha fani görünümlüydü. Yine de giysilerinin kanıtladığı üzere o da züppeydi. Sör Andrew, Hugh'un kendini önemli sayan bir tip olduğunu hatırladı ama büyük olasılıkla bu karakterini şu anda bastırmaya çalışıyordu.</p>

  <p>Resmi selamlaşmalar hızla aradan çıkarılıp ikramlar baştan savma teklif edilip reddedildi. Leydi Marat konuya girmekte hiç vakit kaybetmedi. Bunun için de sesine oldukça lütufkâr bir ton takınarak, "Sizin de duymuş olacağınız gibi kuzen, Dük'ün sevgili akrabası, kâhya Ibn Gauthier birkaç gün önce katledildi."</p>

  <p>"Bu konuda haberler bize ulaştı, evet," diye kabul etti Sör Andrew. Çok kaba gelmeyecek doğru bir yorum arayarak duraksadı. İyi ve belirli bir amaç olmaksızın kaba olmamayı tercih ediyordu.</p>

  <p>Leydi devam etti: "Katilin sizin bölgenizde ve buraya doğru yolda olduğuna inanmamız için elimizde çok iyi sebeplerimiz var. Bir köylü, adı Mark. Arin-on-Aldan köyünün değirmencisi Jord'un oğlu. Mark on iki yaşında ve yaşına göre oldukça iri olarak tarif edildi. Kumral, yuvarlak yüzlü, son derece hain bir yapıya sahip. Yanında, Dük'ten çalınmış çok değerli bir kılıç bulundurmaktadır. Kılıç için yüz altın, katil hırsız için de bir o kadar ödül teklif edilmektedir."</p>

  <p>"On iki yaşında bir çocuk mu dediniz?" Görüşmenin başından beri Sör Andrew'un alnında beliren hoşnutsuzluk çizgisi şimdi daha da derinleşti. "Ne kadar üzücü. Hımm, ne yapmamız gerekiyorsa yapacağız. Bu çocuk bir şekilde önüme getirilirse, onu elbette iyice sorguya çekeceğim."</p>

  <p>Sör Andrew'un üstünde oturduğu makam, ev sahibi ve yönetici olarak burada Leydi Marat'ınkinden daha yukarıda olmasına rağmen, Leydi Marat bir şekilde yüksekten bakmayı beceriyordu. "Sevgili kuzen Andrew, sanıyorum ki Ekselansları size bundan daha aktif bir işbirliği düşeceğini umuyor. Sizin, bölgeniz dahilinde bu katil için toplu bir arama yapmanız gerekiyor. Ve katil bulunduğu anda da tez elden Dük'ün adaletine teslim etmeniz gerekiyor. Ve tabii çalınan kılıcı bulup getirmek de."</p>

  <p>Sör Andrew kaşları çatılı şekilde gözlerini dikmiş bakıyordu. "Şu ana dek iki kere beni böyle çağırdınız. Gerçekten de kuzen miyiz?" diye yüksek sesle düşündü. Sesi bu düşünceyi rahatsız edici bulmuş gibi geliyordu.</p>

  <p>Sör Andrew'un sağında oturan Dame Yoldi de rahatsız olmuş gözüküyordu ama bir o kadar da eğlenmişti. Bu arada Semurlu Hugh endişeden başka bir şey duymayarak aceleyle bir açıklama yapma ihtiyacı duydu. "Sör Andrew, Leydi resmiyeti aşıp dostça konuşmaya çalıştı."</p>

  <p>"Öyle mi? Bir an için umutlanmıştım. Dük'ün geniş ailesine katılmak üzere olduğumu sanmıştım. Bana zarar verecek tüm insanlardan, en azından bir çocuktan, acımadan intikam alabilir. Söyleyin bana, ikiniz de panayıra kalacak mısınız?"</p>

  <p>Leydi Marat'ın yüzü şimdi buz kesmişti ve koltuğundan kalkmak üzereydi. Dame Yoldi zaten ayağa kalkmış, belki de dışarıdan gelip kimsenin dikkatini çekmeyen ufak bir gürültü onun dikkatini çekmişti, çünkü pencereye gitmiş ve yaklaşan günbatımına doğru bakıyordu.</p>

  <p>Arkasını döndü ve neredeyse en resmi sesiyle "İyi haber Sör Andrew," dedi. "Ejder avcılarınız geldi sanırım."</p>

  <p>Yoldi’nin gözleri, Sör Andrew, kadının söylediklerinden daha fazlasını gördüğünü düşündü.</p>
</body>
</html>
