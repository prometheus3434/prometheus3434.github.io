<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>GİRİŞ</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Ona dünyanın ilk soğuk sabahı gibi gelen bir günde, ateşi arıyordu.</p>

  <p>Ateşi aradığı yer yüksekteydi; cansız, rüzgârın silip süpürdüğü, engebeli, kıymık kıymık parçalanmış siyah renkli kayadan bir raf gibi uzanan çıkıntının üzerindeydi. Soğuk rüzgârların getirdiği kar, siyah kayaların üzerinde beyaz toz nehircikleri oluşturup neredeyse kayanın kendisi kadar sert olan gri kadim buz katmanları üzerinde beyaz tül bir örtü gibi kıpırdıyordu. Gökyüzünde ilk ışıklar yüzlerce kilometre uzakta küçük testere dişlerini çağrıştırarak belirmeye başlamıştı. Dünyanın öbür ucundaki kar ve buz altındaki alanlar pembe bir yansımayla parlamaya başlamıştı.</p>

  <p>Arayıcı soğuğa ve rüzgâra aldırış etmeden, kendi kendine mırıldanarak bu yalçın arazi parçasını gittikçe büyüyen daireler çizerek adımlıyordu. Güçlü bacaklarından birisi topallamasına neden olacak kadar biçimsizdi. Havada sıcaklık farkı ve kükürt kokusu arıyordu, bunlar onu istediği ateşe götürecek işaretlerdi. Ama ayağındaki sandaletler kayaların üstünden sıcaklığı hissedemeyeceği kadar kalın deridendi ve rüzgâr volkanik püskürmelerin ara sıra rastlanan izlerini süpürüyordu.</p>

  <p>Artık dikkatini kayaların, buzun sert yüzeyi arasından fırladığı noktalara yoğunlaştırmıştı. Belirgin bir açık nokta bulunca etrafındaki buzu topuğuyla kırmaya başladı, buz çatırdarken de dikkatle izliyordu. Evet, burada soğuğun ve donun etkisi daha azdı. Aşağıda bir yerlerde sıcaklık vardı. Ve bunun da tek bir anlamı olabilirdi: ateş.</p>

  <p>Dağın kalbine doğru giden bir yol peşindeki arayıcı, topallayarak hızla yamaçlardan birinin etrafında döndü. Tahmini doğruydu, önünde yükselen kayaların arasında göründüğünden çok daha büyük olan ve dışarıya hafif sülfürlü bir hava çıkaran bir yarık vardı. Doğrudan sert dudaklı ağza yöneldi ama tam içeri girerken durup gökyüzüne baktı ve yeniden bir şeyler mırıldandı. Yaklaşan şafakla aydınlanmaya başlayan gökyüzü, uzaklardaki birkaç dağınık bulut dışında neredeyse berraktı. Bu durum şu an için hiçbir şey ifade etmiyordu.</p>

  <p>Arayıcı, hızla birkaç metreye kadar daralan çatlağa daldı. Kayaların arasında sıkıştığında hırıldayıp, homurdanacak yeni sözler bularak aşağıya doğru inişine düzenli bir şekilde devam etti. Artık ateşin aşağıda ve çok uzakta olmadığına emindi. Daha birkaç metre inmişken bile yakında, nerede olduğunu bilmediği bir doğal bacadan öfkeli ejder kükremesini andıran sesleri duyabilmeye başladı. Böylece, seslere doğru, çağlar önce dağın üst tarafındaki saçak benzeri çıkıntının çökmesiyle düşmüş ev büyüklüğündeki kaya parçalan arasından ilerlemeye devam etti.</p>

  <p>Sonunda arayıcı kükreyen bacayı buldu, bir kolunun uzanabileceği ve bir sonraki püskürmede ateşi deneyebileceği kadar yakınma geldi. Bu ateş, kökleri dünyanın umduğundan daha derinlerinde olduğu için iyi bir malzemeydi. Bulmayı düşündüğünden daha iyiydi, hatta birazdan yapacağı hassas çalışma için bile yeteri kadar iyiydi.</p>

  <p>Ateşini bulduktan sonra tırmanarak, rüzgârın savurduğu yüzeye ve şafağa döndü. Yüksek kaya duvarın arkasında, yaranda yükselen uçurumun tam karşısında her nasılsa rüzgârdan korunmuş bir yer vardı. Demirci ocağını buraya koymaya karar verdi. Seçtiği yer kayanın içinde büyük bir girinti, neredeyse bir mağara, uçurumun içine yerleşmiş inanılmaz yüksekliklere ulaşan doğal bir sığınaktı. Mağaranın etrafındaki siyah bazalt yüzey parçalanarak, içlerinden soğuk rüzgârın uğuldayarak estiği ve kar tanelerini savurduğu küçük yarıklar oluşturmuştu. Şimdi yapması gereken dünya ateşini, üstünde hem fiziksel olarak hem de büyüleriyle çalışabilecek şekilde buraya taşımaktı; ateşle yapacağı iş dünyanın bu her iki yönüyle derinden ilişkiliydi. Ateşi bu dünya üzerinde yetişmiş odunlarla taşıması ve yakması gerektiğini biliyordu - bu da dünyanın bu ağaçsız çatısında başka bir gecikme anlamına geliyordu. Ama küçük gecikmeler işini iyi yapmasının yanında önemsizdi.</p>

  <p>Ayakta durmuş seçtiği ocak bölgesine bakarken gözünün ucuyla şafağın uzak bir köşesinde gökyüzünde yarışan güçleri fark etti. Uzaklarda, birbiri ardına haşin ve nazikçe parlayan ışık ve renkleri görmek için başını çevirdi. Kendi kendine belki de, diye düşündü, benimle ya da yapacağım işle hiç ilgisi olmayan bir eğlencenin peşindeler. Yine de gökyüzündeki renkleri seyredip kendi kendine mırıldanarak, ta ki uçan güçler gidene ve yeniden tam anlamıyla yalnız kalana dek kımıldamadı.</p>

  <p>Ardından çorak dağ yüzeyinden aşağıya, düzenli hareketlerle, çarpık bacağına rağmen hızlı ve çevik bir biçimde inmeye başladı. Neredeyse bin metre aşağıya, en yücelerdeki ağaçların yetişmeye başladığı seviyeye dek inmeyi sürdürdü. Buraya ulaşınca bir an durup, gökyüzüne, gelmeyen birtakım mesajları arar gibi tarayarak bir kez daha dikkatle baktı. Burada, tepelerin arasında sıkışan rüzgâr bir kürk gibi kalın, sık ve dağınık saçlarıyla uzun sakalını uçuruyor, alazlanmış deri ve kürk giysilerinin üstünde kırbaç gibi şaklayıp süs olarak taktığı ejder pullarını takırdatıyordu.</p>

  <p>Şimdi, aniden zihninde isimler gidip gelmeye başlamıştı, isimleri onların gökyüzünde uçuşan büyülü güçleri gibi titreşerek görüyordu. Düşündü: Bana Vulcan derler. Ben demirciyim. Ve fark etti ki yükseklerden bu kadarcık uzaklaşması bile insan dilinde düşünmeye başlamasına sebep olmuştu.</p>

  <p>İstediği sayı ve büyüklükteki kütükleri bulabilmesi için yamaçtan biraz daha inmek zorundaydı. En yücelerdeki insan yerleşimleri bile hâlâ oldukça aşağısındaydı. Bir harita gibi görünen köyler, tarlalar, uzak bir tepenin üstündeki bir kale, tümü zihninde önemsiz bir manzara olarak kaydedildi. Aklı kütükleri toplama işindeydi. Burada, ormanın başladığı yerde kütük bulmak zor değildi ama ağaçlar çarpık çurpuk, tuhaf şekiller almıştı. Demirci işin bu kısmı için bir baltanın ya da herhangi bir kesici aletin işe yarayacağını düşündü; ama elleri dışında, ki onlar gerçek sanatı içindi, sahip olduğu tüm aletleri ocak için seçtiği yerde bırakmıştı. Gerçekte tek ihtiyacı olan elleriydi ama tahtayla uğraşırken beceriksiz olabilirlerdi. Eğer bir kütük çok biçimsiz çıkarsa tek yaptığı onu düzeltene kadar kırmaktı. Sonunda kollarının zorlukla kavrayabildiği koca bir yığınla dağa yöneldi. Topallaması şimdi daha da belirgindi.</p>

  <p>Yokluğu sırasında örsü ve tüm diğer kadim metal işleme aletleri ocak alanına gelmiş ve muhteşem bir düzensizlikle boşaltılmıştı. Vulcan yakacak odunları yere bıraktı ve ateşi yakmaya karar verdiği yerin etrafında her şeyi düzenli olarak sıraladı. İşini bitirdiğinde güneş başının üstünde yükselen dağın doğu yüzünün arkasında kayboluyordu.</p>

  <p>Şu ana dek yaptıklarını gözden geçirmek için bir an durdu ve dinlenmeye ihtiyacı varmış gibi pufladı. Artık dünyanın derinliklerine gidip ateşi getirmeliydi. Bütün bu zaman alıcı ayrıntılarla uğraşacak kölelerin el altında olmasını dilemeye başlıyordu. Tamamen asıl işine yoğunlaşmasının gerekeceği saat yaklaşıyordu. Çekici elinde hissetmek, metalin ocakta ışıldadığını görmek için sabırsızlandı.</p>

  <p>Onun yerine beş metrelik bir kütüğü kolunun altına uzun bir mızrak gibi alarak ikinci kez dağın içine uzanan çatlaklardan oluşan labirente doğru indi. Bu labirentin içinden, ara sıra alevlerin ve yıldırımların yükseldiği helezonik bacaların olduğu yere doğru ilerledi. Bu sefer oraya biraz farklı bir yoldan yaklaştı. İleride onu karşılamak için ışıldayan dünya ateşinin yansıyan kızıl parıldamasını görebiliyordu. Bu parıltı sanki doğmuş olduğu cehennemin derinliklerinden çok farklı bir hava bulduğu bu yerde gün ışığıyla karşılaşınca şaşırmış gibi göz kırpıyordu.</p>

  <p>Bu çatlağın içinde bir boğazda her iki taraftaki kayalar Demirci'yle kütüğünün birlikte geçmesine izin vermeyecek kadar birbirlerine yaklaşmıştı. Kütüğü yere bıraktı, ellerini kayalara koydu ve öfkesini onlara kustu. Bu ellerinin beceriksiz olduğu bir başka işti. Kocaman, tüysüz parmakları sandaletli ayakları gibi taraklı ve kösele gibiydi. Derisinin her yanı griydi; sanki milyonlarca demirci ocağı ateşinden çıkan koyu dumanın renginde. Şimdi, kayalara karşı harcadığı güçle ayaklarındaki sandaletler başka kayaların üstüne bastırıyor, kar tabakalarının içinde oyuklar açıyor, kadim buzları kırıp çatırdatıyordu. Sonunda çatlağı kapatan kayalar ellerinin basıncıyla gümbürdeyerek parçalandı ve etrafa saçılarak yolu açtılar.</p>

  <p>Kendinden memnun bir homurtuyla Demirci Vulcan, kütüğü yeniden aldı. Son kez durup oradan, dar mavi bir taş süslemesi gibi görünen berrak gökyüzüne baktı. Sonra hızla yoluna devam etti.</p>

  <p>Kütüğün bir ucunu kükreyen bacanın içine daldırınca dünya ateşi odunun içine hızlı ve derin bir biçimde işledi. Demirci kütüğü cehennem yarığından çekip döndürerek hafif kararmış havaya doğru kaldırınca yanan bir meşaleye dönüştü. Üstündeki reçine güzel kokulu bir karışım halinde patlayıp, çıtırdadı. Vulcan yakaladığı ocak ateşinden memnun, güldü; sonra kütüğü kolunun altına alarak hızla yeniden tırmandı.</p>

  <p>Ocak ateşini, önceden hazırladığı yerde çabucak yaktı. Şimdi kadim ve büyülü demirden yapılmış taşınabilir örsünün ateşin yakınında sağlam ve düzgün bir şekilde yerleştirilmesi gerekiyordu. Bu zaman aldı. Örsünün yerini küçük hareketlerle düzenlerken, asıl, işine başlamadan önce yakıt için aşağıya en az bir sefer daha yapması gerektiğine karar verdi. İşine kararlı bir şekilde başladığı zaman hiçbir kesinti olsun istemiyordu.</p>

  <p>Gözü bekleyen körüklere takıldı. Bu görüntü kaşlarını çatmasına neden oldu. Evet, birkaç yardımcısının olması iyi olurdu, hatta gerekliydi.</p>

  <p>Düşündükçe bu daha da gerekli görünüyordu. Evet, insan yardımı, işin özel doğasını da göz önüne alınca bir aşamada gerekli olacaktı. Şimdi elinde dünyada yetişmiş odunlarda yanan, yükseklerin temiz dünya havasının ruhunu ödünç vererek beslediği, dünya ateşi vardı. Buna karşılık üstünde çalışacağı, bir bakıma, dünya dışı bir metaldi. Mağaracığın bir köşesinde her yumrusu bir el arabası büyüklüğündeki gök demiri bekliyordu. O kadar ağırdı ki Demirci yakından incelemek için eline aldığında homurtular koyuverdi. İçinde, kristal tabakaları arasında, sanatıyla şekillenmeye hevesli, bekleyen enerjiyi hissedebiliyordu. Maddenin hassas, dünya dışı sihrini hissedebiliyordu - evet, daha önce de olduğu gibi kaba görünüyordu, hava yüzeyindeki tüm oyukları doldurup adeta yumuşakça avuçlayarak çılgınca düşüşünü engellemiş, buharlaşmasını ve tüm ağırlığıyla dünyaya çarpmasını önlemişti. Evet, metalin kendisi bu projeye yeterince, hatta gerekenden fazla dünya dışılık katacaktı.</p>

  <p>İnsan teri ve insan acısından vazgeçilemezdi. İnsan korkusunun hızlandırıcılığı da büyüyü saflaştırmaya yardım edecekti. Belki insan neşesi bile kullanabilirdi - tabii ki eğer Demirci bir şekilde bu zor bulunan özü çıkarabilirse.</p>

  <p>Ve sonunda on iki kılıç dövüldüğünde, onları örsten alıp havaya kaldırdığında - hiç şüphesiz su vermek için insan kanı en iyisi olacaktı...</p>

  <p>&nbsp;</p>

  <p>Treefall köyünün loş ışıkları ağaçların arasından tek tük görünmeye başladığında, flüt ve yavaş ritimli davulun çaldığı ağıt soğuk akşam esintisinin etkisiyle Mala’nın kulaklarına ulaştı. Bu yas müziği ona evindeyken gelen korkunç haberin en azından bir kısmının doğru olduğunu düşündürdü. Ardneh’e bir dua daha mırıldandı ve bindiği yaşlı binek hayvanının böğrüne dizginlerin ucuyla bir kez daha sabırsızca vurdu. Bineği yaşlı bir yaratıktı, bu tür sert davranışlara ve uzun gece yolculuklarına alışık değildi. Dizginlerin acısını hissedince sekerek bir adım attı, sonra kızgınlıkla yavaşladı. Sabırsızlık içindeki Mala hayvanın sırtından inip bu ışıksız ve kaldırım taşsız yolda el yordamıyla koşarak gitmeyi istedi. Ama hedefine neredeyse ulaşmıştı, artık onun varlığını hisseden kümes hayvanlarının çıkardıkları sesleri duyabiliyordu. Şimdi ağaçların arasından ilk ışıklı pencereler ortaya çıkıyordu.</p>

  <p>O sırada, Mala, kendi kasabasının bir sokağı kadar küçük ve dar olan ana caddede, birkaç kilometre doğudaki Ludus Dağları'nı olduğundan çok daha büyük ve kasvetli bir biçime, gri ve hayaletimsi devlere dönüştüren milyonlarca yıldız ışıltısı altında binek hayvanından iniyordu. Bu yüksek ülkede güz geceleri soğuk olurdu ve her zamanki giysilerini, ev yapımı işçi kadın pantolonunu giymiş, bol bluzunun üstüne sıradan bir şal örtmüştü.</p>

  <p>Yas müziği köyün toplantı binası olması gereken yapıdan geliyordu, çünkü burası görünen en büyük yapıydı ve aydınlatılmış birkaç yerden biriydi. Mala, hayvanını neredeyse dolmuş olan bağlama yerine bıraktı. Uzun yolculuk yüzünden kasılmış eklemlerine rağmen çevik hareketlerle evden içeri doğru birkaç adım attı. Saçları uzun, siyah ve dalgalıydı, bu fiziksel görüntüsünün en güzel yanıydı. Yüzü, birçok insanın standardına göre güzel denemeyecek kadar genişti; bedeni de geniş, güçlü, gençlik ve hareketliliği yüzünden yaşam doluydu.</p>

  <p>Hızlı adımları onu binanın karanlık sundurmasına getirdiğinde orada bir adamın durduğunu fark etti. Kalabalığın uğultusu ve dans eden ayakların sesleriyle birlikte müziğin ve titreyen mum ışığının süzülerek geldiği örtülü perde kapının yakınında, gölgelerin içindeydi. Sakallı yüzü Mala’ya tanıdık gelmedi ama önemli biri gibi görünüyordu; buranın yaşlılarından biri olmalı diye düşündü kadın.</p>

  <p>Bir yaşlının yanından onun varlığını fark etmeden geçmenin kabalık olacağını düşünen Mala, bir ayağını yükselen ayın düşürdüğü gölgeye koydu. "Lütfen, efendim, demirci Jord'un nerede olduğunu söyleyebilir misiniz?" Saygısını ifade eden uzun bir giriş yapmadan, aradığı şeyi sormuştu.</p>

  <p>Adam hemen cevap vermedi. Onun yerine Mala’nın olduğu tarafa iyi duyamamış ya da anlamamış gibi baktı. Yüzü tam olarak ona döndüğünde, Mala, adamın büyük bir acı ya da üzüntüden donuklaşmış ifadesini gördü.</p>

  <p>Yine konuştu. "Jord'u arıyorum, demirci. Biz evlenecektik."</p>

  <p>Acı dolu yüzde bir anlayış ifadesi belirdi. "Jord mu? Hâlâ nefes alıyor çocuğum. Oğlum gibi değil ama ikisi de içeride."</p>

  <p>Mala yarı açık kapıyı örten perdeyi kaldırdı ve on yedi yıllık yaşamında gördüğü en kalabalık odadan içeri girdi. Yaklaşık kırk belki de daha fazla insanın bu gece bu odada toplanmış olduğunu tahmin etti. Ev bu kalabalığı alacak, hatta merkezinde boş bir alan bırakacak kadar genişti. Bu ortadaki boşlukta, her birinin başında ve ayak ucunda pahalı mumlar yanan, siyah kumaşla kaplı beş kaba tabut duruyordu. Her tabutta tören giysili ölü bir adam yatıyordu. Örtüler cesetlerin çoğundaki vahşetin izlerini saklamaya yetmiyordu.</p>

  <p>Ortadaki tabutun ayak ucunda tek bir sandalye vardı. Üstünde Jord oturuyordu. Onu görmesiyle Mala’nın soluğu kesildi, bu köyüne ulaşan kötü haberin bir diğer yönünü doğruluyordu: nişanlısının sağ kolu artık omzundan birkaç santimetre aşağıda sona eriyordu. Kolun geri kalanı temiz ve sıkı bandajlarla sarılmış, içinden gelen kanamayla hafifçe lekelenmişti. Jord'un sakallı yüzü Mala’ya babasına bakıyormuş hissi verecek kadar yaşlanmış ve çökmüş gibiydi. Açık renk saçlarında daha önce fark etmediği beyaz bir çizgi vardı. Mavi gözleri boş bir bakışla tahta zemine yönelmişti ve ondan bir iki adım ötede dans edenlerin ayakları yavaşça hareket ediyordu. Ölülerin arkasında yavaşça dans eden köy kadınlarının oluşturduğu çember, geniş odanın arka tarafında çalınan davulun yavaş ritmine uyarak ayaklarını yere vuruyor, tabutlarla iskemlenin etrafında dönüyordu.</p>

  <p>Dans çemberinin dışında, diğer yas tutanlar - evet, gerçekten kırk kişi olabilirlerdi - birbirleriyle kaynaşıp konuşuyor, gözyaşı döküyor, şakalaşıyor, dua ediyor, yiyip içiyor ve aralarından ayrılanlar için ağlıyorlardı. Her biri kendi havasındaydı. Beyaz giysisiyle fark edilen bir Ardneh rahibi, dayanılmaz acısının çığlıklarıyla diğer tüm sesleri bastıran yaşlı bir kadını teselli ediyordu. Doğal olarak, kalabalığın çoğu bu köydenmiş gibiydi - ölenlerin tümünün Jord gibi bu köyden olduğu söylenmişti. Mala, kalabalığın arasında, buraya daha önce Jord ve ailesiyle tanışmak için yaptığı ziyaretlerden tanıdığı birkaç kişiyi seçebilmişti ama insanların çoğu ona yabancıydı ve birkaç tanesi de farklı giysilerinden anladığı kadarıyla çok uzaklardan gelmiş gibiydi.</p>

  <p>Hâlâ kapının yakınında duran ve önünden geçen bedenlerin arasından, omuzların üzerinden bakan Mala, Jord kurtulmuş olduğu için Ardneh’e şükretti; ama şu anda dua ederken içinde yeni bir acının sızısını hissetti. Evleneceği adam, daha onu tüm kuvveti, gençliği ve sağlığıyla tanıma fırsatı bulamadan korkunç bir şekilde değişmişti. Sonra bu düşünceden kurtulmak istercesine bir an önce Jord’a ulaşmak için aceleyle ilerlemeye çalıştı. Ama önündeki insan kalabalığı ilerlemesine izin vermedi.</p>

  <p>Tam bu anda, odada bir anlık, tuhaf bir duraksama algıladı - ama bu zihninin bir yanılsaması olmalıydı, kalabalıklara alışık değildi ve yüzlerine baktığında herkesin birkaç saniye önce ne yapıyorsa şimdi de aynısını yapmakta olduğunu gördü. Ama o duraksama anında Mala’nın arkasında durduğu girişteki perde bir başkasının eli tarafından aralanmıştı. Bütün o konuşmalar, müziğin patırtısı ve kalabalığın uğultusu arasında o yumuşak hareketi duyamazdı ama birden, dağlardan gelen gece esintisinin artan soğuk nefesini hissetti.</p>

  <p>Hemen sonrasında bir adam eli Mala’nın kolunu tuttu - kabaca ya da gizlice değil, bir baba ya da amca eli gibi. Ama tanıdık biri değildi. Yüzü siyah, işlemeli deriden yapılma gibi görünen bir maskeyle tamamen örtülüydü. Maske Mala’yı şaşırttı ama sadece bir an için. Daha önce hayatında birkaç kez cenazelerde ve ölü evlerinde maske takan erkekler görmüştü. Açıklaması basitti; eğer, önemli idari görevleri olan biri, bir dostunun ya da akrabasının ardından açıkça yas tutarsa, ölenin düşmanları yüzünden kan davaları şiddetlenebilir, arkadaşlıklar ve ittifaklar bozulabilirdi. Takılan bir maskeyle kimliğinin bilinmesini istemeyenler, bu sır olarak kalmasa bile, tanınmazlıktan gelinirdi.</p>

  <p>Maskeli adam kısa boyluydu, basit ama iyi giyinmişti. Mala onun genç olduğunu düşündü. "Neler oldu Mala?" Kulağının dibindeki ses neredeyse bir fısıltı gibiydi.</p>

  <p>Kendisini tanıdığına göre Jord'un uzak bir akrabası olmalıydı. Ya da, diye düşündü, adamın belindeki kısa kılıcı fark eden</p>

  <p>Mala, Jord'un bir zamanlar demirci ya da silahçı olarak hizmet ettiği önemsiz bir lord veya şövalye olabilir.</p>

  <p>Maskeli adam buraya uzaklardan yeni geldiği için neler olduğundan habersiz olmalıydı. Mala ne diyeceğini şaşırdı, sadece binlerinden duyduğu olayı anlatmaya, bu vahşet için mantıklı bir açıklama bulmaya çalıştı. Ama bir açıklama bulmak zordu.</p>

  <p>Yine de denedi. "Onlar... altısı da... bir tanrı tarafından çağrılıp dağa çıkmışlar. Sonra ..."</p>

  <p>"Hangi tanrının çağrısına uymuşlar?" Sakin ses tanrılarla ilgili konuşmaya şaşırmamıştı; olanları anlamak istiyordu.</p>

  <p>Mala’nın önünde durup istemeden Jord'la Mala’nın arasına giren bir adam onlara döndü. "Vulcan'ın çağrısına uydular. Şüphesiz ki onları Tanrı kendisi seçti. Ben de duydum - kasabanın yarısı - hatta daha fazlası. O gece Vulcan dağdan indi ve altı adamı isimleriyle çağırdı. Geri kalanlar yatağımızda büzülüp kaldık. Ertesi gün hiçbiri geri dönmeyince burada toplandık, merak etmiştik. Kadınlar da ne olduğunu anlamamız için bizi zorluyordu, sonunda bazılarımız dağa tırmanmaya başladı... orada bulduklarımızın hiç hoş şeyler olmadığını size söyleyebilirim."</p>

  <p>"Peki ya Vulcan'ın çağrısına uymasalardı?" diye sordu maskeli adam. Odanın loş ışıkları ve her yanı kaplayan gölgeler yüzünden Mala’nın, adamın ellerinin bir işçiye mi yoksa bir soyluya mı ait olduğunu anlamasını güçleşiyordu. Kapşonunun altından çıkan koyu ve biraz kıvırcık saçları konumu hakkında hiçbir ipucu vermiyordu. Belki de görünüşündeki bu belirsizlikler yüzünden nereden kaynaklandığını anlayamadığı bir şüphe Mala’nın aklını kurcalamaya başlamıştı: Acaba bu Dük'ün kendisi olabilir mi? Mala Dük'ü hiç görmemişti ama tüm köylüler gibi onunla ilgili bazı söylentiler duymuştu. Bunların en garip olanı Dük'ün zaman zaman kılık değiştirerek halkının arasında casusluk yapıp maceralara kalkıştığıydı. Başka bir söylentiye göreyse bir hayli gençti ve fiziksel olarak da ufak tefek biriydi.</p>

  <p>Mala, Jord'un ya da tabutlarda yatan ölülerin bazılarının bir zamanlar Dük için çalışmış olabileceğini düşündü. Bu, Dük'ün bu gece ortaya çıkışının nedenini açıklayabilirdi . . . bunları kendi kendine uydurduğunu düşündü ama... Dük'ün acımasızlığı hakkında anlatılan öyküler vardı ama Mala bu tür öykülerin bütün güçlü insanlar için anlatıldığını düşünüyordu. Doğru olsalar bile, diye düşündü, bunlar Dük Fraktin’in egemenliğindeki bu ücra yoksul köylere yardım etmeyeceği anlamına gelmezdi.</p>

  <p>Konuşmak için dönen basit köylü, maskeli adamın yüksek mevkide bir adam olması olasılığından hiç etkilenmemişti. Doğrudan karşısındakine bakıyordu. Köylü maskeli adamın sorusuna hafif bir kahkahayla karşılık verdi ve başını olumsuzca salladı. "Bir tanrı çağırdığında kim durup da tartışabilir ki? Bu konuda daha fazla şey bilmek istiyorsan en iyisi Jord’a sor."</p>

  <p>Jord, Mala’yı henüz fark etmemişti. Esmer tenli, genç ama yaşlanmış adam, tek kolu ve sargılarıyla törenin onu oturttuğu yerde, neredeyse kendisi de ölülerden biriymiş gibi oturuyordu.</p>

  <p>Mala köylünün konuştuğunu duydu: "Kolu hâlâ yukarıda dağda ama kolunun karşılığını getirdi buraya." Adamın dediklerini anlamaya çalışmadan önündeki bedenlerin arasından yolunu açıp Jord’a koştu. Yavaşça dansçı çemberinin içinde evleneceği adamın önünde dizleri üstüne çöken Mala, elini ve dizini tutarak ona başına gelenler için ne kadar üzgün olduğunu, korkunç haber ulaşır ulaşmaz çabucak geldiğini anlattı.</p>

  <p>Jord, önce hiçbir şey söylemedi, sadece çok uzaklardaymış gibi Mala’ya baktı. Konuştukça yaşam, yavaş yavaş yeniden yüzüne dönmeye başladı. Mala, asla birbirlerine ilk olarak ne söylediklerini hatırlayamadı ama Jord arkadaşlarının ölümüne ve kendi kaybına gözyaşı dökmüş, Mala da onu rahatlatabilmişti. Bu sırada dans ve ateşli tören kederli taşkınlıklarla kesilerek devam ediyordu. Odanın ortasında bulunduğu yerden geriye girişe doğru bakan Mala, kalabalığın arasında işlemeli deri maskeli adamı bir an için yeniden gördü.</p>

  <p>"Her şey yoluna girecek, sevgilim," diyebildi sonunda Jord. "Tanrım, sana sarılabilmem için burada olman güzel!" Mala’yı tek kollu bir demircinin güçlü koluyla sertçe kalçasından kavradı. "Daha yok olmadım. Bunun üstünde düşünüyorum. Buradaki demirci ocağını satacağım ve başka bir yerde bir değirmen alacağım. Arin’de alabileceğim bir tane var ... bir iki yardımcı tutarsam bir değirmeni tek kolla işletebilirim."</p>

  <p>Mala onayladığını belirten şeyler söyleyerek cesaret vermeye çalışıyordu. Gözlerini kapatıp öyle olmasını yürekten umdu. Kendi kendine Jord'un iyileştiğinde yeniden genç bir adam olacağını ve eski gücünün bir kısmını kazanacağını söyledi. Eğer hâlâ mülk sahibiyse, tek kollu bir adamla evlenmek o kadar kötü olamazdı ... ve şimdi dul Jord'un önceki evliliğinden olan iki küçük çocuğu kalabalığın arasından sıyrılıp babalarının bacaklarına Mala’yı uzak tutmak istercesine sarıldılar.</p>

  <p>En küçük çocuğu Kenn’in elleri babasının iskemlesinin kenarında duran kaba bir örtüye sarılı uzun, ince bir cisimle dalgın dalgın oynamaya başladı. Mala fazla dikkat etmeden bunun bir tür koltuk değneği ya da sedye olabileceğini düşünmüştü. Dikkatle bakınca bunun böyle bir iş için yeterince uzun olmadığını fark etti. Ayrıca bir koltuk değneği ya da sedyenin örtülere sarılmasının da mantıklı bir nedeni olamazdı. Zaten gözüktüğü kadarıyla Jord'un ikisine de ihtiyacı olmayacaktı.</p>

  <p>Jord bakışını fark edince, "Ücretim," dedi. Oğlunun küçük ellerini nazikçe sanlı şeyin üstünden aldı. "Daha senin değil, Kenn. Zamanla, zamanla olacak. Seni ilgilendirecek bir şey değil Marian." Ve koca parmağıyla küçük kızının çenesini okşadı. Daha sonra örtü yığınının üst tarafını koca eliyle kavradı ve havaya kaldırıp örtünün düşmesini sağladı. Etraftaki insanlar bakmak için döndüler. Kılıç tam bir metre boyunda, bir ok gibi düzgün ve kenarları biraz yivliydi. Her iki tarafı da inanılmaz keskin mükemmel hatlarla sona eriyordu.</p>

  <p>"Ne, kim? ..." Mala çaresizce sadece kekeleyebildi.</p>

  <p>"Vulcan'ın kendi yapımı." Jord'un sesi acı dolu ve sertti. "Bu ben ve benden sonraki oğlum için. Benim ücretim."</p>

  <p>Mala hayretler içinde bakakaldı. Ona ulaşan öyküde kılıçtan bahsedilmemişti . . . Jord'un ücreti mi? Mumların loş ışığında bile çeliğin parlatılmış bir görünüşü vardı. Mala’nın keskin gözleri, kılıcın üstünde üstü pürüzsüz bir metalden yapılmış olmasına rağmen, içine işleyen hoş, belli belirsiz, alacalı bir şekil fark etti.</p>

  <p>Dansçı çemberi duracak kadar yavaşlamıştı. Yüzlerinde değişik ifadeler vardı ama hepsi, ilerdeki kalabalık gibi, kılıca bakmak için dönmüşlerdi.</p>

  <p>Jord birden sessizleşmiş gözüken ortamın içinden yükselen, aynı kızgın sesiyle yeniden, "Benim ücretim," dedi. "Kolumu keserken Vulcan böyle dedi." Kılıcı tecrübesiz elinde salladı. "Buna karşılık, kolum. Böyle dedi işte Tanrı. Buna 'Köykurtaran' dedi." Sesinde ki acı hâlâ büyüktü, ama bu birine yönelik değildi, daha çok fırtınada ekinleri yok olan bir adamın kızgınlığıydı. İyice zayıf düştüğü için kolu titremeye başladı. Kılıcı indirip yeniden sarmaya başladı, bu Mala’nın yardımım gereksindiği bir işti.</p>

  <p>"Bunu saklamak için bu kumaş parçasından daha iyi şeylere ihtiyacım var," diye mırıldandı.</p>

  <p>Mala hâlâ ne düşüneceğini, ne söyleyeceğini bilmiyordu. Kılıç kafasını karıştırmıştı, ne anlama gelebileceğini tahmin edemedi. Jord’a Vulcan’ın ödediği ücret mi? Neyin ücreti? Neden bir tanrı bir adamın sağ kolunu istemişti? Ve niçin bir kılıç? Bir demircinin ya da sıradan birinin böyle bir silahla ne işi olabilirdi?</p>

  <p>Bütün bunları Jord'la daha sonra ayrıntılı olarak tartışması gerekecekti. Şimdi ne yeriydi ne de zamanı. Etraflarında dans ve gürültü yeniden yükselmişti ama artık daha düşük enerjiyle.</p>

  <p>"Mala?" Jord'un sesinde yeni ve değişik bir anlam vardı.</p>

  <p>"Evet?"</p>

  <p>"Dans birazdan bitecek. Burada kalmalıyım, iyileştirme büyüleri ve törenler yapılacak. Ama belki sen, artık yola çıksan iyi olur." Jord gözlerini kapatarak halsizce iskemlenin arkasına kendini bırakmıştı.</p>

  <p>Mala anladı. Böyle bir yas dansı sona erdiğinde o gece toplananların uyması gereken son bir gelenek vardı: yay tutanlar arasında özgür olan erkek ve kadınlar seçtikleri biriyle köyün etrafındaki verimli tarlalarda yatmaya giderlerdi. Böylece ölüm kadar eski olan yaşam vermenin gücü, ölümle alay etmeseler bile onu yok saymalarını sağlayacaktı. Mala henüz evli bir kadın değildi ve geleneğe göre gecenin son törenine katılmakta serbestti. Ama düğününe iki gün kaldığı için nişanlısından başkasıyla yatması uygunsuz olurdu. İskemlede güçlükle duran Jord'unsa hâlâ kanaması vardı.</p>

  <p>"Tamam, gidiyorum. Yarın görüşürüz Jord" dedi. Şimdi ya köyüne geri dönmek için uzun bir yola çıkacak ya da köyde bu gecelik kalacak bir yer bulacaktı. Jord'un akrabalarının onu evlerinde misafir etme konusunda ne düşündüklerinden emin değildi. Büyük olasılıkla Jord'un iki küçük çocuğundan başka buraya geldiğini bilen yoktu. Töreye uygun olarak evlilik iki ailenin büyükleri tarafından ayarlanmış ve aileler arasında pek görüşme olmamıştı.</p>

  <p>Mala, Jord'u ilk tanışmalarında yeteri kadar beğenmişti. Birleşmelerine karar verildiğinde itiraz etmemişti ve şimdi de etmeyi düşünmüyordu; aslında Jord'un sakatlığı içinde bir bağlılık duygusu uyandırmıştı. Ama aynı zamanda ...</p>

  <p>Ölülerin ve yaralının verdiği ağırlıkla salonun ortası kıza ölüm, acı, yenilmiştik kokuyor gibi geldi. Mala Jord'un elini ve sağlam omuzunu bir kez daha kavrayıp ondan uzaklaştı. Mala gibi kalmak istemeyen ya da kalamayan başkaları da ayrılmaya başlamıştı. Mala bunlardan oluşan küçük bir grupla kapıya yöneldi ve dışarı çıktı. Grup hızla azaldı, öyle ki hayvanını bıraktığı yere geldiğinde karanlık sokakta tek başınaydı. Hayvanın dizginlerini çözmek için eline aldı.</p>

  <p>"Henüz bitmedi," dedi çok yakında duran maskeli adamın sakin, yumuşak sesi.</p>

  <p>Mala yavaşça döndü. Ay bulutun arkasındaydı ve onları gören sadece üstlerinde parıldayan binlerce yıldızdı. O da yalnızdı ve elini tutmak isterse diye Mala’ya uzatmıştı. Etraflarından tarlalara doğru giden meçhul çiftler geçiyordu.</p>

  <p>&nbsp;</p>

  <p>Mala, siyah deri maskeyi ve onu takanı tekrar gördüğünde aradan dokuz ay geçmişti ve bu diğer görüntülerle beraber yatıştırıcıların etkisindeki bir rüyadaydı. Kocası Jord'la birlikte başka bir cenaze için (kadının en yüksek mevkideki akrabası olan Mavi Tapınak’ın önemsiz rahiplerinden biriydi) yola çıkmışlardı, evleri ve değirmenden yaklaşık iki yüz kilometre uzakta büyük bir Ardneh tapınağının yakınlarındayken başka bir şeyle karıştırması imkânsız olan ilk sancıları başlamıştı.</p>

  <p>Bu ilk doğumu olduğu için Mala doğum işaretlerini doğru dürüst fark edememişti. Planlasa bile bu kadar iyi bir yer bulamazdı. Ardneh tapınakları bütün kıtada bulunabilecek en iyi hastanelerdi - sıradan halk içinse sadece onlar vardı. Ardneh’in rahip ve rahibelerinin çoğu hastalıkları iyileştirmeyle ilgilenirlerdi, doğum ve doğum sonrası rahatsızlıklara hiç yabancı değillerdi. İlaçları ve birtakım iyileştirme büyüleri bilirlerdi, hatta gizli cerrahlık sanatını uygulamaya yetecek kadar Eski Dünya’nın bazı hayatta kalma tekniklerini kullanmaya da izinleri vardı.</p>

  <p>Güneşin batmasına yakın Mala’nın sancıları yeniden başladı. Ve günbatımında tapınakta sekiz buçuk ay önce köydeki cenazede çalınandan pek farklı olmayan bir müzik sesi duyulmaya başladı. Maskeli adamı rüyalarına geri getiren belki de bu davul ritmiydi. Davulun ritminde ve şüphesiz Mala’nın böylesi heyecanlanmasında, çocuğunun babasının Jord değil de yüzünü hiç görmediği maskeli bir adamın olduğu şüphesi vardı. Geçen birkaç ay boyunca Dük Fraktin hakkında elinden geldiği kadar çok şey öğrenmeye çalışmış; ama bilinen zalimliğinin ve sıradan insanların arasında giysi değiştirerek dolaşmasının onaylanmasından başka, zenginliği ve büyü gücü hakkında zaten bildiği şeylerden fazlasını öğrenememişti.</p>

  <p>Bu gece, yüksek piramit tapınağın orta katlarındaki bir doğum odasında yatarken Mala, ağrı kesiciler ve acılar arasında kendine geldiğinde rüyaları hakkında sorgulanıyordu. Jord'u birtakım küçük tamir işleri için dışarı yollayan ebe rahibe şimdi aşırı bir merakla - ve açık bir şefkatle - son sancılar geldiğinde rüyasında Mala’ya tam olarak ne gördüğünü soruyordu. İlaç ve büyüler acıya hemen tepki verip onları bazısı mutlu, bazısı üzücü rüyalara dönüştürüyordu.</p>

  <p>Mala, rahibeye maskeli adamı, gerçek hayatta ne zaman, nerede ya da nasıl tanıdığını belirtmeden -saçını, giysisini, kısa kılıcını ve maskesini- elinden geldiği kadar tarif etti. Ve ekledi: "Sanırım . . . nedenim bilmiyorum ama onun Dük Fraktin olabileceğini sanıyorum. Yaşadığımız bölgeyi o yönetir." Ve bunu söylerken Mala’nın yüreğinde gizli bir gurur vardı, sesine de yansıdığı için artık saklayamadığı bir gurur.</p>

  <p>"Ah, öyleyse sanırım rüyan iyi anlamlara yorulabilir." Rahibenin sesinde hafif bir alay seziliyordu.</p>

  <p>"Sizce Dük değil miydi?" Mala birden endişelenmişti-</p>

  <p>"Sen benden daha fazla biliyorsun, tatlım. Bu senin rüyandı. İmparator bile olabilir."</p>

  <p>"Oh hayır, ona benzemiyordu. Şaka yapmayın." Mala burada duraksadı, uyuşturulmuş kafası yavaş çalışıyordu. Herkes İmparator hakkında anlatılan öyküleri, şakaları duymuştu; Mala onu hiç görmemişti ama bildiği kadarıyla onun bir centilmen değil de palyaço maskesi takması gerekiyordu. Rahibe o kutsal unvanı belirtince Mala’nın aklına şimdiye dek hiç görmediği soytarılar ve onların anlatılan basit, kaba şakaları gelmişti. Ardından yıllar boyunca festival ve şenliklerde yüzüne üzgün, gülünç ve tuhaf bir maske boyanmış olarak gösteriler yapan gerçek palyaçoyu düşündü. Şimdiye dek o adamlardan birinin İmparator olabileceği hiç aklına gelmemişti. Öyküler ve şakalarda İmparator hep saçma bir çabayla geniş topraklara hükmetmek, baronlar, dükler, tiranlar hatta krallar ve kraliçelerden saygı görmek isteyen çok yaşlı bir adamdı. Bazı öykülerde İmparator anlamsız bilmecelerden hoşlanıyordu. Peki ya Vulcan'ın çağrısına uymasalardı? cümlesi Mala’nın dönen başında, sevimsiz bir şekilde yankılandı. Ve bazı öykülerde böyle şeyleri sevenlerin zekice dediği şakalar yapardı. Ayrıca babası belli olmayan çocuklardan ya da şansı kötü gidenlerden de İmparator'un çocuğu diye bahsedilirdi.</p>

  <p>Mala’nın, gerçek dünyada, gerçek bir adamın bu unvanı taşıyarak dolaşma olasılığını düşünmek için bir nedeni asla olmamıştı, bırakın onun akla uygun bir adamın ... hayır, uyuşturulmuştu, doğru düşünemiyordu. Dük - ya da her kimse - gençti ve kesinlikle İmparator'un palyaço maskesini takmamıştı.</p>

  <p>Mala yeniden başlayan sanrılarının bulanıklığında, Jord'un döndüğünü duyabildi. Belki, diye düşündü umutla, her şeye rağmen, bebeğin babası odur. Jord'u tam olarak göremiyordu ama soluğundan tapınağın merdivenlerini hızla çıktığını duyabiliyordu ve rahibenin onu gönderdiği işi halletmekten çocukça bir gurur duyduğu da anlaşılıyordu. Ve adam, endişe içinde ilk karısının üçüncü çocuğunu doğururken öldüğünü rahibeye anlatırken Mala iki elini birden kavrayan geniş elini hissedebiliyordu. Jord, şimdi Dük'ü bilse ne düşünürdü . ..</p>

  <p>Sonra doğum sancılarının en şiddetlilerinin dönüştüğü rüyalar baskın çıktı. İçinde yeni seslerden oluşan tiz ve büyülü ezgiler vardı, Mala’nın yatağının etrafında dönen görünmeyen varlıkların sesleri. Jord, rahibe ve tüm diğer insanlar gitmişti ama Mala’nın bunlarla ilgilenecek vakti yoktu, çünkü şu anda burada içinde yattığı çiçek bahçesinde ilgisini çekecek çok daha fazla haz dolu şey vardı...</p>

  <p>Ezgiler yükseldi ama hiçbir müziğin örtemeyeceği yüksek bir tondaki başka sesler, müziğin dışındaki tartışmalarıyla müziği bölüyordu. Sesler kızgındı, tartışma ciddileşiyor gibiydi...</p>

  <p>Mala’nın her yanı çiçeklerle sarılmıştı, daha önce hiç görmediği hatta hayal bile edemeyeceği türden koca çiçek yığınlarıyla. Bir şeyin - neydi o? yatak? tabut? masa? - üstünde yatıyordu ve etrafındaki çiçek yığınlarının ilerisinde tanrılar aralarında kızgınca tartışıyordu.</p>

  <p>Tek anlayabildiği Ardneh’in ona yardım etmek için yaptığı bir şey yüzünden - her ne yapmışsa - bazı tanrı ve tanrıçaların kızgın olduğuydu. Mala yattığı yerden Ardneh’in başı ve omuzlarından fazlasını göremiyordu ama kısmi görüntüsü bile diğer ilahi varlıklardan büyüktü. Ardneh, İblisgeberten, Konuksever ve binlerce ismin sahibi Ardneh’nin yüzü insansı olmayan bir şekilde genişti ve onunla ilgili bir şeyler Mala’ya bildiği en karmaşık ve en büyük makine olan değirmeni hatırlattı.</p>

  <p>Tartışmadaki diğer tanrıların da bazılarını tanıyabileceğini düşündü. Elindeki çekici, deri giysileri ve hepsinden önemlisi çarpık bacağıyla fark edilen Demirci. Mala, Jord yüzünden Vulcan'dan hem korkuyor hem de nefret ediyordu. Şüphesiz o anda bir şeye ya da birine karşı bir şeyler hissedebilmek için çok fazla uyuşturucu almıştı. Zaten Ardneh’e öfkeyle karşı çıkmasına rağmen Demirci ona dönüp bakmamıştı bile. İki ayrı taraftaki tanrıların tartışması devam etti ama Mala için ayrıntılar gittikçe daha anlaşılmaz oluyordu.</p>

  <p>Şimdi Mala’ya bebeği çoktan doğmuş ve temizlendikten sonra uygun bir şekilde kundaklanmış olarak yanı başında yatıyormuş gibi geldi. En azından şimdilik Ardneh’in tarafı üstün gelmişti. Bebeğin mavi gözleri açıktı, küçük mükemmel elleri Mala’nın göğüslerine uzanıyordu. Babası olan maskeli figür arkada duruyordu ve gururla: "Oğlum Mark" dedi. Bu Mala’nın Jord'la üzerinde durduğu isimlerden biriydi, ikisinin de ailesinde var olan birinin ismiydi.</p>

  <p>"Zamanı geldiğinde," dedi Ardneh’in sesi, tüm diğer sesleri bastırmıştı (ve tonu her nedense Mala’ya ölmüş babasını hatırlattı) "Zamanı geldiğinde, ilk doğan oğlun kılıcı alacak. Ve sen onunla istediği zaman istediği yere gitmesine izin vermelisin."</p>

  <p>"Onun adı Mark," dedi rüyadaki maskeli adam görüntüsü. "Üstünde işaretim<a href="../Text/not.html#nd1" id="n1"><sup>(1)</sup></a> var ve o benim."</p>

  <p>Mala haykırarak büyülü ve uyuşturuculu uykusundan uyandığında ona ilk doğan oğlunun çok iyi durumda olduğu söyleniyordu.</p>
</body>
</html>
