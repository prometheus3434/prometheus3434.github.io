<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>DÖRDÜNCÜ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Volkanik dumanlar, yükseklik, tanrılarla yüzleşme ve açlık yüzünden başınız dönüp yorgunluktan ayaklarınız titrerken yüksek dağlardan aşağıya inmek zordur. Yine de çıkmak kadar zor değildir.</p>

  <p>Artık kılıcı taşımak bile daha kolaydı, Mark her nasılsa kılıca alışmış gibiydi. Hayır, daha da fazlası, sanki bir şekilde kılıç onun bir parçası olmuştu. Artık bir yerini keseceğinden korkmadan sırtında ya da garip ağırlığının adımlarını bozacağından endişe etmeden belinde sallanarak taşıyabiliyordu.</p>

  <p>Hatta, artık sakinliğini yitirmeden, baba ve ağabeyinin öldüğü gerçeğini, annesine, ablasına ve evine belki de sonsuza dek erişemeyeceğini bile kafasından geçirebiliyordu. Eski yaşantısı yok olmuştu, Tanrılar en azından o kadarında anlaşmışlardı. Ama hâlâ onu yeni hayatına ve Dük'ün intikamından uzağa taşıyacak olan uzun bir yol önünde uzanıyordu. Bir de kılıca.</p>

  <p>Dağdan aşağı inmek için, Mark en basit, en kolay görünen yolu seçti, bu yol onu zorunlu olarak daha da güneye götürüyordu. Güney Mark için uygundu çünkü Dük Fraktin’in topraklarından en kısa çıkış yolunun muhtemelen bu yönde olduğunu düşünmüştü.</p>

  <p>Öykülerin ona taktığı isimle, İyi Yürekli Sör Andrew'un topraklarının da bu yönde olduğunu hatırlar gibiydi. Sör Andrew hakkında anlatılan birkaç öykü vardı ve hepsi Dük için anlatılanlardan çok farklıydı. Mark zaten her durumda güneye gitmeyi tercih edeceğini düşündü, merhametli bir efendinin topraklarına girebilmek ümidi, evini, bir daha dönmemek üzere geride bırakmayı kabullenmesini kolaylaştırıyordu.</p>

  <p>Neyse, şu andaki sorunları, Mark’ı geleceği hakkında endişelenmekten alıkoyuyordu. Şu anda hayatta kalmak demek, Dük Franklin’in arama ekiplerinden sakınmak - ki onların kendisini aradıklarını kabul etmek zorundaydı - ve yiyecek bulmak demekti. En azından ikinci problemi için şansı dönmüştü. Dağdan aşağı inerken karşılaştığı neredeyse kendi vadisinin içinde gizlenmiş küçük pırıl pırıl bir dere, cep oltası ve tek çelik iğnesiyle daha ilk denemesinde ona bir balık teslim ederek Mark’a hoş bir sürpriz yapmıştı. Suyun yatağı boyunca kenarlarında uzanan kurumuş çalı çırpı, küçük bir ateş için yeterli yakacağı sağlamıştı ve Mark, ilki pişerken iki balık daha yakaladı. Avlarını kabaca temizlenmiş ve yarı pişmiş halde yedikten sonra gücü bir parça yenilenmiş olarak yoluna devam etti.</p>

  <p>Şimdiden günün çoğu geçmişti. Arkasına baktığında dağların büyük bölümünün tamamen bulutlar tarafından yutulduğunu gördü. Şüphesiz fırtına ve soğuktan korunmak için tam zamanında aşağıya inmişti. Karanlık hızla çöküyordu, suyun kıyısında üstü kapalı bir yer bulduğunda geceyi orada geçirmeye karar verdi. Yeniden balık tutmayı denediyse de başarılı olamadı. Birkaç küçük meyve buldu, karanlık çökerken kendine küçük bir ateş yaktı.</p>

  <p>Ateşinin sönmesine de neden olan yağmur gece boyunca devam etti, üstelik dere kıyısı da havaya karşı tam bir koruma sağlayamadı. Yine de, yükseklerin sert ve keskin soğukları burada biraz daha yumuşamıştı; Mark tir tir titredi ama yaşadı. Gökyüzü yavaş yavaş ağardı ve bu kapalı bir havanın dolaylı şekilde aydınlanması şeklinde oldu. Mark için bulutlar güven vericiydi, çünkü Dük'ün hayvanat bahçesinde zaman zaman casusluk görevlerine yolladığı akıllı uçan canavarlar olduğu söylenirdi. Sabah Mark yeniden balık avlamaya çalıştı ama bir şey yakalayamadı. Daha sonra, sağda solda birkaç küçük meyve toplayıp yiyerek yoluna devam etti. Yol iyice zorlaşana kadar çağıldayıp, gürüldeyerek akan suyun kıyısı boyunca ilerlemeyi sürdürdü. Ardından nehir kıyısından ayrılarak daha kolay bir yokuşu azimle geçmeye başladı.</p>

  <p>Seçtiği yol yavaş yavaş gerçek bir patikaya dönüştü. . . İlk başta belli belirsiz bir keçiyolu şeklindeydi ama yarım saat kadar bunu izledikten sonra yolun varlığı inkâr edilemeyecek hale geldi. Etrafa büyük kayalar saçılmış bir alanda bir saat kadar zigzaglar çizerek ilerledikten sonra, güneye ve aşağıya doğru yönelen ilkel bir yola ulaştı.</p>

  <p>Yoldaki ikiz tekerlek izleri, yolun bir zamanlar taşıtlar tarafından kullanıldığını gösteriyordu. Ama şu andaki her türlü trafikten arınmış görüntüsü güven vericiydi ve Mark kaya blokları arasında sağa sola kıvrılan yolu izlemeyi sürdürdü. Birkaç kilometre sonra, kuzeyden güneye uzanan daha geniş, bir zamanlar yapımı için uğraşılmış bir yola ulaştı.</p>

  <p>Hâlâ güneye devam eden Mark bu yola saptı. Kısa süre içinde yolun yeni kullanılmış olduğuna dair izlere rastladı; yeni oluşmuş tekerlek izleri ve bir günden eski olmayan hayvan pislikleri vardı. Dikkat duygusu bir anda yükseldi. Dük'ün adamları ve yaratıklarının, eğer gerçekten de onu arıyorlarsa, yakınlarda olma ihtimalleri yüksekti.</p>

  <p>Kolay göze çarpmamak için yolu terk edip elli metre kadar uzaktan yola paralel şekilde güçlükle ilerlemeye devam etti. Ama kayalık arazi onu yavaşlatmakla kalmayıp, aynı zamanda, zaten yumuşak tabanları dağa tırmanmaktan kötü şekilde aşınmış olan avcı çizmelerinin tamamen parçalanmasına sebeb oldu. Ayaklarını korumak için, kısa bir süre sonra yolun göreceli düzlüğüne dönmek zorunda kalacaktı.</p>

  <p>Yarım saat kadar daha, yiyecek gibi görünen ve kokan her şeye dikkat ederek yürümeye devam etti, bir yandan da yağdım yağacağım diyen yağmurun ne zaman boşalacağını merak ediyordu. Dük'ün devriyelerinden endişe ederek sık sık omzunun üzerinden gerilere baktı.</p>

  <p>Sonra bir anda gerçekten de binekli iki kişinin kendine yaklaşmakta olduğunu fark etti. Mark’ı gördükleri açıktı ama en azından asker değillerdi. Binek hayvanları tırıs gidiyor, gerçek bir takip izlenimi vermiyorlardı. Yine de hızla yaklaşıyorlardı. Adamlar yerli halk gibi giyinmişti, Mark'ın giysilerinden çok az farklıydılar. İkisi de genç, hafif zayıf ve sırım gibiydi. Ve ikisi de bellerindeki kınlarında bıçak taşıyordu ki bu dünyada oldukça normal bir ayrıntı gibi geldi Mark’a. Adamlar yaklaştıkça yüzlerinin güven verici, açık ve dostane olduğunu düşündü.</p>

  <p>"Nereye delikanlı?" Konuşan, bineğini diğerinden biraz daha önde sürüyordu. Diğerinden daha iriydi, bıçağı da daha büyüktü. İkisi de Mark’a gülümseyerek bakıyorlardı; bu sayede arkadakinin çok sayıda dişinin dökülmüş olduğunu gördü.</p>

  <p>Mark yürürken bir yandan da böyle bir soruya, belki gerek olur diye, cevabını hazırlamıştı. "Sör Andrew'un topraklarına" dedi. "Bir panayır olacağını duydum." Askeri ve iktisadi şartların elverdiği ölçüde, Sör Andrew'un yılda bir kez panayır düzenlediğini biliyordu.</p>

  <p>Adamlar birbirlerine baktılar. Şimdi, Mark'ın yürüyüşüne ayak uydurmak için bineklerini yavaşlatmışlardı. "Panayırlar eğlenceli olur," dedi, daha iri olan adam. "Ve bu karışıklık zamanında, Sör Andrew'un kapısında olmak iyidir." Mark’ı şöyle bir süzdü. "Orada bir tanıdığın var sanırım."</p>

  <p>"Evet, var. Amcam kalede zırhçı." Bu cevap da önceden düşünülmüştü şüphesiz. Mark bunun kendisini uzaktaki SörAndrew'un korumasının gölgesine sokacağını umuyordu - ne kadar değeri varsa.</p>

  <p>Konuşmayı yapan hâlâ aynı adamdı. "Kolunun altındaki bohça oldukça garip görünüyor delikanlı. Amcanın üzerinde çalışması için ona bir kılıç götürüyor olabilir misin acaba?"</p>

  <p>"Evet öyle." Adamın, bohçaya sadece bakarak, içinde ne olduğunu tahmin etmesi acaba mantıklı mıydı? Veya kılıç taşıyan kaçak bir çocuk için genel bir arama emri verilmiş, ödüller mi konulmuştu? Mark önüne döndü ve yürümeye başladı.</p>

  <p>Konuşan adam bineğini Mark'ın ilerisine sürdü, sonra Mark'ın önünü kesti ve bineği dizginleyip durdurdu. "Kılıcına bir bakacağım," dedi; sesi önceki gibi sakin ve dostcaydı.</p>

  <p>Bu adamlarla sözcük oyunları yapmanın Mark'ın amacına yarayacağı zaman varsa bile, bu an açıkça geçmişti. Durmasını söyleyen bağırışlarına aldırmadan fırlayıp koşmaya başladı. Eğilip liderin bineğinin altından koşarak geçti ve bu da hayvanın kişneyip şaha kalkmasına sebep oldu. Bineği süren adam eyerinden düşmemek için çabalarken bir hayli zaman kaybetti. Bu arada ikinci adam, bineğini ileri sürerken dengesini sağlamaya çalışan arkadaşı yolunu kesti. İkisi birbirinden ayrılamadan Mark çoktan fırlamış, yoldan oldukça uzaklaşmıştı.</p>

  <p>Biçimsiz ağırlığı Mark'ın dengesini bozup yavaşlatmasına rağmen, kılıcı atarsa daha hızlı koşabileceği fikri aklına bile gelmedi. Kılıcı kolunun altına iyice sıkıştırıp bütün hızıyla koştu. İlerde iki büyük kaya parçası göründü - sıçrayıp aralarından geçebilirse adamlar onu binekleriyle izleyemezlerdi. Ama kayaların hemen arkasında açık arazi alabildiğince uzanıp gidiyordu. Kolayca kayaların etrafından dolanıp Mark daha nefes nefese kalacak kadar bile koşmadan açık alanda onu yakalayabilirlerdi.</p>

  <p>Mark, kayaların arasına fırlarmış gibi yapıp bir anda kılıcını daha yüksek olan kaya bloğunun üstüne fırlatıp kayanın üzerindeki ufak çıkıntılara çeviklikle tutunup, tırmandı. Kaya iki metreden daha yüksekti ve kılıcın düştüğü düz bir tepesi vardı. Yukarıda Mark çok geniş olmasa da ayağını sağlam basıp kılıcı sallayacak kadar yere sahip olacaktı. Takipçileri eşkin hızda öfkeyle kayalara doğru gelirken, ilk edindiği izlenimi teyit etmekten mutlu oldu; adamlar yay veya sapan gibi silahlar taşımıyorlardı. Kayaya tırmandığı tarafın, her ne kadar dik de olsa, tırmanması en kolay olan taraf olduğunu gördü; onu iki yönden sıkıştırmaları kolay olmayacaktı.</p>

  <p>Adamların ikisi de avazları çıktığı kadar bağırıyorlardı. Bineklerinin sırtında olmalarına rağmen başları Mark'ın ayak hizasına ancak geliyordu. Gürültülerine aldırmadan, çıkınını saran ipi açtı. Kılıç, sanki kullanılmaya iştahlıymış gibi sargılarından fırladı. Yine de ses çıkarmadı, bir güç hissi fışkırmadı; Mark'ın iki eliyle tutuşuna tam oturdu ama ağır ve hareketsiz kaldı.</p>

  <p>O kılıcı kaldırınca aşağıdaki adamlar sustular. Mecbur kalırsa onu kullanmaya hazırdı ve midesi, açlıktan daha berbat sancılarla yumruk gibi kasılıyordu..Adamlar şimdi bineklerini geri çekiyor, ufaktan bir ricat gösteriyorlardı. Yüzleri kılıçtan etkilendiklerini gösteriyordu; Mark bunun onlar için bir sürpriz olmadığını düşündü.</p>

  <p>"Bırak onu evlat" diye sıkıştırdı daha iri olan adam. Diğeri de anırmayı andıran bir ses çıkararak sanki onayladı ve Mark bu adamın bir şekilde dilini kaybettiğini anladı. Mark aynı çirkin sesi daha önce de, şimdiki Dük'ün babasının ölümü hakkında tatsız öyküler anlatan bir adamdan daha duymuştu.</p>

  <p>"Onu bize ver, genç adam," dedi, cesaret verici bir tonla. "Onu alıp yolumuza gideceğiz, sen de kendi yoluna gidersin." Konuşan adam gülümsedi. Sanki söylediklerine kendisi bile inanmıyormuş gibi geliyordu sesi, en azından söylediği anda.</p>

  <p>Mark hiçbir şey söylemedi. Sadece kılıca yapışıp gelebilecek herhangi bir şeye karşı hazır olmaya çalıştı. Dağda, kılıcı fırlattığı andaki korku şu anda yoktu, elindeki kılıç halen güçten yoksun duruyordu.</p>

  <p>İki tane düşmanı vardı ve ikisi de tamamen yetişkin insanlardı. İkisi de artık bıçaklarını çekmişlerdi, bileylenmek ve kullanılmaktan eskimiş ama fonksiyonel görünen bıçaklarını. İki adam da henüz kayaya tırmanmaya çalışmamışlardı. Bunun yerine hâlâ kılıcı süzüyorlardı. Hafif uzakta duruyor, kendi aralarında işaret ve fısıltılarla bir şeyler konuşuyorlardı.</p>

  <p>Konuşabiliyor olan, atını tekrar kayaya sürdü. "Hemen şimdi aşağı in, çocuk." Sesi çok değişmişti; şimdi sert ve haşindi. "Eğer yukarı gelmek zorunda kalırsam seni öldürürüm."</p>

  <p>Mark bekledi.</p>

  <p>Adam, kararlı görünerek, kıvrak bir hareketle eyerinden, kayanın Mark’ın tırmandığı tarafına sıçradı. Ama Mark kılıcını kaldırıp ona doğru bir adım atınca telaşla yere inip geri çekildi.</p>

  <p>Elimde nasıl bir kılıç olduğunun farkındalar, diye düşündü Mark. Neler yapabileceğini biliyorlar. Dük haberi yaymış ve bir de ödül koymuş. Fakat elindeki kılıç hâlâ cansız duruyordu. Acaba söylemesi gereken büyülü sözler mi vardı, büyüyü başlatmak için yapması gereken bir şeyler? Kenn dövüşmeden önce ne söylemiş, ne yapmıştı? Mark, kardeşinden daha az büyüye yatkın birisinin belki de hiç yaşamadığını düşündü.</p>

  <p>Adamlar cesurca saldırmayacaklarsa da vazgeçecek gibi de görünmüyorlardı. İkisi de bineklerinin üzerinde, Mark’ın pozisyon alıp avantajlı tarafını aradığı kayaların etrafını yan yana dolandılar. Kayaların etrafında tam bir daire çizerken hiç acele etmediler. Arada bir durup, fısıldaşıp baş salladılar.</p>

  <p>Mark onları izledi. Aklına yapacak başka bir şey gelmiyordu. Yayı hâlâ sırtına asılmış duruyordu ve birkaç da oku kalmıştı. Ama adamların yüzüne bakınca, gözlerinin sürekli kılıca gidip geldiğine dikkat edince, onu bırakmanın büyük bir hata olacağını hissetti. Onları geride tutan kılıçtan korkularıydı.</p>

  <p>Sanki düşüncelerini okurmuş gibi, konuşan adam birden Mark’a seslendi: "Onu yere bırak ve konuşalım evlat. Sana bir zarar vermeyi düşünmüyoruz."</p>

  <p>"Öyleyse bıçaklarınızı bırakın ve uzaklaşın. Bu kılıç benim."</p>

  <p>O anda, ikili gerçekten bıçaklarını kınlarına soktular ve yola doğru bineklerini sürdüler. Mark umutlandı. Ama işitme mesafesinden çıkar çıkmaz konuşmak için durdular. Bu defa birkaç dakika sürdü. Mark dilsiz olanın hareket ve işaretlerini görebiliyor ama anlamlarını çıkartamıyordu. Adamlar bineklerinden inip uzun süre kalacakmış gibi bir çalılığa bağlayıp Mark’a doğru ağır ağır yürümeye başladıkları anda Mark'ın umutlan söndü. Şimdi, dilsiz olanı, Mark'ın yarı yaşındaki bir çocuğu bile aldatamayacak bir doğallıkla rahat ve yavaş yavaş kayaların yanından yürüyüp geçti. Birkaç metre uzakta durup döndüğünde kayayı, arkadaşı ve yolla kendi arasına almış oldu.</p>

  <p>Bu arada, konuşan adam Mark'ın dikkatini üzerinde tutmaya çalışıyordu. "Delikanlı, elindeki kılıç için konulmuş bir ödül var. Bunu seninle paylaşmayı düşünebiliriz. Bilirsin, yarısı senin yarısı bizim. Elbette sen de özgürce yoluna gidebilirsin."</p>

  <p>Dilsiz adamın fırlattığı ilk taş, Mark’ı geniş bir açıyla ıskaladı. Garip görülebilir ama, yol tarafındaki adam, taştan kaçmak zorunda kaldı. Mark, konuşanın suratından arkadaşının beceriksizliği yüzünden nasıl sıkıldığını okudu. Mark yarı geriye döndü, böylece fırlatılan ikinci taştan eğilerek kaçabildi. Daha sonra tekrar yola dönmek zorunda kaldı, çünkü konuşan adam bir kez daha bıçağını çekmiş hevesle kayaya tırmanmaya çalışıyordu.</p>

  <p>Mark, adamın ön taraftan gelen saldırısına karşı koymak için harekete geçerken üçüncü bir taş önceki ikisinden daha yakın başının yanından geçti. Tırmanan adam, tepesinde yeniden</p>

  <p>Köykurtaran’ı görünce, daha önce olduğu gibi birkez daha kayanın yanma düştü. Mark diğer taştan kaçmak için tam zamanında döndü.</p>

  <p>Bir süre önce başlamış olan bir ses, şimdi daha da belirginleşerek Mark'ın dikkatini iyice çekmeye başlamıştı. Bu iyi bir süratle yaklaşan araba tekerlerinin gürültüsüydü. Şimdi araba görüntü menziline girmişti, yolda güneye doğru ilerliyordu. Arabayı iki yük hayvanı çekiyordu ve zinde adımlarla yaklaşıyorlardı. Arabanın yanlarındaki tentenin üzerindeki büyük semboller oldukça kaba boyanmıştı. Mark daha önce, reklam ve büyü amaçlı boyanmış olan tenekeci, seyyar satıcı ve rahip arabaları görmüştü ama bu tip işaretler olanını ilk kez görüyordu. Kayanın üzerinde sağa sola dönüp durmaktayken bu işaretlerin anlamları hakkında düşünmek için hiç vakti yoktu; avazı çıktığı kadar imdat isteyerek bağırdı.</p>

  <p>Arabanın önündeki koltukta ortadaki genç bir kadın olmak üzere üç kişi oturuyordu. Her üçünün yüzü de kavgaya dönüktü ama bir an araba sanki yanlarından durmadan geçip gidecekmiş gibi göründü. Öyle olmadı. Bunun yerine, arabanın sürücüsü, Mark’a saldıranlar gibi adaleli ve ince yapılı bir adam, yük hayvanlarına bağırdı ve gemlere aniden asılarak geri çekti. Araç kayaları yeni geçmişti ki ani bir dönüş yapıp geri geldi ve keskin bir dönüşle yoldan ayrıldı.</p>

  <p>Kayanın dibindeki adam bunu görünce, kendi yardım çağrışım haykırdı. "Yardım edin! Burada kaçak bir hırsızı sıkıştırdık. Bir de ödül var, o elindeki çalıntı bir kılıç!"</p>

  <p>Adamın sessiz arkadaşı, kayaların uzak tarafından koşup gelerek homurdandı ve ellerini salladı. Kısa bir an dikkat çekmekten başka bir şey de başaramadı. Bu arada Mark, o an korkusundan da büyük bir öfkeyle bağırdı: "Hiç de değil! O benim!"</p>

  <p>Araba, Mark'ın durduğu yerden bir çakıl taşı atımı uzaklıkta kaldırdığı toz bulutu içinde durmuştu. Gemleri elinde tutan ince yapılı kaslı adam şimdi gözlerini Mark’a dikmiş, bir harekette bulunmadan önce durumu tartıyordu. Koltuğun ortasındaki kız, kısa kesilmiş düz siyah saçlı, küçük hokka burunlu, biraz küstah görünüşlü bir yüze sahipti ve güzel olmasa da hayat dolu görünüyordu. Kızın diğer tarafındaki koltuk, kuş tüyü bir ozan şapkası giymiş ve çocuksu suratında neredeyse hiç zekâ göstergesi olmayan tıknaz bir gencin altında çökmüştü. Kalın parmakları arasında bir kopuz tutuyordu ama onu yavaşça ve dikkatle arabanın arkasındaki kapalı bölmeye koydu.</p>

  <p>Bir anlık sessizlikte, ince zırıldayan bir ses yükseldi ama sadece başladığı gibi beklenmedik şekilde sönüp gitti. Mark'ın umutları bir an yükseldi; ama ses, her neyse, kılıcından çıkmamıştı.</p>

  <p>Konuşabilen düşmanı, hâlâ arabanın sürücüsünü sıkıştırıyordu: "Onu aşağı indirmemize yardımcı ol, ödülü paylaşalım."</p>

  <p>Mark yüksek sesle yalvardı: "Ben kaçak değilim, onlar beni soymaya çalışıyor. Kılıç benimdir."</p>

  <p>"Ödül?" diye sordu arabanın sürücüsü. Ayaktaki iki adama birer bakış fırlattı.</p>

  <p>Konuşmacı başını salladı. 'Tam ikiye böleceğiz onu."</p>

  <p>"Ödül kimden?"</p>

  <p>"Dük Franklin’in kendisinden."</p>

  <p>Sürücü yavaşça başını sallayarak kararım yerdi. Acı içindeki Mark’a bir kez daha bakıp kafasını salladı. "Arbaleti çıkar Ben - fırla, dediğimi yap."</p>

  <p>Arabanın içindeki iri delikanlı tarafından getirilen arbalet, Mark'ın sınırlı tecrübesine göre gördüğü benzer silahların hepsinden daha büyüktü. Onu sadece görünce bile içinin sıkıldığını hissetti. Ben, gözle görülür bir zorlanma göstermeden, doğrudan çekerek, herhangi bir kol veya çekecek kullanmadan silahı tetiğe aldı. Sonra yuvasına bir ok takarak sürücüye uzattı.</p>

  <p>"Şimdi," dedi sürücü, o ana kadar ki en makul sesiyle. Ve belli belirsiz bir gülümsemeyle, arabasına en yakın duran adama nişan aldı. "Sen ve arkadaşın, bineklerinize binin ve uzaklaşın.</p>

  <p>Arbaletin ters tarafına bakmakta olan adamın rengi attı. Bıçağıyla bir hareket yapar gibi oldu, sonra kınına soktu. Kekeleyerek biraz tartıştı sonra küfürler ederek vazgeçti. Bu arada dilsiz yoldaşı da süngüsü düşmüş gibi hareketsiz duruyordu.</p>

  <p>Ben’in ellerinde şimdi ürkütücü bir sopa vardı ve çocuksu yüzü, hüzünlü ama kararlı bir ifade takınmıştı. Anlamlı hatları artık acımasız bir ifade alan genç kadın, bir yerlerden küçük bir balta çıkarmıştı.</p>

  <p>"Elbette," diye belirtti sürücü, "bineklerinizi istemiyorsanız, onları biz kullanabiliriz."</p>

  <p>Karşı koyduğu ikili aralarında bakıştılar. Daha sonra hayvanlarını bıraktıkları yere yürüyüp bindiler. Geriye bir bakış ve küfürler mırıldanarak, yoldan kuzeydoğuya doğru gittiler.</p>

  <p>Ben diye çağrılan yapılı genç, gergin bir iç geçirmeyle rahatlama puflaması salıp sopasını geri koydu. Sürücü, hasımları gözden kayboluncaya kadar dikkatle izledi; sonra arbaletini Ben’e geri verdi. O da silahı gergin ipleri salarak dikkatle boşalttı.</p>

  <p>Mark şimdi sürücüye daha dikkatle bakınca, bir keresinde Kenn’e ve yüzlerce kişiye emirler yağdıran silahlı birliğin eğitmenini, belli belirsiz hatırladı. Ama konuşurken sürücünün sesinde bir şefkat hissi vardı: "Kılıcı artık indirebilirsin, oğlum."</p>

  <p>"O benim."</p>

  <p>"Tabu ki buna itiraz etmiyoruz." Hafif şaşılığa kaçan mavi gözleri, bir zamanlar kırılmış bir burun ve önüne dökülen kum rengi sık saçları vardı. Fazla gelişmiş, adaleli, dostane ifadeli genç Mark’a sempatiyle bakıyordu. Baltasını ortadan kaldıran şımarık kız da aynı şekilde. Mark dikkatle, kılıcı ayaklarının dibine, kayanın üstüne koydu ve ellerini ovaladı. Elleri kabzayı tutuşunun şiddetinden kasılmıştı. "Teşekkür ederim" dedi.</p>

  <p>Sürücü resmiyetle onaylayarak kafasını salladı. "Önemli değil. Benim adım Nestor, hayatımı ejder avlayarak kazanırım. Bu yanımda oturan Barbara ve bu da çırağım, Ben. Seni bir yere bırakmamıza hayır demezmişsin gibi görünüyor."</p>

  <p>Yeniden o keskin, inleyen ses zayıfça yükseldi. Mark, şimdi sesin arabanın içinden geldiğini kestirdi; belki de bir evcil hayvandır diye düşündü.</p>

  <p>"Benim adım Einar," dedi Mark. Bu gerçek bir isimdi, amcalarından birinin ismi ve bu sözler de daha önceden düşündüğü cevaplardan biriydi. O anda, dizleri öncekinden çok daha beter titremeye başlayınca, kayanın üstüne çöktü. Ve ancak o zaman ağzının ne kadar kuruduğunu fark etti.</p>

  <p>Ve ancak oturduktan sonra kafasına dank etti: <i>Ben ejder avlarım ...</i></p>

  <p>"Seni götürebiliriz, eğer kabul edersen," diyordu Nestor. "giderken de bir şeyler atıştırırsın, ha? Bir arabanın avantajlarından biri: Hareket halindeyken başka işler de yapabilirsin."</p>

  <p>Mark kendini toparlayıp kılıcı tekrar sardı. Sonra çıkını elinde kayanın tepesinden aşağı kaydı.</p>

  <p>Nestor yüksek oturağından aşağı uzanarak, "Alabilir miyim?" diye sordu. Mark kararını vermişti, kılıcı yukarı uzattı; Nestor onu arabanın içine koydu. Sonra Ben’in kalın parmaklı ellerinden biri Mark’ın kolunu kavradı ve Mark’ı bir bebek gibi arabaya çıkardı.</p>

  <p>Barbara, nispeten loş olan arabanın içine geçerek Mark’a oturacak yer açmıştı. Kap, balya ve kutularla dolu bir yerde, bir şeyle telaşla konuşuyordu.</p>

  <p>Nestor atları hareket ettirmişti. "Güneye inmek sana uyar mı, Einar?"</p>

  <p>"Ben de o yöne gidiyordum." Mark gözlerini kapadı, sonra bıçakların hayali yüzünden yine açtı. Kalbinin atışını duyabiliyordu. Sonra her şeyi boş verdi, onu götürmelerine izin verdi.</p>
</body>
</html>
