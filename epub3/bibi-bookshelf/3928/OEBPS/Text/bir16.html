<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON ALTINCI BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Dame Yoldi, Mark’ı çalışma odasına ilk kez götürdüğünde, Mark burasının nedense beklediği gibi kasvetli ve ürkütücü bir yer olmadığını fark etti. Tam tersine ferahtı, sade eşyalarla temizce döşenmişti. Dar pencerelerden içeri giren, bulutlu günün son ışıklarının izin verdiği ölçüde aydınlıktı.</p>

  <p>Büyücü, yanmakta olan küçük bir yağ lambasıyla odadaki ince ve uzun mumları yaktı. Odanın karanlık köşelerine bunlardan birkaç tane dağıttı, iki tanesini de beyaz keten bir kumaşın içindeki Ejderdoğrayan'ın üstünde durduğu masaya yerleştirdi. Yerlerde pek eşya olmamasına rağmen bütün duvarlarda ve raflarda büyülerle ilgili malzemeler, düzenli sıralanmış kitaplar, şişeler, kutular, kavanozlar ve torbalar vardı. Bir dizi üstü açık kapta çeşitli tohumlar, kurutulmuş meyveler, diğerlerindeyse sadece bildiğimiz su ve kuru toprağa benzeyen bir şeyler vardı.</p>

  <p>Yoldi, Mark’ı kılıcın yanındaki masaya oturtup daha önce içtiklerine hiç benzemeyen çok lezzetli bir içecek verdi. Sonra ailesi, şimdiye dek birkaç tanesini gördüğü tanrı kılıçlan ve geri alabilirse kendi kılıcıyla yapmayı düşündüğü şeyler hakkında ayrıntılı sorular sormaya başladı. Sorular Mark'ın aklına yeni fikirler getirdi, olayları yeni bir ışık altında görmesini sağladı, öyle ki şimdi masada duran kılıca baktığında onu bir zamanlar iki elinde tutup ejder öldürmek için kullandığı silahtan farklı bir şey olarak gördü. Yoldi'yle konuştukça içinde olduğu durumun olağanüstülüğünü kavramayıp etkilenmeye başladı. Artık korkmuyordu.</p>

  <p>Sohbetleri kapının hızla vurulmasıyla kesildi. Yoldi açmaya gitti ve gelen haberi kapının ağzında dinledi. Bir an sonra, ciddi bir yüzle gelip Mark’a kendini izlemesi için eliyle işaret etti. Bir sürü merdiven çıktıktan sonra elyapımı ahşap bir merdivene tırmanarak şatonun en yüksek noktası olduğunu kanıtlayan bir yere çıktılar. Burası sadece birkaç metre kare büyüklüğünde düz bir yerdi. Hava koşullarına ve ateş saldırılarına karşı üstü bakırla kaplanmış, omuz yüksekliğinde bir taş duvarla çevrilmişti. Sör Andrew'un, sanki daha yaşlı görünmek isteyen biri izlenimini veren, suratsız, genç bir adam olan Yaratık Terbiyecisi de buradaydı ve kuzey tarafındaki siper boyunca insan büyüklüğündeki kafeslerin yanında bir şeyler yapıyordu. Uçucular, insan olmayan haberci ve gözcüler, yollanmadan önce geçici olarak ve uçuşlarından döndüklerinde bu kafeslerde tutuluyorlardı.</p>

  <p>Dame Yoldi ve Mark çatıda belirince, Yaratık Terbiyecisi yaklaşan geceye doğru, doğu yönünü işaret etti. O yönde ufuk çizgisinin çizdiği geniş bir yay zamansız şafağa ya da uzaktaki alevlere benzer ışıklarla parlamıştı.</p>

  <p>"Dağlar" dedi parıltının kaynağını anlayan Mark. Ardından da: "Evim."</p>

  <p>Arkasında duran Dame Yoldi onu omuzlarından tuttu. "Köyün tam olarak hangi yönde, oğlum?" Sesi önce merak doluydu. "Orayı gösterebilir misin? Ama hayır bunun mümkün olacağım sanmıyorum. Yine de o dağlara yakın bir yerlerde olmalı."</p>

  <p>"Evet." Ve uzaklardaki ateşlere bakmaya devam eden Mark sessizliğe gömüldü.</p>

  <p>"Korkma." Yoldi’nin sesindeki güven verici bir ton volkanları bir tehlike olarak görmediğini gösteriyordu. Tutuşu rahatlatıcıydı. "Sizinkiler büyük olasılıkla iyiler. Dağ insanlarını tanırım her zaman kendilerine yetmeyi başarırlar. Dük Fraktin’in bölgesinden gitmeleri onlar için iyi olacaktır, şimdiye kadar bunu yapmadılarsa tabii ki." Büyücü yanlarındaki adama dönerek sordu: "Doğudan gelen bir sonraki gözcü ne zaman varacak?"</p>

  <p>Mark, adamın cevap verip vermediğini anlamadı. Evine neler olabileceğini düşünmekle meşguldü; annesini ve kız kardeşini kaçmaya çalışan insanların arasında hayal ediyordu.</p>

  <p>"Merak ediyorum," diye kendi kendine söylendi Dame Yoldi, "acaba Andrew’a bundan bahseden hiç oldu mu? Haber verilmesi gerek ama aşağıda Yambu'dan gelen adamla konuşuyor - şu anda rahatsız edilmemesi gerekir."</p>

  <p>Mark o anda kararan gökyüzünde uçan gözcülerden birinin doğudan değil de güneyden bitkin ama ivedilik taşıyan bir hızla yaklaştığını gördü.</p>

  <p>&nbsp;</p>

  <p>Kraliçe Yambu'nun Sör Andrew’a gönderdiği elçi olan Baron Amintor, Sör Andrew kadar iri yapılı ama daha genç biriydi. Baron, kasları ve yara izleriyle bir diplomattan çok bir savaşçıya benziyordu. Buna karşın ağzı bir diplomat kadar iyi laf yapıyordu. Sör Andrew adamın tavırları da gayet kibar diye kendi kendine itiraf etti. Sör Andrew’in karşı çıktığı tek şey ziyaretçinin istekleriydi.</p>

  <p>İki adam kalenin zemininden çok yüksek olmayan, Sör Andrew’in yapılmasını emrettiği şekilde, hızlandırılan silah yapımı için metal döven çekiç seslerinin geldiği, silahlığa yakın bir odada yalnız başlarına görüşüyorlardı. Bu ziyaretçisinin duymasını özellikle istediği bir sesti.</p>

  <p>Baronsa bundan hiç etkilenmemiş gibi gözüküyordu. "Sor Andrew, eğer sadece elinizdeki kılıçları ki hangileri elinizdeyse, Kraliçeye iletilmek üzere bana teslim eder ve Kraliçenin ordularına topraklarınızdan geçiş izni verirseniz - ki o geçişi hiçbir şekilde engelleyemezsiniz - son zamanlarda Dük Fraktin'den almış olduğunuz tehditlere karşı koruma altına alınacaksınız. Ve eklemeliyim ki her yönden gelebilecek bu tür tehditlere karşı savunulacaksınız. Nereden gelirse gelsinler." Amintor neredeyse göz kırpmış gibi kurnaz, anlamlı bir bakışla cümleyi tekrarladı. Bu noktada sustu.</p>

  <p>Sör Andrew göz kırpmaya benzeyen hareketin kendisinde ne tür bir korku ya da merak uyandırması için yapıldığını merak etti; ama artık fark etmezdi, belli etmediğine emin olmasına rağmen çoktan endişe sınırlarını zorlamaya başlamıştı.</p>

  <p>Baron Amintor devam etti: "Ama, şüphesiz Majesteleri kendisine dostane tavır göstermeyen hiçbir ülkenin sınır güvenliğini garanti edemez. Ve birtakım yanlış nedenlerle Majestelerinin gerçekleştirmek istediği adil barış için çok gerekli aletler olan bu kılıçları ona vermek istemezseniz, bu durumda Majestelerinin, sizin davranışlarınızı düşmanca saymaktan başka şansı kalmaz." Bu noktada Baronun sesi biraz alçaldı. Birilerinin Yambu’ya karşı düşmanca davrandığını düşünmek, basit bir asker olarak onun aklının alamıyacağı bir şeymiş gibi gözüküyordu.</p>

  <p>"Ah," Sör Andrew araya girdi. "Adil bir barış için gerekli aletler. Bunu sevdim. Evet, bu oldukça iyi."</p>

  <p>"Sör Andrew, inanın, Majesteleri, bağımsızlığınıza mümkün olduğu kadar saygı göstermeyi amaçlıyor. Ama hem küçük olup hem de düşmanca davranmak pek bilgece bir politika değil."</p>

  <p>"Bilgece, öyle mi? Küçük müyüz?" Ozanlar bu tür küstahça sözleri asla kullanmazlardı ama Sör Andrew karşısında oturan adamın güzel, düşünülmüş kelimeler hak etmediğini düşünüyordu. Zaten böyle kelimeler bulamayacak kadar da kızgındı.</p>

  <p>"Saygıdeğer beyefendi, gerçek şu ki ülkeniz oldukça küçük. Oldukça zayıf. Dük Fraktin hiç şüphesiz bu gerçeklerden sizin ve benim gibi haberdar. Üstelik Dük dostunuz değil. Topraklarınızda yaşayan insanlar, - şey, onlar cesur, bundan eminim. Ve size de sadıklar - en azından çoğu. Ama sayıları fazla değil. Aynca geniş bir alana dağılmış durumdalar. Bu kale -" baron, askeri ve basit bir tavırla güçlü elini duvara vurdu," iyi bir istikham. Silahlığınızdan gelen gürültü ilginç. Ama şu anda, savaşa hazır silah altına aldığınız kaç adamınız var? İki yüz? Belki de daha az? Yo hayır, elbette bana söylemek zorunda değilsiniz. Ama o rakamı kafanızda bir değerlendirin. Ve o sayıyı şu anda sınırlarınızı iki yönden, doğudan ve batıdan geçmeye hazır askerlerin sayısıyla bir karşılaştırın. Ne Kraliçe’nin ne de Dük'ün askerlerinin geçmesine engel olabilirsiniz. Bir de sınırlarınızın yakınlarındaki hiç koruyamayacağınız insanları düşünün. En azından Majesteleri’nin cömert yardımı olmadan koruyamayacağınız."</p>

  <p>Sör Andrew aniden ayağa kalktı. O kadar kızgındı ki kendine hakim olamıyordu. "Burayı hemen terk edin."</p>

  <p>Baron zaten ayaktaydı. Korku belirtisi göstermeden ve beklemeden dönüp kapıya doğru birkaç adım attı. Sonra durdu. "Kraliçe için başka bir mesajınız var mı?"</p>

  <p>"Beni şu an yalnız bırakın. Nerede bekleyeceğinizi gösterecekler. Size mesajı kendim bildireceğim."</p>

  <p>Sör Andrew yalnız kalır kalmaz Baron Amintor'la konuştuğu odayı terk etti ve eski kitaplarının bir çoğunun bulunduğu daha geniş bir odaya geçti. Orada lambanın ışığı altında bir cilt alıp açtı, sayfalarında parmaklarını gezdirdi ve kapatıp yerine koydu. Bir daha ne zaman okumaya zaman bulabilecekti? Yoksa savaşta ölecek ve bir daha asla kitap okuyamayacak mıydı?</p>

  <p>Daha sonra düşünceli, suskun ve tek başına zindana indi. İçinde bir insan olan hücrenin önünde dikilip gözlerini içerdeki mahkûma dikip baktı. Mahkumu Kapara da gergince ona doğra baktı. Yan koridorun sonunda işçiler kuşların ve hayvanların kapatıldığı hücreleri açıp küçük oda arkadaşlarını serbest bırakmaya hazırlanıyorlardı. Savaş yaklaşıyordu ve kalenin bahçesine bir vivarium kurma fikri gibi lükslerden vazgeçilmeliydi.</p>

  <p>Sonunda şövalye konuştu. "Sen, Kaparu, benim tek insan mahkûmumsun. Sana son okuduklarımın anlamı üstünde enine boyuna düşündün mü? Bir daha ne zaman, ki eğer öyle bir zaman olursa, sana yeniden okuyabileceğimi ve yeniden iyi olmayı öğretmeye çalışacağımı bilmiyorum."</p>

  <p>"Oh, evet, enine boyuna düşündüm, haşmetmeap." Kaparu'nun elleri tutunduğu parmaklıkların üzerinde kaydı. "Ve - ve en azından sizin iyi biri olduğunuzu öğrendim. Ayrıca şundan da eminim ki topraklarınızı istila etmek isteyenler hiç de iyi insanlar değiller. Bu yüzden efendim, zamanı geldiğinde bu hücrede olmamak için çok şey veririm ... yani eğer..."</p>

  <p>"Kalemi ele geçirdikleri zaman demek istiyorsun. Doğal ve akıllıca bir tepki."</p>

  <p>"Beni bırakırsanız haşmetmeap, eğer beni salıverirseniz, minnettar kalırım. Her şeyi yaparım."</p>

  <p>"Serbest kalırsan bir daha hırsızlık yapmayacağına söz verir misin?"</p>

  <p>"Memnuniyetle haşmetmeap, yemin ederim."</p>

  <p>Kararsızlıkla duralayan Sör Andrew sordu: "Yeminine güvenilebilir mi, Kaparu? Bir yemini bozmanın hafife alınamayacak bir şey olduğunu öğrendin mi?"</p>

  <p>"Yemini bozmayacağım, haşmetmeap. Bana okuduklarınız... gözlerimi açtı. Şimdi geçmiş hayatımın baştan sona büyük bir hata olduğunu anlıyorum."</p>

  <p>Sör Andrew Kaparu’ya uzunca bir süre baktı. Sonra nazik bir şekilde başım sallayıp kemerindeki anahtarlığa uzandı.</p>

  <p>&nbsp;</p>

  <p>Şövalye kısa bir süre sonra uçan gözcülerden gelen son mesajı aldığında, Gri Güruh'un uyandırıldığı hakkındaki berbat haber üzerine düşünüp taşınmaya başlamıştı. Yambu'nun elçisini son bir küstah mesajla geri gönderdi. Yapabileceği başka bir şey yokmuş gibi görünüyordu.</p>

  <p>Bundan sonra, surlardan dışarı bakıp kara kara düşünmek için, kalesinin her zaman insan olan ama şu anda kimsenin olmadığı en üst mazgallarına çıktı. Baktığı her yerde savaş ve kuşatma hazırlıkları yapılıyordu. Düşünüp taşınması gereken çok şey vardı.</p>

  <p>Kısa bir süre sonra birisinin daha kendisine katıldığını fark etti. Düşüncelerinden sıyrıldı ve yanında duran Dame Yoldi'yi gördü. Bakışlarından kendisine verebileceği yeni bir haberi ve de soracak sorusu olmadığını anladı; Dame Yoldi şu an buraya, sadece bu zor anında ona başka nasıl yardımcı olabileceğini bulmak için gelmişti.</p>

  <p>"Andrew."</p>

  <p>"Yoldi... Yoldi, eğer tanrıların dövdüğü şu kılıçlar bu kadar önemliyse, etrafımızdaki düşmanlar sadece bir tanesi için bile, bizimle olduğu kadar birbirleriyle de savaşmayı göze alıyorlarsa, o zaman söyle bana, nasıl olur da aklım başımdayken böyle bir gücü onların eline teslim ederim?"</p>

  <p>Dame Yoldi nazik ve üzgün bir şekilde başını sallayarak anladığını belirtti. "Öyle görünüyor ki veremezsin. Böylece karara varmış oluyorsun. Tabii ki teslim olmayı reddetmenin sonuçları seni daha kötü etkilemiyorsa?"</p>

  <p>"Etkilemiyor! Ardneh’in şimdiye dek öldürdüğü ya da felç ettiği tüm iblisler adına, hepimizin bir gün ölmesi gerekir ama teslim olacak kadar mahvolmadık! Ama köylerdeki insanlar aklımdan hiç çıkmıyor, Yoldi. Onları Fraktin ya da Yambu'dan korumak için hiçbir şey yapamam."</p>

  <p>"Bu o köylerdeki insanlara - işgalden kurtulanlara - en azından gelecek için umut verecektir, eğer burada, kalende sonuna kadar direnebilirsen sonunda topraklarını geri alabilirsin."</p>

  <p>"Burada ya da başka bir yerde, eğer savunma yapacaksam insanlarıma şunu demeliyim: 'Savaşın.' Sen ve ben savaşın nasıl olduğunu biliyoruz. Gençlerin bazıları bilmiyor... ama öyle görünüyor ki ne karar verirsem vereyim savaşın kötülüğü ve dehşeti onlara doğru geliyor. Böyle düşmanlar, sınırlarımda toplandıklarında, hiçbir teslim olma şartı onları durduramaz ya da halkıma yapacaklarını hafifletemez. Şimdi verebilecekleri sözlere inanamayız. Onlardan ne bir söz aldım ne de şart koştum. Zaten onlardan inanmayacağım sözler vermelerini istemenin ne anlamı var?"</p>

  <p>Şövalye ile büyücünün arasına bir sessizlik girdi, etraflarındaki dünya, uzaklardan gelen silahhanenin sesinden başka, tamamen sessizdi. "Kendi işime geri dönmeliyim," dedi sonunda Yoldi ve kalenin lordunu bir kez öperek gitti.</p>

  <p>"Benim de aşağı inmem gerek," dedi kendi kendine yüksek sesle Sör Andrew, "savunmayı kontrol etmeliyim."</p>

  <p>&nbsp;</p>

  <p>Biraz sonra kalenin dış surlarında, ana kapıyı savunan sağlam nöbetçi kulelerinden birinin yanında yürüyen Sör Andrew, eski silah arkadaşlarından biriyle karşılaştı ve onunla bir sohbete daldı.</p>

  <p>"Bu surların üstünde kılıç sallamayalı çok oldu, Sör Andrew."</p>

  <p>"Evet, çok uzun zaman oldu."</p>

  <p>Arkadaşı, beyaz saçlı ve yüzünde çizgiler oluşmuş yaşlı bir adam haline gelmişti ve onu eski haliyle hatırlayan Sör Andrew’e bir an için, arkadaşı kılık değiştirmiş ve birazdan bu görüntüsünden kurtulacakmış gibi geldi. Konuşmalarından neşe yükseliyordu ama tartıştıkları konuların çoğu kuşatmalar, tuzaklar, saldırı, karşı saldın ve huruç gibi korkunç konulardı.</p>

  <p>"Bu onları uzun süre bizden uzak tuttu, değil mi, efendim?"</p>

  <p>"Yeterince uzun süre değil." Sör Andrew iç çekti.</p>

  <p>Bir kez daha ana kapının yakınındaki duvarın yarımda tek başına kalmıştı. Burası kaleye giden anayolların kavşağından kıvrılarak aralıksız gelen savaşçı, erzak arabası ve sığınmacı akınının rahatça görülebileceği bir yerdi.</p>

  <p>İşte beyaz cüppeleriyle telaşlı Ardneh rahip ve rahibeleri geliyordu. Yolun ilerisindeki kontrol noktasındaki denetlemeden yeni geçmişlerdi. Sör Andrew’in tıbbi malzemelerle dolu olduğunu umduğu iki araba sürüyorlardı. Bazen, savaş zamanında Ardneh Tapınakları, savaşan orduların arasında en ufak bir zarar bile görmeden kalırdı. Her komutan, her savaşçı yaralandığında eğer yer varsa kendisine bakılacağını umardı. Ama bu kez böyle olmadığı ortadaydı. Ardneh, onun yanına geliyordu; ve tıbbi yardımdan öte, askerler için bu iyi bir moral olacaktı.</p>

  <p>Sör Andrew gözlerini kapayıp önündeki mazgalı kavradı. Ardneh’e daha doğrudan yardım için dua etmeyi düşündü - beyninin bir bölümü bir zamanlar gerçekten yaşamış olan Ardneh’in neredeyse iki bin sene önce öldüğünü dünyadaki herkesten iyi biliyordu. Ama henüz ...</p>

  <p>Ardneh'le ilgili bu gizem aklına, yaptığı araştırmaların hiçbirinin ışık tutamadığı, uzun zamandır Sör Andrew’in canını sıkan bir başka soruyu getiriyordu: Eğer Ardneh öldüyse dünyadaki diğer tanrı ve tanrıçaların hepsi neden hayattaydı? Genel görüş, hepsinin de dünyanın varoluşundan ya da yaklaşık o zamanlardan beri yaşadıklarını ve tabu ki Ardneh’in de hâlâ onlarla beraber hayatta olduğunu savunuyordu. Ama Sör Andrew’in bu genel görüşün doğruluğu hakkında çok ciddi şüpheleri vardı.</p>

  <p>Onun yerine daha çok Ardneh’in varoluşu ve ölümü hakkında gerçekçi bilgi veren ama Vulcan’ı, Hermes’i, Aphrodite’i, Mars’ı ya da diğerlerini - Yaratıktanrı Draffut dışında - anlatmayan tarihi yazıtlara güvenmeye eğilimliydi. Draffut’a da Ardneh ya da şeytani karşıtı olan İblislerin Efendisi, Orcus kadar önem verilmemişti.</p>

  <p>Sör Andrew tanrılar hakkında ne düşünürse düşünsün, şüphe etmediği tek gerçek, iblislerin varlığıydı.</p>

  <p>Uzun yıllar süren araştırmaları sırasında, zihninin derinliklerinde korkunç bir şüphe doğmuştu: Kendilerine tanrı diyen, insanlarında tanrı olarak kabul ettiği ve dünyayı yönetme iddiasında olan - ne zaman canları bu konuyla ilgilenmek isterse - bu varlıklar aslında Ardneh ve Orcus'un zamanından kalma iblisler olabilirlerdi. Ama bu teorinin de, insanı rahatlatan bazı açıklanamaz yanları vardı.</p>

  <p>Sör Andrew’in tanrılarla ilgili araştırmaları sonucunda söyleyebileceği kesin olan çok az şey vardı: Tek bildiği çoğunun, gerçek olduğu ve güçlerinin büyüklüğüydü. Kılıçlar, Vulcan'ın gerçek gücünü göstermek için yeterliydi.</p>

  <p>Yoldi iyi ve cesur bir sihirbazdı. Ama bu gerçeğin ana güçlerine ulaşıp onları kontrol etmek herhangi bir büyücünün yeteneklerini aşıyordu.</p>

  <p>Tüm tanrılar ve iblisler adına, evren bu kadar karışık, zor ve zıtlıklarla dolu bir yer olmak zorunda mıydı? Sör Andrew eğer evreni tasarlayan kendisi olsaydı, her şeyin farklı olacağını düşündü. Bunu ilk defa düşünmüyordu.</p>

  <p>Aşağıdan kendine seslenildiğini duyduğunda, Sör Andrew gözlerini açmış ve yeniden kapamış, gerçekten Ardneh’e dua edip etmeyeceğine karar vermeye çalışıyordu. Aşağı baktığında, kaleye yönelmiş yoğun kalabalığın arasından çıkan birisinin tam altında, yolun kenarında durduğunu gördü. Adam gençliğinin sonlarında, biraz yapılı ve seyyaha benzer biriydi. Belinde bir ip ya da kınnaba benzeyen bir kemere asılı, Sör Andrew’in dikkatini hemen çeken koca bir kılıç taşıyordu.</p>

  <p>Sör Andrew’in, ejder avcısı Nestor'u tanıması için, adamın bir kere daha konuşması gerekti. "Sör Andrew? Yaratıktanrı Draffut'un selamlarını getirdim."</p>
</body>
</html>
