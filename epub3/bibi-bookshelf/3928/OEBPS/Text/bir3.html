<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ÜÇÜNCÜ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>"Bu son başarısızlığının büyüklüğü karşısında hâlâ şaşkınım, Mavi Giyen," dedi Dük Fraktin. "Hatta, bu konu üstünde düşündükçe şaşkınlığım daha da artıyor."</p>

  <p>Mavi cüppeli büyücünün gerçek adı biraz önce söylendiği gibi değildi. Ama gerçek adı - hatta gerçeğe yakını bile ağza alınmaz, bir dükün bile dudaklarından çıkamazdı; ve büyücü değişik lakaplarla çağrılmaya alışmıştı.</p>

  <p>Büyücü hafifçe eğildi, ama yerinden kalkmadan. Azarlamanın farkında olarak yapmıştı bunu; kendine has, üzerinde dikkatle çalışılmış bir tavırla davranır, hiçbir korku belirtisi göstermezdi. Bu sayede kendine en çok güvenen yöneticiler bile onunla ilişkilerinde ihtiyatlı davranırlardı.</p>

  <p>"Kendimi savunmak adına söyleyebileceğim her şeyi," diye cevapladı mavi cübbeli, "Ekselanslarına zaten anlattım."</p>

  <p>Büyücü'nün başının hemen üstündeki taş kemerli tavandan sarkan küçük altın bir kafes vardı ve kafesin içindeki keşişkuşu bu söylenenle alay edercesine bir çığlık attı. Melez yaratığın işlevsiz kanatları ince, kürklü gövdesinin her iki yanma bulanık ışıklar saçtı. Ama beyni düşünme yetisine sahip olabilmek için çok küçüktü ve adamlardan ikisi de bu harekete birazcık bile dikkat etmedi.</p>

  <p>İki adam biraz önce şarap getirmiş olan köle kızın dışında yalnız sayılırlardı. Dük'ün ana konutu olan bu kasvetli şatonun özel odalarından birinde, eğer şimdiye kadar birlikte olduğu düşeslerin bir tanesi bile kendisine çocuk verebilmiş olsaydı ailenin toplantı odası denebilecek bir yerde oturuyorlardı. Şu anki Dük'ün büyük büyükbabası soyguncu bir baron olarak aileye güç ve şöhrete giden yolu açmıştı. Şatonun yapımına da o başlamıştı. O zamandan beri çok genişleyen şato iki önemli ticaret yolunun kesiştiği yerde, stratejik bir tepede kuruluydu. Bu yolların üzerindeki ticaret şatonun yapıldığı zamanlardan bu yana önemini yitirmişti ama aile artık yalnızca basit soygunlar ve insanların yaşam, sağlık ve iş güvenlikleri karşılığında para toplamaktan çok daha başka işlerle uğraşıyordu.</p>

  <p>Aile rengi olan mavi beyaz renklerle işlenmiş pahalı duvar perdeleri kalın taş duvarların arasındaki küçük pencerelerden gelen yumuşak esintiyle ipeksi bir şekilde dalgalandı. Bu süslü kumaşlar, Dük'ün babasının zamanından kalmaydılar. Her nedense bugün dalgalanan perdeler Dük’e bir an için zamanın ne kadar çabuk akıp geçtiğini hissettirdi - atalarının çabaları sayesinde hayata önemli avantajlarla başlamıştı ama kendi on yılları hızla geçip gitmiş ve hükmettiği topraklar babasının ona istemeye istemeye bıraktıklarından pek de fazla değildi. Dük hâlâ bir gün bütün kıtanın kralı olmak istiyordu ama yıllardır en yakın danışmanlarına bile bunu açıkça söylememişti. Onların sessiz alaylarından çekinmişti, çünkü böyle bir tasarı için görünürde çok az umut vardı.</p>

  <p>Ta ki bugüne kadar.</p>

  <p>Köle kıza dışarı çıkmasını işaret etmesiyle, kız çabuk ve zarif bir şekilde dizlerinin üstünden kalkıp tül giysilerini savurarak dışarı çıktı. Evet, kendini kadınlar konusunda da şanssız görüyordu - zaman geçiyor, eşler bulunuyor ama şu ya da bu nedenle memnun kalmayıp onları gönderiyordu. Düklüğüne varis verme gibi önemli bir görevi yerine getirmeyi hâlâ başaramamıştı.</p>

  <p>Dük kendine küçük bir kadeh şarap doldurdu. "Bence," dedi büyücüsüne, "biraz düşünsen bana bu konuda söyleyecek bir şeyler daha bulabilirsin." Düşünceli bir şekilde, ikinci bir altın kadehe şarap doldurup karşısındakine uzatırken kendi kendine, bir şeyi onâylarcasına başını salladı. Ekselansları ufak tefekti, ince ama kaslı bir yapısı vardı, perçemindeki grilikler saçlarının ağarmaya başladığının habercisiydi. Sakal ve bıyık şekli konusundaysa başka birçok şeyde olduğu gibi net bir karar verememişti; şu an dudaklarının üzerindeki ince bıyıkları dışında tamamen tıraşlıydı. Dük'ün teni koyuydu, özellikle çukurları biraz derin olan ve bazen aç bir bakış etkisi veren gözlerinin çevresinde.</p>

  <p>Şimdiyse büyücüsünü sıkıştırıyordu: "Bana anlattığına göre, bu genç çocuk önce kuzenimi okla öldürdü, sonra - senin oraya almak için gönderildiğin kılıcı - yerden alıp rahatça yürüyüp gitti. Saptadığımız kadarıyla o zamandan beri kimse onu görmemiş. Sen de gitmesini önlemek için hiçbir şey yapmadın. Farkında bile olmadığını söylüyorsun."</p>

  <p>Bütün bunlardan etkilenmemiş görünen büyücü yeniden oturduğu yerde hafifçe öne eğildi. "Çatışmadan hemen sonra Ekselansları, sokakta bir kalabalık toplandı. Ortada büyük bir karmaşa vardı. İnsanlar saçma sapan haykırıyor, süvarilerden, istiladan bahsediyorlardı - ortalıkta bir o yana bir bu yana koşturan insanlar yüzünden tam bir karmaşa yaşanıyordu. Benim ilk düşüncem doğal olarak kuzeninizin hayatıydı ve onu kurtarabilmek için elimden geleni yaptım - ne yazık ki güçlerim yeterli olamadı. Olayın ilk anlarında onu kimin vurduğunu bile bilmiyordum. Saldırganlardan birinin oku olduğunu düşündüm."</p>

  <p>"Şüphesiz çatışma sona erince kılıcı daha fazla düşünmedin. Hem de neler yapabildiğini görmene rağmen."</p>

  <p>"Özür dilerim efendim, gerçekten neler olduğunu görmedim. Çatışma başladığında kendimi hemen yere atıp başımı ellerimin arasına alıp öylece kaldım. Ekselanslarının da çok iyi bildiği gibi, kılıçlar çekilip, kan dökülmeye başladığında büyülerin çoğu işe yaramaz hale gelir. Tabii ki yakınlarda güçlü bir büyünün varlığını hissedebiliyordum; şimdi anlıyorum ki bu o kılıçmış. Ama dövüş sürdüğü sürece yapabileceğim hiçbir şey yoktu. Sessizlik başlar başlamaz ayağa fırladım ve..."</p>

  <p>"Elinden geleni yaptın, evet. Sonradan anlaşıldığı kadarıyla yaptıkların pek bir işe yaramadı. Neyse, Sharfa döndüğünde, bu köylüler hakkında ne söyleyeceğini göreceğiz."</p>

  <p>"Onu geri mi çağırdınız, Ekselansları?"</p>

  <p>"Evet, diğer görevini kısa kesmesi hiç işime gelmemesine rağmen dönmesi için haber saldım . . . mesajımı aldığında en iyi olduğunu düşündüğü şeyi yapmalı. Hepimiz öyle yapmalıyız. Bu arada değirmenci ve karısını içeri alalım."</p>

  <p>"Tamamen katılıyorum, efendim. Onları bizzat sizin sorgulamanız çok bilgece bir karar."</p>

  <p>"Senin de izlemeni istiyorum."</p>

  <p>Büyücü başını sessizce sallayarak onayladı. Dük Fraktin eliyle küçük bir hareket daha yaptı. İki adam tamamen yalnız gözükmelerine rağmen bu hareket Dük'ün isteğinin odanın duvarları ötesine iletilmesine yetti. Ancak derin bir nefes almaya yetecek kadar zamanda, elinde mızrak taşıyan bir nöbetçi eski püskü giysiler içinde iki kişiyi odaya getirdi.</p>

  <p>Adam uzun boylu ve yapılıydı, Dük yaşının otuz beş, kırk arası olduğunu tahmin etti. Sarı saçları başındaki temiz sargıların üstüne düşüyordu. Tek kolu vardı ve onu da yanındaki kadının beline dolamıştı. Kocasından birkaç yaş küçük olan kadın yaşı ve sosyal durumuna göre hâlâ çekici sayılırdı. Dük, siyah saçlı kadının şimdiye kadar kendini iyi kontrol etmesine rağmen biraz korktuğunu düşündü. Adamsa korkudan çok sersemlemiş görünüyordu. Sağlık raporlarına göre yaralandıktan üç gün sonra, ancak bugün kendine gelebilmişti.</p>

  <p>Dük Fraktin, nöbetçiye çekilmesini işaret ettikten sonra, yerinden kalkıp gelenleri karşılayarak adamı ve karısını şaşırttı, ki bu büyücüyle birlikte oturmakta oldukları alçak platformdan aşağıya inmesi demekti - büyücü artık ortalıkta gözükmüyordu. Dük gülümseyerek adamın elini, ödül törenindelermiş gibi kısaca sıktı. Sonra gizli bir sahiplenme duygusuyla eğilen kadının başına dokundu. "Öyleyse sen Jord'sun, sen de Mala. İkinize de iyi davranıldı mı? Sizi buraya getiren adamları kastediyorum."</p>

  <p>"Çok iyi davranıldı, Sayın Efendim." Adamın sesi de yüzündeki ifade gibi şaşkındı. "İyileşmem için gösterdiğiniz yardıma teşekkür ederim." Dük bu minnettarlık gösterisini bir el hareketiyle geri çevirdi. Ne zaman, hayatı önem gerektiren birisi için acil tıbbi yardım gerekse Dük'ün çağrısına en kısa zamanda cevap vermek için nedenleri olan bir Ardneh rahibesi vardı. "Keşke büyük oğlunu kurtarabilseydik. Gerçek bir kahraman olarak öldü," Dük bunları dedikten sonra hafif bir iç geçirdi. "Aslında bugün beni asıl ilgilendiren küçük oğlun."</p>

  <p>Anne ve baba hemen irkildiler. Adam çabucak sordu: "Mark bulundu mu?" Dük, eğer çocuklarının nerede olduğunu bilselerdi tepkilerinin farklı olacağını düşündü. Yeniden iç geçirdi.</p>

  <p>"Hayır, ne yazık ki," diye cevap verdi Dük. "Mark bulunamadı. Ve öyle görünüyor ki yanında çok değerli bir eşyayı da götürmüş. Beni kişisel olarak ilgilendiren bir eşyayı."</p>

  <p>Kadın, Dük’e yüzünde çok garip bir ifadeyle bakıyordu; kadının kendisini baştan çıkarmaya mı çalıştığını merak etti. Birçok kadın bu girişimde bulunmuştu ve çok azının bu kadar güzel siyah saçları vardı. Şüphesiz çok azı otuz yaşında nasırlı elli değirmenci karılarıydılar. Bununsa çekiciliği konusunda kendinden emin olduğu görülüyordu. Ya da aklında başka bir şey vardı...</p>

  <p>"Başka birisi, mesela haydutlardan biri kılıcı almış olamaz mı, efendimiz?" dedi çekingen bir kararlılıkla kadın.</p>

  <p>"Sanmıyorum, Mala. Peki onu son gördüğünde Mark neredeydi?"</p>

  <p>"Sokaktaydı efendim. Dövüşten hemen sonra, bizim köyün sokağında, insanlar Kenn’in elinde kılıçla savaştığını söyleyince kızım ve ben koşarak değirmenden geldik. Oraya ulaştığımızda bir yanda Mark duruyordu. Yaralanmadığını düşündüm, o yüzden hemen Kenn’e doğru koştum ve.. Kocasına doğru bir hareket yaptı. "Sonra, Mark’ı görmek için tekrar etrafıma bakındığımda orada değildi."</p>

  <p>Dük başını onaylayarak salladı. Kızları adamlarına benzeri şeyler anlatmıştı; değirmene bakması için köyde kalmasına izin verilmişti. "Peki Mala, sokağa koşarak geldiğinde kılıç Kenn’de miydi?"</p>

  <p>"Kenn, çoktan yerdeydi Ekselansları. Kılıç neredeydi bilmiyorum, onu hiç düşünmedim. O anda tek düşünebildiğim oğlumun ve kocamın yaralandığıydı." Koyu gözleri, kıvırcık saçlarının altından Dük’e bakıyordu. Belki de baştan çıkarmaya değil, bir mesaj vermeye çalışıyordu; her neyse bunu sonra öğrenebilirdi.</p>

  <p>Kadın devam etti: "Ekselanslarının da yakın akrabaları var. Eğer tehlikede olsalar eminim sizin de ilk düşünceniz onlar olurdu."</p>

  <p>Adam, karısına, konuşmasının garipliği onu da şaşırtmış gibi baktı.</p>

  <p>Dük sordu: "Başka bir yakınımın da tehlikede olduğunu mu söylemek istiyorsun?"</p>

  <p>"Bilmiyorum efendim." Kadının kafasında her ne varsa bu şimdi ortaya çıkmayacaktı.</p>

  <p>"Tamam," dedi sabırla Dük. "Şimdi. Genç Mark'ın böyle bir tecrübenin ardından korkup kaçmasını anlıyorum eğer kaçmasaydı ona zarar verecek değildim elbette. Kaçışını anlayabildiğimi söylüyorum - ama kılıcı neden yanında götürmüş olabilir ki?"</p>

  <p>"Sanırım ..." diye başladı adam ve durdu.</p>

  <p>"Evet? Bu arada Jord, şaraptan biraz alır mısın? Çok iyidir."</p>

  <p>"Hayır, sağ olun, efendim. Ekselansları, Mark, büyük kardeşinin ve benim, ikimizin de yere yıkıldığını görmüş olmalı. Büyük bir ihtimalle ikimizin de öldüğünü sanmıştır. Demek istediğim... oğullarıma her zaman, ben bir gün öldüğümde kılıcın onlara kalacağını söyledim. Şüphesiz ben günü geldiğinde kılıcı alanın Kenn olacağını düşünürdüm. Şimdiyse Kenn ..."</p>

  <p>Dük, çiftin kendilerini toparlaması için bekledi. Kendi kafasında, bu insanlara kendi sınıfındanmış gibi merhamet gösterdiğini düşünüyordu. Nezaket ve kibarlık, her sınıftan insanın üzerinde etkili olabilecek önemli araçlardı; bunları emri altındakilere anlatmakta güçlük çekiyordu. Tüm davranış biçimleri birer araçtı ve duruma göre uygun olanı seçmek önemli bir avantaj yaratırdı.</p>

  <p>Yine de artık sabırsızlanmaya başlamıştı. Değirmenciyi sıkıştırdı: "Bana kılıç hakkındaki her şeyi anlat."</p>

  <p>"Bana yıllar önce verildi, Ekselansları." Değirmenci kendini toparlamaya çalışıyordu. "Adamlarınıza anlattım."</p>

  <p>"Evet, evet. Her neyse, bana yeniden anlat. Sana Vulcan kendisi mi verdi? Neye benziyordu?"</p>

  <p>Değirmenci başka bir sorunun gelmesini bekler gibiydi, şaşırdı. "Neye mi benziyordu? Bunu anlatmak zor, sayın Efendim. Bekleneceği gibi o, benim gördüğüm tek tanrı. Eğer tanımlayacağım bir insan olsaydı, bir ayağı topal derdim. Bir elinde çoğunlukla büyük bir demirci çekici taşıyordu - devasa bir çekiç. Giysilerinin çoğu deridendi. Ejder pullarından yapılmışa benzeyen bir kolyesi vardı - şimdi söyleyeceğim aptalca gelebilir ama... bir insanın olabileceğinden çok daha uzundu. Ve sonsuz derecede de güçlü."</p>

  <p>Dük, değirmencinin on üç yıl boyunca, başından geçenleri birçok kez anlatmış olması gerektiğini düşündü. Doğru kelimeleri bulmayı hâlâ beceremiyordu.</p>

  <p>"Bir insandan daha fazla," ekledi Jord, en azından bu tanımı yapabilmiş olmanın rahatlığıyla. "Ekselansları, umarım şimdi söyleyeceklerimi yanlış anlamazsınız."</p>

  <p>"Yanlış anlayacağımı sanmam, devam et."</p>

  <p>"Vulcan'la karşılaştığımdan beri hiçbir erkek - ya da kadın - beni gerçekten korkutamadı. Eğer ölüme mahkûm edilseydim ya da işkence yapılsaydı, evet korkardım. Ama hiçbir insanın varlığı, hatta Kara Kralın huzurunda bulunmak bile bu kadar kötü olamazdı. Ekselansları, siz de tanrıları görmüş olmalısınız, ne demek istediğimi anlayabilirsiniz."</p>

  <p>Ekselansları - pek sık olmasa da - tanrılarla ve bir keresinde de Kara Kral ile karşılaşmıştı. Dedi ki: "Seni anlıyorum, değirmenci, bir tanrının varlığının yaptığı özel etkiyi iyi açıkladın. Öyleyse sen Vulcan’ın yanındaydın ve onun emri altında kılıçları yapmasına yardım ettin."</p>

  <p>"Demek, Ekselansları zaten biliyorsunuz, yani birden fazla yapıldığım." Dük'ün bu bilgisi karşısında, Değirmenci, Dük'ten ve etrafını sarmalayan güç ve zenginlikten etkilendiğinden çok daha fazla etkilenmişti. "Daha önce bu gerçeği bilen hatta böyle bir olasılıktan şüphelenen biriyle bile karşılaşmamıştım. Evet, birden fazla yaptık. Tam olarak on iki tane. Ve ben de orada durup yardım ettim. O günlerde demircilik yapıyordum. O kılıçları yapan benim becerim değildi - hiçbir insanın yeteneği buna elvermez. Ateşi beslemek, körükleri çalıştırmak ve benzeri işler için köyümden çağrılan beş kişi daha vardı. Yardım etmekten başka seçeneğimiz yoktu."</p>

  <p>Tam bu anda kadın, Dük'ü bir kez daha şaşırttı ve boğazını temizleyerek araya girdi. "Ekselansları o köye hiç geldiler mi acaba? Adı Treefall'dur ve dağlara çok yakındır."</p>

  <p>Dük Fraktin kadına baktı - evet, bu kadını kesinlikle daha sonra, yanında kocası olmadan görmesi gerekliydi. Ortada dönen bir şeyler vardı. "Neden, orada bulunmuş olabilirim," dedi Dük. Köyün adı ona hiçbir şey ifade etmemişti.</p>

  <p>Yeniden adama döndü. "Hayır Jord, sanırım Vulcan’a yardım etmekten başka çareniz yokmuş. Bildiğim kadarıyla diğer beş adam ne yazık ki kurtulamamışlar."</p>

  <p>"Vulcan onları kullandı efendim. Bedenlerini ve kanlarını kılıçlara su vermek için kullandı."</p>

  <p>"Yine de sana dokunmadı... şüphesiz kolunu alması dışında. Sence bunu neden yaptı?"</p>

  <p>"O kısmı pek iyi hatırlayamıyorum, Ekselansları... oturabilir miyim? Başım..."</p>

  <p>"Evet, evet. Mala, şu sandalyelerden birini çekiver. Şimdi Jord, devam et. Kılıçları nasıl yaptığınızı anlat."</p>

  <p>"Peki, efendim, ben bayılmıştım. Uyandığımda sağ kolum yoktu. Kanamanın hemen durduğu, düzgün bir kesikti. Sol elimdeyse Köykurtaran'ın kabzasını tutuyordum. Sonra, ben orada yatarken Vulcan üzerime eğildi ve dedi ki-"</p>

  <p>"Evet, evet?"</p>

  <p>"Artık kılıcın benim olduğunu söyledi. Köykurtaran. Ona Öfke Kılıcı da diyordu. Saklamak ve nesilden nesle aktarmak üzere. Anlayamıyordum... Canım çok fazla yanıyordu ... ve sonra, bütün bu olanlar kocaman bir şakaymış gibi gülmeye başladı. Kahkahalar atan bir tanrının çıkardığı ses başka hiçbir şeye benzemez. Ama benim için bu asla bir şaka olmadı."</p>

  <p>"Hayır, sanırım değildi." Dük döndü ve kendine küçük bir bardak şarap daha koydu. Gözü, belinde asılı olan hançerinin mücevherli kabzasına takılınca, eli üzerine gitti ama onu hemen geri çekti. Şu anda onları korkutacak hiçbir şey söylemek ya da yapmak istemiyordu. Sakince sordu: "Vulcan’ın o gün kaç kılıç yaptığım söylemiştin?"</p>

  <p>"Söylediğimi sanmıyorum Ekselansları ama on iki taneydi." Değirmenci oturmasına izin verildiğinden beri daha iyi görünüyor, kendini kontrol edebiliyordu. Neredeyse gülümseyerek, "Buna inanır mıydınız?" dedi.</p>

  <p>"Sen dürüst bir adamsın, sana inanıyorum. Eğer yalan söylüyor olsaydın bunu anlardım. Şimdi, diğer on bir kılıca gelelim. Varlıklarının gizli kalması çok çok önemli. Bu odanın dışındaki kimse sizden bunları duymamalı. Benim iyi insanlarım, bundan emin olabilmek için ne yapmam gerekir, sizce?"</p>

  <p>Adam kaygılanmıştı. Ama kadın yavaşça ileri adım attı. "Bize güvenmelisiniz, Ekselansları. Tek kelime etmeyeceğiz, Jord, o kılıçlardan şimdiye dek kimseye söz etmedi ve etmeyecek. Ben de öyle."</p>

  <p>Dük başını ona doğru yavaş bir şekilde onaylamasına salladı, sonra ilgisini yeniden adama yöneltti. "Şimdi, demirci, değirmenci, her neysen - diğer on bir kılıca ne oldu?"</p>

  <p>Çaresiz tek kolunun omzunu silkti. "Onlara ne olduğu hakkında, efendim, hiçbir fikrim yok."</p>

  <p>"Vulcan onları da seninkine yaptığı gibi isimlendirdi mi? Neye benziyorlardı? Nereye gittiler?"</p>

  <p>Jord yeniden çaresiz bir hareket yaptı. "Bunların hiçbirini bilmiyorum Ekselansları. Diğer kılıçlara en azından, yapımının ilk aşamalarından sonra hiç bakamadım. Tek görebildiğim, Vulcan'ın çekicini bekleyen on iki tane akkor halindeki çelik çubuktu -onları işte o zaman saydım. Ardından bakınamayacak kadar meşguldük ve sonrasında kolumun kanaması yüzünden başka bir şey düşünemeyecek haldeydim..</p>

  <p>"Haydi, haydi Jord. Bundan daha fazlasını görmüş olmalısın. Sen bütün bunlar olurken hep oradaydın, değil mi?"</p>

  <p>"Oradaydım Ekselansları ama... eğer daha fazla bir şey bilseydim size anlatırdım." Jord'un sesi umutsuzdu.</p>

  <p>"Pekâlâ, pekâlâ. Belki daha sonra o kılıçlar hakkında bir şeyler hatırlarsın. Vulcan sana başka neler söyledi?"</p>

  <p>"Başka neler söylemiş olabileceğini bilmiyorum, Ekselansları. Emin olduğum şey, bana emirler verdiği ve ne yapmam gerektiğini söylediği. O zaman dediklerini anlamış olmalıyım ama sonradan hiçbir şey hatırlayamadım."</p>

  <p>"On iki adet akkor halindeki, ısıtılmış demir çubukları hatırlıyorsun ama; hepsi birbirinin benzeri miydi?"</p>

  <p>"Sanırım hepsi düz kılıçlardı. Bana verilmiş olana benziyorlardı. Silahlardan hiç anlamadım."</p>

  <p>"Ah." Dük yeniden şarabından birkaç yudum alıp odayı adımlamaya başladı. Bilgi alabilmek için izlemesi gereken en akıllıca yolu düşünüyordu. "Sana verilen kılıç, üstü nasıl süslenmişti?"</p>

  <p>"Çeliğin üstünde pek bir şey yoktu, efendimiz. Ah, çeliğin içine daha önce görmediğim çok ince bir motif işlenmişti ama bu sadece metalin üzerine işlenmiş olandı. Sonrasında sert bir çelik çubuktan siperlik vardı, orada da gerçek bir süsleme yoktu. Kabzasıysa düz ve tanımadığım siyah bir malzemeydi, bazen Eski Dünya'dan gelme bir malzeme olup olmadığını düşündüm. Kabzanın üzeriyse çok güzel beyaz bir desenle bezenmişti."</p>

  <p>"Bu desenler neyi temsil ediyordu?"</p>

  <p>"Bunun üstünde çok düşündüm, efendim. Bir kent ya da kaleyi kuşatan surlar olabilirdi." Kadın da kocasına katıldığını belirtir bir şekilde başını salladı.</p>

  <p>Dük sordu: "Onu benim için çizebilir misin ?"</p>

  <p>"Bir denerim efendim." Adamın sesi kendinden emin çıkmıştı.</p>

  <p>"Sonra. Şimdi, sen de bir zamanlar demirciydin. Silahlar senin uzmanlığın olsun olmasın, anladığım kadarıyla bu kılıç o kadar güzeldi ki, büyülü özelliklerini bir yana bırakacak olsak da, çok para edecek, değerli bir şey olduğunu anlamış olmalısın. Onu satmayı hiç aklından geçirmedin mi?"</p>

  <p>Adamın yüzü bu soru karşısında gerildi. "Özür dilerim, Ekselansları. Onun bana satmam için verildiğini hiç düşünmedim."</p>

  <p>"Hayır mı? Vulcan, onun senin olduğunu, istediğini yapabileceğini söylemedi mi?"</p>

  <p>"Benim olduğunu söyledi, efendim. Ama sadece oğullarıma devretme zamanı gelene kadar. Bu çok açıkça söylenmişti."</p>

  <p>"Bu çok garip, Jord. Sıra ona geldiğinde, oğlun ne yapacaktı onu? Senin yaptığın gibi duvara mı asacaktı?"</p>

  <p>"Bilmiyorum, efendim."</p>

  <p>Dük biraz daha bekledi ama başka cevap alamadı. İç geçirdi. "Yazık. Eğer o şeyi bana getirseydiniz, size onun için iyi bir para öderdim. Hâlâ da öderim, tabi eğer kılıç yeniden elinize geçerse. Mesela oğlunuz onu geri getirirse. Ya da belki gidip ormanda düşürmüş olabileceği yerleri aramalısınız. Size iyi bir para öder ve hiç soru sormazdım."</p>

  <p>Adam ve kadın birbirlerine baktılar. Dük'ün bu kârlı teklifini değerlendirmek ister gibiydiler.</p>

  <p>Dük koltuğuna oturup öne doğru eğildi. "Sadece şunu bilin, er ya da geç, öyle ya da böyle, o kılıcı ele geçireceğim." Neşelenerek arkasına yaslandı. "Ayrıca oğluna da kuzenimi savunmak için gösterdiği çaba yüzünden tatmin edici bir ödül vereceğim. Unutmadan-" Ve Dük cebinden altın bir para çıkarıp Jord’a doğru fırlattı.</p>

  <p>Şaşırmış olsa da, Jord parayı işçi eliyle kolayca yakaladı. Ayağa kalktı, karısıyla birlikte minnettar bir ifadeyle eğildi.</p>

  <p>Sanki bu soruyu sormak daha önce aklına hiç gelmemiş gibi, Dük sordu: "Sizce Mark şimdi nerededir? Belki başka bir köyde gitmiş olabileceği akrabalarınız vardır?"</p>

  <p>"Treefall’da tanıdıklarımız var Ekselansları." Cevap veren kadındı. Yine o köyü garip ama kurnaz bir vurguyla belirtiyordu. Evet, bu kadını yalnız görmesi gerekiyordu.</p>

  <p>Jord konuştu: "Efendim, adamlarınıza var olan tüm akrabalarımızı zaten anlattık... Ekselansları, ne zaman eve dönebiliriz? Yalnız bıraktığımız kızım için endişeleniyorum."</p>

  <p>"Onu merak etme. Orada köydeki işlere bakan adamlarım var ... Kızınız ve Mark'tan başka yaşayan çocuğunuz yok, değil mi?"</p>

  <p>"Hayır, efendim," dedi kadın. Çocuk ölümleri sık görülen bir şeydi. Ekledi: "Ekselansları, bize çok iyi davrandılar. Kocamın iyileştirilmesi ve şimdi de para."</p>

  <p>"Evet, öyle. Ama neden olmasın? Sizler iyi, inançlı uyruklarsınız ve oğlunuz bulunduğunda, ona karşı da iyi davranacağımı bilmelisiniz. Komşularınızdan biri, kuzenimi vuran okun Mark’a ait olduğunu söylüyor. Öyle bile olsaydı Mark bu yüzden cezalandırılmazdı - beni anlıyor musunuz? Öyle olduysa, bu bir kaza - ya da düşmanın kötü bir büyüsü sonucu olmuştur. Büyücülerim bunu kimin yaptığını bulacaklardır." Ve Ekselansları arkasında boş görünen koltuğa baktı. "Ama içtenlikle umarım ki sizin genç delikanlı o kılıçla aptalca bir şeyler yapmaz. O kılıçta asla kontrol etmeyi, hatta anlamayı bile düşünemeyeceği güçler saklı. Elimden gelebilseydi onu bir felaketten koruyabilirdim. Ama yerini bilmezsem bu mümkün olamaz tabii ki."</p>

  <p>Dük, ikisinin de yüzlerinin, bir sırrı açıklayıp açıklamama konusunda kararsız kalmış insanlarınkinden çok sadece, umutsuzca acı çeken insanlarınkine benzediğine karar verdi. Bir kez daha iç geçirip gidebileceklerini işaret etti. "Jord, gidip benim için o kılıcın üzerindeki figürleri çiz. Yan odadaki adamlara ne yapmanı istediğimi söyle, onlar sana gerekenleri verir. Mala, burada kal, öykünü bir kez daha duymak istiyorum."</p>

  <p>Mızraklı nöbetçi tekrar görünmüştü. Ve bir an sonra, Dük’e doğru acemice eğilmiş olan Jord gitmişti.</p>

  <p>Kadın siyah saçlarının altından bakarak bekledi.</p>

  <p>"Şimdi, tatlım, bana başka bir şeyler anlatmaya çalışıyordun."</p>

  <p>Öyle değilmiş gibi davranmayacaktı. Ama yine de söze nasıl başlayacağını bilemiyordu. "O köyden, Treefall'dan söz etmiştim efendim. Kocamın geldiği yerden."</p>

  <p>"Evet?"</p>

  <p>"Sanırım, orada bir gece size rastlamıştım. On üç yıl önce. Bir cenazede. Vulcan'ın katlettiği beş kişi için tören yapılan ve Jord'un korkunç yarasının iyileşmesi için dua edilen gece - gerçi iki günden önce benim kocam olamayacaktı - iyileşmesi için büyüler yapılmıştı-"</p>

  <p>"Ah." Dük parmağını uzattı. "Bana rastladığını sanıyorsun. Beni tanımıyor muydun? Yoksa hatırlayamıyor musun?"</p>

  <p>"Gördüğüm adam efendim, bir maske takıyordu. Bildiğim kadarıyla, yöneticiler hakimiyetleri altındaki yerlere bazen bu tür ziyaretler yapar ve bu yöntemi de o zamanlarda kullanırlar."</p>

  <p>"Peki. Ama neden o maskeli adamın ben olduğumu düşünüyorsun? Beni daha önce görmüş müydün?"</p>

  <p>"Hayır efendim. Ben sadece duymuştum ki - böyle öyküler insanlar arasında nasıl yayılır bilirsiniz - siz bazen siyah deri bir maske takarak halkınızın arasına karışıyormuşsunuz... Mala birden sözlerinin ikna edici olmadığını fark etti. "Pek uzun boylu olmadığınızı ve saçınızın siyah olduğunu duymuştum." Durakladı. "Bu o gece hissettiğimdi." Yeniden durdu. "O gece cenaze ayinleri vardı. Maskeli adamla birlikte tarlalara gittim. Dokuz ay sonra ise oğlum Mark doğdu."</p>

  <p>"Ah." Dük Mala’yı dikkatle süzdü, bir şeyler hatırlamaya çalışıyormuş gibi baştan aşağı inceledi. "Demek köylerdeki insanlar bazen kılık değiştirip ortalıkta dolaştığımı söylüyorlar."</p>

  <p>"Evet, Ekselansları, çoğu söylüyor bunu. Eminim kötü bir niyetleri yoktur, sadece-"</p>

  <p>"Ama bu kez yanıldılar. Anlıyor musun?"</p>

  <p>Mala siyah gözlerini yere indirdi. "Anlıyorum Ekselansları."</p>

  <p>"Kocan, o-"</p>

  <p>"Ah, hayır efendim. Ona ya da başkasına maskeli adamdan hiç bahsetmedim."</p>

  <p>"Bırakalım öyle kalsın," dedi Dük Fraktin. Ve yeniden gidebileceğini belirten bir işaret yaptı.</p>

  <p>Kadın biraz duraksadı. Ardından gitmişti.</p>

  <p>Dük yeniden görünebilir hale gelen büyücünün oturduğu koltuğa döndü. Büyücünün yorum yapmasını bekledi.</p>

  <p>Mavi cüppelinin ilk söylediği şuydu: "İşkence yapmayı düşünmediniz mi, Ekselansları?"</p>

  <p>"İşkence, bu aşamada aptalca olurdu. Şu anda ne oğullarından ne de kılıcın yerinden haberleri olmadığına topraklarımın üstüne bahse girerim. En azından kadın, elinde olsaydı kılıcı hemen verirdi. Eğer karar vermesi gerekse adam da öyle davranırdı. Bir iki gün sonra, kendilerini ellerinde verdiğim altınla, güvenlik içinde otururken bulacak - ve daha çoğunu isteyecekler. Oğullarının geri dönmesi gerektiği ağızdan ağıza yayılacak. Köylerde haberler hızlı yayılır, Mavi Cüppeli - oralarda, aralarında bulundum, bilirim. Çocuğun, anne babasının evde, güvende olduğunu ve benim tarafımdan ödüllendirildiklerini duyduğunda - kılıcı geri getirme olasılığı çok yüksek. Eğer o zamana kadar biz bulamamışsak tabii. Ama işkence yolunu kullanırsak, bunu da duyacaktır. O zaman kendi isteğiyle geri gelmesi olasılığı nedir sence?"</p>

  <p>"Ekselansları, en iyisi bilirler, tabii ki. Ama o adam, yumuşak görünüşünün altında dikbaşlı biri. Bana bir şeyler saklıyormuş gibi geldi."</p>

  <p>"İyi bir gözlemcisin Mavi Cüppeli. Evet, katılıyorum, saklıyordu. Ama amacımızı doğrudan etkileyecek bir şey olduğunu sanmıyorum. Daha çok yıllar önce, onunla Tanrı arasında geçmiş bir şey."</p>

  <p>"O zaman, haşmetmeap?"</p>

  <p>"O zaman neden bunu ondan öğrenmeyeyim." Dük Fraktin kibar bir tavırla iç geçirdi. "Ama, bunu anlatmak ona bağlı olmayabilir. Bu olasılığı aklına getirdin mi?"</p>

  <p>"Ekselansları?"</p>

  <p>"<i>Emin miyiz</i>, Mavi Cüppeli, bir tanrının gizli kalmasını istediği şeyleri bilmek istediğimize - gerçekten emin miyiz?"</p>

  <p>"İtiraf etmeliyim ki, haşmetmeap, ince zekânızla çoğu zaman benden çok ileridesiniz."</p>

  <p>"Yanlış yaptığımı düşünüyorsun. Neyse, belki daha sonra bütün aileyi gergi aletine yatırırım ya da." Dük birkaç saniye sessiz kalarak düşündü. "Ne de olsa o bir mülk sahibi - değirmeni bırakıp dağlara çıkmaz. Eğer onu acemice korkutmazsak."</p>

  <p>"Ya kadın haşmetmeap?"</p>

  <p>"Ne olmuş ona?"</p>

  <p>"Bahsettiği zamanlarda, on üç yıl önce, sizin hizmetinizde değildim. Söyledikleri gerçeğe dayanmıyordu, değil mi? Soruyorum çünkü mahremiyet bazen büyü yoluyla etki altına almak için kullanılır."</p>

  <p>"Ona söylediklerimi duydun." Dük kabaydı.</p>

  <p>Büyücü hafifçe eğildi. "Çocuk ne olacak haşmetmeap? Bulunduğu zaman?"</p>

  <p>Dük danışmanına baktı. "Kılıcı ondan alacağız tabii ki veya nerede olduğunu öğreneceğiz ya da en son nerede gördüğünü."</p>

  <p>"Şüphesiz efendim. Peki sana çocuğu ne yapacağız?"</p>

  <p>"Sonra mı? Ne demek istiyorsun, sonra? O benim kuzenimi öldürdü, yapmadı mı?"</p>

  <p>Büyücü koltuğundan kalkmadan yeniden hafifçe eğildi. "Ve bir de köy var, efendim - böyle bir vahşetin yaşanmasına izin verilen yer?"</p>

  <p>"Köyler, Mavi Cüppeli, çok değerli mülklerdir. Yazık ki onlardan elimizde sonsuz sayıda yok. Onlar bize çok şey sağlayan kaynaklardır. İntikam, yalnızca gerektiğinde ortaya çıkarılıp kullanılan bir araçtan fazlası olmamalıdır. Bir çocuk örnek oluşturabilir, hatta böyle daha da işimize yarar. Ama bütün bir köy-" Ve Dük Fraktin başım olumsuzca salladı.</p>

  <p>"Bir araç. Evet haşmetmeap."</p>

  <p>"Ve en güçlü araç bilgidir. O kılıcın nerede olduğunu bul. Sadece, kuzenimi kaçırmaya çalışanların kimlerin adamı olduğunu bulmak bile kuru bir intikamdan daha iyidir."</p>
</body>
</html>
