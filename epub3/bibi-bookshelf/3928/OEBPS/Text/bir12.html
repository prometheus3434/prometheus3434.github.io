<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON İKİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Mark, önce rüyalar aleminde ilerliyordu ama bir an sonra artık orada değildi. Bir yığın kılıcın görüntüsü gitmişti ama uykudan uyanmaya geçişin hangi noktada gerçekleştiğinden emin değildi.</p>

  <p>Gözlerini taştan yapılma kubbeli bir tavana açtı. Tek kolunun üstünde hızla doğruldu. Hayatında ilk kez gerçek bir şatonun içinde olduğunu söyleyebilirdi. Bu geniş ve zengin döşenmiş oda başka bir yere ait olamazdı. Odanın tek, dar penceresinden gelen sabah güneşinin ışığı altında, gerçek bir yatakta yatıyordu.</p>

  <p>Odanın merkezindeki bir masanın üstünde Kahramanların Kılıcı duruyordu - Mark, siyah kabzanın üzerindeki beyaz ejder süslemesini tanıyabildi. Silahın yanında çıplak tahtanın üzerinde bir kın ve kemer - ona dün gece verilen? - başka bir kılıçla beraber duruyordu.</p>

  <p>Şimdi, bir hançer darbesi keskinliğiyle geri gelen hafızasında babasının yüzü canlandı, daha önce hiç sakallı görmemişti ama yanılamazdı. Gülümseyişindeki sevecenliğini ve gözlerindeki anlayışı gördü. Kahkaha Labirentinde karmaşık bir sevinçle aydınlanan yüzü öyle gerçekti ki.</p>

  <p>Tek kişilik yatağın yanında küçük bir divanda Barbara uyuyordu. Her zaman ki elbiselerini giyiyor ama üstüne değerli bir şal örtülmüştü. Sanki, Mark'ın başında beklerken uyuyakalmış, başka birisi de üşümesin diye üstünü örtmüştü. Ve şimdi Mark kendi giysilerinin de başka bir sandalyenin üstüne, yanlarında çok daha zengin giysilerle beraber bırakılmış olduğunu gördü? Bu süslü giysiler onun için miydi? Daha önce hiç böyle şeyler giymemişti.</p>

  <p>Tanıdık bir horultu Mark'ın başını çevirmesine neden oldu. Odanın, eşyaların arasında kaybolmuş uzak bir köşesinde Ben, yumuşacık yastıkların üstünde horlayarak yatıyordu. Onun da üstüne tanıdık olmayan pahalı bir cüppe örtülmüştü.</p>

  <p>Mark, yatakta doğrulur doğrulmaz, Barbara da kıpırdandı. Siyah gözlerini açıp anlamsız bir ifadeyle ona baktı. Hemen kendine gelip gülümsedi. Ardından üstündeki şalı atıp Mark'ın ateşine bakmak için yanına gelmişti. "İyi misin?" diye sordu.</p>

  <p>"Sanırım. Neler oldu? Bizi bu şatoya kim getirdi? Bir çatışma olduğunu hatırlıyorum ..."</p>

  <p>"Ve sen yere yığıldın. Ardından Sör Andrew hepimizi buraya getirtti. Ben'le birlikte ona, neredeyse olanların hepsini anlattık. Hepimiz senin için endişelendik ama büyücü, senin iyi bir uykuyla bunu atlatacağını söyledi. Adı, Dame Yoldi ve sen uyanır uyanmaz ona haber vermem gerekli. Sen burada bekle, gidip onu getireceğim."</p>

  <p>Barbara hızla odadan çıktı. Barbara’nın söylediklerini dinlemeyen Mark, yenileri kendi bedenine uygun gibi görünse de, kendi giysilerini alarak giyinmeye başladı. Bu arada Ben yattığı köşede huzurla horlamaya devam ediyordu.</p>

  <p>Mark giyinmesi bitince, pencereden yükselen güneşin altında uzayıp giden tarlalara ve ormanlara baktı. Sonra silahların üzerinde durduğu masaya gidip, dokunmadan sadece baktı. Bir gece, hatta birkaç saat önce bilincini yitirmesine neden olan olayı hatırlamaya çalışıyordu. Başına darbe aldığını veya yaralandığını hatırlamıyordu. Sadece, iki kılıcın bir an için birbirlerine değdiklerini ve sonra kendini çok garip hissettiğini hatırlar gibiydi. Ejder alevinin sol yanağında bıraktığı, yarı iyileşmiş eski izden başka üzerinde hiçbir yara izi yoktu.</p>

  <p>Ses arkasındaki kapıdan geldi: "Sen Mark'sın. Arin-on-Aldan’da değirmencilik yapan Jord'un oğlu."</p>

  <p>Mark duyduğu ilk sözcükle irkildi. Kendini, dün gece açılır kapanır köprüden saldıran kılıçlı adamların başındaki ve sadece Sör Andrew olabilecek adamın karşısında buldu. Şövalyenin yanında büyücüsü olması gereken güzel giyimli bir kadın vardı. Mark ağzında bir şeyler geveleyip bir dizinin üstüne eğilmeye hazırlandı.</p>

  <p>"Hayır, kalk ayağa." Sör Andrew'un sesi güçlüydü ama tehdit eder gibi çıkmamıştı. Elleri arkasında kenetlenmiş, ayakta dururken kaşları çatılıydı. "Dük Fraktin bana senin bir hırsız ve katil olduğunu söyleyen bir yazı gönderdi."</p>

  <p>"Hayır, efendim değilim." Suçlamanın tonu cesur bir inkâr edişe olanak verecek biçimdeydi. Odanın uzak köşesinde uyanmış olan Ben, bir yandan ayağa kalkarken bir yandan da fark edilmemeye çalışıyordu.</p>

  <p>"Öyle olduğunu hiç düşünmedim," diye onayladı Sör Andrew. "Bu suçların ikisinden de Dük Fraktin’in sorumlu olduğunu biliyorum, hatta daha kötülerinden de... ve dün gece buraya gönderdiği ajanları da ondan daha iyi olmadıklarını ispatladılar. Bana karşı savaş nedeni sayılabilecek suçlar işlediler. Onlar-"</p>

  <p>Sör Andrew'un arkasında duran güzel kadın elini şövalyenin koluna koyarak, nazikçe araya girdi. O susar susmaz da Mark'la konuşmaya başladı: "Dün geceyle ilgili olarak ne hatırlıyorsun?"</p>

  <p>Mark, önceleri duraklayarak, daha sonra kendisini dinlemekte olan soylu insanların ikisinin de göstermekte oldukları sabrın da etkisiyle kararlı bir şekilde, panayırda olanları hatırladığı kadarıyla anlatmaya başladı. Ben ve Barbara ile panayır alanına gelişlerinden başlayıp Dük Fraktin’in gönderdiği kurye ejderin pullarında Mark'ın sapladığı kılıcı taşıyarak uçup gitmesine kadar geldi.</p>

  <p>"Ejder yükseldikçe - görüntüsü de değişiyordu. Bana gerçek değilmiş gibi gözüktü. Arka arkaya farklı yaratıklar biçiminde gözüküyordu. Sonra onu gözden kaybettim ve etrafımdaki herkesin savaşmakta olduğunu gördüm. Sizin de bildiğiniz gibi, efendim. Ve sonra bir şey beni yere yıkmış olmalı. Ama bu olmadan az önce kendimi çok garip hissettim."</p>

  <p>Büyücü, Mark'ın yanma gelip önünde durdu ve ona çok yakından baktı. Mark önce korkmuş gibiydi ama sonra bir şey korkusunu alıp götürdü. Kadın sordu: "Yaralanmadın, değil mi?"</p>

  <p>"Hayır efendim, yaralanmadım. Ama . . . sadece, bana bir şeyler oluyormuş gibi... bir hisse kapıldım."</p>

  <p>"Kapıldığına şüphem yok." Dame Yoldi Mark’a uzun uzun bakmayı bırakıp içini çekti. Odadaki tüm insanlara tek tek baktı. "Çoğunuz orada panayırdayken ben bir pencereden olanları izliyordum. Çalınan kılıçta, onu taşıyan yaratığı şekil değiştiriyormuş gibi gösteren bir büyü vardı. Havaya yükseldiği zaman hepimiz onu değişik bir biçimde gördük - ama hepimiz de onun zararsız ya da savunulması gereken bir şey olduğunu düşündük. Tıpkı o kılıcı taşıdığın sürece herkesin seni itaat edilmesi, korunması, hizmet edilmesi gereken biri olarak gördüğü gibi."</p>

  <p>Mark ciddi bir tavırla başıyla onayladı. "Onu elime alır almaz, beni izlemekte olan adam bana, 'Ekselansları' diye hitabetti - ne oldu ona?"</p>

  <p>Sör Andrew homurdandı. "Semur'lu Hugh, dün gecenin ölüleri arasında." Şövalye bir an için hâlâ örtülere sarınmış olarak köşesinde duran ve küçük görünmeye çalışan Ben’e baktı.</p>

  <p>"Benim adamlarım da, savaşmaları gerektiğini anladığımızda çok iyi savaştılar. Korkarım ki, benim emrimde olması gereken subaylardan bazıları bize ihanet etti. Ama bir çoğu öldü, bir iki tanesi de şimdi zindanımda. Oradaki tek masum suçluma kötü örnek olmalarından korkuyorum." Burada Mark şaşkınlık içinde, şövalyenin kişisel bir endişeyle başını sinirli sinirli salladığını gördü.</p>

  <p>Dame Yoldi sordu: "Mark, sana diğer kılıcı, şu uçup gideni kim verdi? Bize o adamın, kılıcı elinde tuttuğu sürece baban gibi göründüğünü anlattın. Peki Gözbulandıran’ı sana verdikten sonra neye benziyordu?"</p>

  <p>"Kılıcı aldığımda, onu sadece maskeli bir palyaço olarak gördüm. Hanımefendi, ben büyü denen şeylerden anlamam."</p>

  <p>Büyücü cevap vermeden önce bir sessizlik oldu. "Çoğu zaman, ben de." Mark, büyücü başını çevirdiği sırada, bir an için Dame Yoldi’nin gözlerinde bir heyecan parıltısı yakaladığını düşündü. Şatonun efendisini yeniden kolundan tutmuştu. "Andrew, panayırdaki palyaçoları araştırmaları için adamlarını gönder. Dün geceden sonra ziyaretçiler ve tüccarlarla beraber dağılmışlardır, bundan eminim. Ama onu bulabilirsek... Dame Yoldi bir an için çılgınca kişisel tahminler içinde kaybolmuş gibiydi.</p>

  <p>Sör Andrew, gözlerini dikip ona baktı, ardından kapıya gidip birtakım emirler yağdırdı. Hemen geri gelmişti. "Tohum gibi her yere dağılmış olmalılar ama yine de deneyebiliriz."</p>

  <p>"Güzel." Büyücü yine Mark’a bakıyordu, şimdiki bakışlarında onu rahatsız edecek kadar huşu dolu bir şey vardı. "Bu büyülü kılıçlar hakkında henüz pek bir şey bilmiyorum evlat. Ama öğreniyorum. En azından bazılarının isimlerini biliyorum. Senin o gece ejdere sapladığın Gözbulandıran'dı. Gizlilik Kılıcı olarak da bilinir. Onu taşıyan kişiyi tüm olası düşmanlarından gizler - belki kendi arkadaşlarından bile. Onu sana veren adam ... herhangi bir şey söyledi mi?"</p>

  <p>"Evet." Mark unutkanlığına öfkelendi. "Bana onu Sör Andrew’a vermemi söyledi. Eğer ulaştırabilirsem."</p>

  <p>"Yaa. Öyle mi dedi?"</p>

  <p>"Ve ben de buna uğraşıyordum, efendim. Ama sonra bana diğer kılıcın çalındığını söylediler. Ve - ve ben de bir şeyler yapmak zorunda kaldım."</p>

  <p>"Ve bir şeyler yaptın. Evet, evet, etrafımda bazen bir şeyler yapılması gerektiğini hisseden insanlar olmasını severim. Yine de Gözbulandıran'ın burada olmasını isterdim. Sanırım artık Dük'ün ellerinde ve onunla neler yapabileceğini düşünmek bile istemiyorum." Şövalye Dame Yoldi'ye baktı, endişeleri her zamankinden derindi. "Benim uçanlarımın hepsi geri geldi, Yoldi. Kuryeyi yakalayamamışlar, hatta görmemişler bile. Şans şimdilik Fraktin'den yana."</p>

  <p>"Zaratan olarak, evet," dedi Dame Yoldi. Yorgun bir şekilde başını onaylamasına sallayıp tekrar Mark'la konuştu. "Dün gece, bir an için ellerinin aynı anda iki kılıcın da üzerinde olduğu bir an mümkün oldu mu, evladım?"</p>

  <p>"Evet, efendim, mümkünden de öte. Olaylar tamamen öyle gelişti. Ve işte o zaman - etrafımdaki dünya garip bir değişime uğradı."</p>

  <p>"Ve şimdi Zaratan'la şansı artan Dük, Gizlilik Kılıcı'na da sahip olacak. Yapıldıklarından beri kimse o kılıçların ikisine birden sahip olmamıştı... Mark, Vulcan'ın o kılıçları yapmasına yardım eden demircinin senin baban olduğunu öğrendim."</p>

  <p>Mark, kendini Ejderdoğrayan adındaki kılıcın üstüne konduğu masamn yanı başında duran küçük bir şekil olarak hissedebiliyordu. "Bunun yapımına yardım ettiğini biliyorum. Ama evden ayrılana dek, Vulcan'ın başka kılıçlar da yapmış olduğunu bilmiyordum. Babam onun hakkında konuşmaktan hoşlanmazdı ve artık ölü. Onun ölümünü, kardeşimin ve Dük Fraktin’in kuzeninin köyümüzde öldüğü gün gördüm.</p>

  <p>"Dün gece onun babam olduğunu zannettiğimde Mark gözlerini elleriyle hafifçe kapattı. "Ama onların sadece birtakım büyüler olduklarını biliyorum."</p>

  <p>Silahlı ve her an tetikte iki nöbetçi odanın kapısında belirmiş ve biri Sör Andrew’in kulağına bir şeyler fısıldamak için içeri girmişti.</p>

  <p>"Onu içeri getirin," diye sertçe emretti şövalye.</p>

  <p>İçeri getirilecek olan her kimse, getirilmeden önce Dame Yoldi, masaya doğru ilerleyip Mark’ın yanma geldi. Mendil büyüklüğünde siyah bir kumaş parçasıyla kılıcın kabzasını örtü, böylece kabzadaki küçük beyaz figürü görülemeyecekti. Sonra masadan uzaklaştı ve nöbetçilere başını sallayarak işaret etti.</p>

  <p>Bir an sonra kapıda seçkin görünümlü ve kötü niyetli bakışlara sahip bir kadın belirdi. Kibirli havası yüzünden etrafındaki nöbetçilerin onu onurlandırmak için yanında bulundukları sanılabilirdi.</p>

  <p>Odadaki herkese sırayla tek tek baktı. Bakışları en uzun Mark’ın üzerinde dolaştı. Mark, yakınından görünmeyen ama kötü ve hissedilebilir bir şeylerin geçtiğini hissetti. Sonra kadın başını dikerek Sör Andrew’a döndü ve konuştu: "Serbest bırakılmamı talep ediyorum."</p>

  <p>"Zaten yakında serbest kalacaksın." Şövalyenin sesi biraz öncekine göre çok değişmişti, adeta buz gibiydi. "Ajanlarınızın dün gece panayırda yaptıkları ile ilgili soruşturmam neredeyse tamamlandı. Eğer burada diplomatik bir görevle bulunuyor olmasaydın, kadın, şimdi aşağıda zindanımda olurdun."</p>

  <p>Kadın bunu duymamayı seçti. Siyah saçlarını savurdu. "Ya Semur'lu Hugh, o nerede şimdi?"</p>

  <p>"O köpek öldü. Diplomat olsun olmasın dün gece boynunu kırdırmayı becerdi."</p>

  <p>Siyah saçlı kadın şok olmuştu. "Öldü mü! O zaman onu öldürenler bana teslim edilmeli ki onların Dük'ün adaletiyle yüzleşmelerini sağlayabileyim. Ayrıca onu da almalıyım." Uzun parmağını Mark’a doğrultmuştu. "Masanın üzerinden duran o kılıcı da. O da Ekselanslarına aittir."</p>

  <p>"Sanırım, leydim, arazilerimin dışına çıkaracağınız kıymetli tek şey sadece kendiniz olacaksınız."</p>

  <p>İlk önce şaşırmış gibi yaptıysa da sonra hafifçe omuz silkerek boş verdi. "Eğer Dük'ün mallarını ve intikam hakkını ona teslim etmezseniz sizin için kötü olur, Sör Andrew. O zaman, sınırlarınızın güvenliğini kim sağlayacak?"</p>

  <p>"Oh öyle mi? Bu arada mallardan konuşurken dün gece benim mallarıma ve insanlarıma verilen zarar da var tabii. Buraya getirdiğiniz güzel araba pazarda iyi para edecektir, Leydi Marat. Herhalde neden olduğunuz zararın bir kısmını karşılar. Sizin ve hizmetçilerinizin geri dönebilmeniz için bir çiftlik arabası ve bir iki yük hayvanı ayarlamaya çalışacağım. Belki biraz sarsıntılı bir yolculuk olacak ama</p>

  <p>Kadın şimdi alev saçmaya başlamıştı. "Seni hayvan! Sen nasıl bana, Dük'ün temsilcisine bu şekilde davranmaya cesaret edersin? Buna nasıl olur da cesaret edersin...? ama dediğim gibi, senin için yürünebilecek kadar da uzun bir yol olabilir."</p>

  <p>Artık dilini tutmak için kendini zorluyordu ve sonunda başardı. Odadaki herkese son bir bakış fırlattıktan sonra, üzerindeki parıldayan kumaşları uçuşturarak dönüp nöbetçileriyle birlikte gözden kayboldu.</p>

  <p>Dame Yoldi, Mark’a yaklaştı ve parmaklarım saçlarında gezdirdi, sadece okşuyor gibiydi ama Mark sanki orada olduğunu bilmediği bir örümcek ağının alındığını hissetti. Büyücü ona gülümsedi ve gözlerini kapattı. Mark’ın elini, sanki ondan bir şeyler öğreniyormuş gibi tuttu.</p>

  <p>"Jord'un oğlu," dedi, gözleri kapalıydı. "Değirmenci ve daha önce de demirci olan Jord'un."</p>

  <p>"Evet, efendim."</p>

  <p>"Evet, evet. Ama babanın bunlardan başka ne özelliği vardı, merak ediyorum?" Dame Yoldi’nin geniş, gri ve ışık saçan gözleri açıldı. "Mark, senin baban aynı anda kılıçların birden fazlasını eline almış olan bu dünyadaki tek insandı. Ve sadece sen, çelik parçaları tanrıların büyüleriyle demlendiğinden beri en az üç tanesini eline aldın. Ve dün gece başımın etini yiyen soru biraz aydınlandı: eğer bir insan, herhangi bir varlık, kılıçların birden fazlasına aynı anda dokunur ya da onları kullanmaya kalkarsa ne olur?"</p>

  <p>Dame Yoldi durup odadaki herkese baktı. "Ve eğer tanrıların kılıçlarından iki ya da daha fazlası birbirine değerse? Bir savaşta birbirlerine karşı kullanılırlarsa?" Buna kimse cevap veremedi.</p>

  <p>Herkes, uçan kurye bir şekilde durdurulmazsa Dük Fraktin’in çok geçmeden iki kılıca birden sahip olacağım düşünüyordu.</p>

  <p>Mark'ınkiler, Barbara’nın anlamlı gözleriyle çakıştı; ne düşündüğünü biliyordu: Arabamızda biz, iki kılıca aynı anda sahiptik ve hiç denemedik ...</p>
</body>
</html>
