<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON BEŞİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Kılıcın çığlıkları Nestor’a sanki yüzyıllardır sürüyormuş gibi geliyordu. Ama giderek alçak bir vınlamaya dönüşen ses şimdi sessizliğe gömülüyordu. Nestor'un titreyen ellerine kabzadan akan güç de giderek azalıyor, içindeki hayat sönüyordu.</p>

  <p>Bitkinlikten güçlükle soludu. Bedeninin her tarafı ter ve kanıyla kayganlaşmıştı, sendeleyerek ileriye, doğru bir adım attı. Aşağıya inen moloz yığını hâlâ önünde duruyordu ve o hepsinin tepesinde hayattaydı. Etrafında kılıcıyla saldırmak için ölü kütük benzeri bir şekil aradı. Ama görünürde ayakta dikilen herhangi bir şey yoktu.</p>

  <p>Larva ordusunun uzaklarda gittikçe sönükleşen vınlama seslerini hâlâ duyabiliyordu. Gri saflar tapınağın etrafından dolaşarak geçip gitmişlerdi. Ama hepsi değil. Nestor'un önündeki tepede yeni bir yıkıntı katı oluşmuştu. Köykurtaran’ın biçtiği ve eriyen çamura dönüşmeye başlamış yüzlerce gri gövde artıkları.</p>

  <p>Yere serilmiş gövdeler artık sessizdi. Tepenin üstünde, tekrar yağmaya başlayan yağmurdan başka hiçbir hareket yoktu.</p>

  <p>Nestor'un yüzüne birkaç yağmur damlası düştü. Arkasında, onunla beraber dövüşmüş, onun sırtını korumuş ve en az onun kadar şaşkın insanlara yavaşça dönüp baktı. Adamlardan ikisinin öldüğünü gördü, sopaları hâlâ ellerindeydi. Ve kadınlardan biri de, küçük çocuğuyla birlikte parçalanmıştı. Ama diğer tüm insanlar hâlâ hayattaydı. Şu anda köşelere sinmişlerdi, bazıları yaralıydı. Köykurtaran’ın haykıran bulanıklığı nerdeyse, geniş kapı ağzının tamamını kaplamıştı.</p>

  <p><i>- yumuşağın etrafında sert duvarlar örer -</i></p>

  <p>Nestor ancak şimdi bedenindeki küçük yaraların farkına varmaya başlamıştı. Kendisini savunmak için kılıcı elinden geldiğince kullanmaya çalışmıştı. Ama kılıcı savaşa sokan büyülü güçler kontrolü tamamen ele almışlardı ve onun gövdesini korumaktansa düşmanı kesmekle daha çok ilgiliydiler.</p>

  <p>Gömleğinde gevşekçe batmış olan küçük bir ok, hareket ettikçe acı verip kanamaya neden oluyordu. Onu çekip atarken zehirli olup olmadığını düşündü. Öyleyse bile, bu yüzden endişelenmek için çok geçti.</p>

  <p>En azından hareket edebiliyordu; bu şartlar altında, daha fazlasını da isteyemezdi. Etrafındaki hayatta kalabilmiş insanlara bir kez daha baktı. Sonra düşmanlarının gövdeleriyle dolu olan yamaçtan aşağı inip başka bir tepeye tırmandı. Tapınağın çatısında kalan en yüksek noktaya yönelmişti. O yükseklikten her yöne doğru, bataklığın etrafındaki en uzak noktaları görebilirdi.</p>

  <p>Çatının sağlam olmayan kalıntısına tutunan Nestor, tapınağa geldiklerinde ikiye ayrılan larva ordusunun orada ayrılıp tapınağı geride bıraktıktan sonra denizdeki dalgalar gibi yeniden bir araya geldiklerini görebiliyordu. Bu görüntü ona garip bir his verdi. Yok ettiği yüzlerce larva gözüne hiçbir şeymiş gibi gözüktü.</p>

  <p>Bulunduğu yüksek yerden Nestor, başka bir şey daha gördü. Gördükleri, onları kılıcıyla mutlak bir ölümden kurtardığı için kendilerini o sanki bir tanrıymışçasına önünde yerlere kapatmaya karar veren insanların yanına hızla inmesine yol açmıştı. Vücudu rahatlamanın ve belki de zehrin etkisiyle titreyen Nestor, tapınaktan aşağı, yer seviyesine dek inmeye devam etti. Sonra da güneye doğru ilerledi.</p>

  <p>Bir an sonra, Nestor'un çatıdan oyuncak bir figür gibi gördüğü Draffut da güneybatıdan gelerek tapınağın bir köşesine ulaştı. Dev, geniş adımlarla, bir insanın koşabileceğinden çok daha hızlı yürüyordu. Orta büyüklükte, belki de Nestor'un daha önce konuşmuş olduğu uçan ejder Draffut'un başının etrafında, sanki ona saldırmayı düşünüyormuş gibi uçuyordu. Ama Draffut uçan yaratığı önemsemedi ve o da bir zarar vermedi.</p>

  <p>Küçük sığınmacılar grubu Nestor'u aşağıya kadar izlemişti. Draffut açıkça tanıdıkları ve görmekten sevindikleri biriydi; Nestor onları adaya getirenin, devin onları koruyacağı umudu olduğunu düşündü. Şimdi Draffut'un önünde eğildiler ve ona uzun bir yaygara kopardılar. Dev onlara kendi dillerinde cevap verdi. Geniş elleriyle onları yerden, dizlerinin üzerinden kaldırdı ve dokunarak yaralarını iyileştirdi.</p>

  <p>Sonra koca ellerinden biri Nestor’a uzandı ve bir kez daha onun iyileştiren gücünü hissetti. Dokunuşu iyileştirirken, Draffut dedi ki: "Burada iyi savaşmışsın. Bu insanların anlattıkları doğruysa sıra dışı birtakım güçlerin yardımıyla olmuş."</p>

  <p>"Sanırım anlattıkları doğru. Tekrar teşekkür ederim, tanrı-olmayan-İyileştirici." Nestor'un bedeni artık titremiyordu ve küçük yaralarının olduğu yerler de kapanmıştı. Kendini, uzun dövüşünün bir rüya kadar gerçek üstü olduğunu düşündürecek kadar sağlıklı hissediyordu. Korku ve acının yanında değerli bir şeyler de silinip gitmiş gibi anlık bir hisse kapıldı.</p>

  <p>"Evet." Nestor devam etti. "Onlardan çok ama çok vardı. Diğerlerinden önce uyanıp beni öldürmeye çalışan evcil hayvanın da buna dahildi. Ona karşı kılıcımın herhangi bir kılıçtan farkı yoktu."</p>

  <p>Draffut birden geniş bileklerinden birini kaldırdı ve uçan ejder bileğine tıpkı bir şahin gibi kondu. "Uçan gözcülerimin," diye gürledi dev, "bana anlattıklarına göre Büyük Bataklık batıdan gelen bir insan ordusu tarafından işgal ediliyor. Askerlerin üzerinde Yambu'nun siyah ve gümüş renkleri var, adamlarının başında kraliçenin kendisi olabilir."</p>

  <p>"Ah." Nestor haberle sarsılmıştı; Draffut ona uzandığında yere bıraktığı kılıcı almak için eğildi. Herkes gibi Nestor da kraliçeyi ve gücünü duymuştu. "Sanırım hedefi bataklığın istilası değildir."</p>

  <p>"Bence de, büyük olasılıkla İyi Yürekli Sör Andrew’in topraklarıdır. Ordusunun büyücüleri yürüyüşleri boyunca sihirli sözcüklerle, daha önce yetiştirdikleri larvaları uyandırıyor ve saflar halinde kendilerini izlemelerini sağlıyorlar."</p>

  <p>"Öyleyse," dedi Nestor. "Artık larvalardan kimin sorumlu olduğunu biliyoruz. Peki bu ordu neden özellikle Sör Andrew’a yöneldi? Ve niçin şimdi"</p>

  <p>Draffut kolunu oynatarak bileğindeki ejderin uçmasını sağladı; dinlenmişti ve şimdi gürültülü kanat çırpışlarıyla kendi işine gidiyordu. "Tanrı kılıçlarının en az iki tanesi orada. Kışkırtıcı bir ganimet, sence de öyle değil mi?" dedi Draffut.</p>

  <p>Nestor, konuşmayı pek bir şey anlamadan izleyen insanlara baktı. Sonra Draffut’a döndü: "Orada en azından bir kılıç var, benimki. Sanırım kraliçe Yambu nerede olduğunu ve önemini biliyorsa, onu elde etmek için birçok şeyi göze alacaktır. Tıpkı Dük Fraktin ve diğerleri gibi, buna eminim. Peki biz ne yapacağız? Onu geri almak için kendimi riske atabilirim."</p>

  <p>"Sör Andrew’e gidip onu uyarmalısın," dedi Draffut. "Ve elinde olanla ona yardım etmelisin. Şimdi Gri Güruhu kimin uyandırdığım ve nereye yönelttiğini bildiğimize göre, bataklıkta daha fazla kalmama gerek olmadığım düşünüyorum. Aslında gitmek istediğim başka bir yer var, yolun bir kısmını beraber gidebiliriz."</p>

  <p>Draffut yeniden hayatta kalan bataklık insanlarıyla konuştu. Sonra Nestor'a açıkladı: "Onlara buradan çok uzakta olmayan bir adadaki köylerine dönmelerini söyledim. Müritlerimi arayan güçler buraya gelirlerse, köylerinde daha güvende olacaklardır."</p>

  <p>"Bu güçler ne olabilirler ki?"</p>

  <p>"Gitmeliyim," dedi Draffut, "ve tanrılarla bir tartışma başlatmayı düşünüyorum. Ya da en azından bazılarıyla. Yol için hazır mısın?"</p>

  <p>Nestor'un kılıçtan başka yanında taşıyacak bir yükü yoktu. Şu anda farkına varıyordu ki bu kılıç uzun süre taşımak için kullanışsız bir şeydi. Bu zorluk, yolculuğu Draffut'un omuzlarında yapacağını anladığında daha da önem kazanıyordu çünkü iki elini de Draffut'un omuzlarında dengesini sağlamak için kullanmalıydı. Bir çözüm öneren Draffut, Nestor'u tapınağın içine, silahlık ya da nöbetçi odası olabilecek bir yere gönderdi. Buradaki silahların çoğu paslanıp çürümüştü ama Nestor burada Köykurtaran’a oldukça uygun bakır bir kın buldu. Gereken kemeri yapmak için tapınağın duvarındaki sağlam sarmaşıkları kılıcıyla kesti.</p>

  <p>Draffut ve omzuna yapışmış Nestor, sert zemini geride bırakıp kuzeydoğuya doğru bataklık arazide yol almaya başladıklarında, hayatta kalan bataklık halkı ve kanoları, kendi doğal ortamlarına doğru çoktan gözden kaybolmuşlardı. Draffut'un uzun adımları kısa sürede kanolara yetişmelerini sağladı. Onlar geçerken içlerindeki insanlar kenara çekilip el salladılar.</p>

  <p>Draffut yarım saat kadar düzenli bir şekilde ve olaysız ilerledi. Bataklıkta yaşayan irili ufaklı canlılar Yaratıktanrı’ya engel olmaya kalkmışlarsa bile Nestor bunu fark etmemişti Draffut su ve çamura en fazla beline kadar giriyordu. Nestor da kendini kuru tutabiliyordu. Şimdiye kadar tek sorunu ağaç dallarına takılmak olmuştu ki bu o kadar önemli değildi. Bineğinin kürküne iki eliyle yapışmış ve garip görülebilir ama eğlenmeye bile başlamıştı. Nestor bazen dikenli ağaçlar bile, dev kendilerine ulaşmadan önce eğilip yol veriyorlarmış gibi hissediyordu.</p>

  <p>Bu zevkli yolculuk, Draffut'un kuru toprağa ayak basmasıyla aniden sona erdi. Bu noktada, zırhlar içinde ve Yambu'nun renklerini taşıyan iri bir savaş-yaratığı, Yarahktanrı’ya etraftaki kamışların arasına kurduğu tuzaktan fırlayarak saldırdı. Devin tepkisi çok aniydi; Nestor daha kılıcını çekemeden Draffut saldırganı bir kedi yavrusuyla oynar gibi havada yakalamıştı. Ve ardından savaş-yaratığını vahşice fırlattı, haykırarak uçan gövde, ağaçlara çarparak gözden kayboldu ve otuz metre ötedeki bataklığa düştü.</p>

  <p>Draffut bir an durdu ve solundaki ağaçların üzerinden baktı; sonra sağa dönüp daha hızlı yürümeye başladı. Nestor yarı çekili kılıcını yerine sokup tekrar sıkıca tutundu.</p>

  <p>"Yambu'nun ileri gözcüleri," dedi Draffut omzunun üstünden, sessiz olmaya çalışarak. "Başarabilirsem onları geçmeye çalışacağız."</p>

  <p>Geriye bakan Nestor, birçok savaş-yaratığının onları izlediğini gördü. Üç saymıştı, daha da fazla olabilirdi. Yüzlerce metre geride, kedimsi yaratıkların ilerisinde, bazıları hayvanlarının üzerinde, bazıları teknelerle gelen insan ordusunun ilk askerleri görülüyordu. Bunu Draffut'un kulağına da fısıldadı ama dev cevap vermedi. Draffut şimdi tam anlamıyla olmasa da koşuyordu. Nestor belki de büyüklüğü gerçek anlamda koşmasına izin vermiyor diye düşündü. Nestor, Draffut'un güçlerine güveniyordu ama aynı zamanda arkasından gelen savaş-yaratıklarının pençelerini de sırtında hissediyordu ...</p>

  <p>Takip devam etti. Nestor, zaman zaman sakin olmaya çalışan bir sesle peşlerindekilerin yetişmekte olduğunu bildiriyordu. Sonra Draffut birden durdu ve sakince dönüp savunmaya geçti.</p>

  <p>"İşe yaramıyor," dedi. "Çok hızlılar. Ve savaşma tutkusuyla çıldırmışlar, beni dinlemeyecekler." Tek eliyle Nestor'u sırtından indirip ölü bir ağacın üstüne bıraktı. "Kendini savun," diye kısa bir tavsiyede bulundu, sonra kendisi de aynısını yapmak için hazırlandı.</p>

  <p>Bir an sonra yarım düzine savaş-yaratığı, yakındaki çalılardan çıktı. Draffut ilk geleni sert bir vuruşla bir sonrakiniyse kuyruğundan tutup fırlattıktan sonra üzerine atlamaya cesaret eden üçüncüsünü kürkünden yakaladı. Onu da diğerlerinin üzerine fırlattı. Böylece garip şekilde yalpalayan savaş-yaratıkları kendilerine uymayan çığlıklarla kaçıştılar. Hiçbir güç göstermeyen kılıcını çeken Nestor'un yapacağı bir şey yoktu. Ki bu şartlar altında bundan memnundu da.</p>

  <p>Draffut Nestor'u bulunduğu yerden almıştı ki başka bir şekil ortaya çıktı. Bu, yüz metre batıda başka bir ada ya da kara parçasında duran, gövdesi abanoz ve gümüşten hafif bir zırhla kaplı, uzun siyah saçlı bir kadındı. Nestor'un bir an için ejder zannettiği gri bir savaş-yaratığına biniyordu.</p>

  <p>Bulutlu gökyüzünün altında, kadının zırhı çöl güneşindeymiş gibi parlıyordu. Gümüş renkli bir kılıç çıkartıp onlara doğru bir şeyler seslendi.</p>

  <p>Tiz sesinin söylediği kelimeler açıkça duyuluyordu. "Ordumun yolundan çekil koca yaratık yoksa seninle savaşmaları için adamlarımı göndereceğim. Zayıf tarafını biliyorum, kısa zamanda seni öldürürler. Ve o taşıdığın, o da kim?"</p>

  <p>Nestor, savaş-yaratıklarına binen insanları duymuş ama daha önce hiç görmemişti. Draffut'un omuzuna yerleşirken, dev kükreyerek cevap verdi: "Asıl sen kana susamış savaş-yaratıklarını yolumdan çek. Yoksa üzerinize, bataklıktan geçişinizi çok ilginç hale getirmeye yetecek kadar çok ejder yollarım." Sözlerinin etkisini görmeyi beklemeden döndü ve kuzeye doğru azametle yürümeye koyuldu.</p>

  <p>Gözüken bir takip yoktu.</p>

  <p>"O, Gümüş Kraliçe’nin kendisiydi. Yambu," diye fısıldadı Nestor, bir süre sonra. Bu yorum tamamen gereksizdi ama bu karşılaşmadan bir şey söylemeden duramayacak kadar etkilenmişti.</p>

  <p>"Evet, oydu." Draffut'un sesi gürleyerek çıkmıştı. "İnsanlığın bazen onlara karşı savaşabilmeyi istediğim özellikleri var."</p>

  <p>Bir kez daha, bir binek hayvanı için iyi sayılabilecek bir hızla bataklık ve çalıların arasında yol almaya başladılar. Nestor, kafasında sayısız soruyla uğraşırken zaman Draffut'un ayak sesleri dışında sessizce geçti. Derken sordu: "Gidip tanrılarla bir tartışma başlatmayı planladığım mı söyledin?"</p>

  <p>"Bunu yapmalıyım," dedi Draffut. Nestor'un sorusuna aldığı tek cevap buydu.</p>

  <p>Daha sonra pek az konuştular. Nestor, yolculuğu sevmişti, batıda güneşin bulutların arasından görünüp kaybolmasını seyrediyordu. Draffut yeniden durduğunda, birkaç saat geçmişti ve kızıllaşan güneş batmak üzereydi. Zemin de değişmişti; üzerinde yürüdükleri artık kuru bir zemindi, Nestor bir keresinde uzaktan kendilerini seyreden sığırtmaçlar görmüştü.</p>

  <p>Dev, Nestor'u dikkatle kuru toprağa indirdi, "Buradan kuzeye git, Sör Andrew’i bulacaksın," dedi. "Bundan sonra toprak yürüyebileceğin kadar kurudur ve vahşi hayvan da azdır. Benim yolum artık doğuya doğru."</p>

  <p>"Sana iyi şanslar dilerim," diyerek karşılık verdi Nestor. Sonra doğuya baktığında, bir şeyler daha söylemeye niyetlendi, çünkü şimdiye kadar batıda, Vulcan’ın ateşlerinin bu kadar uzaktan görülebilecek kadar parlak olduğunu bilmiyordu.</p>

  <p>Ama Draffut çoktan gitmişti.</p>
</body>
</html>
