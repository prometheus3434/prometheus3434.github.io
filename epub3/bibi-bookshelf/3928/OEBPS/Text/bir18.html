<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON SEKİZİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Dame Yoldi, defalarca Mark’a yaşamını sürdürmesinin hayati bir önemi olduğunu söylemiş ve bu yüzden çarpışma başladığında mümkün olduğunca yanında, görece güvenlik içinde kalmasını istemişti. Gri Güruh'un pis bir dalga gibi surlara yüklendiği sabahın ilk ışıklarında Sör Andrew'un kalesinin yüksek çatısında beraberdiler.</p>

  <p>Saldıranların ani ve beklenmeyen bir baskın şansı olmadığı için, kaleyi savunanlar olabildiğince hazırlıklıydı. Bir gün önce, Sör Andrew'un büyücüsü, Yambu'nun büyücülerinin, ilerleyen larvaların hızlarını ve yönlerini ancak üstünkörü kontrol edebileceklerini açıklamıştı. Son birkaç gündür, Yoldi ve yardımcılarının birkaçı düşmanın büyülerine müdahale edip, larvaları onları uyandıranlara saldırtmaya çalışıyorlardı. Ama bu çabalar başarısız olmuş, Dame Yoldi de artık dikkatini başka konulara yöneltmişti. Larvaların her durumda birkaç günden fazla yaşayamayacağım söylüyordu; bataklıktan bir kez çıktıktan sonra ne beslenebiliyor ne de herhangi bir tür enerji alıyorlardı. Bu onlarla uğraşılmasını güçleştiriyor ve etki altına alınmalarını neredeyse imkânsız hale getirirken, bir yandan da efendilerinin kontrolünü de zorlaştırıyordu. Yine de, birkaç gün dayanacakları yalancı yaşamları süresince yorgunluk ve korku nedir bilmeyen neredeyse yenilmez bir orduydular.</p>

  <p>Surlara yaptıkları ilk saldırıdan bir saat önce, toplu ulumaları uzaklardan gelen bir rüzgâr gibi kaleden duyulabiliyordu.</p>

  <p>Bu yüzden, Güruh'un yüz kuşatma merdiveni duvarlara dayandığında savunucular yerlerinde ve hazırdılar.</p>

  <p>Gün iyice ışıdığında, Mark üstünde durduğu hakim noktadan Ben’in savaşa nasıl katıldığını görebildi. Aşağıdaki elsiz larvalar merdivenleri surlara yasladıklarında bir sırığı kullanarak tüm gücüyle, elinden geldiği kadar çabuk onları geri itiyordu. İlk saldırı dalgasında hiç insan yoktu.</p>

  <p>Barbara da ana kapının ve nöbetçi kulelerinin batısındaki surda, yay ve sapanlarla silahlanmış kadın, erkek karışık bir grubun arasındaydı. Okları aşağıdaki saldırgan denizine dolu gibi yağıyordu ama Mark bunların zarar verip vermediğini göremiyordu. Bir ok larvanın kabuğuna saplanabilirdi ama o şey ilerlemeyi sürdürüp merdiveni yukarı kaldırıp, tırmanarak saldırıya devam edebilirdi. Bir sapan taşı kabuğu çatlatabilirdi ama vurulan larva bacak eklemi yürümesini durduracak kadar kötü kırılıncaya ya da kollan merdivene tırmanamayacak kadar kötü hale gelene dek ilerlemeye devam ediyordu.</p>

  <p>Mark, ilk saldırıda surlara dayanan yüz merdivenin, larvalar için insan efendileri ve müttefikleri tarafından yapılmış olması gerektiğine karar verdi. Önceki akşam Nestor'un kalede, yakından gördüğü larvaların neye benzediği ve güruhun kale surlarına saldırdığında nasıl bir çarpışma beklenebileceği konusunda ayrıntılı bilgiler verdiğini duymuştu.</p>

  <p>Sör Andrew bütün bu anlatılanları çok dikkatle dinlemişti. Şövalye bir süre tek başına oturup derin düşüncelere dalmış ve hemen ardından da savunma için, güçlerini en etkili olacakları şekilde düzenleyecek emirler vermişti. Mark, dinlediklerinden, eldeki tüm uzmanların duvarların gerektiğinden az adamla korunmak zorunda kalacağım bildikleri kanısını edinmişti.</p>

  <p>Sonra Sör Andrew, Nestor'un savunmanlara Draffut'u, Yaratıkların Efendisi’nin nasıl onların tarafında olduğunu, onlara nasıl aktif destek verebileceğini anlatmasını sağlamıştı. Nestor, Draffut'un herhangi bir söz vermediğini dikkatle belirtmesine karşın, bu bir şekilde herkesin umutlarını arttırmıştı.</p>

  <p>Nestor, arabadaki arkadaşlarının oluşturduğu küçük toplantıda, bir kere elinde kılıçla Sör Andrew'un kalesine gelmeye karar verdikten sonra savaşmaktan başka yapabileceği başka bir şey olmadığını açıklamıştı.</p>

  <p>"Zaten başka nereye gidebilirdim ki? Buradan bütün yollar, bataklığa geri giden yolla kuzeybatı yolu dışında doğruca Fraktin ya da Yambu’ya çıkar; eminim şimdiye dek onlar bile kapanmıştır."</p>

  <p>Sör Andrew'un kısa sürede, onun üstüne uydurabildiği en iyi zırhı giyen ve Öfke Kılıcı'yla silahlanmış olan Nestor, ilk saldırı başladığında merkezdeki nöbetçi kulelerinden birindeydi. Stratejisi yakın savaş başlayıp kılıç güçlerini devreye sokana dek beklemekti. Ama saldırı başladığında, kılıç sabırsız bir şekilde çığlık atmaya ve havadaki buharı içine çekmeye başladıysa da ilk çarpışmada ona fırsatı çıkmadı.</p>

  <p>Birinciyle ikinci arasında pek bir ara olmadı. Gri Güruh insanlardan oluşan ordunun yapacağı gibi çekilip ikinci saldırı için hazırlanmadı. Onun yerine, atılan taş ve oklara kayıtsız binlercesi amaçsız biçimde etrafta dolanıp durdu.</p>

  <p>Sonra bir kez daha merdivenlerin ardından ileri atıldılar.</p>

  <p>Bu arada, aşağıdan saldıran larvaların üzerine atılan iri taşların ok ve sapanlardan çok daha etkili olduğu, buna karşın ateşin onlar üzerinde hayal kırıklığına uğratan bir biçimde etkili olmadığı ortaya çıktı. Kuru oduna benzeyen şekiller aslında tam olarak kuru değildi ve durdurulmaları için küle dönüşene kadar yakılmaları gerekiyordu.</p>

  <p>"Bir gedik! Bir gedik!"</p>

  <p>Mark çığlığın yükseldiğini surlara merdivenlerle yapılan ikinci saldın başladıktan birkaç dakika sonra duydu. Batı duvarından aşağı, sağ tarafına baktığında, surların üstünde kolları yel değirmenleri gibi çalışan gri yaratıkları gördü.</p>

  <p>"Kılıç geliyor!"</p>

  <p>"Köykurtaran!"</p>

  <p>Savunucuların zayıf hatları arasında, yeni zırhıyla hemen fark edilen Nestor, harekete geçiyordu. Düşmanın yükselen banshee<a href="../Text/not.html#nd4" id="n4"><sup>(4)</sup></a> ulumasının içinde, kılıcın yüksek çığlığı duyuldu. Ses, Mark’a köyünde yaşadığı son günü hatırlatmıştı. Midesinin bulandığını hissetti.</p>

  <p>Dame Yoldi’nin eli koluna yaslandı. "Canlanıyor, hem de tam zamanında. Burada bir mülkümüz ve korumamız gereken silahsız insanlar var. Tanrılar böyle bir kılıç yaptıklarına göre tamamen kötü olamazlar."</p>

  <p>Mark duyduğu çığlıktan başka bir şey düşünemiyordu. Nestor şimdi düşmanına ulaşmıştı ve elindeki kılıç, ileri geri, gözün izleyemeyeceği bir hızla savrulmaya başladı; gri dalganın ilk safı yere serildi.</p>

  <p>&nbsp;</p>

  <p>Bu Dük Fraktin’in ilk kez Köykurtaran'ın çığlığını duyma fırsatıydı ve çok ilgisini çekmişti. Tek bir adamın ellerinde küçük bir karaltıyla larvaları batı surundan temizlediğini uzaktan izledi. Dük etkilenmişti ama pek şaşırmamıştı.</p>

  <p>Ayrıca kendisi adamlarının orta saflarına yakın bir yerde ilerlerken, Kraliçe Yambu'nun tören adımıyla ilerleyen savaş-yaratığını ne kadar zarif ve asil biçimde erkek ordusunun önünde sürdüğünü hayranlıkla izledi. Dük'ün güçlerinin esas kısmı şimdi bir yarım daire şeklini almışlardı, sağ kanat kalenin arkasındaki gölün etrafında, sol kanatsa Sör Andrew'un güçlendirilmiş ana kapışma yönelen dolambaçlı yolu tutuyordu. Şimdi o kapıya, yüzden fazla larva, dev bir ağaç gövdesinden yapılmış bir koçbaşıyla güm güm vuruyorlardı. Safların üstlerinden yağan taş ve ateş yağmurunun altında ilerlerken ayakları öncekilerin gövdelerinden arta kalan çamurda kayıyordu. Bu arada yolun üzerinde, içlerinde korku ya da umut taşımayan ileri dürtülmeye hazır yedek taburlar, tekdüze ulumalarla surların altındaki sıralarını aldılar.</p>

  <p>Yambu'nun insan birlikleri batıdan kıvrılarak gelen yoldan göle kadar olan alanı tutmuşlardı. Dük'ün ordusu gibi, onlar da kabaca bir yarım daire şeklinde dizilmişlerdi. Herkes gibi Dük de iki ordunun Yambu'nun yardımcılarının kaleye yaptığı kalabalık ön saldırının gelişmesini izlerken bir taraftan da birbirini yalandan izlediğini biliyordu.</p>

  <p>Dük, yanında bekleyen, uyumsuz görünen bir zırhın içindeki mavi elbiseli büyücüsüne döndü. "En azından," dedi, "Güruh'un büyük kısmı o surlarda, özellikle de o kılıçla yok edilmiş olacak. İşleri berbat etmemek için, Yambu'yla savaşma zamanı geldiğinde bu kuru ağaç canavarların çoğunun yolumuzdan çekilmiş olmasını umabiliriz."</p>

  <p>"Kesinlikle, haşmetmeap."</p>

  <p>"Artık kuzenimi kaçırmaya kalkanın o olduğuna eminim, Mavi Cüppeli. Bir şekilde kılıçlardan haberi olmuş ... doğu yönünden ne haberler var?"</p>

  <p>Son sözleri öylesine söylenmişti. Hiç birinde o yönden verecek bir haber yoktu. Geceleyin doğuda gök herkesin görebileceği şekilde kızıllaşmıştı, gündüzse uzaklarda göğe yükselen tüy gibi dumanlar vardı. Dük, Arin-on-Aldan'daki küçük garnizona mesaj taşıyan bir uçan gözcü göndermişti. Gözcü dönünce, değişen arazi ve kirli hava yüzünden ne köyü ne de garnizonu bulamadığını bildirdi. (Mesajda değirmenci Jord ve ailesinin daha yumuşak yöntemler bir işe yaramadığı için ciddi şekilde sorguya çekilmek üzere kendisine getirilmesini emrediyordu.) Görünen oydu ki artık dağların eteğindeki tepeler bölgesiyle olan haberleşme tamamen kesilmişti. Kesin olmayan, raporlardan, o bölgedeki tüm sivillerin kaçmakta oldukları ve askeri devriyelerin de en iyi ihtimalle dağıldıkları sonucu çıkıyordu. Dük sorgulayamadığı kayıp aileyi düşünerek iç çekti. Ama burada bir savaşın tam ortasındaydı ve orada sonu belli olmayan arama operasyonlarına ayıracak kadar çok adamı yoktu.</p>

  <p>Yine de bu konu tartışılmaya başladığında, mavi cüppeli büyücü pek üzgün görünmüyordu. Sakladığı birtakım iyi haberleri var gibi görünüyordu ve en uygun fırsatta da onları ortaya döktü.</p>

  <p>"Haşmetmeap, size kendi özel projemin başarı yolunda olduğunu bildirmekten mutluluk duyuyorum."</p>

  <p>"Ne özel projesi?" Dük'ün kaşı hafifçe çatıldı. "Ah. Senin bahsettiğin şey... şu dün gece bana anlattığın."</p>

  <p>"İşte o, haşmetmeap." Büyücü bir zafer havası içinde hafifçe eğildi. "Artık, Mars’ın doğrudan yardımımıza geleceğini ummak için nedenlerimiz var. O zaman rakibimizin Güruh'u uyandırarak elde ettiği değersiz başarının ne önemi kalır ki?"</p>

  <p>"Ulu Solucan Yilgam adına." Dük Fraktin kesinlikle etkilenmişti. Ama bir yandan da endişelendi. "Bunun gerçekten de ...Tanrıyı uyandırmak olduğunu mu sanıyorsun, Mavi Cüppeli? Mars? Ciddi olduğuna emin misin?"</p>

  <p>"Şey, tamamen ciddiyim, haşmetmeap."</p>

  <p>Hiçbiri duyabilecek kadar yalanda olmasa bile onları izleyen yüzden fazla adamı vardı. Dük gülümsemek için kendini zorladı. "Bunun bilgece bir hareket olduğuna emin misin?"</p>

  <p>Bu noktada, büyücü bakışlarını yere çevirdi; efendisinden daha fazla coşku beklemişti. Konuşmaları bölününce oldukça rahatladı. Etraflarını çeviren askerlerinin söylediğine göre, o gün kuşatma altındaki kalenin içinde bulunduğuna yemin eden, bir grup silahlı adamın gizlice girebileceği bir geçit bildiğini iddia eden ve Dük'ün kendisiyle konuşmakta ısrarcı birini (öyle bildirilmişti), getiriyorlardı.</p>

  <p>Adam, üstü aranıp büyülü güçleri olup olmadığı kontrol edildikten sonra Dük'ün karşısına çıkarıldı. "Evet? Bildiklerini dök bakalım, dostum."</p>

  <p>Karşısındaki adam kötü giyimli, genç ve sıska biriydi. "Adım Kaparu, Ekselansları. Geçmişte Kraliçe Yambu'nun ajanlığını yaptım ama sizin gibi cömertliğiyle tanınan bir prense hizmet etmekten mutluluk duyacağım."</p>

  <p>&nbsp;</p>

  <p>Çarpışma sabah boyunca neredeyse aralıksız devam etti. Surlara saldıran insanlık dışı yaratıkların kısa süreli duraklamaları, bitkinlik ve isteksizlikten değil, yukarıdan atılan ateşler, kayalar ve erimiş kurşunun tahrip ettiği merdivenlerin yerine yenilerinin gelmesini bekledikleri içindi. Bu bekleyiş anlarında bile Güruh'un uğultusu durmaksızın devam etti. Azalan sayılarına rağmen seslerinin gücünde bir azalma gözükmüyor gibiydi.</p>

  <p>Mark çatıdan aşağıya, dış duvarlara indiğinde gözüpek bir savaşçının mırıldandığını duydu: "Binlercesini doğradık ama gelmeye devam ediyorlar." Adamın sözlerinde abartı yoktu.</p>

  <p>Mark şimdi, tedavi edilmeyi bekleyen bir yaralı sırasının, bağlanmış hayvanların ve orada burada depolanmış erzakların arasından kendine yol açarak kalenin kalabalık ana avlusunu geçiyordu. Dame Yoldi’nin izniyle çatıdan inip, el sallayarak onu çağıran Barbara’ya gidiyordu. Daha öncekilerden çok daha uzun bir duraklama olmuş ve savaşa ara verilmişti; Yambu'nun büyücüleri, yeni merdivenler hazırlanana dek Güruh'u surlardan geriye, ateş ve kızgın kayaların menzilinden uzağa çekmişlerdi. Kalenin içerisindeyse savaşın yükünü taşıyanlar buldukları yiyecek ya da dinlenme fırsatıyla rahatlamışlardı. Avludaki kalabalığın çoğu Mark’a hâlâ savaşçıdan çok silahsız sığınmacılarmış gibi gözüküyordu. Hepsi de kaleye çok fazla insanın alındığından homurdanarak şikayet ediyorlardı. Mark birçok kişinin diğerlerine, Sör Andrew'un yiyecek stoklarının uzun süren bir kuşatmada bu kadar çok insana yeterli olmayacağından bahsettiklerini duydu.</p>

  <p>Mark, Barbara ve de Ben’in onu beklediği, ıslak taş duvarın önüne geldiğinde bu söylentileri eski dostlarına tekrarladı.</p>

  <p>Barbara sırtını duvara yaslamış oturuyordu.ama Ben sanki sinirleri ve kasları, dinlenmesine izin vermeyecek kadar gerilmiş, hâlâ tetikte ve ayakta duruyordu. Uzun boylu değildi ama kalın gövdesinin gösterdiği gibi kısa da değildi. Bir yerlerden bulduğu, üstüne uymayan göğüs zırhı ve miğferi ona palyaço görüntüsü bir görünüm vermişti.</p>

  <p>Ben, Barbara’ya bakarak yorgun bir şekilde gülümsedi. "Sadece uzun bir kuşatma yaşama şansımız olacağını umuyorum. Sanırım bu daha iyi olur, şeyden ..." Bitirmeden sırtını duvara yasladı ve onun yanma oturana dek aşağı kaydı.</p>

  <p>Mark kalabalığın arasından, kendine yol açmaya çalışarak, kılıçsız ama zırhının büyük kısmı üstünde onlara doğru gelen Nestor'u görebiliyordu.</p>

  <p>Nestor iyice yanlarına yaklaşıp, içinde savaşın tüm yorgunluğunu barındıran bir iç çekişle kendini yere bırakana kadar hiçbir şey söylemedi. Başını geriye yasladı ve öylece bırakıp, gözlerini arada sırada birkaç yağmur damlası bırakan gri göğe dikti. Ara sıra arkadaşlarına bakmak için başını indirdi.</p>

  <p>"Çatışma ..." diye başladı sonunda. Ama onun da sözlerini bitiremeye niyetsiz olduğu ortaya çıktı.</p>

  <p>Bir süre hepsi sessiz kaldılar. Mark söylenmesi gereken şeyler olduğunu biliyor, en azından hissediyordu ama nasıl başlanması gerektiğini bilemiyordu.</p>

  <p>Her an silah başına çağrısı duymayı bekliyordu ama, bir şey duyulmadı. Çarpışmada verilen mola beklenmedik derecede uzamıştı. Uzaktan Yambu'nun kıdemsiz büyücülerinin basmakalıp, sakinleştirici sesleri duyulabiliyordu - Kraliçenin kendisinin en iyi büyücü olduğu söyleniyordu. Büyüler, sonraki saldırı için gereken çok sayıda merdiven hazır olana dek Güruh'u bir arada tutmak veya kalenin etrafında dönmeye devam etmelerini sağlamak için kullanılıyordu.</p>

  <p>...Mark birden kendine geldi ve sırtım sura vermiş, kestirmekte olduğunu fark etti. Dinlenmekte olan küçük gruplarının ortasında Dame Yoldi belirivermişti. Artık öğlen olmuştu ve Nestor'un üzerine eğilmiş, onunla konuşuyordu. "Yaralandın mı?"</p>

  <p>"Hayır, hanımefendi. Fazla değil. Ama yorgunum. Şu anda kaslarım da sertleşmeye başladı. Yine de iyi dinlendim sayılır. Çarpışma başladığında kılıcı alıp savaşmaya hazır olacağım."</p>

  <p>Yoldi farkında olmadan başıyla onaylayıp doğruldu. "Elinde Köykurtaran'la kuşatma altındaki silahsız insanları koruyan biri, yaraları ne kadar ağır olursa olsun, savaşmaya devam ettiği sürece ölmez. Ama kötü yaralanmışsa, savaş yavaşlar yavaşlamaz ölür."</p>

  <p>Nestor bir şey söylemeden dik dik göğe bakmayı sürdürdü. Bir süre sonra, başını sallayarak duyduğunu belirtti.</p>

  <p>Avluda araçların toplandığı tarafa bakmakta olan Mark, düşünmeden araya girmesine neden olan bir şey gördü.</p>

  <p>"Bakın," dedi. "Eski arabamız."</p>

  <p>Diğerleri de baktılar. "Lavtam hâlâ içinde," dedi Ben.</p>

  <p>"Acaba," dedi Barbara "para hâlâ ön koltuğun altında mı?"</p>

  <p>Mark yeniden uykuya dalmıştı ki kalbini küt küt attıran bir sarsıntıyla uyandırıldı. Gün ilerlemiş ve öğlen sonrası güneşinin gölgeleri üzerlerine düşmeye başlamıştı.</p>

  <p>"Dinleyin!" diye hızla emretti Nestor.</p>

  <p>Mark oturduğu yerde doğruldu.</p>

  <p>Yambu'nun uzaklardan sesleri gelen büyücüleri sessizliğe gömülmüşlerdi.</p>

  <p>Şimdi iyi dilek ve vedalaşmalar için zaman yoktu. Mark, Dame Yoldi’nin, bir alarm verilirse yapmasını söylediği gibi çatıda ona katılmak için yerinden fırladı. Yolu üzerindeki ilk merdivenlerde Sör Andrew'un yanından koşarak geçti. Şövalyenin zırhı, daha önceki çarpışmalarda birçok yerinden çökmüştü. Müthiş bir sesle, sevimli bir çaba sarf ederek askerlerini teşvik ediyordu.</p>

  <p>Çatıya geri çıkış uzun sürdü. Oraya vardığında Dame Yoldi'yi gözleri kapalı, ellerini kararan göğe uzatmış bekler gördü. İki yardımcısı, bir adam ve bir kadın, önündeki siperin üzerine yerleştirilmiş iki yanan mumun arasında, şişe ve sepetlerin içindeki büyü malzemelerini hazırlıyorlardı.</p>

  <p>Aşağı bakan Mark, geniş cepheden surlara çarpan larva saldırısını ve yüzlerce merdivenden bir dalgayı sürüklendiklerini gördü. Yaratıkların takviye kuvvetlerinin sabahleyin uçsuz bucaksız görünen saflarının fark edilir azalışını görmek biraz cesaretlenmesine neden oldu. Kesilip biçilen lejyonlar saldırdıkları her duvarın önünde yere metrelerce yayılmış geniş çamur ovalarına dönüşmüştü.</p>

  <p>Ama ölü kütüklerin zayıflayan saflarının gerisinde Yambu ve Fraktin’in insan ordularının ikisi de bir saldırı için hazırlanıyorlardı. Mark, şiddetli insan saldırısının, son larva da doğrandıktan sonra - tabii ki eğer son larva öldürülebilirse - zayıflamış ve yorgunluktan tükenmiş olan savunma hedef alınarak yapılacağını fark etti. Savunmacıların başlangıçta zayıf olan safları şimdiden ağır kayıplar vermişti.</p>

  <p>Mark’ın kulaklarına uzaklardan bir sur üzerinden kükreyen Sör Andrew'un sesi geldi: "Cephanelerinizi saklayın! Onlara insanları vurmak için ihtiyacımız var."</p>

  <p>Bunun üzerine mazgallardaki okçu ve sapancılar atışı kestiler. Mark onu göremese de Barbara’nın da oradaki yerine geri döndüğünü tahmin ediyordu.</p>

  <p>Güneş şimdi koyu bulut kümelerinin arasından, doğuda parıldayan kızıl alevlerin bir yansıması gibi ışınlar yayarak batıyordu. Surlarda hem aydınlatmaları hem de silah olarak kullanılabilmeleri için yakılan meşaleler, aşağıdan tırmanan Güruh'un üstünde parlıyordu. Savunucuların üzerine duvarların altından oklar yağıyordu ama sayıları pek fazla değildi. Güruh, oklarla iyi silahlandırılmamıştı.</p>

  <p>Dame Yoldi hâlâ yüksek çatının üzerinde, gözleri kapalı, kollarını kaldırmış, giysilerini dalgalandıran rüzgârla bir heykel gibi duruyordu. Aşağıda olanlardan habersizmiş gibiydi. Düşmana karşı yeni bir saldırı deniyor ya da onlardan gelen bir saldırıyı önlemeye çalışıyor olmalıydı - Mark hangisi olduğunu bilemedi.</p>

  <p>Bu sefer ki saldırı öncekilerden daha geniş bir alanda, neredeyse surların erişebilir her yanından geliyordu ye en az daha önceki saldırılar kadar vahşiydi. Çabucak yayıldı. Köykurtaran surların üstünde iki ayn noktadan aynı anda çağırıldı.</p>

  <p>Mark'ın, bir nöbetçi kulesinden elinde kılıçla koşarken gördüğü miğferli şekil yine Nestor muydu? Mark emin olamadı. Her kimse, aynı anda sadece bir tek yerde savaşabilirdi.</p>

  <p>Düşmanın hiç bitmeyen tıslamaları ve ulumaları arasında Öfke Kılıcı’nın çığlığı tekrar yükseldi. Mark Köykurtaran’ın yeniden bir ölü kütük birliğini uçuşan toz ve çamur parçalarına ayırdığını gördü. Kılıç tekrar saldırganların önüne ne kadar zorlarlarsa zorlasınlar geçemeyecekleri karaltı bir duvar ördü.</p>

  <p>Ama Köykurtaran sadece bulunduğu yeri koruyabiliyordu</p>

  <p>Mark, şimdi kılıcın olmadığı taraftaki surlardan, savunucuların umutsuz çığlıklarını duyabiliyordu. Düşman en sonunda o noktada tutunmayı başarmış ve yedek birlikleri içeri sokuyordu. Transa girmiş gibi görünen Dame Yoldi, bir anda kendine gelip yardımcılarına bağırarak emirler vermeye başladı. Sonra Mark’ı kolundan tutup aşağı inen gizli bir kapıya sürüklemeye başladı. Çatıdan inmeden önce son gördüğü, savaş-yaratıklarının aşağıdaki merdivenlerden yukarıya çıkmaya başladıklarıydı.</p>

  <p>Artık bir zamanlar panayır kuruları yerde, Fraktin ve Yambu'nun insan askerleri saldırı emrini veren trompetlere cevap veriyorlardı.</p>

  <p>Mark’ın bileğini hâlâ sıkıca tutan büyücü, kendi çalışma odasının bulunduğu katta merdivenleri terk etti. Koridorlarda şimdiden panik yaşanmaya başlanmış, çocuklarını, silahlarını, küçük büyük hâzinelerini, kurtarmayı umdukları her şeylerini alan halk karmaşa içinde bir oraya bir buraya kaçışıyordu. Yoldi bunları görmezden gelerek, odasına doğru koşarak ilerledi. Hiç oyalanmadan Ejderdoğrayan’ı üzerinde durduğu masadan kapıp rafların birinden bir kemer ve kın aldı.</p>

  <p>Kılıcı üzerine kuşanmaya başladı sonra nadir görülen bir kararsızlık içerisinde durakladı. Bir an sonra kararını değiştirmiş, kılıcı Mark'ın beline bağlıyordu.</p>

  <p>"En iyisi böyle olacak," diye kendi kendine söylendi. "Evet en iyisi. Şimdi aşağı inelim."</p>

  <p>Bir kez daha koridorlardan geçerek merdivenlere ulaştılar, sonra hızla merdivenlerden aşağıya indiler.</p>

  <p>"Yolda bana bir şey olursa, delikanlı, sen inmeye devam et. İnebildiğin kadar aşağı, kalenin en dibine, zindanların olduğu yere."</p>

  <p>"Neden?"</p>

  <p>"Çünkü kaleyi daha fazla savunamıyoruz ve tek çıkış aşağısı. Aramızda kurtulması gereken birisi varsa, o da sensin."</p>

  <p>Mark bunu tartışmayacaktı. Yine de kendini merak etmekten alıkoyamıyordu.</p>

  <p>Kalenin içinde, zemin katına ulaştıklarında, dövüş seslerinin çok yakından geldiği bir avludaki gürültü ve karmaşa onları yalayıp geçti. Birileri Sör Andrew’in yaralandığını haykırıyordu.</p>

  <p>Dame Yoldi birden durdu, tekrar konuşmaya başladığında sesi değişmişti. "Onun yanına gitmeliyim, Mark, Sen git. Aşağıya zindanlara in ve oradan dışarı çık. Oradaki insanlarımız sana yolu gösterecek."</p>

  <p>Hızla dışarı çıktı. Mark gösterdiği kapıya doğru döndü. Boğuşan askerlerin oluşturduğu bir topluluk onu yere yıktığında kapıya neredeyse ulaşmıştı.</p>

  <p>&nbsp;</p>

  <p>Dük Fraktin ve on beş seçme askeri, gönüllü rehberleri Kaparu'nun peşinde kaleye doğru yol alıyorlardı. Larvalar surların üzerinde başarı kazanıp da kalenin hızla düşme ihtimali belirince Dük hemen karar vermişti.</p>

  <p>Bunun gibi bir görevde astlarından hiç birine güvenmezdi, ganimetin kendi eline geçeceğinden emin olmak istiyorsa bunu bizzat kendisi yönetmeliydi. Daha önce birçok kereler, kazanılacak ödül bu kılıçlardan çok daha azken bile ön saflarda savaşmıştı. Ve şimdi ona çok büyük bir cesaret veren Zaratan'ın gösterdiği yolda ilerlerken kılıcın güçlerinin harekete geçtiğini hissedebiliyordu. Kuşatılmış kaleye hareket ettiklerinde Şans Kılıcı, Dük'ün başka kimsenin duymadığına emin olduğu, yumuşak bir ses çıkarıp, kınında titremeye başlamıştı. Kendisi bile ancak elini kabzaya koyduğunda hissedebiliyordu. O anda bile homurtuyu duymaktan çok hissediyordu ama düzenliydi ve güç vaat ediyordu. Dük yürürken bir elini kabzanın üzerinde tutuyordu.</p>

  <p>Hepsi on yedi kişi olan küçük grup, hava karardıktan yaklaşık bir saat sonra, Dük Kaparu'nun teklifinin göze alınması gereken bir kumar olduğuna karar verir vermez hareket etti. Bir risk alınacaksa bu şimdi alınmalıydı çünkü kaleyi savunanların uzun süre dayanabileceklerine güvenemezdi ve Yambu'nun insan ordusu her an saldırıya geçebilirdi.</p>

  <p>Kaleye doğru ilerleyen Dük'ün küçük kuvveti, Kaparu'nun birkaç gün önce üstünde bir panayır olduğunu söylediği, biçilmiş otların oluşturduğu, hendeklerle kesilmiş bir tepeden aşağı indi. Hendekler gözden uzak kalmalarına oldukça yardımcı oldu - şu anda kaleyi savunanların da bu küçük insan grubuna dikkat edecek zamanları yoktu. İlerdeki surların üstünde yanan meşaleler oraların hâlâ Sör Andrew'un elinde olduğunu gösteriyordu ama bu bölgelere yapılacak yeni saldırılar, larvaları izleyerek o yöne ilerlemeye başlayan Yambu ve Fraktin’in düzenli askerlerinin bulunduğu sağ ve solda hazırdı.</p>

  <p>Ama tam ileride, kalenin neredeyse dış surun bir parçası halinde geldiği, tehdit edici bir yüksekliğe sahip duvarı vardı. Şu ana kadar, buraya doğudan bir saldın yapılmamıştı.</p>

  <p>Grup panayır yerininin yarısını geçmişti ki Dük durdu. Zaratan’ın ucunu Kaparu'nun boğazına dayayarak bir kez daha uyardı: "İhanet edersen, ilk ölen sen olacaksın."</p>

  <p>Adam tehdidi yeterince cesur ve sakin karşıladı. "Benden ihanet beklemeyin, Ekselansları. Söz verdiğiniz cömert ödülü almak için sabırsızlanıyorum."</p>

  <p>Dük adamı sessizce ileri itti.</p>

  <p>Adamlarıyla beraber, içinde neredeyse hiç su kalmamış olan savunma hendeğinin dış kenarının üstüne ulaştıklarında, birkaç metre ötelerinde, kale duvarının içine oyulmuş olan dikdörtgen yarıklardan yayılan ışığı fark ettiler.</p>

  <p>"Pencereler," diye soludu Kaparu. "Söz verdiğim gibi. Bence, yaşlı adam beyinsiz bir salak; beni şaşırtan tek şey savunmasının bu kadar dayanmış olması."</p>

  <p>Dük gördüğü dikdörtgenlerin açık ve savunmasız bırakılmış pencerelere benzediğini kabul etmek zorundaydı. İyi Kalpli olarak anılan bir şato efendisinin daha tedbirli olması da beklenemezdi ...</p>

  <p>Grup çamurlu hendeği kolayca geçti ve yıllardır ihmal edilip açıkça yıprandığı gözüken iç duvarını tırmandılar. En sonunda kalenin esas duvarlarına ulaştıklarında, Kaparu elini dev kayalardan birinin üzerine koyup son bir fısıldama için durakladı. "Sizi daha önce de uyardığım gibi içeride büyük demir parmaklıklar var. Duvarı geçer geçmez, kilitli olup olmadığını bilmediğim geniş bir hücrenin içinde olacağız."</p>

  <p>Dük başım sallayarak sertçe onayladı. "Parmaklıkları halledebiliriz," dedi ve ellerinde bazı aletler taşıyan adamlarıyla uyumsuz zırhının içindeki Mavi Cüppeli'ye baktı. Büyücü bu operasyona yarı gönüllü, bir tür ceza sonucu katılıyordu; Mars beklendiği gibi görünmemişti.</p>

  <p>Dük zorlukla duyulabilecek bir sesle Kaparu’ya tıslar gibi fısıldadı: "Oyun istemiyorum."</p>

  <p>Kaparu'nun, tünele benzeyen pencerelerden, hemen arkasında Dük Fraktin olmak üzere ikinci olarak geçmesi sağlanmıştı. Efendisinin aldığı risklerle hafifçe titreyen Şans Kılıcı’nın sivri ucu rehberin sırtına değiyordu.</p>

  <p>Beş altı metre kalınlığındaki duvarı geçip içeri girdiklerinde, Dük pencere eşiğinden yere atladı. Önündeki adamları yakından izleyerek ve gelenlere yer açmak için kenara çekildi. Evet, gerçekten de bir hücrenin içimdeydiler. Parmaklıkların dış hatları, birkaç basamağın üstündeki kemerli geçitten gelen hayaletimsi loş ışıklandırmayla oldukça koyu gözüküyordu.</p>

  <p>Dük, aletli adamları ve büyücüsüne el yordamıyla, sessizce kapıya yönelmelerini belirten bir hareket yaparken terlemeye başladığını fark etti. Son adam da pencereden içeri atlayıp etrafında toplananlara katıldığında, midesinde giderek artan bir sıkıntı ve bulantı hissetmeye başladı. Kendisine, bu gibi tehlikeli bir girişime atıldığında korku duymasının normal bir tepki olduğunu hatırlattı. Hatta bu korku kendisini hasta hissetmesine bile ... ama bu ... bu rahatsızlık önce sadece bağırsaklarındaydı ama şimdi, sanki daha merkezi bir yerde odaklanıyor gibiydi, mümkün müydü ki bu ...</p>

  <p>Dük'ün yanındaki seçme adamlarından birisi de alçak sesle bir çığlık attı, sonra da bağırmamak için kendi kendisiyle mücadele ediyormuş gibi dizlerinin üstüne çöktü. Bir başkasının silahı elinden düşerek taş zemine çarptı. Bir üçüncüsü yüksek sesle hıçkırdı. Dük ses çıkarmalarına kızdığı için adamlarına müdahale edecekti ama kendi varlığının içinde de zehir gibi bir şeyler dolaşıyordu; dudaklarını bile zorlukla oynatabiliyordu ...</p>

  <p>Hayır, zehir değildi.</p>

  <p>Büyücü, belki de hepsine ne olduğunu ilk anlayan oldu ve güç duasının ilk sözcüklerini nefes nefese söyledi. Ama etkili bir karşılık olamayacak kadar geçti ya da çok zayıftı - bir şey gırtlağındaki sözcükleri boğdu.</p>

  <p>Ölümcül hastalık duygusu şimdi geniş hücreyi dolduran adamların hepsini etkilemeye başlamıştı. Artık görünmezliğinden sıyrılan mavi güç, pencerelerin etrafını sarmış, kaçma girişimlerine izin vermiyordu. Adamlardan bazıları el yordamıyla hücrenin parmaklıklarına doğru kendilerine yol açmış, onlara yapışıp sarsarak oynatmaya çalışıyordu. Şimdi, sahibinin açlığı arttıkça daha görünür hale gelen ve ışıktan çok karanlıktan doğmuş mavi diller, adamların etrafında dönüp duruyorlardı, sahiplerinin açlığı ve uykusuzluğu arttıkça güç dilleri daha iyi görülebilir hale geldiler.</p>

  <p>Elinde kınından çekilmiş ve küt küt atan Zaratan'la, Dük kendini bir an için duraksayan mavi ışıktan kurtarmayı başardı. Kendini hücrenin taş zeminine atıp şiddetle sağa sola yuvarlanmaya başladı. O el yordamıyla gelen, fark edilemeyen tamamen korkunç dokunuştan kendisini korumaya çalışıyordu ve şimdilik bunu başarıyordu da ...</p>

  <p>&nbsp;</p>

  <p>İki adam Sör Andrew'u sedyeyle merdivenlerden aşağı taşıyorlardı. Yollarını bir şekilde kalenin alt katındaki bir arbedede iterek açmışlar ve sonra zemin kata inmeye çalışan bir Yambu savaş-yaratığının üstüne bir kapı kapamışlardı. Amaçlan efendilerini zindanlara indirmek ve oradaki, savunma ve savunmacılar çöktüğünde birçok kalede son umut olarak bulunan, gizli geçitten dışarı kaçırmaktı.</p>

  <p>Taşıyıcılar uzun zindan basamaklarından inmeye başladılar. Savaş-yaratığının varlığı, Güruh'un ardından kendileri de güruh halinde gelmekte olan insan askerlerin yukarıdaki kalenin kapılarım yıktıklarını göstermeye yeterli bir delildi. Yukarıda çığlıklar ve katliam, yangın ve panik vardı; aşağıda ise hâlâ neredeyse sadece sessizlik.</p>

  <p>Başka zaman olsa, geniş son hücreyi havayı puslandıran silik mavi dehşetin görünümü sedye taşıyıcılarını durdurur ve geri dönüp koşa koşa kaçmalarına neden olurdu. Ama şimdi geri dönüş olmadığını biliyorlardı. Yüklerini hücrelerin arasında uzanan dar koridorda yere bıraktılar ve bir tanesi sırrını bildikleri ilerdeki sahte bir hücreye doğru koştu. Gizli yolu kontrol edip, düşmanın henüz onu keşfetmediğinden emin olmak istiyordu. Bu arada diğeri de bıçağını çekmiş, sedyenin yanına dinlenerek etrafı kontrol ediyordu. Sör Andrew'u korumak için ölmeyi göze almıştı ama adamın, son hücrenin parmaklıkları arasından içerisini tarayan kanlı yüzünde yalnızca dehşet vardı.</p>

  <p>Üstündeki kalın battaniyenin altından hâlâ zırhının parçaları üstünde olduğu anlaşılan Sör Andrew, irkilip yattığı yerde huzursuz bir şekilde kıpırdandı. Gözleri açıldığında son hücreyle karşı karşıyaydı. Orada, parmaklıkların arkasında, sessiz, mavi dehşet titreşen soğuk ateşler gibi duraksadı, çoğaldı, soldu ve tekrar ışıdı. Hücredeki on yedi adamın hepsi de yanan mumlar gibi içleri dışlarına çıkarak yavaşça tükeniyorlardı.</p>

  <p>Aralarından bir tanesi parmaklıklara tutunmuş ve ağzı da sessiz bir çığlıkla açılmıştı.</p>

  <p>Sör Andrew bu yüzü tanıdı. Kendi sesi artık zayıf bir fısıltıya dönüşmüştü. "Ah, Kaparu. Üzgünüm ... üzgünüm ... ama artık yapabileceğim hiçbir şey yok."</p>

  <p>Mavi bir alevle yanan şeklin acı içindeki ağzı gerildi ama hiç ses çıkmadı.</p>

  <p>Şövalyenin zayıf sesi üzgün ama açıktı. "Sana mahkûmum olan tek insanın sen olduğunu söyledim, Kaparu. Gördüğün gibi bir mahkûmum daha vardı... Dame Yoldi’nin büyülerinden başka hiçbir şey, ne taş duvarlar ne de demir parmaklıklar onu içeride tutamazdı... onunla karşılaşmadan çok önce yarı felç olmuş haldeydi. İki bin yıl önce Ardneh'le yaptığı çatışmada."</p>

  <p>Kaparu dinliyormuş gibi baktı. Parmakları sıkıca kavradığı parmaklıklardan yavaşça ayrılıyordu.</p>

  <p>"Tabii ki, o bir iblis." Sör Andrew nefes almakta güçlük çekiyordu. "İsmini asla öğrenemedik... yaşamının nerede saklı olduğunu bilmediğimiz için öldürmemizin olası bir yolu da yoktu. Onu salıvermek insanlığa büyük bir kötülük olurdu. Böylece ... orada kaldı. Ve hücresinin pencerelerini büyük yapmamın nedeni de . . . umutsuz bir çabaydı ama bir iblise bile bir gün iyi olmayı öğretebileceğimi düşünmemdi. Güneşin aydınlattığı bu dünyayı ve yönetimim altında mutlu yaşayan insanları görürse ... saçma bir düşünceydi. O pencerelerden içeri birilerinin girebileceğinden hiç endişe etmemiştim."</p>

  <p>Keşif için ileri gitmiş olan asker aceleyle geri geldi ve arkadaşına çabucak bir şeyler fısıldadı. Beklemekte olan adam bıçağını yeniden kılıfına soktu ve Sör Andrew'u taşımaya hazırlandılar. Şövalyenin yarı tutarlı itirazlarını dikkate almadan olası güvenliğe kavuşacakları geçide doğru yöneldiler. Gizli geçidin, bir hücre duvarına saklanmış olan girişi arkalarından kapanmıştı.</p>

  <p>Birkaç saniye sonra zindanda sessizlik hakim oldu ve koridorun sonundaki geniş hücrenin içindeki mavi ışıkta hareket eden bir kişi hariç kimse kalmadı. Sonra birden o hücrenin kapısı çınlayarak açıldı. Bir adam, neredeyse gözükmeyen mavi dillerin yaladığı bedeniyle yuvarlanıp sürünerek dışarı çıktı. Adam elinde çekili bir kılıçla soluk soluğa yere yattı. Mavi diller arkasından sarıldılar, vurdular, kılıcından irkildiler ve sonunda hayal kırıklığı içinde geri çekildiler.</p>

  <p>Hücrenin kapısı kilitlenmemişti.</p>

  <p>Yerde yatan adam son kalan gücünü topladı ve kolunu uzatıp kapıyı kapatarak mavi dilleri içeri hapsetti. Sonra ayağa kalkacak gücü bulamayarak yerde yuvarlandı.</p>

  <p>"Şans ..." diye mırıldandı. "Şans ..."</p>

  <p>Tamamen kendinden geçti ve kılıç parmaklarının arasından kaydı. İlk kaymadan sonra bir duraklama oldu ve ardından kılıç, sanki kendi kendine onu bırakan elden birkaç santimetre daha uzaklaştı.</p>

  <p>Bir süre sonra, üstü başı yırtık, yüzünde yarı iyileşmiş bir yanık, kol ve bacaklarında birçok yeni yara olan genç bir çocuk merdivenlerden sekerek zindana indi. Belinde bir kın vardı ve sağ elinde de kendisine çok büyük gelen bir kılıç tutuyordu.</p>

  <p>Mavi parıltıyı ve onun aydınlattığı, yerde yatan adamı görünce birden durdu. Sonra ileri atılıp adamın pençesinden kaçan yerdeki kılıcı sol eliyle aldı. Çocuk şimdi iki elindeki ağır kılıçlara sırayla bakarak duruyordu. Yüzünde bir merak ifadesi vardı.</p>

  <p>Bu arada adam yerden kalkmıştı. Ve şimdi kılıcına ne olduğunu da gördü. Boğazlanırcasına bir yılanla ilgili birtakım sözler haykırarak hançeriyle çocuğa saldırdı.</p>

  <p>Çocuk ürkmüş bir tepkiyle aniden geri çekildi. Bu hareketle sol elindeki kılıç, beceriksizce, neredeyse istenç dışı hızla hareket etti. Ucu, saldıran adamın zırhındaki kıl kadar ince boşluğu bulup miğferinin altından boylu boyunca kesti.</p>

  <p>Hayat mavi ışığın altında kan karalığında vücuttan dışarı fışkırdı. "Şans ..dedi Dük Fraktin bir kez daha. Sonra sırt üstü düştü ve sesi bir daha çıkmadı.</p>

  <p>Mark cesede baktı. Tek anladığı Fraktin’in mavi beyaz renklerini taşıyan beş yüz işgalciden birinin ölmüş olduğuydu.</p>

  <p>Şimdi merdivenlerin üzerinden çarpışma sesleri geliyordu. Kısa sürede çarpışma sonuçlandı ve bir adam sordu: "Aşağı inip bir bakalım mı?"</p>

  <p>Başka bir ses dedi ki: "Hayır, önce buraları arayın. Eğer yaşlı tilkinin, bir gizli kaçış yolu varsa yukarıda olmalı."</p>

  <p>Uzaklaşan ayak sesleri duyuldu. Sonra uzaklardan gelen suyun damlama sesi dışında tekrar sessizlik ortalığa hakim oldu. Ve şimdi de onu tutanın dönmesiyle, ucu parmaklıklara çarpan kılıcın çıkardığı zayıf tınlama sesi. Mark Ejderdoğrayan’ı kınına koymuş ve iki eliyle Zaratan’ı tutuyordu. İlk eline aldığı andan itibaren kabzasından eline akan bir güç hissetmişti. Ucunu belli bir yöne doğrulttuğunda kılıçta hissedebildiği homurtunun güçlendiğini keşfetti.</p>

  <p>Sondaki hücrenin içerisindeki mavi parıltıdan kalmış olan ışıkta Şans Kılıcı’nın işaret ettiği diğer kiliti açık hücrenin içine baktı. Sonra dikkatle hücrenin arka duvarını incelemeye koyuldu. Bir an sonra kaçmasını sağlayacak geçidin gizli kapısını bulmuştu.</p>

  <p>Kapıyı açmakla oyalandı. Geri dönüp, gözleri yarı kapalı, Zaratan’ın ucuyla bir pusulanın iğnesi gibi yavaşça daireler çizmeye koyuldu. Yukarı, aşağı, sağa, sola yeniden yukarı.</p>

  <p>Oradaydı. O yönde, gücün bir şekilde artarak yukarıdaki kaleyle arasında görünmez bir bağ kurduğunu hissedebiliyordu. Bu sefer kendi kendine salınarak merdivenlerin başına yöneldi.</p>

  <p>Kılıç, bir an sonra, ona bayılmış olan Barbara’yı taşıyan kanlar içindeki zırhıyla Ben’i getiriyordu.</p>

  <p>Sürekli kıvrılan gizli geçit, dar ve karanlıktı. Ne Ben ne de Mark’ın yanında ışık verecek bir şey yoktu. Zindanın kapısını kapatıp, sönmekte olan iblis parıltısını arkalarında bıraktıklarından beri etraf zifiri karanlık olmuştu. Ben daha önce olduğu gibi, Barbara’yı hiç zorlanmadan taşırken, Mark tüneldeki engelleri, kollan, elleri ve ayaklarıyla yoklayarak ilerledi. Artık kılıçtan gelen bir güç hissetmediği için, Zaratan’ı karanlıkta kör bir adamın bastonu gibi kullanıyordu. İlerlerken, Mark yeni kılıcını zindanın zemininden nasıl aldığı anlattı. Ben etkilenmişse bile bunu belirtemeyecek kadar nefes nefese kalmıştı.</p>

  <p>Mark, tünele kendilerinden önce girmiş olması gereken, aldığı yaralarla ölmeden önce buraya dek gelebilmiş, yarı zırhlı bir adamın bedenine takıldı. Adamın ölmüş olduğundan emin olduktan sonra, üzerinden atlayıp yola devam etti, ayaklarındaki kayganlık kısa süre sonra çizme tabanlarına yapışmaya başladı. Dehşet artık sıradan bir şey haline gelmişti; tek düşünebildiği kayıp düşmemesi gerektiğiydi.</p>

  <p>Damlayan suların sesi şimdi daha da netleşmişti ve Mark'ın yüzüne birkaç kere damlalar düştü. Geçidin genel eğimi aşağı doğruydu ama ortada doğru dürüst bir basamak yoktu. Mark iki kere daha çarptığında kayaların üstünde korkutucu metalik sesler çıkaran, yola atılmış şeylere takıldı. Bir ara tünelin kenarları o kadar daraldı ki, Ben Barbara’yı sımsıkı taşımaktan vazgeçmek zorunda kaldı ve güçsüz bedenini dar geçidin diğer tarafında bekleyen Mark’a uzattı. Mark onu tuttuğunda, inleyip, bir şeyler mırıldandığını duyunca rahatladı; bir cesedi kurtarıyor olmalarından korkuyordu.</p>

  <p>Bu hiç bitmeyecekmiş gibi gelmeye başlayan körleme yürüyüşleri uzun bir süre devam etti. Mark, nasıl olduysa bir mağarada kaybolmuş, çıkışı olmayan labirentte kapalı kalmış ya da devamlı daireler çizerek dolanıyorlarmış gibi yeni bir endişeye kapıldı. İlerdekilerin de bu yolu kullandıklarını biliyordu; ama ölü bir adam ve geride bıraktıkları birkaç şey dışında çoktan dışarıdaki dünyada bir yerlere çıkmış olabilirlerdi. En azından arkalarından onları izleyen hiçbir ses duyulmuyordu.</p>

  <p>Mark zindanlarda bulduğu kılıçla etrafı yoklayarak yoluna devam etti; Barbara’yı tüneldeki dar bölümden geçirirlerken onu yere bırakmış, sonra zifiri karanlıkta el yordamıyla ustura gibi keskin yanlarını geçip yeniden eline almıştı.</p>

  <p>Sonunda, çember şeklinde bir tuzakta kaybolmuş olabilecekleri korkusu, Mark’ı durma noktasına getirdi. "Neredeyiz Ben? Nereden dışarı çıkacağız?"</p>

  <p>Ben de aniden durmak zorunda kalmıştı ve duvara yaslandığında zırhından çıkan sürtünme sesini Mark duyabildi - sanki Mark’ın düşündüğünden daha yorgun ya da çok daha ağır yaralı gibiydi.</p>

  <p>"İlerlemek zorundayız," diye homurdandı Ben. Mark, Ben’in sesinde, Barbara'yla ejder avlamak konusunda tartışırkenki kaygılı ve isteksiz tonu duyunca her nedense şaşırdı.</p>

  <p>"Bilmiyorum, Ben, acaba..."</p>

  <p>"Başka ne yapabiliriz ki, geri mi gideceğiz? Haydi ama. Şanslı kılıcın sana ne söylüyor?"</p>

  <p>"Hiçbir şey." Ama Ben açıkça haklıydı. Mark döndü ve yeniden önden giderek yolu göstermeye başladı.</p>

  <p>Bir süre sessizce yol aldılar. Sonra Ben şaşırtıcı bir tespit yaptı. "Sanırım batıya gidiyoruz."</p>

  <p>Mark ne demek istediğini hemen anlamıştı "Olamaz. Kaleden bu kadar uzakta, batıda mı? Orası..." Sözünü yüksek sesle tamamlamadı. Gölün altındaydılar. Etraflarından sular damlıyordu. Ayaklarının altodaki yol şimdi düzleşmişti ama hiç su birikintisi yoktu.</p>

  <p>Yeniden dar bir yere gelmişler ve Barbara’yı geçirmeye hazırlanıyorlardı ki daha öncekilerden yüksek bir sesle inledi. Bu sefer daha anlaşılır sesler çıkarabilmişti: "İndirin beni."</p>

  <p>Kız hâlâ düzgün yürüyemiyordu ama refakatçileri, ayağa dikilip Nestor ve Köykurtaran hakkında sorular sorması ve emirler vermeye hazırlanırmış gibi durumu çözmeye çalışması yüzünden oldukça rahatlamışlardı. Sorularının çoğuna cevap veremiyorlardı ve o da yönetimi alamayacak kadar güçsüzdü.</p>

  <p>Ama o andan sonra yolculuk değişti.</p>

  <p>Geçitleri yakında önemli bir değişimin varlığını işaret edercesine önce sola sonra sağa keskin dönüşler yaptı ve öncekinden çok daha alçak bir seviyeye iniyordu. Sonra dik olarak yükseldi. Şimdi, zindanları terk ettiklerinden beri gördükleri ilk gerçek ışık karşılarında parlamaktaydı. Önceleri dikkat edilmeden fark edilemeyecek kadar soluktu ama onlar ilerledikçe yavaş yavaş güçlendi.</p>

  <p>Işık, bulutlu, aysız bir gecenin içinden loş bir parıltıydı ve kıvrılan bir çıkıştan aşağı geliyordu. Mark, en zayıfları ve çevikleri olduğu için, önden tırmandı. Başını sivri uçlu kayaların arasından, neredeyse ıslatacak kadar yakındaki dalgaların çarpma seslerine doğru dışarı uzattı. Karanlıkta etrafındaki kayaların gölde bir tür adacık oluşturduğunu anladı, beş metreden geniş olmayan, etrafa dağılmış, sudan dışarı uzanan bir kaya kütlesi. Mark, meşalelerin ve yangınların ışığında, Sör Andrew'un kalesinin ve su üstündeki yansımasının iyice uzakta kalmış olduğunu görebiliyordu. O izlerken yüksek kulenin pencerelerinden alevler çıkıyordu.</p>

  <p>Bu görüntüye uzun süre bakmadı, bazen dalgaların geçide girmesine engel olamayan kayaların arasından yeniden aşağı indi. "Ben? Her şey yolunda, onu yukarı getir." Ve Ben aşağıdan iterken, tutması için elini Barbara’ya uzattı.</p>

  <p>Yüzeyde toplanıp, sivri kayaların arasından etraflarını saran göle dikkatle bakındılar.</p>

  <p>"Sabah olmadan kıyıya ulaşmamız gerek ama hangi yöne gideceğiz?"</p>

  <p>Mark, Şans Kılıcı'nı kaldırdı. Kaleden uzağa doğru çevirdiğinde kabzada bir şeyler hissedebiliyordu. Kıyının o yönde ne kadar uzakta olduğunu anlamak olanaksızdı.</p>

  <p>"Ben yüzme bilmem," diye itiraf etti Barbara.</p>

  <p>"Ben de iki kılıçla birlikte yüzemem," diye ekledi Mark.</p>

  <p>Ben dedi ki: "Zorunda kalırsam, belki ben yüzebilirim. Bakalım, belki de derin değildir."</p>

  <p>Göl, Ben’in ilk girdiği yerde sadece beline geliyordu. Zırhlarını çıkarıp suya bırakarak batmalarını sağladı. O noktada, üç kaçak, kılıcın gösterdiği yönde belirsiz karanlığa doğru ilerlemeye başladılar.</p>

  <p>Kılıç suyun altında da üstünde olduğu kadar iyi çalışıyordu. Mark bir ara koltuk altlarına kadar suya girdiyse de daha fazlasına gerek kalmadı. Oradan itibaren sığlaşma başladı ve önlerindeki kıyıda ağaçlar gözüktü. Ulaştıkları kumsal sadece iki metre genişliğindeydi ve arkalarında bırakabilecekleri izleri silmeye hazır dalgalarla yıkanıyordu.</p>

  <p>Sığınılacak ağaçlar kıya yakındı ve ilk sıralarının içindeki küçük açıklık dinlenmek için bir çimenlik fırsatı sunuyordu.</p>

  <p>Bir an için rahatladılar. Sonra en yakındaki çalılıkların arasında bir şeyler belli belirsiz hareket ederek kıpırdadı. Mark, Ben’in Zaratan’ı çimlerin üstünden almasına izin verirken kendisi de Ejderdoğrayan’ı kınından çıkardı.</p>

  <p>Bir çalı kümesinin etrafından dikkatle dolaştılar. Bir yerde-yürüyen kadar büyük ama o kadar uzun olmayan belirsiz bir şekil, gecenin içinde kımıldadı. Sonra tiz bir ses geldi, boğuk bir gürültü . . . yağlanmamış dingillerin gıcırtısı, üzerine yırtık bir örtü parçası atılmış boş bir arabadan gelen gürültü.</p>

  <p>Boş arabaya koşulmuş olan yük-hayvanları uzun zamandır kimse onlarla ilgilenmemiş gibi gözüküyorlardı. Bu araba, ejder avcılarının eski arabalarından daha küçüktü. Yanlarında birtakım yazılar ve semboller vardı ama hava çok karanlık olduğundan onları okuyamadılar. Barbara bunun, birkaç gün önce panayıra katılan göstericilerden birinin kaleye kaçtığında terk ettiği arabası olması gerektiğini mırıldandı.</p>

  <p>Dolandıkları yerden kurtarılınca koşumların oldukça işe yarar durumda olduğu anlaşıldı. Barbara arkada dinlenirken, Ben arabayı bir yol arayarak çalılıkların içine sürdü. Ejderdoğrayan ayaklarının dibinde yatıyordu. Mark da yanında, elinde Zaratan'la oturuyordu. Şans Kılıcı yine canlanmış, ona ne yöne gitmesi gerektiğini söylüyordu.</p>
</body>
</html>
