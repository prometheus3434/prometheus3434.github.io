<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ONUNCU BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>İyi Yürekli Sör Andrew'un kalesinin yüksek gri duvarları batan güneşle birlikte daha da uzayıp karanlığa gömülüyordu. Mark, arabanın oturağının ortasındaki yerinden, yavaş yavaş yaklaşmakta olan kaleyi izliyordu. Sağında, ilk kez yorgunluktan uykuya kalmış olan Barbara, solundaysa elinde dizginleri tutan Ben vardı.</p>

  <p>Ormandan çıkıp kalenin görüntüsü önlerine serildiğinde Barbara kımıldanıp kısa bir süredir devam eden sessizliği bozdu. "Sanırım olabileceğimiz kadar hazırız. Haydi doğruca içeri girelim."</p>

  <p>Kimse bir şey söylemedi. Ejder arabanın kalabalık arka tarafındaki kafesinde cıvıldadı. Ben, yakında varacakları için mutsuz görünüyordu, tartışmadan dizginleri şaklatıp topallayan yorgun yük hayvanlarım kendisinin de hissetmediği bir coşkuya sokmaya çalıştı. Ben, günün erken saatlerinde, çoktan geç kalmış olmalarına rağmen hızlarını azaltıp bir gün geç giderek, Nestor'a yetişebilmesi için bir şans daha tanımayı teklif etmiş ama bu fikri pek savunamamıştı. Mark, artık Barbara ve Ben’in Nestor'un onlara yetişeceğine gerçekten inanmadıklarını düşünüyordu.</p>

  <p>Mark, kendi açısından Nestor'un elinde Köykurtaran'la bir şekilde kendilerine ulaşacağına inanmak durumundaydı. Aksi takdirde Mark’ın kılıcı tamamen kaybolmuş demekti.</p>

  <p>Nestor'suz yolculuk yaptıkları son birkaç günde sorumluluğun artık Barbara’da olduğu kabul edilmişti. Kız, Ben'den biraz daha büyüktü - Mark on yedisinde olduğunu tahmin etti - ve büyük bir ihtimalle Ben’in yarı ağırlığında bile değildi. Ama idareyi kimin ele alacağım belirlenirken bu tür ayrıntılar önemini kaybediyordu. Karar verilmesi gerektiğinde Barbara öne çıkıp kararları almış, küçük grubu ve müesseseyi bir arada tutmuştu.</p>

  <p>Kız, arabalarının devrildiği yerden ayrılmadan, yeni ölmüş olan yerde-yürüyenin kulaklarını kestirip, avcılıklarının bir kanıtı olarak arabaya çiviletmişti. Ardından Ben ve Mark'ın arabanın gevşeyen parçalarını ellerinden geldiğince sıkılaştırmalarını, kumaş kaplamasını yıkayıp tamir etmesine yardım etmelerini sağlamıştı. Çamurdaki büyük çatışmadan sonra giysileri de yıkanıp onarılmıştı. Mark üstündekilerin şimdi onlara katıldığı zamandan daha iyi göründüğünü düşünüyordu.</p>

  <p>Çatışmadan sonraki birkaç saat gidebildikleri kadar hızlı yol almışlardı. Nehir kıyısında gözden ırak bir noktaya ulaştıklarında Barbara bütün bir gün ve geceyi burada geçirmelerini emretmişti. Hayvanlara yiyip içmeleri ve dinlenmeleri, onlara da yaralarının bakımı için bir fırsat çıkmıştı. Mark'ın yüzüne iyi geleceği umuduyla büyülü birtakım ilaçlar sürülmüştü. Bunlar biraz işe yaramış gibiydi. O gece Ben ilk kez kendini göstermek için çaba harcamış ve arabada uyumak istediğine karar vermişti. Ama komutanın kimde olduğu çabuk kabul edilmişti. Ben gene geceyi toprağın üstünde horlayarak geçirmişti.</p>

  <p>Araba oturağının altodaki gizli bir bölmede, hareket ederken sesleri duyulmasın diye bezlerle sıkıca bağlanmış bir miktar para vardı. Ben ve Barbara’nın bu gizli depodan haberleri vardı. O dinlenme gününde parayı ortaya çıkarıp Mark'la beraber saymışlardı. Ortaya çıkan bir hazine değildi, hatta Mark'ın çoğu zaman babasının elinde gördüğünden bile daha azdı.</p>

  <p>Nestor'un ejder avlamadaki ustalığının karşılığı ona para olarak dönmemişti - ya da kazandığı paraları çar çur etmiş olabilirdi. Belki de onları ya da onlarla yaptığı yatırımlarını başka bir yerlerde saklıyordu. Ben'le Barbara’ya da önceden kararlaştırılmış küçük ücretler ödüyordu. İkiside daha sonra onunla para hakkında başka bir şey konuşmadıklarını söylediler.</p>

  <p>Paralar sayılır sayılmaz Barbara keseyi yeniden sarıp sakladıkları yere koyup kapağı dikkatle kapattı. "Bunu sadece gerektiğinde kullanacağız," dedi. "Nestor geri gelirse, anlayacaktır."</p>

  <p>Ben çok ciddi görünerek başıyla onayladı. Her şeyden önce ortak tehlikelere karşı birbirlerine güvenmek zorunda oldukları bir durumdaydılar ya da Mark’a öyle göründü. Ne yapacağını adam akıllı düşünmeye fırsat bulamadan kendini Ben ve Barbara’ya kâhyayı öldürmesi ve gerçek adı dahil olmak üzere başından geçenleri eksiksiz olarak anlatırken buldu.</p>

  <p>"Dük'ün askerleri aslında benim peşimdeydiler," diye ekledi. "Ve kılıcımın. Belki de ele geçirmişlerdir; ama hâlâ Nestor’da olduğunu ve bizimle bir yerlerde yeniden bir araya geleceğini umuyorum. Her neyse, şu anda sınırı geçmiş olsak bile Dük'ün adamları peşimizi bırakmayacaktır. Eğer sizinle yolculuk etmeye devam edeceksem bunları bilmeye hakkınız var. Başka nereye gidebilirim bilmiyorum."</p>

  <p>İkisi de birbirlerine baktılar, hiçbiri Mark'ın açıklamalarına şaşırmış gözükmüyordu. Mark, Ben’in bir şekilde rahatlamış göründüğünü düşündü.</p>

  <p>Barbara konuştu: "Biz aramızda, senin hakkında konuşuyorduk - Mark - ve ortada böyle bir şeylerin döndüğünü tahmin ettik. Zaten bizden ayrılmanın da bize bir yararı olmaz. Panayıra vardığımızda gösteri için yardım edecek birisine ihtiyacımız var. Ve bir av anlaşması ayarlamayı başarabilirsek her türden yardıma ihtiyacımız olacak."</p>

  <p>Ben boğazını temizledi. "Şunu biliyordum ki, bir nedenden ötürü Dük, Nestor'u da yakalamak istiyordu. Niye olduğunu tam bilmiyordum ama Nestor bu yüzden endişeliydi. Dük'ün topraklarından geçiyor olmak onun sinirlerini germişti ama kuzeyden gelip de Sör Andrew'un panayırına ulaşmanın tek yolu buydu."</p>

  <p>Artık Sör Andrew’a ulaşmışlardı ya da çok yakındılar. Biraz ileride, alacakaranlıkta, kalenin hakim olduğu önemli kavşak görülüyordu. Şu anda boş olan kavşağın ilerisinde, kaleye ve alacakaranlığın içinde büyüyle yerden yükselen bir şey gibi panayırın kurulduğu geniş çayıra doğru dönerek uzanan bir yan yol vardı. Panayır akşamın karanlığım yenmek için yakılan meşalelerle canlanıyordu. Uzaktan gelen kalabalığın sesi ve birbirleriyle yarışma halinde çalıp söyleyen müzisyenlerin ezgileriyle heyecanlandılar.</p>

  <p>Araba, kavşağa doğru devam ederken Mark, oturduğu yerden kalkıp arka taraftaki tentenin altına girdi. Dük'ün adamlarının onu burada da arayıp aramadıkları anlaşılana dek ortalıkta gözükmemesine karar vermişlerdi. Mark, Ben’in anayola çıktığını tekerleklerin sesindeki değişimden hissetti. Sonra tentedeki küçük bir delikten bakarak, insanların onları karşılamak için daha kavşaktan dönen yan yolun birkaç yüz metre uzağındaki panayırdan arabaya doğru geldiklerini görebildi.</p>

  <p>En önde gelenlerden biri, Sör Andrew'un turuncu siyah üniformasıyla panayırın güvenliğinden sorumlu subaydı. Sessizce işaret ederek arabanın kendisini onlar için ayrılmış bölüme kadar izlemesini sağladı. Arabanın içinde gözlerden uzak kalan Mark, her iki yandaki renkli görüntüleri izliyordu. Arabanın etrafı seslerle çevriliydi - müzik, hayvan ve alkış sesleri. Barbara alacakaranlığın panayırın o gün için sona ermesi anlamına geleceğini düşünmüştü ama yanıldığı ortadaydı.</p>

  <p>Subay arabayı onlara ayrılan bölüme getirdiğinde eyerinin üzerinde doğrulup içeriye bir göz attı. Mark yapmakta olduğu şeye devam etti, kafesteki ejderi besliyordu - buradaki görevliler onu bulmak için arabayı arayacaklarsa saklanmaya çalışması işe yaramazdı. Ama subay Mark’a bir an için boş gözlerle baktıktan sonra başını diğer yana çevirdi.</p>

  <p>Mark, subayın soru soran sesini duydu: "Nestor nerede?"</p>

  <p>Ben planladıkları cevabı verdi: "Buralarda bir yerde değilse bile birkaç gün içinde gelecektir. Birkaç yeni hayvanla uğraşıyordu. Yani bir düzineyle demek istemiştim."</p>

  <p>"Her neyse, Sör Andrew onu görmek istiyor, geldiğinde bunu ona söyleyin. Tartışılması gereken bir av sözleşmesi var."</p>

  <p>Barbara: "Evet efendim, söylediklerinizi onu görür görmez ileteceğiz. Pek uzun sürmeyecektir."</p>

  <p>Subay, birilerine temizlenmesi gereken çöpler hakkında bağırarak uzaklaştı. Arabaları yerine yerleşen üçlü hemen işe koyulup ejderi sergilemeyi düşündükleri çadırı kurmaya başladılar. Onlara ayrılan yer bir kenarı on metre olan kare şeklinde bir çimenlikti ve ön taraftaki çadıra yer açmak için arabayı arka tarafa yanaştırmaları gerekiyordu. Yan taraflarındaki komşu çadırın önünde bir göbek dansçısı birkaç dakikada bir, kalabalıkları kendine çeken bir gösteri sunuyordu - Ben’in devamlı olarak dikkati dağılıyordu, bir keresinde bir yük hayvanını kurbağayla beslemeye bile kalkıştı. Uzak taraftaki alandaysa büyülü bir ateş yiyenin reklam panoları vardı. Karenin kalan iki kenarıysa trafiği engellemesin ve müşteriler isterlerse yanaşabilsinler diye açık burakılmıştı. Bu kenarlarda ejderleri görmek isteyen birkaç kişi toplanmaya başlamıştı bile. Aslında, karanlık bastıktan sonra, kimse görmeden hazırlanmayı ummuşlardı ama artık bu imkânsızdı. Mark’ın gizli kalması da öyle, o da denemedi bile.</p>

  <p>Ejderin sergileneceği çadır, Mark'ın daha önce hiç görmediği çok hafif ve dayanıklı bir kumaştan dokunmuştu. Üstünde ejder resimleri ve gizemli semboller vardı. Ben, Mark’a kumaşın beş bin kilometre öteden, dünyanın diğer ucundaki Karmirblur'dan geldiğini söyledi.</p>

  <p>Çadır kurulur kurulmaz üstündeki örtüyü kaldırmadan ejderin bulunduğu kafesi önüne bir meşale yerleştirilen çadırın içine taşıdılar; en küçük bir bakış bile para ödenmesini gerektirecekti. Üç mal sahibi, aralarından birini mümkün olduğunca arabanın yanında ya da içinde bulundurmayı da planlıyorlardı. Değerli olan her şeylerini arabadan almışlardı, bazılarını çantalarında taşıyorlardı, diğerleriyse çadırın içine, ejderin kafesinin tam altına gömülecekti. Ama Nestor'un kılıcı arabanın içinde, üstü çöplerle kaplanmış gizli bir bölmede duruyordu. Barbara, Nestor yeniden onlara katılmasa bile kılıcı kullanmakla ilgili umutlar besliyordu. Son birkaç gün boyunca Ben bu konuyu birçok kez onunla tartışmıştı.</p>

  <p>Bir süre sessiz kalıyor, sonra o kaybolmuş küçük çocuk bakışlarıyla dönüyordu. "Barb, Nestor olmadan nasıl ejder avlayacağımızı bilemiyorum. Onunlayken bile yeterince zordu."</p>

  <p>Barbara’nın değişken ifadeli yüzü, bu itiraza önem verdiğini gösterecek kadar düşünceliydi; bu soruyu birkaç saat önce cevaplamış olsa bile. "Avlanmayı en iyi sen bilirsin, Ben. Belki bize yardıma olacak birilerini bulabiliriz?"</p>

  <p>"Güvenli olmaz. Bunu yaparsak kılıçtaki büyüyü fark edeceklerdir. O zaman da onu almaya çalışırlar." Bunu fark etmek Ben için uzun sürmüştü. Ama Mark, Ben’in göründüğü gibi yavaş çalışan bir kafası olmadığını düşünüyordu. Sadece, çoğu zaman aklının büyük kısmı uzaklarda bir yerlerde gibiydi, belki de şairleri ve şiirlerini düşünüyordu.</p>

  <p>Sonunda, birkaç tartışmanın ardından Barbara, en azından bir süre için av işinden vazgeçmişti. "Peki o zaman, yapamazsak yapamayız. Eğer Nestor panayırda görünmezse tek yapabileceğimiz herkesten çok şaşırmış gibi davranmak ve yüksek sesle ona ne olmuş olabileceğini sormaktır. O zaman panayır bittikten sonra bir süre daha buralarda oyalanır ve Nestor hâlâ gelmezse eşyalarımızı toplayıp güneye, başka bir panayır bulmaya gideriz. Oraları en azından kışın daha sıcak olur. Zaten Sör Andrew'un Nestor olmadan bizle avcı olarak anlaşacağını sanmıyorum."</p>

  <p>"Bence de," Ben rahatlayarak bu görüşe katıldı. Sonra aklına birden gelmiş gibi ekledi: "Ve eğer Sör Andrew bana ozan olarak iş verirse güneye bensiz gidersiniz."</p>

  <p>Barbara bu görüşe bir yorum yapmadan ve itirazsız katılınca Ben, hayalkırıklığına uğramış göründü.</p>

  <p>Mark’ın da yapacak bir yorumu yoktu. Eğer Nestor ortaya çıkmazsa kılıcı kullanmanın bir yolunu bulamayan Barbara’nın onu satışa çıkaracağından şüphelendi. Zamanı geldiğinde Mark, bu konuda ne yapması gerektiğine kendisi karar verecekti. Bu kılıç onun değildi. Ama onun kendi kılıcıyla arasındaki tek bağlantı olduğunu hissediyordu. Nestor dönecekse, diğer planları ne olursa olsun, kendi kılıcını geri almak için dönecekti.</p>

  <p>Tabii ki ortaya çıktığında Mark'ın kılıcı yanında olmayabilirdi. Yanında olsa bile geri vermek istemeyebilirdi.</p>

  <p>Mark, içinde bulunduğu durumu değerlendirdiğinde kılıcını geri alma şansının çok zayıf olduğunu gördü.</p>

  <p>Ejder avcıları vardığından üç saat sonra, ortalık daha tam sessizleşmemiş olmasına rağmen, karnavalın coşkusu o gece için sönmeye başlamıştı. Barbara ejderi sergilemeye devam ediyordu ama işler Ben’in tüylü şapkasını alıp arkadaşlarına, ozanlığı denemek için dışarı çıkacağını söyleyecek kadar azalmıştı.</p>

  <p>Şu an için gösteri çadırında Mark’ın yardımına ihtiyaç yoktu, o da bir şeyler yemek için arabaya gitmiş, bu sırada da saklanmış olan kılıcın üzerine oturarak ona bekçilik ediyordu.</p>

  <p>İçindeki her şey dışarı çıkarıldığı için arabanın içi iki kat daha geniş görünüyordu. Oturduğu yerden Mark, arabaya dik açılarla kurulmuş olan çadır girişini görebiliyordu. Barbara, ejderi görmek için para veren küçük bir grubu henüz gezdirip dışarı çıkarmış ve şimdi sıradaki gruptan hevesli birileriyle sohbet ediyordu. Bu potansiyel müşteri sağlam yapılı küçük bir adamdı ve önemli biri olduğu anlaşılıyordu. Çünkü giysileri Mark’ın Dük'ün kuzeni olan kâhyanın ölümünden beri gördüğü en iyi giysilerdi.</p>

  <p>Mark bir parça haşlanmış tavuk çiğniyor - Ben, bunu girdiği bir bahisten kazanmıştı - ve kaybolan kılıcı hakkında hayaller kuruyordu ki arkasında, tam arabanın içinde bir ses duydu. Dönüp baktığında, ayakları dışarıda, başı ve omuzlan içeriye uzanmış olan tanımadığı bir adamla göz göze geldi. Adamın giysisinin kolunda panayırdaki bir yardımcı subaya aitmiş gibi duran turuncu siyah işaret vardı ve gözlerindeki ifade Mark’ın elindeki budu yere düşürüp bir an tereddüt etmeden arabadan fırlamasına sebep oldu. Ancak yerinden ayrıldıktan sonradır ki Mark, adamın sağ elinde geniş bir bıçak tutmakta olduğunun farkına varabildi.</p>

  <p>Mark, arabanın hemen dışındaki çimlerin üzerine ellerinin ve dizlerinin üzerine atladı. Bir takla atıp hemen ayağa kalktı ve koşmaya başladı. Çadırın kapısına ulaştığında imdat istemek için derin bir nefes aldı. Çadırın içindeyse küçük ejder durmaksızın çığlık atıyordu zaten ve bu belki bir tür uyarı oldu; Mark bağırmadı. İçeri baktığında tek meşalenin titrek ışığı altında Barbara’nın nasıl ikinci bir subay elbiseli adam tarafından etkisiz hale getirildiğini, ejderin kafesinin nasıl bir kenara yuvarlandığını ve bir saniye önce masum bir şekilde Barbara'yla konuşan iyi giyimli yabancının şimdi hançeriyle kafesin biraz önce durduğu yerin altını delice kazdığım ve değerli zırh parçalarıyla arbalet oklarını ortaya çıkardığını görüyordu.</p>

  <p>Mark sesini çıkarmadı. Ama çadırın içindeki adamların ikisi de onu görünce bir çığlık attılar ve ona doğru hamle yaptılar. Onlara göre çok hızlıydı ve hemen fırlayıp yan taraftaki ateş yiyenin çadırının gevşek duvarının altından geçti.</p>

  <p>Bu çadırın içi bir çizmenin burnu kadar karanlıktı; şu anda hiç alev çıkarılmıyordu. Ama karanlığın içinde ani bir kıpırdama ve yatak giysilerinin içinde homurdanan sesler duyuluyordu. Mark karanlıkta yolunu bulmaya çalışarak ileri atıldı, bir ara bir şeye takılıp boylu boyunca yere serildi. Karşı duvara ulaştığında girdiği gibi altından geçip gitti. Dışarıda onu yakalamak için bekleyen kimse yoktu. Şimdilik peşindekileri atlatmıştı. Ama sadece şimdilik; telaşlı bağırışlarını duyabiliyordu.</p>

  <p>Yandaki çadırın altından içeri girmeye çalıştı ama yolunun kapalı olduğunu gördü, o da etrafından dolaştı. İlerde gördüğü derin bir hendek saklanması için uygun bir ortam oluşturuyordu, dizine kadar gelen suyun içine girdi. İçeri girdikten sonra bir dönüşe kadar hendeğin içinden ilerledi. Sonra durup arkasından gelen olup olmadığını anlamak için etrafı dinledi. Hiçbir şey duymadı ama yönünü bulamadığını fark etti. Bu panayır, Mark’ın şimdiye kadar gördükleri arasında en büyüğüydü. Burada kalenin birkaç penceresinde ışık görünen duvarları seçilebiliyordu. Ama Mark yön duygusunu tamamen kaybetmişti ve sanki kalenin orada olmaması gerekiyordu.</p>

  <p>İnsanlar, uzaklardaki bir şeye bağırıyorlardı. Ama bu bağırışların kendisiyle bir ilgisi olup olmadığım bilemiyordu. Şimdi ne yapacaktı? Eğer Sör Andrew'un gerçeklerden haberi olması sağlanabilseydi diye düşündü...</p>

  <p>Mark hendeğin içinde birkaç adım daha attı ve başka bir çadır kümesinin arkasındaki daha derin karanlığa doğru tırmandı. Neşeli bir müziğin ve ışıkların olduğu yere gidiyordu. Aslında bu, Ben’in yüz yıl uğraşsa yapamayacağı kadar iyi bir müzikti. Eğer, en azından Ben’i bulabilir ve onu uyarabilirse ...</p>

  <p>Ben’in yerini tespit etmek amacıyla, kendini olabildiğince gölgelerin içinde kalmaya çalışarak panayırı araştırmaya koyuldu. Bir köşede palyaçolar ve hokkabazlar alkışlar ve kahkahalar arasında küçük bir kalabalıkla çevrelenmişti. Mark, Ben’in bu grubun arasında olup olmadığını görmeye çalıştı ama emin olamadı. Yeniden açıklığa doğru ilerledi, ta ki turuncu siyah bir üniforma onu terk edilmiş görünen bir kulübenin yarı açık kapısına, yeniden saklanmak zorunda bırakıncaya kadar. Bir kez daha yoğun karanlığın içinde uyuyan birini uyandırdı; uyanan adamın yarı sarhoş sesi birtakım ipe sapa gelmez tehditler savurdu.</p>

  <p>Mark yeniden kulübeden dışarı fırlayıp yarı karanlık bir sokaktan hızla yürüyerek insanlardan uzaklaştı. Kalenin kaldırılabilir köprüsünün etrafında yanan meşalelerin, artık çok uzakta olmayan parlak ışıkları gözünü alıyordu. Birçok turuncu siyah üniforma, bir konferans varmış gibi bir araya toplanmıştı. Onlardan kaçınmak isteyen Mark yeniden yüksek sesli müziğin geldiği yöne doğru yöneldi. Bu sefer davullar ve şarkı söyleyen sesler de vardı. Bu kalabalık onu bir süre saklamak için uygundu. Ve orada, birkaç metre ötede tüylü şapkası geriye kaymış, flütünü kolunun altına sıkıştırmış olan Ben duruyordu. Göbek dansçısının çadırın dışındaki gösterisini izleyen bir kalabalığın arasındaydı. Mark, bir daire çizdiğini ve tekrar kaçmaya başladığı yere döndüğünü fark etti.</p>

  <p>Ben’i uyarmak amacıyla ilerlemeye başladı. Ve aynı anda o tıknaz züppe yeniden göründü; ilerideki ejder çadırının yanından geliyordu. Mark’ı görüp hemen bir uyarı çığlığı attı. Mark dönüp hızla kaçmaya başladı. Ben’in kendisini fark edip etmediğini bile bilmiyordu.</p>

  <p>Şimdi subayın birkaç adamı daha Mark'ın önünü kesmeye hazırlanıyordu. Bir topuğu üzerinde dönüp Kahkaha Labirenti tabelasının altından bir palyaçonun şaşkın bakışları arasında geçerek karanlıklara daldı. Kabaca inşa edilmiş bir şeytan figürü karanlığın içinden sendeleyerek karşısına çıktı ve hemen arkasından nereden geldiği belirsiz delice bir kahkaha duyuldu. Çadırın içi, aniden yanıp sönen lambalar, aynalar ve garip görünümlü şekillerle döşenmişti. Mark'ın arkasında aniden açılan bir kapıdan içi doldurulmuş gerçek bir ejder kafası ortaya çıktı.</p>

  <p>Mark yüzündeki yanığın zonkladığını hissedebiliyordu. Farkında olmadan yaslanınca başka bir kapı beklenmedik bir şekilde açılmıştı, o da karanlık kapıdan içeri girdi. Bir aynada peşindeki adamın çarpık bir görüntüsünü gördü, belki de iki ayna ötedeydi. Adam bağırmaya başlamak üzereydi.</p>

  <p>Turuncu siyahlı bir kol başka bir yerlerden Mark’a doğru uzandı ama diğer kapı kapanınca geride kaldı. İlerledikçe duvarlar bağırıyor, çılgın kahkahalar atıyordu ...</p>

  <p>Mark'ın önünde yeni bir şekil belirdi, bir saray hokkabazının görünümünde uzun boylu, güçlü bir palyaço. Palyaço bir elinde Mark’a doğru uzattığı bir şey tutarken aynı anda görünmeyen başka bir el hokkabazın boyalı yüzünü itti. Yüz oynadı. Yerinden kayan bir maskeye dönüştü ve ortaya ...</p>

  <p>Maske, tek kollu palyaçonun yüzünden düştü. Ortaya çıkan geniş ve gülümseyen bir yüzdü. Mark'ın daha önce hiç görmediği bir şekilde hafif bir sakalı vardı ama kimin yüzü olduğu konusunda bir an bile tereddüt etmedi.</p>

  <p>"Baba!"</p>

  <p>Jord gülümseyerek başıyla onayladı. Mark’a doğru uzattığı şey tanıdıktı. Bu bir kılıcın kabzasıydı. Ama bu kez silah kaliteli deri bir kının içindeydi ve deriden bir kemere bağlıydı. Mark’ın iki eli sunulan kabzayı kavrayıp silahı kırımdan çekince babasının yüzü karanlıklarda uzaklaşıp gitti.</p>

  <p>"Baba?"</p>

  <p>Şimdi birilerinin elleri Mark'ın belinin çevresinde dolanarak bir kılıç kemeri bağlıyordu. "Mark, bunu Sör Andrew’a götür. Yapabilirsen." Belirsiz bir kaynaktan gelen fısıltı halindeki bu ses Mark’a babasının sesini hatırlattı.</p>

  <p>"Baba..."</p>

  <p>Mark, çekili kılıç hâlâ ellerinde, aynalarda birbirini kovalayan solgun görüntüleri takip etmek için döndü. Gördüğü, iki kolu da olan, tamamen yabancı bir panayır palyaçosunun uzaklaşması oldu. Mark bu şekli aynaların ötesindeki meşalelerin çılgın kısık ışıkların altında parıldayan aynalar ve kumaşların arasında izlemeye çalıştı. Bu kez elinde tuttuğu kılıçtan akan güçleri hissedebiliyordu. Ama gücün havası beklediğinden farklıydı. Başka bir kılıç mı? Mark’ın ellerini içten gelen gizli bir titremeyle sarsıyordu.</p>

  <p>Korkunç bir şiddetle bir şey yanındaki ince duvarları yıkıp parçaladı. Bu bir baltaydı, hayır, aşırı gücüne rağmen sadece sıradan bir kılıçtı. Büyü yok olmuş gibiydi, kılıçlar çekildiğinde hep olduğu gibi. Yakındaki bir ayna kendisiyle birlikte uzaklaşan palyaçonun son görüntülerini de parçalayarak duvardan düştü.</p>

  <p>Şimdi katı gerçekler karşısına bodur adamın şekliyle çıkıyordu. Onu yakalamak için harcadığı çabayla kendinden geçmişti. Yüzü, Mark’a yaklaştıkça, zaferinin ifadesiyle aydınlanıyordu. Mark’a doğru bir meşale tuttu - ve sonra bıçaklanmış gibi kalakaldı. Şaşkınlıkla Mark’a bakarak beceriksizce dizinin üstüne eğildi. Arkasından gelen turuncu siyah pazubantlılar da aynı şekilde aptallaşmalardı.</p>

  <p>Mark şimdi, nasıl anladığını pek bilemese de, bu insanların pazubantlarının belirttiği adamlar olmadıklarını görebiliyordu.</p>

  <p>Liderleri Mark’a döndü: "Ekselansları. . . Özür dilerim . . . Sizin burada olacağınızı... Ne tarafa gitti o?"</p>

  <p>Mark kılıcı elinde tutarak ve alışık olmadığı kemerinin ağırlığını belinde hissederek ayakta kıpırdamadan duruyordu. Şimdi ne olacak diye aptalca beklemekten başka bir şey yapamayacağım hissediyordu. Cevap verdi: "O mu?"</p>

  <p>"O çocuk, Ekselansları. Eminim, peşinde olduğumuz oydu. Tam burada duruyordu."</p>

  <p>"Şimdilik bırakın gitsin." Büyünün çılgın mantığı Mark’ı etkisine almıştı, bir rüyanın içindeymiş gibi kendinden bahsettiğini biliyordu.</p>

  <p>"Ben . . . Evet efendim." Aldığı emir karşısında şaşıran adam itaatsizliği düşünmedi bile. "Uçan kurye diğer kılıcı birazdan alıp bir an önce buradan uzaklaşacak. Tabii ki Ekselansları burada olduğuna göre planlarda bir değişiklik yapmayacaksa-"</p>

  <p>"Diğer kılıç mı?"</p>

  <p>"Ejderdoğrayan adındaki kılıç efendim. Buralarda bir yerde, çadırda ya da arabanın içinde olmalı. Adamlarımız birazdan bulurlar onu. Kurye hazır." Adam terliyordu, bütün bunları açıklamak zorunda olmak onu rahatsız etmişti.</p>

  <p>Mark adama arkasını döndü. Bu hırsızlara karşı içinde büyük bir kızgınlık doğuyordu. Yeni eline geçirdiği kılıcı önünde bir meşale gibi tutup yolu yararak, Kahkaha Labirenti'ne yeni bir çözüm getiren parçalanmış duvardan çıkışa yöneldi. Bileklerinde silahın gücünü hissederek çimenliğe çıktı ve yol açmak için birbirini ezen turuncu siyah üniformalı adamların arasından koşarak geçti. Adamların şaşkın tepkilerini duydu.</p>

  <p>"Ekselanslarının kendisi!"</p>

  <p>"Dük!"</p>

  <p>Mark, ejder avcılarının çadır ve arabalarının olduğu yöne koştu. Araba bir yanına devrilmiş ve adamlar arama yaparken kanatları açılmış büyük gri bir şekil de yalanlarda onları izliyordu. Mark daha fazla yaklaşmadan geniş kanatlı ejder havaya yükseldi. Mark hayvanın değirmen çatırtısına benzeyen sesini duydu ve pençelerinin birinde bir kılıç taşıdığını gördü.</p>

  <p>Bir kez daha bir kılıç ondan alınıyordu. O anda öfkeden başka bir şey hissedemeyen Mark, yaratığın altına koşup aşağı inmesini ve çaldığı silahı geri getirmesini haykırdı. Panayırın yanıp sönen ışıkları altında, Mark şaşkınlıkla ejderin başını nasıl eğdiğini gördü. Uzun boynu eğilerek gözleri kendisine emir veren sesin sahibini aradı. Mark’ı tespit etti. Ve sonra aşağı inmeye başladı.</p>

  <p>Mark'ın etrafında duranlar ejderin inebilmesi için yer açtılar. Mark, son anda, yaratığın ona saldırma niyetinde olmadığını fark etti. Daha çok verdiği emirlere itaat eder gibiydi.</p>

  <p>Elindeki kılıcın gücünü hissederek, ejderi karşılamak için bir adım attı. Biraz önceki çaresizliği yüzünden daha da artan öfkesiyle biraz üstünde kanat çırpan ejdere kılıcını soktu. Saldırı yaratığı gafil avlamıştı. Taşıdığı kılıcı düşürdü ve Mark hiç düşünmeden onu almak için eğildi.</p>

  <p>Bir an iki kabzaya da aynı anda dokundu, sağ eli hâlâ sapladığı kılıcı tutuyordu, sol elinin parmaklarıysa yere düşen kılıcın üstündeydi.</p>

  <p>Bir anda, güçlü bir rüzgâr çıkıp ayaklarını yerden kesecekmiş gibi geldi. İkisine de dokunduğu bir kalp atımlık sürede etrafındaki dünya dönüyor, ondan uzaklaştırılıyormuş gibiydi...</p>

  <p>Uçucunun yükselen gövdesi Mark’ın uzattığı elini saplanan kılıçtan çekmesine neden oldu. Ejder üstündeki kılıçla birlikte havalanıyordu. Şimdi dizlerinin üstündeki Mark ejderle birlikte yukarı giden kılıcın görüntüsünü kaybetti. Ama önce ejderin gövdesinin şekil değiştirdiğini gördü. Önce uçan bir kümes hayvanı, sonra da koca bir şahin ve en sonunda da beyazlar giymiş kanatlı bir kadın gördü. Sonra görüntü, panayır ışıklarının erişemeyeceği kadar uzaklara uçarak gözden kayboldu.</p>

  <p>Mark ejderin düşürdüğü kılıcı tutarak ayağa kalktı. Kabzaya bakmadan elinde tuttuğu kılıcın Ejderdoğrayan olduğunu hissedebiliyordu.</p>

  <p>Etrafındaki kalabalık yeniden üstüne gelmeye başlıyordu. Ama bu, ne olduğunu anlamaya çalışan insanların şaşkınlığı yüzünden yavaş gelişiyordu.</p>

  <p>Barbara’ya saldıran ve Mark’ı kovalayan yapılı adam şimdi bir kez daha yetişmişti ona. Ama adam Mark’ın önünde tam bir şaşkınlıkla durup önce Mark’a sonra da ortadan kaybolan kuryenin ardından gökyüzüne baktı.</p>

  <p>Toplanmaya başlayan kalabalığın içinden Barbara sendeleyerek ve anlaşılmaz birtakım suçlamaları yüksek sesle sıralayarak çıkageldi. Züppe görünümlü adam, hançerini çekerek onu karşılamaya hazırlanıyordu. Mark bir şey yapamadan adamın arkasından iri bir el gelerek omuzunu kavrayıp kendine çevirerek yüzünü dağıtan bir yumruk attı.</p>

  <p>Turuncu siyah üniformalı adamlar Ben’in etrafını çevirmişlerdi. Ama şimdi çekili köprünün olduğu yönden turuncu siyah renkli üniformalı adamlardan oluşan başka küçük bir grup bu tarafa doğru geliyordu. Miğferler ve kalkanlarla yarı zırhlanmışlardı, ellerinde kılıçlar vardı. Gri sakallı bir soylunun komutasında savaş çığlıkları atarak ilk gruba saldırdılar.</p>

  <p>Mark kendi elinde de hâlâ bir kılıç olduğunu biliyordu ve bir şey yapması gerektiğini düşündü. Ama dünya üzerindeki yerinin değiştiği hissi hızla üzerine geldi. Bu daha önce hissettiği hiçbir şeye benzemiyordu. Hâlâ iki elinde birer kabzayı hissedebildiğini düşünüyordu.</p>

  <p>Ve sonra hiçbir şey hissedemedi.</p>
</body>
</html>
