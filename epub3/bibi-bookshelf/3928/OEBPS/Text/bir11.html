<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>ON BİRİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>"Evet, ben insanların bir zamanlar Yaratıkların Efendisi dedikleri Draffut'um. Şimdiyse bana tanrı diyorlar." Sesinde insanların aptallığım vurgulayan yorgun bir tını vardı. "Ayağa kalk. Hiçbir insan önümde eğilmemeli."</p>

  <p>Her tarafta bataklığın gece yaşayan canlıları gündüz düşlerinden gürültülü bir hayata uyanıyorlardı. Nestor ayağa kalktı. Yaşadığı duygusal patlama, bir yanlış değerlendirmeye dayanıyor olsa da olmazsa da onu rahatlatmıştı ve şimdi daha sakindi. "Çok iyi," dedi. "O zaman sana ne diyeceğim?"</p>

  <p>"Ben Drauffut'um. Bu yeterli. Ve sen de ejderleri öldüren Nestor'sun. Şimdi benimle gel, yiyeceğe ve dinlenmeye ihtiyacın var."</p>

  <p>"Sanırım önce dinlenmeliyim." Gözlerini oğuşturdu, yorgunluğu baskın çıkmaya başlıyordu. Kılıç, hangi elinde tutarsa tutsun, elini aşağı çekiyordu.</p>

  <p>Draffut, kadim tapınağa geri giden yolu gösterdi. Binanın yanında oturup, Nestor'un güvenlik içinde dinlenebileceği yeri belirtmek için bir kolunu kaldırdı. Bu binanın üst tarafında yarı yıkıntı halde bir odaydı. Merdivenler neredeyse tamamen yok olmuştu ama Nestor çevikti ve yukarı çıkmanın bir yolunu buldu. Kendisine ayrılan dinlenme yerinin tavanı gökyüzüne açılıyordu ama en azından sürünen şeylere karşı bir derece yalıtım sağlıyordu. Kalacağı yere bir göz attıktan sonra Draffut'la konuşmak için arkasına dönen Nestor, şaşkınlıkla devin gözden kaybolmuş olduğunu gördü.</p>

  <p>Ne kaldığı yerin sert zemini ne de olası tehlikeler Nestor'u yatar yatmaz canlı bir rüyaya dönüşen derin uykuya dalmaktan alıkoymadı.</p>

  <p>Rüyasında bir kısmı insanlardan bir kısmı da pek açık görülmeyen başka yaratıklardan oluşan bir tören alayının başındaydı. Parlak güneş altında, tören alayı tapınağa doğru yürüyüşe geçmişti ve tapınak bir zamanlar olduğu gibi eski görkemli haliyle karşılarındaydı. Rüyası başlarda çok rahatlatıcıydı. Sonra bir an geldi ki Nestor tören alayının ortasında kurban edilecek bir bakire olduğunu fark etti ve o kurban Barbara'ydı.</p>

  <p>Gördüğü rüyada Barbara kendisini saran bağlardan kurtulmaya çalışarak yardım için onu çağırıyordu. Ama Nestor ondan uzaklaştı. Eli, ne olursa olsun kaybetmemesi gereken kılıcının kabzasında, tapınağı çevreleyen ormana daldı. Gördüğü renkler adayı çevreleyen ormanlarda gördüklerinden çok farklı, çok canlıydı. Ama Nestor ormana ulaşır ulaşmaz elindeki kılıcın kabzası başka bir şeye dönüştü ve ne olduğunu anlayamadan, korkudan nefesi kesilerek uyandı.</p>

  <p>Gece yaratıkları biraz ilerisinde gürültü yapıyorlardı, yine de etrafındaki karanlık yeterince güvenliydi ama o savaşıyormuşcasına derin ve sık nefes alıyordu. Ay şimdi; bulutlarla kaplı gökyüzünde tam başının üstündeydi; vakit geceyarısına yakın olmalıydı.</p>

  <p>Barbara’nın görüntüsü, uyandıktan sonra da bir süre Nestor'un gözünün önünden gitmedi. Devrilen arabanın yanında kalıp, elinde kılıcı o ve diğerleri için savaşmak mıydı?</p>

  <p>Saçmalık. Eline bir kılıç geçirene kadar, hepsi kaçıp, olabildiğince iyi bir yere saklanırlardı. Kendisi öldürülürdü ve bunun da kimseye yaran olmazdı.</p>

  <p>Diğerleri kaçmasalardı bile kendisinin kaçacağını biliyordu.</p>

  <p>&nbsp;</p>

  <p>Ama böyle teoriler üretip endişelenmek saçmaydı.</p>

  <p>Rüyanın huzursuzluğu sürmesine rağmen Nestor yeniden uykuya daldı. Uyandığında güneşin başının üstünde parlıyor olmasına ve keşişkuşlarının çığlıklarına rağmen, ona hiç zaman geçmemiş gibi geldi.</p>

  <p>Nestor doğruldu ve ne kadar iyi dinlenmiş olduğunu fark etti. Dün kırılmış olan - bundan emindi - omzunu yokladı. Diğer omzu kadar iyi hissediyordu.</p>

  <p>Kötü bir rüya gördüğünü zorlukla hatırladı ama artık ne hakkında olduğunu hatırlayamıyordu.</p>

  <p>Kılıç yanında, bıraktığı yerdeydi. Draffut şiir gibi bir şeyler söylemişti? Öfke kılıcı uzun yollar kat eder, yumuşağın etrafına sert duvarlar örer... Nestor gerisini duyabilmek için çok şey verirdi.</p>

  <p>Kılıcın yanında, daha önce orada olmayan bir öbek taze meyve vardı. Nestor yuvarlak ve sarı olan birini koklayıp ardından dikkatle ısırdı. Sonra birden atmaca gibi yiyeceklere saldırdı. Kılıcı, dilimlemek ve soymak için iyi bir yardımcıydı.</p>

  <p>Nestor karnını tam doyuramadan önce ağaç kadar uzun Draffut ağaçların arasından göründü. Dev, Nestor'la olağan selamlaşmasını yaptı ve Nestor'un teşekkür ettiği kahvaltıyı kendisinin getirdiğini belirtti. Parlak sabah güneşi altında Draffut'un kürkü, alacakaranlıkta olduğu gibi parlıyordu. Tapınağın tam yanında oturan Draffut'un yüzü, ikinci kattaki Nestor'la aynı hizadaydı.</p>

  <p>Bu sabah Nestor diz çökme gereği duymadı. Draffut’a olan saygı ve korku karışımı hislerin bir tür yakınlığa dönüştüğünü fark ediyor ve garip bir şekilde bundan üzüntü duyuyordu. Kısa bir konuşmanın ardından sordu: "Draffut, bana tanrıları anlatır mısın? Ve kendini. Onlardan biri olmadığını söylüyorsan seninle tartışacak değilim. Ama belki de neden böyle düşündüğümü anlayabilirsin."</p>

  <p>Draffut düşünceli bir şekilde cevap verdi. "Anlıyorum ki insanlar çoğu zaman kendilerinden üstün bir varlığa ihtiyaç duyuyorlar. Ama tekrar söylüyorum, sana tanrılar hakkında çok az şey anlatabilirim. Onların varlığı çoğu zaman benim anlayışımın ötesindedir. Kendi hikâyeme gelince, çok uzun ve şimdi onu anlatmanın sırası değil. Şu anda kılıcın hakkında daha fazla bilgi gerek."</p>

  <p>"Pekâlâ." Nestor biraz önce meyve soyduğu, kendisine ait olmayan kılıca baktı. Kaybettiği kılıcı düşünerek içini çekti ve başım salladı. Sonra elinden geldiği kadar, arabasının nasıl izlenip devrildiğini ve sonra kendi başına gelenleri ve arkadaşlarının başlarına gelmiş olabilecekleri anlattı. "Ve böylece, yerde- yürüyen ki sanırım o da senin bir yaratığındı, Dük Fraktin’in adamlarına saldırdı - ya da en azından bana öyle geldi. Kavgayı kimin kazandığını görmek için bekleyemedim çünkü habercin beni konuğun olmam için davet etmeye gelmişti. Şimdi kılıcım o çocukta olabilir. Belki de Dük ya da askerlerinden birindedir. Buradaki kılıçsa, çocuğun anlattıklarına göre savaşan adamları büyük bir etkinlikle yok edebiliyormuş. Bense hiç denemedim."</p>

  <p>Draffut önemli bir konu açılmış gibi dikkatle sordu: "Geçmişte başka adamlarla savaştan ve bazılarını da öldürdün değil mi?"</p>

  <p>Nestor cevap vermeden önce bir an durdu, "Evet, savaşmak kaçınılmaz olduğunda. Askerlik pek seçtiğim bir iş değildir."</p>

  <p>"Ejder avlamaktan daha tehlikeli olmasa gerek."</p>

  <p>"Çoğu zaman daha tehlikesiz, belki de. Yine de onu seçmezdim." Ve aynı zamanda da, Nestor kalıp Dük'ün devriyelerini karşılasaydı ne olacağını merak etmekten kendini alamadı. Bir şekilde, büyüyle kurtulsa bile ejderle de savaşmak zorunda kalacaktı. Büyük ihtimalle şimdi ölüydü, büyülü kılıçlar olsun olmasın tıpkı genç Einar’ın - gerçek adı buysa - kardeşinin öldüğü gibi ölecekti. Gerçi bir yerlerde, bir şekilde savaşarak öleceğine emindi. Ama ayrıntıların kaçınılmaz bir cazibesi vardı.</p>

  <p>Bu sırada Draffut düşünceli bir sessizlikle duruyor, Nestor'un cevabını değerlendiriyordu. Bir ara dev meyve öbeğine uzanıp iki parmağıyla aldığı meyveleri bir kerede ağzına atıp daha çok etoburları andıran büyük dişleriyle çiğnedi. Nestor için, bu yemek yeme biçimi Draffut'un ilahi görünümünü güçlendirdi ama eğer düşünseydi tanrıların pek yemek yemediğinin anlatıldığını hatırlayabilirdi.</p>

  <p>Sessizliği bir soruyla bozan Nestor oldu: "Şimdi benimle ne yapmayı düşünüyorsun?"</p>

  <p>Draffut, başını sallayıp düşüncelerinden sıyrıldı. "Seni buraya getirmek için, ölmen ya da yaralanman pahasına ejderleri gönderdiğim için üzgünüm. Görünüşe göre bana anlatabileceğin fazla bir şey yok."</p>

  <p>"Olsaydı anlatırdım."</p>

  <p>"Buna inanıyorum. İstersen uçan ejderin seni bataklıktan geri götürmesini sağlayabilirim."</p>

  <p>"Sağ ol ama olmaz. Burada yirmi yıl misafirin olarak kalmayı tercih ederim. Başka bir seçenek yok mu?"</p>

  <p>"Seçeneklerin sayısı sınırlı. Yine de seni bataklıktan çıkarabilecek bir şeyler ayarlayabilirim. Hangi yönde gitmek istersin?"</p>

  <p>"Yanımdakilerle beraber, bir av antlaşmasını görüşmem gereken Sör Andrew'un topraklarına doğru gidiyordum. Eğer hem ejderlerden hem de Dük'ün adamlarında kurtulmayı başarmışlar ise, beni arıyor olmalılar."</p>

  <p>"Ve senin kendi kılıcın da yanlarındaysa ..</p>

  <p>"Ejderdoğrayan. Ya da, Kahramanların Kılıcı, Hermes bana öyle demişti. Evet o da orada olabilir."</p>

  <p>Draffut tekrar söze başlamadan bir süre düşündü. "Yolculuğunu büyük bir yerde-yürüyenin sırtında yapmak ister misin? Gördüğün gibi, onları etkileyebilirim. Ama onlar, nedense uçan ejderler kadar güvenilir olmuyorlar. Ayrıca korkarım yolculuğun da daha uzun sürer, en azından birkaç gün."</p>

  <p>"Burada yaşayan birileri yok mu? Bir tekne bulabileceğim birileri?" Nestor, etrafta vahşi bir yaşam süren birilerinin olduğundan emindi. "Karar vermem gerekirse bir kütük bulup kendi teknemi oyup küreklerle yol almayı herhangi bir ejderin sırtına tercih ederim. Onları nasıl büyülediğinin önemi yok."</p>

  <p>"Ejderleri büyülemem ben," dedi Draffut hemen. "Büyücü değilim."</p>

  <p>"Onları etkilediğinden bahsettin ..."</p>

  <p>"Kendi tekneni yapman konusuna gelince, bu şartlar altında kendine nasıl bir tekne yaparsan yap, bataklıkta birkaç saatten fazla yaşayabileceğini sanmıyorum. Ve ne yazık ki benim de seni güvenli topraklara ulaştıracak zamanım yok. Ama yardım etmek için ne yapabilirim, bir bakacağım."</p>

  <p>Bunun için zaman ayıramaz mısın? Nestor zamanı başka ne iş için ayırdığını düşündü. Ama sorusunu kendine sakladı; dev şimdi dönmüş, kararlı bir şekilde uzaklaşıyordu. Birkaç saniye sonra Draffut ağaçların arkasında kaybolmuştu bile. Başı bir an yeniden gözüktü, yan yolda birtakım kısa ağaçların üstüne çıkmıştı. Sonra birden aşağı doğru batarcasına indi, sanki bataklığın içine girmiş gibiydi.</p>

  <p>&nbsp;</p>

  <p>Yalnız kalınca, Nestor merakını yenemeyip tapınağı keşfe çıktı. Odaların bazılarında duvarlardaki oymaları dikkatle ve iyice yakından inceledi. Bu rölyefler bir törene katılmış erkekler, kadınlar ve tanımlayamadığı başka varlıkları anlatıyordu; başka bir anlam çıkarmak zordu.</p>

  <p>Draffut'un ona larva dediği garip şeyi gösterdiği odada, Nestor yeniden sarnıca doğru yaklaştı. Suyun yüzeyi bir kez daha ayna gibi düzdü. Yakındaki bir rafta Eski Dünya lambası duruyordu, ama Nestor onu almaya kalkmadı. Larva’yı yeniden kaldırmaya niyeti yoktu.</p>

  <p>Keşiflerine devam etti. Düşünceleri bir gürültüyle kesildiğinde başka bir odadaki bir sıra dolaba benzeyen şeyi inceliyordu. Tapınağın dışından, yakınlarında bir yerden insanca olmayan çığlıklar geliyordu. Nestor, elinde kılıcı, bir kapı ağzına gidip tedbirli bir şekilde dışarı baktı.</p>

  <p>Uçan bir ejder yakında, havada asılı kanat çırpıyordu. Nestor'u kaçırandan biraz daha küçük olan yaratık ona baktı ama aradaki mesafeyi korudu. Üstünde birkaç daire çizdi, biraz daha havada kaldı ve tiz bir çığlık attı. Yaratık, sanki iletişim kurmaya çalışıyordu.</p>

  <p>Nestor sonunda bir adamın bir şeyle ya da bir hayvanla konuştuğu gibi onunla konuşana dek gürültü etmeyi sürdürdü. "Aradığın Draffut ise, o burada değil. Bataklığa, güneybatıya doğru gideli bir saatten fazla oldu. Ne zaman döner bilmem, bir şey söylemedi."</p>

  <p>Nestor'u şaşırtan bir şekilde - yıllarca ejderlerle uğraştıktan sonra zekâlarının bir kümes hayvanı kadar olduğuna karar vermişti - yaratık onu anlamış gibi davrandı. Bu uçan yaratıklar onun bilmediği bir tür olmalıydılar. En azından sesini kesmiş ve uçarak uzaklaşmıştı. Nestor, gerçekten güneybatıya gidip gitmediğini bilmiyordu ama o yönde gitmiş olabilirdi.</p>

  <p>Nestor, başını sallayarak, biraz daha araştırma yapmak için yavaşça binanın içine yöneldi. Etrafı araştırmak, Draffut'u beklerken onu oyalıyordu ve burası hakkında ne kadar çok şey bilirse kendini o kadar güvende hissediyordu. Giriş katında zemini asmalar ve yumuşak ot öbekleriyle kaplı geniş bir salon keşfetti; burasının Draffut'un dinlendiği yer olup olmadığını merak etti. Herkes tanrıların yemek yiyebildikleri konusunda hem fikirdi ama dinlenmek zorunda mıydılar?</p>

  <p>Draffut'un ve birden fazla büyülü kılıcın gizemiyle Tanrıların Oyunu'nun ne olabileceğini düşünür ya da bu konuda en azından kafa yormaya çalışırken tekrar dışarı çıktı. Bu sefer tapınağın üst taraflarına çıkan bir sırtın yanına çıkmıştı. Yıkılmış ve damdan düşen parçalarla yükseklik kazanmış bir bölüme tırmandı. Buradan adanın tamamını görmek mümkündü, ama daha fazla bataklık ve ağaçlardan başka bir şey yoktu.</p>

  <p>Sabah güneşi yükselmişti ama yıkık bir damın üzerinde rahatlayan birini rahatsız edecek kadar sıcak değildi. Bu bazen düşünmesine yardım ediyordu.</p>

  <p>Ama kafasındaki sorulan cevaplamaya çalışacağına dalgınlaşmış, kılıçlar ve Draffut'un görüntüleriyle kafasını doldurmuştu. Sonra Barbara ve tanrılar. Nestor, dünyanın bir şekilde birleşmesi ve daha anlamlı bir hale gelmesi gerektiğini düşündü. İnsanlar hep bunu ummuşlardı. Ama bildiği kadarıyla insan ırkına hiçbir zaman böyle bir garanti verilmemişti.</p>

  <p>Hafif bir ses dikkatini çektiğinde nerdeyse uyumuştu. Önce dikkatli bir adım gibi hafif bir vuruş, ardından bir kâyma ya da çizik sesi. Bu tekrarlanıyordu, vuruş ve kayma, vuruş ve kayma. Nestor dinledi, sesi bir daha duymadı ve uykusuna geri döndü.</p>

  <p>Sonra yeniden duydu: vuruş-kayma, vuruş-kayma. Adım atılıyor gibiydi. Ama topallayan biriydi. Neredeyse aynı...</p>

  <p>Üstüne bir gölge düştüğü anda doğruldu. Ve kılıcına son anda uzanıp üzerine gelen dikenli kancanın ilk darbesini savuşturmayı başardı.</p>
</body>
</html>
