<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>DOKUZUNCU BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Kısa süre içinde ikinci kez başına sersemletici şiddette bir darbe yiyen Nestor, bayıldı. Ama bu uzun sürmedi. Bilincine kavuştuğunda, kendini sisle kaplı bataklığın bir veya iki metre üzerinde taşınırken buldu. Bedeni devasa kanat açıklığına sahip bir ejderin göğsüne umutsuzca kenetlenmiş durumdaydı. Hayvan tutuşunu değiştirmiş ve artık onu incinmiş uzvundan tutmuyor olsa da sol omuzu ve kolunun üst tarafı hâlâ acı içindeydi.</p>

  <p>Ejderin onu her an düşürebileceğini düşündü. Yetişkin bir adamın, büyü gücü olmadan, sadece kanatlarıyla uçan bir yaratık için çok ağır bir yük olması gerektiğini biliyordu. Aslında beş dakika önce bunun imkânsız bir yük olduğunu söylerdi. Açıkça, onu yakalayan yaratık da Nestor'u taşırken yükseklik kazanmak için zorlu bir mücadele veriyordu. Şimdi aşağıdaki sis, yeri ve suyu gizleyecek kadar kalınlaşmıştı ama ilerde sisin üzerinde ağaçların üstleri görünüyordu. Uçan yaratık ağaçların arasında sağa sola saparak ilerliyordu. Koca kanatlarını ne kadar hızlı çırparsa çırpsın ağaçların üstlerine yükselemiyordu.</p>

  <p>Nestor'un korkusu yaratığın kendini düşürmesinden yavaş yavaş düşürmemesine doğru kaydı. Sonra, apaçık aleyhine olan şartlara rağmen yükselmeye başlayınca yeniden düşüreceğinden korkmaya başladı. Her iki şekilde de yapabileceği hiçbir şey yoktu. Her iki kolu da kendi vücuduyla ejderin pullu sert vücudu arasına yapışmıştı. Kafasını oynatabiliyordu ve başını sağa çevirdiği zaman kılıcın keskin kısmın yarısı dışarıda olmakla beraber, hayvanın sol bacağıyla vücudunun bitiştiği yerde, sert pullarının arasında saplı olduğunu gördü. Yaradan hafif hafif alacalı renkte kan sızıyordu. Nestor sağ kolunu oynatabiliyor olsaydı kabzayı yakalamayı deneyebilirdi. Gerçi, bu gittikçe artan yükseklikte anlamsızdı.</p>

  <p>Büyük kanatlar görkemle çırpılmaya devam etti; yükseklik için verdiği savaşı yavaş yavaş kazanıyordu. Yaratığın kanının rengine, pullarına ve onun hakkındaki diğer her şeye rağmen Nestor onun gerçekten bir ejder olup olmadığını merak etti. Onları avladığı onca yıldan sonra var olan bütün alt türlerini bildiğini düşündü... ve Ejderdoğrayan daha önce hiç öldürmemezlik etmemişti, en azından gerçek bir ejdere karşı kullanıldığında. Bu şey acaba bir tür melez yaratık olabilir miydi? Bir hükümdarın hayvanat bahçesinde özel bir amaç için yetiştirilmiş bir tür?</p>

  <p>Ama kılıç hakkında hatırlaması gereken bir şey vardı... sersemlemiş vaziyette, zihni omzunun ağrısı ve içinde bulunduğu olağanüstü durumun karmaşasıyla dolu iken açık ve faydalı bir mantık zinciri kuramıyordu. Sürekli olarak bu şeyin onu taşıyamayacağını düşünüyor ve her an düşürülmeyi bekliyordu. Hiçbir uçan yaratık yetişkin bir adamı yerden kaldırıp uzaklara taşıyamazdı. Nestor yetişkin insanların en ağırı olmadığının farkındaydı ama yine de ...</p>

  <p>Bir süre için aklı korkuyla doldu. Tırnaklarıyla onu taşıyan yaratığın pullarına yapıştı. Tıpkı deniz kuşlarının kabukları kırdıkları gibi, yeterli yüksekliğe geldiğinde kendisini bıraktığını zihninde canlandırdı. Kollarını kurtarmaya çalıştı ama yaratık Nestor'un çelimsiz çabalarını görmezden geldi.</p>

  <p>Bir kez daha Nestor'un bilinci gidip geldi. Gözlerini açtığında, onu esir alan ejderle birlikte, öncekinden daha kalın bir sis dalgası tarafından sarmalanmakta olduklarını gördü. Sisten kurtulduklarında en sonunda gerçekten yükseldiklerini görebildi. Aşağıda hiç ağaç görünmüyordu, tahmin edilemez derinlikte bir sis ya da bulutlardan başka hiçbir şey yoktu. Başının üstünde göz kamaştırıcı beyaz ışınım sisten geriye ne kalmışsa onun arasından yolunu bulmaya çalışıyordu. Yaralı, çirkin lanet şey başardı, diye düşündü Nestor. Bir tür hayranlık ve takdir duygusu hissetti...</p>

  <p>Tamamen kendine geldiğinde gaspçısı onu hâlâ aynı pozisyonda taşıyordu. İki yatay bulut katmanı arasında oldukça düzgün bir uçuştaydılar. Alttaki katman yeryüzünü saklamaya yetecek kadar sürekli ve yoğun, üsttekiyse mavi gökyüzü yamalarıyla bezeliydi. Rüya gibi bir deneyimdi ve Nestor'un hafızasında buna en yakın anı bir dağın tepesinden aşağılardaki vadiye yığılmış bulutların üstünden bakmasıydı.</p>

  <p>Yeterli yükseldik, her nasılsa düşürülme korkusunu azaltmaya yaradı. Kılıç yeniden Nestor'un gözüne ve aklına takıldı. Kafasını çevirerek biraz inceleyince, her kanat çırpışında saplı kılıcın kabzasının çok hafif aşağı ve yukarı oynadığını fark etti. Hâlâ biraz kan damlıyordu, Nestor ejderlerin inanılmaz dayanıklılığını, sıradan silah yaralarına karşı dirençlerini biliyordu. Ama bu ...</p>

  <p>Sürekli olarak şuna geri dönüyordu: Bir ejder bir adamı taşıyamaz, uçan hiçbir şey bunu yapacak kadar büyük değildir. Elbette çok eskilerin hikayeleri vardı, büyücü efendilerini sırtlarında taşıyan iblis grifinlerden bahseden. Ve Eski Dünya öyküleri çok daha eskileri, uçtuğu söylenen bir attan bahseden ...</p>

  <p>Bulut katmanları arasında uçuşları Nestor’a sonsuz kadar uzun gelen birkaç saat boyunca devam etti. Yavaş yavaş bulutları inceldi ve korkmak için bile çok yüksek olan bir irtifada, Büyük Bataklık'ın bir parçası olması gereken bir bölgenin üzerinde taşınmakta olduğunu gördü. Tepelerindeki bulut katmanı şimdi güneşi görüp de güneydoğuya doğru uçtuklarını belirlemesine yetecek kadar incelmişti.</p>

  <p>En sonunda, aşağıdaki bataklıkta, eğri büğrü küçük bir ada belirdi. Tek tük ağaçların bulunduğu, kenarları kilden alçak uçurumlarla belirlenmiş bir adaydı. Bu noktada ejder aşağıya doğru yumuşak bir spiral çizerek alçalmaya başladı. Nestor aşağıdaki adadan başka, alçaklıklarını belli edecek bir şey göremiyordu. Ve yaratık o kilden alçak uçurumlardan birine kondu.</p>

  <p>Nestor kabaca yere düşürülmüş ama serbest bırakılmamıştı. Tutulmuş eklemleri muhtemel özgürlüğe tepki gösteremeden tekrar yakalandı. Ejderin ayaklarından biri sağ bacağına sarıldı ve kaldırdı. Sağ ayak bileğini yerden beş metre yukarıda bir ağacın çatağına sıkıştırarak kurumaya terk edilmiş bir et parçası gibi asılı bıraktı. Orada baş aşağı asılı kaldı ve feryat etti.</p>

  <p>Yeni acıyla ve taze kızgınlıkla yükselen çığlıkları gürültülü ama etkisizdi. Nestor'un gürültüsünü duymazdan gelen yaratık, kanatlarını açıp uçurumdan aşağı ağır ağır uçtu. Yaklaşık on beş yirmi metre aşağıya dek kayarak alçaldı ve bataklığın kenarına indi. Aşağıda dikkatle, salına salına yürüyüp küçük bir gölün kenarına yerleşti. Bir koyun kadar sakin, boynunu uzatarak diliyle su içti. Kalçasında saplı kılıcı hâlâ görmezden geliyordu.</p>

  <p>Susuzluğunu giderdiği zaman akşam yemeğini de yemek ister miydi? Bu düşünce çaresizliği getirdi. Nestor kasıldı ve bacağını sıkıştıran dalları tutabilmek için kendini yukarı çekmeye çalıştı. Ama bütün bedeni gibi sağ kolu da tutulmuştu ve sol kolu hiç çalışmayacak haldeydi. Sağ elinin parmakları tepesindeki dalı sıyırdı ama daha fazlasını yapamadı ve inleyerek geri düştü. Her tarafını eğip bükerek bir şekilde ayağını kurtarsa bile, bu uçurumun tepesine kemiklerini kıran bir düşüş pahasına olabilirdi.</p>

  <p>Su şapırtıları Nestor'un dikkatini yeniden bataklığa çekti. Ejder aşağıda pençeli ayaklarından birini suya daldırmıştı. Kısa süre sonra ayak geri çekildiğinde koca bir yılan tutuyordu. Baş aşağı bakışından görebildiği kadarıyla Nestor, çizgili yılanın bir adam bacağı kadar kalın olduğunu tahmin etti. Yılan dolanıp kıvrıldı, tısladı, dişlerini boş yere ejderin pullarına saplanmaya çalıştı. Ejder yılanın ortasından büyük bir parça ısırıp kuyruk kısmı kopup düştükten sonra bile yılanın baş tarafı saldırmaya devam etti.</p>

  <p>Nestor, ejderin yılan etini insan etine tercih etmesinden biraz cesaret aldı. Bir kere daha, bu sefer daha metotlu bir şekilde kendini kurtarmayı denedi. Ama bu onu kudurtmaktan başka bir işe yaramadı.</p>

  <p>Yeniden bayılmış olmalıydı çünkü bir sonraki kendine gelişinde onu esir eden ejder tarafından bir kez daha havalandırılıyordu. Ejderin göğsünde yine önceki pozisyonda tutuluyordu, kollan yine iyice sıkıştırılmıştı. Daha az korkutucu olmamasına rağmen, bu sefer kalkışları daha kolaydı. Ejder kendini uçurumun kenarından baş aşağı salarak bataklığı yalayan uzun bir hız kazanma dalışı yapmıştı. Nestor kirli suyun birkaç santimetre üstünden geçmişti. Mantar kaplı ağaçlar etraflarından hızla geçiyor, kuşlar gürültüyle ağaçlardan kaçışıyorlardı. Bir keşişkuşu çığlık attı ve gerilerde kaldı.</p>

  <p>Nestor'un bilinci gidip geldi, yeniden kendinden geçiyordu. Ne kadar zaman geçtiğinin bilincinde değildi. Eğer bu lanet şey onu buraya kadar, yemek için taşımadıysa amacı neydi? Bir dev yuvasına, yavrulara yem olmaya götürülmüyordu - hayır, bütün tanırlar ve Benambra’nın Hâzineleri adına, bu olamazdı. Böyle bir şey düşünmesi onun çıldırmaya başladığım gösterirdi. Herkes bilir ki ejderler yuva yapmaz, yavrularım beslemezdi .. . hiçbir uçan ejder yetişkin bir insanı taşıyacak kadar büyük olamazdı...</p>

  <p>Uçuş sona ermeden batı yönündeki bulutlar kızıla dönmeye başlamıştı. Yaratık sonunda güneybatıya doğru uçuşunu kesti ve bataklığın içindeki daha büyük sert zeminli başka bir adanın üstünde daireler çizmeye başladı. Adanın ortalarında ağaçların ve bitkilerin bir kısmı temizlenerek bir tür açıklık oluşturulmuştu. Bu açıklığın ortasında ise Nestor'un tapınağa benzettiği dev bir yapı duruyordu. Tapmak ya tanrıların bilebileceği bir yerlerden bataklığın ortasına taşınmış taşlarla ya da büyülerle çürümesi engellenen ağaçlardan inşa edilmişti. Ejderin çizdiği daireler alçalmaya başlamıştı ama Nestor hâlâ tapınağın hangi tanrı ya da tanrıçalar adına yapıldığını tahmin edemiyordu; sayıları kimsenin bilemeyeceği kadar çoktu. Artık yapının büyük kısmının harabe halinde olduğunu ve bu harabelerin de sarmaşık ve otlarla kaplandığını görebiliyordu.</p>

  <p>Bir zamanlar tapınağın ana girişi olan yerin önünde, taşları hâlâ tek parça kalabilmiş olan bir avlu vardı. Uçan yaratık bu alana inmek istiyor gibiydi ama nedense çok tedbirli bir şekilde yaklaşıyordu. Birkaç metre yüksekte daireler çizmeye devam ederken bunun olası nedenlerinden birinin yakınlardaki ağaçların arasından fırlayan dev bir yerde-yürüyen olduğu ortaya çıktı, aptallık ve coşkuyla böğürüyordu. Nestor'u taşıyan yaratık dönmeye devam ederken yerde-yürüyen garip sesler çıkararak kükrüyor ve üstünden geçen Nestor'un aşağı sallanan ayaklarını yakalamak ister gibi ön ayaklarını uzatıyordu. Bir an sıcak nefesini duyduğunu sandı ama neyse ki hayvanın o cüsseyle yerden havalanmasına imkân yoktu.</p>

  <p>Sonra değişik ve yeni bir sesin haykırdığı uzun bir çığlık ejderinkini delip geçti. Bu yeni ses yerde-yürüyenin kükremesi kadar kalındı ama Nestor bir an için bunun insan sesi olduğunu sandı. Sonra fikrini değiştirdi. Ve ses kaybolduğu zaman, insan ya da değil, zeki bir yaratığa ait olup olmadığım merak etti. Sesin emredici bir tonu vardı. Sesteki değişimler konuşmaya çok yakın gibiydi.</p>

  <p>Yerde-yürüyen için bu sesin bir anlamı olmalıydı ki koca hayvan kükremesini yanda kesti. Kuyruğunu savurarak geriye döndü ve etrafındaki küçük ağaçları devirerek ormana yöneldi.</p>

  <p>Şimdi uçan ejder için yol açılmıştı ve hızla açıklığa doğru alçaldı. Sonra son bir çabayla, altındaki ağaçların arasından iki ayağının üzerinde uzun adımlarla gelen ve ne insana ne de ejdere benzeyen yaratığın üzerinde asılı kaldı.</p>

  <p>Nestor baktı, sonra tekrar baktı. Bir türlü acıları yüzünden sanrı görüp görmediğine emin olamıyordu.</p>

  <p>Altında duran iki ayaklı yaratık tepeden tırnağa uzun bir kürk ve fark edilemeyecek bir biçimde kendi enerjisiyle ışıldayan bir tabakayla kaplıydı. Renkleri tarif edilemezdi. Gördüğü figür, Nestor’a uzanan insanınkine benzer kolu dışında altı metre boyundaydı. Yüzü insansı değildi - kesinlikle değildi - ama tamamen hayvansı olduğu da söylenemezdi.</p>

  <p>Tüylerle kaplı olmasına rağmen Nestor'un gövdesine beklenmedik bir nezaketle dolanan el, beş parmaklı ve insan eli şeklindeydi. Ejderin kalçasında saplı duran kılıcı yavaşça çekip alan diğer el de öyleydi. Kılıçtan kurtulan uçucu hemen uzaklaşmaya başladı. Ayrılırken Nestor'un arabasını sislerin arasında sürerken duyduğunu hatırladığı yel değirmenlerinin çatırdamasına benzeyen bir çığlık attı.</p>

  <p>İki ayaklı dev yaratık şimdi kılıcı ayaklarının dibine, yere bırakmıştı ve kürklü elleriyle Nestor'u kucaklar gibi tutuyordu. Nestor yeniden kendinden geçmek üzereydi...</p>

  <p>Ama bayılmadı. O ellerden yaralı bedenine güç dolu iyileştiren bir enerji yayıldı. Yaralı omzuna bir dokunuş ve onu izleyen sıkma hareketi acı vermesi gerekirken kalan acıyı da alıp götürdü. Nestor'un tüm bedenine ürpertici bir sıcaklık yayılıyordu. Bir an sonra nazikçe yere konduğunda, kolayca ayakta durup hareket edebildiğini fark etti. Kendini dinlenmiş gibi zinde ve tetikte hissediyordu. Yaraları ve acısı tamamen yok olmuştu. Boğazını acıtmaya başlamış olan susuzluğu bile geçmişti. "Teşekkür ederim," dedi sakince ve kurtarıcısına bakmak için başını kaldırdı. Gün neredeyse sona ermiş olmasına rağmen gökyüzü hâlâ aydınlıktı. Gün ışığı, kollarını kavuşturmuş Nestor’a bakan ağaç yüksekliğinde devasa adamın ışıldayan kürkü üstünde değişik renklerde parlıyordu.</p>

  <p>"Yaralandığın için üzgünüm." Ses şimdi bir insanınkine benziyordu. "Seni incitmek istemedim."</p>

  <p>Nestor kollarını açtı. Patavatsızca sordu: "Sen bir tanrı mısın?"</p>

  <p>"Değilim." Cevap çabuk ve kararlıydı. "Sen, tanrılar hakkında ne bilirsin?"</p>

  <p>"Aslında pek az." Nestor artık acımayan omuzunu oğuşturdu, sonra bakışlarım ayaklarının dibinde, avlunun taşlan üstünde yatan kılıca çevirdi. "Ama bir keresinde biriyle karşılaştım. Bir yıldan az oldu ama tüm tanrılar adına, üzerinden en azından bir ömür geçmiş gibi geliyor. O güne dek tanrıların gerçekten var olduklarına hiç inanmazdım."</p>

  <p>"Peki hangi tanrıyla ve nasıl karşılaştın?" Görkemli ses sabırlı ve ilgiliydi, sanki Nestor'un da istediği buysa, onunla tanrılar hakkında dedikodu yapmak istiyordu. Kavuşturduğu kollarının üzerindeki geniş yüz, insani değildi. Nestor'un o yüzün ifadesini anlaması imkânsızdı.</p>

  <p>Nestor bir an çekindi, düşündü ve ardından kendisini sorgulayan kişi bir insan olsaydı yapmayacağı şekilde, elinden geldiği kadar açıklık da cevap vermeye koyuldu. Kendini verdiği cevapların neye mal olacağını düşünemeyen bir çocuk gibi hissediyordu.</p>

  <p>"Karşılaştığım Haberci Hermes'di. Yanında asası ve kanatlı çizmeleriyle geldi. O zamanlar insanlardan uzakta, küçük bir kulübede tek başına yaşıyordum ve bir sabah şafakta Hermes kapıma gelerek beni uyandırdı. Bir elinde daha önce hiç görmediğim türden bir kılıç taşıyordu, onu bana uzattı. Çünkü, dediğine göre onu kullanmasını biliyormuşum. Ben zaten ejder avlama işindeydim. O kılıcın çok uzun süredir başka insanların elinde olduğunu, gücü hakkında bazı şeyler bilmelerine rağmen kullanmaya korktuklarım söyledi. O yüzden Hermes kılıcı onlardan almış ve bana getirmişti. Ona Kahramanların Kılıcı dendiğini ve Ejderdoğrayan olarak da bilindiğini söyledi. Bana herhangi bir ejderi kolaylıkla öldürebileceğini söyledi. Bir süre sonra Ejderdoğrayan’ı deneme şansım oldu ve Hermes’in dediklerinin doğru olduğunu gördüm. Kılıç karşılaştığım ejderlerin pullarını bir kumaş parçasıymış gibi delip geçiyordu. Kemiklerini kolayca parçalıyor, doğruca kalplerini buluyordu. Hermes bana onu Vulcan'ın dövdüğünü söylemişti ve neler yapabildiğini görünce de ona inandım."</p>

  <p>"Hermes sana başka ne söyledi?"</p>

  <p>Sorgucusunun gözlerine bakmaya çalışmak Nestor'u zorluyordu. Devin bacaklarına gözü takılınca, kürkünün artık doğrudan üzerine gelen güneş ışığı olmamasına rağmen hâlâ parıldadığını gördü. Bataklıktan yükselen gecenin gölgeleri artık boş avlunun tamamı boyunca uzanan yıkık tapınağın ön duvarlarına tırmanıyordu.</p>

  <p>"Başka ne mi dedi? Beni kılıçla bırakıp, arkasını dönüp gitmeye hazırlandığını sandığımda ona yeniden sordum: 'Bunu bana neden veriyorsun?' Ve Hermes de cevap verdi: 'Tanrılar büyük oyunlarının başlaması için sabırsızlanıyorlar.' "</p>

  <p>"Büyük oyun mu?" Devin sesi Nestor'un üzerinde kükredi.</p>

  <p>"Bununla neyi kastettiğini biliyor musun?"</p>

  <p>"Hayır, üstünde çok düşünmüş olmama rağmen bulamadım." Nestor kendini zorlayıp başını kaldırdı ve karşısındakinin gözlerinin içine baktı. "Sen ne demek istediğini biliyor musun?"</p>

  <p>"Söylediklerinden Tanrıların ne demek istediklerini anlamak çoğu zaman benim yeteneklerimi aşar. Ve bu kılıç, Hermes’in sana verdiği bu mu?"</p>

  <p>"Uçan ejderi öldürmeye çalışırken öyle sanıyordum. Ama şimdi düşünüyorum da ..Nestor hızla eğilip kılıcı yerden aldı ve kabzasını incelemeye başladı. "Hayır, çok benziyor ama bu o değil. Bunu yolda rastladığım bir çocuk taşıyordu. Sonra bir çatışma oldu ve ortalık karıştı. Belki de kılıcım şu anda Dük Fraktin’in askerlerinin eline geçmiştir." Nestor, kısa öfkeli bir çığlık attı.</p>

  <p>"Açıkla." Üzerinde kollarını kavuşturmuş dikilen devasa sorgucusunun koyu gözlerinden bir şey anlamak hâlâ olanaksızdı.</p>

  <p>"Pekâlâ." Nestor'un kaybettiği kılıcı yüzünden bir an sinirlenmesi ürkekliğini ortadan kaldırmıştı. Devle konuşması uzadıkça korkusunun da azaldığını hissetti. Davranışlarını kısaca gözden geçirince, Nestor, olanları bir çocuk gibi dosdoğru anlatmasının nedeninin kendisini tamamen başkalarının yardımına muhtaç bir çocuk gibi hissetmesinden kaynaklandığına karar verdi. "Bildiğim her şeyi anlatacağım. Ama senin de bana bir iki şey açıklaman için herhangi bir engel var mı?"</p>

  <p>"Cevap verebilirim de vermeyebilirim de. Nedir bu sorular?"</p>

  <p>Devin cevabının yumuşaklığı Nestor'un cesaretini artırdı, zaten cesaret onun hayatı boyunca yanında taşıdığı, şimdiyse yeniden uyanan bir duyguydu. "Başlangıç olarak, adını söyler misin? Bu konudan hiç bahsetmedin. Ya da benimkini sormadın."</p>

  <p>Cevabın bas gürlemesi aşağı süzülmeden önce bir sessizlik oldu. "Adını zaten biliyorum, ejder katledicisi. Ve sana şimdi adımı söylersem büyük olasılıkla yanlış anlarsın. Belki sonra."</p>

  <p>Nestor başını salladı. "Sonra, beni buraya getiren yaratık hakkında birkaç soru. Biraz tecrübem olmasına rağmen daha önce onun gibi bir şey hiç görmedim. Senin kontrolün altında gibi doğrudan buraya uçtu. Gerçekten bir ejder mi yoksa bir tür büyü mü? Onu sen mi yarattın? Peşime sen mi taktın?"</p>

  <p>"O bir ejder ve ben gönderdim. Yaralandığın için üzgünüm çünkü sana zarar vermek istememiştim. Ama birtakım bilgiler edinmem gerekiyordu ve bu yüzden sana zarar verme riskini göze aldım. Ejderler arasında, onları bir tür büyülü güce sahip bir kılıçla öldüren bir adam hakkında söylentiler dolaşıyordu. Ve başka kaynaklardan, böyle daha birçok kılıç olduğu haberi de ulaştı... Bütün bunlar hakkında daha çok şey bilmek için iyi nedenlerim var."</p>

  <p>Nestor artık o karanlık bakışların ağırlığına alıştığını düşündü. Şimdi o gözlerle bir kez daha karşılaşabilirdi. "Öyleyse sen ejderlerin dostusun ve onlarla konuşabiliyorsun."</p>

  <p>Dev durakladı. " 'Dost' sözcüğü sanırım doğru sözcük değil. Ama, bir anlamda ben onlarla, onlar da benimle konuşurlar. Yaşayan her şeyle konuşurum. Şimdi karşılık olarak senden birkaç sorumu cevaplamanı istiyorum."</p>

  <p>"Denerim."</p>

  <p>"İyi. Eski bir kehanet vardır... Gri Güruh, hakkında ne biliyorsun?"</p>

  <p>Nestor ifadesizce baktı. "Ne bilmeliyim ki? Bu kelimeleri daha önce hiç duymadım. Ne anlama geliyor?"</p>

  <p>Sorgucusu düşündü. "Benimle gel, ne anlama geldiklerini göstereceğim." Dev yaratık dönüp tapınağa doğru yürümeye başladı. Nestor, kılıcı elinde onu izledi. Önünde yürüyen devin geniş sırtına balonca gülümsedi, karşısındaki elinde kılıç olan yabancı birine arkasını dönmekte tereddüt etmemişti. Bu, Nestor haince bir saldırı planladığı için değildi. Böyle bir saldırıdan elde edeceği bir şeyler olsaydı bile bir volkanı uyandırmadan önce uzun uzun düşünmesi gerekirdi.</p>

  <p>Tapınağın önündeki giriş devin eğilmeden geçebileceği kadar yüksekti. İçeri girdikleri anda Nestor, tapınağın duvarlarının sert bir tür odundan yapıldığını fark etti - ağaçların halkaları hâlâ görülebiliyordu. Çok yaşlı olmalılar diye düşündü. Çatının çoğu çökmüştü ama bazı odalarınki hâlâ sağlam ve tek parçaydı. Nestor'un rehberinin şu anda durduğu yüksek odanın ki de öyleydi. İçerisi çoktan kararmıştı. Nestor'un gözleri karanlığa alışınca duvarlarda gördüğü oymaları karanlıktan çıkıp gelen hayaletlere benzetti.</p>

  <p>Karanlıkta hafifçe parlayan kürküyle gözüken dev, salonun ortasında inşa edilmiş üstü açık büyük bir sarnıcın önünde durdu. Sarnıcın etrafı da duvarların inşa edildiği özel odunla kaplanmıştı ve Nestor bunun bir tür tören fıçısı ya da banyosu olduğunu düşündü.</p>

  <p>Biraz daha yaklaşınca, bir sıvıyla tamamen dolu olduğunu gördü. Belki de sadece suydu ama loş ışık altında simsiyah görünüyordu.</p>

  <p>Rehberi, rafların birinden, Nestor'un daha önce bir iki kez gördüğü, çok eski bir teknolojinin verdiği güçle yanan, alevsiz bir Eski Dünya feneri çıkardı. Dev, aletin soğuk ve güçlü ışığını aşağı, karanlık fıçıya çevirdi. Oradaki mürekkebimsi yüzeyde kımıldanan bir şey vardı ve bir an sonra sarnıcın sığlığı açığa çıktı. Sıvı diz boyundan daha derin değildi ve küçük, insan görünümlü şekil şimdi ayağa kalkıyordu. Işığın altında parlayan karanlık sular şeklin çıplak ve gri gövdesinden akıp gidiyordu. Tüysüz ve cinsiyetsiz gövdesiyle Nestor’a devasa bir böceğin iskeletini hatırlattı. Tam bir insan şeklinde olmasına rağmen Nestor’a bir an bile insan gibi gelmemişti.</p>

  <p>"Bu da nedir?" diye sordu Nestor. Bir adım geri gitmiş ve kılıcını kavramıştı.</p>

  <p>"Ona bir larva diyebilirsin." Rehberinin sesi neredeyse kısık çıkmıştı. "Bu, hayalet, maske ya da tamamlanmamış böcek formu anlamına gelen eski bir sözcüktür. Buradaki şeydeyse hiçbiri tam karşılığı değil. Ama düşünüyorum da, bir yerde hepsinin yaklaştığı yanları var."</p>

  <p>"Larva," diye tekrarladı Nestor. Sözcüğün en azından kulağa uygun geldiğine karar verdi. Larvayı dikkatle inceledi. Sarnıcın içinde tam olarak ayağa kalkınca, kıpırdamadan ayakta durmuş ve kollarını iki yana sarkıtmıştı. Nestor, biraz dahi yaklaşınca gri taşların altodaki kara gözlerin kendi üstüne sabitlendiğini sandı ama gözlerinin çevresinde bundan emin ola mamasına neden olacak kadar karanlık bir gölge vardı. Ağız ve kulaklar küçük, buruşuk deliklerden oluşuyordu, burnuysa, belli belirsizdi ve delikleri yoktu. Açıkçası bu şey nefes almaya gerek duymuyor gibi görünüyordu. Nestor, bir mumyaya benzediğini düşündü. "Ölü mü?" diye sordu.</p>

  <p>"Hiçbir zaman canlı olmadı. Ama büyük bataklığın her yanında, dünyanın yaşam enerjisi bunun gibi başkalarının yapması için saptırılıyor. Dışarıda, bataklığın dibinde binlerce benim anlamadığım büyülerle şekillendirilip büyütüldü. Korkarım ki, bunların bir şekilde kılıçlar ve tanrıların oyunuyla ilgisi var. Ve bunların kötülük anlamına geldiğini biliyorum."</p>

  <p>Yine tanrıların oyunu. Nestor ne diyeceğini bilemedi ve sessizliğini korudu. Önündeki yaratığa bir kez bakması bile, iyi amaçlar için yaratılmadığını anlamasına yetiyordu. Aslında mumyaya benzemiyordu, daha çok sadece cadıların lanetleri yapmaya yarayan insan kuklalarına benziyordu. Ama Nestor'un sınırlı deneyimlerine göre böyle kuklaların küçük bebeklerden daha büyük olmaması gerekirdi, bunlar en az onun boyundaydılar. Daha yakından bakınca yapıldığı şeklin kabasabalığını gördü. Yürümeyi denerse kesinlikle toplayacaktı. Cansız eklemlerin ne kadar kötü birleştiğini görebiliyordu. Eklemler üstündeki deri, pul hatta meyva kabuğu bile olmayan düz tabakanın altında çok sakarca yığılmışlardı.</p>

  <p>Devin eli yaratığı hazneden çıkarmak için uzandı. Nestor'un tam önünde, tapınağın ahşap zemini üstüne dikti. Onu tutan el ayrılırken, figür küçük bir kıpırdamayla dengesini sağladı. Sonra yeniden tamamen hareketsiz kaldı. Şimdi Nestor, gri kaşların altındaki gözlerin ölü kütük renginde, gri ama hiçbir kütüğün olamayacağı kadar cansız olduğunu görebiliyordu. Gözler artık belirgin bir biçimde Nestor’a dikilmişlerdi ve bu da kendini rahatsız hissetmesine yol açıyordu.</p>

  <p>Ancak şimdi Nestor, figürün kollarının bitiminde ellerinin olmadığını, onun yerine dirseğinden başlayarak birtakım silahlara dönüştüğünü panik içinde fark etti; sağ elinde işkence aletine benzeyen iğrenç bir bıçak, sol elinde ise kaba, dikenli bir kanca vardı. Gerçek anlamda bilekleri yoktu ve silahları da kitin görünüşlü kollarıyla birleşmişti. Saçsız kafasının kıvrımlarıysa bir miğfer gibi şekillendirilmişti.</p>

  <p>Nestor bir adım daha geriledi. Elinde kılıcı olmasaydı bu şeyden iyice uzaklaşabilirdi. Sesi kendinde olmayan bir cesaretle çıktı: "Vazgeçiyorum, adını söylemek istemeyen dev. Bu şey de ne? Bir 'larva' dedin ama bu hiçbir şeyi açıklamıyor. Ulu Solucan Yilgam adına yemin ederim ki daha önce hiç buna benzeyen bir şey görmedim."</p>

  <p>"Daha önce bahsettiğim eski kehanette geçen Gri Güruh'un bir parçası. Eğer o kehaneti bilmiyorsan, inan bana, açıklaması çok zor."</p>

  <p>"Ama bunun gibi binlercesinin bataklıkta yetiştirildiğini söyledin. Kimin tarafından? Ve ne zamana kadar?"</p>

  <p>Dev, iki ayaklı şeyi bir oyuncak gibi alıp, tekrar sarnıca koydu. Nestor’a bataklık sıvısı gibi gelen şeyin içine iyice batırdı. Larva batarken hiç hava kabarcığı çıkmadı. Parıldayan kürkünün içindeki dev, feneri söndürüp raftaki yerine koydu. Sarnıcın yüzeyini yeniden karanlık bir ayna kadar pürüzsüz olana dek izledi. Sonra Nestor’a bir kez daha, "Gel benimle," dedi.</p>

  <p>Nestor iri rehberinin peşinden tapınağın dışına çıktı. Bu kez adanın diğer ucuna doğru birkaç yüz adım gittiler ve bataklığın kıyısına geldiler. Yarım ay yükseliyordu. Işığının altında Nestor, devin durgun suya beline kadar girdiğini ve bacaklarının yardımıyla dipte bir şey arayışını izledi. Gereksiz yere Nestor’a karada kalmasını işaret etti.</p>

  <p>Tam bir dakika boyunca aramayı sürdürdü. Sonra aniden eğildi ve bir yerde-yürüyeni kavrayabilecek büyüklükteki kollarından birini sonuna dek suya soktu. Büyük bir şapırtıyla, bir larva daha çıkardı. Bu da tapınaktakine çok benziyordu ama iki kolu, enine düz gri bir sap gibi uzayıp sol eli diye kabul ettiğimiz şeyin sonunda mızrak ucuna dönüşmüş ve bir mızrak şeklinde birleşmişti.</p>

  <p>Larva çamurdan çekilip alınınca garip, ince bir çığlık attı ve minik ağzından parıldayan bir su püskürttü. Sonra kürklü kocaman elin içinde kırık bir kukla kadar hareketsiz kaldı.</p>

  <p>Dev, larvayı, varlığını iyice belirtmek istercesine Nestor’a doğru tutup salladı. Larva bu sallanmaya hiçbir tepki vermedi. "Bu şey nefes alamaz," dedi dev. "Yiyemez ya da içemez, çok az konuşup şarkı söyler. Senin de duyduğun gibi sadece uluyabilir ya da tıslayabilir. Yalnızca insanların korkularını arttıracak sesler çıkarabilir."</p>

  <p>Nestor hâlâ elinde olan kılıçla çaresizliğini gösteren bir hareket yaptı. "Anlamıyorum."</p>

  <p>"Henüz ben de anlamıyorum. Bir süre tanrıların kendilerinin ya da aralarından bazılarının bu şeylerin var olması için nedenleri olduğundan korktum. Tıpkı, bazı tanrıların kendilerine göre nedenler yüzünden sana ejder öldüren güçlere sahip bir kılıç vermeye karar vermesi gibi. Ama şimdilik bu iki hediye arasında bir bağlantı kuramıyorum. O nedenle bu larvaları uyandıranın bir tanrı mı yoksa çok güçlü bir büyücü mü olduğunu bilmiyorum. Bunu her kim yapıyorsa, durdurmanın bir yolunu bulmalıyım. Bataklığın etrafındaki toprakların yaşamı enerjisi iyi olmayan bir amaç için bitecek. Daha şimdiden, yakın tarlalarda ekinler yok olmaya ve insanlar açlıktan hastalanmaya başladı.</p>

  <p>Larvaya bakan Nestor, düşünmeye çalıştı. "Sanırım sana bir şey söyleyebilirim. Tanrıların bunların yapımına karıştığından şüpheliyim. Çünkü arkalarında yatan amaç ne olursa olsun, tanrıların yaptığı bu kılıçlar kendi içlerinde çok güzeller." Nestor, sağ elindeki silahı havaya kaldırdı.</p>

  <p>Kılıca bakan dev, bir alıntıya benzeyen birtakım sözler mırıldandı:</p>

  <div class="quote">
    <p><i>"Öfke Kılıcı uzun yollar kat eder</i></p>

    <p><i>Yumuşağın etrafında sert duvarlar örer..."</i></p>
  </div>

  <p>Nestor daha fazlasını duymayı bekledi ama gerisi gelmedi. Sonra kılıcını indirip birden sordu: "Neden bir tanrı olduğunu inkar ediyorsun?"</p>

  <p>Kürklü devasa avuç sıkıldı. Larvanın gri kabuğu buna bir an dayandıysa da çirkin bir sesle kırıldı. Parçalanan gövdeden çok miktarda biçimsiz gri pislikler fışkırdı. Nestor'un ayışığının altında görebildiği kadarıyla larvanın gövdesinden dökülenler, her şeyden çok gübreyi hatırlattı ona. Gri kol ve bacaklar titredi. Mızrak bir kez daha vahşice sallandı sonra hareketsiz kaldı.</p>

  <p>Dev, leşi kendinden uzağa fırlatıp ellerini bataklığın karanlık sularında yıkadı. "İnsanlık için uygun bir tanrı olamayacak kadar küçük ve zayıfım," dedi.</p>

  <p>Nestor neredeyse sinirlenmişti. "Sen Hermes'ten daha irisin ve ben Hermes’i gördüğümde tanrılığından hiç şüphe etmedim. Senin hakkında da etmiyorum. Bu beni denemek için sorduğun bir bilmece mi? Öyleyse şu anda bilmecelerle uğraşamayacak kadar yorgunum." Ve yardıma ihtiyacı vardı. Aslında devin ilk dokunuşuyla hissettiği güç şimdi yerini hızla yeniden yorgunluğa bırakıyordu.</p>

  <p>Diğeri ona bir an sessizce baktı ve sessizlik içinde bataklıktan çıktı. Çamur, ucunda pırıl pırıl parlayan kürküne yapışmıyordu. Adanın ortasına, tapınağın olduğu yere doğru yürümeye koyuldu.</p>

  <p>Onu izleyen Nestor, yetişebilmek için koşuşturuyordu. Devin ardından bağırdı: "Kesinlikle bir iblis değilsin, değil mi?"</p>

  <p>Diğeri hızını kesmeden ve geriye dönmeden cevap verdi. "Kesinlikle değilim."</p>

  <p>Nestor bunu yapabildiğine şaşırarak koştu. İnanılmaz bir çaba harcayarak devin önüne geçti ve onunla yüz yüze geldi. Yolu kapanan dev durdu. Nestor, savaşıyormuş ya da uzun bir koşudan geliyormuş gibi nefes nefeseydi. Kılıcına yaslanarak konuştu: "Hermes'le yüz yüze gelene dek tanrılara inanmıyordum. Ama onu gördüm ve inanıyorum. Şimdiyse seni görüyorum ve - istersen bunun için beni öldürebilirsin - "</p>

  <p>Kendini yeniden şaşırtarak önce bir dizinin sonra diğerinin üzerine çöktü. Öyle hissediyordu ki kalbi ya da içindeki hayati bir şeyler, anlamadığı, anlayamadığı duygular yüzünden patlayacak gibiydi.</p>

  <p>Dev kükredi: "Seni katletmeyeceğim. Hiçbir insanı bilerek öldürmeyeceğim."</p>

  <p>"-ama sen tanrı olduğunu kabul etsen de etmesen de seni tanıyorum. Seni yüzlerce öyküden ve duadan biliyorum. Sen Yaratıktanrı'sın, İyileştirici Tanrı, Draffut."</p>
</body>
</html>
