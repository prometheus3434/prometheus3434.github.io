<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.1.css" rel="stylesheet" type="text/css" />
</head>

<body>
  <h1>YEDİNCİ BÖLÜM</h1>

  <div style="text-align: center;"><img alt="image001" src="../Images/image001.jpg" /></div>

  <p>&nbsp;</p>

  <p>&nbsp;</p>

  <p>Mark, bir önceki gün gibi gri ve yağmur tehdidi içeren bir gökyüzünün altında nemli toprağın üzerinde uyandı. Hâlâ battaniyeye sarılıydı ve karnı toktu, o kadar rahattı ki bir an için değirmendeki yatak odasında olduğunu ve her an babasının sesini duyabileceğini düşledi. Daha fazla acı verici olmadan bu düşten sıyrıldı. İşte, sönük ateşin diğer tarafında horlayan bir yığın halinde Ben ve işte araba. Arabanın içindeki küçük ejder neredeyse küçük bir bebek gibi ses çıkararak kafa şişirici bir yaygara koparıyordu. Acıktığına hiç şüphe yoktu.</p>

  <p>Araba, içinde insan kıpırdanmalarıyla hafifçe sallanıyordu; ardından Ben kalkıp esnedi. Kısa bir süre sonra herkes kalkıp harekete geçmişti. Barbara kahvaltı için bayat ekmek ve kurutulmuş meyve çıkardı. Sağa sola gezinip yola çıkmak için eşyaları toplarken ellerindekini yediler. Hazırlıklar çabucak yapılmıştı, harekete hazır olduklarında sis yoğunlaşıyordu. Siste görüş mesafesi o kadar azaldı ki Nestor gemleri Ben’e teslim etti ve kendisi önden gözcülük etmek için ilerledi.</p>

  <p>"Sınırın yakınlarındayız." Nestor devam etmeden önce hepsini uyardı. "Gözlerinizi açık tutun."</p>

  <p>Nestor, güvenilir görüş uzaklığında, yaklaşık otuz metre önde yürüyerek arabayı ara yollardan ve tarlaların aralarından götürüyordu. Fazla ilerlemeden, eski püskü giysilerinden köylü oldukları anlaşılan ve ellerinde aletleriyle çalışmaya giden bir grup tarım işçisine rastladılar. Köylülere selam verdiklerinde sadece ufak el ve baş sallamalarıyla karşılık aldılar, bazıları karşılık bile vermedi.</p>

  <p>Bu karşılaşmanın kısa bir süre sonrasında Nestor hayvanları durdurdu. Açıkça kaybolduklarını kabul etti. Dün gece belki sınırı geçememiş olduklarını, hatta bugün sınırdan Dük Fraktin’in tarafına dönmüş bile olabileceklerini düşündüğünü söyledi. Mark bütün bunlardan, buralarda sınırın zigzag çizdiğini, doğru dürüst işaretlenmediğini ve yer yer tartışılır bile olduğunu çıkardı. Ne olursa olsun, şu anda yapabilecekleri tek şey güneye doğru ısrarla ilerlemekti.</p>

  <p>Arabanın içindeki ve etrafındaki dört insan gittikçe kalınlaşan sisin arasından etrafı görmeye çalışıyordu. Güneşin yerini bulmak için ellerinden geleni yaptılar ve sonunda fikir birliğine varır gibi oldular.</p>

  <p>"Şu taraf doğu oluyor o zaman. Şimdi doğru yoldayız."</p>

  <p>Yine arabanın biraz önünde yürüyen Nestor, arabayı süren Ben ile bir tarladan geçip başka bir ara yolun tekerlek izlerinde sarsılarak ilerlemeye başladılar. Zaman geçti. Artık görüş uzaklığı yirmi metreyi geçmez durumdaydı, kasvetli arazi yanlarından akıp gitti. Nestor, arabanın önünde yürüyen hayal meyal bir siluet gibiydi.</p>

  <p>Zaman ilerledi. Aniden, başlarının üzerinden, sanki dev kanatlardan çıkıyormuş gibi çabucak geçen yumuşak bir ses geldi. Herkes yukarı baktı. Bir gölgesi vardıysa da, gelip geçmiş ve sisin parlak griliğinin içinde hiçbir şey belli olmamıştı. Mark, kendisi gibi aklı karışmış olan Ben ve Barbara ile bakıştı. Kimse tek söz etmedi. Mark’ın ilk izlenimi bunun uçan dev bir şey olduğu idi. Daha önce kesinlikle böyle bir şey duymamıştı.</p>

  <p>Sesi Nestor da duymuştu, başka bir toplantı için yine durdular. Uçan şeyin ne olduğunu o da bilmiyordu; daha önce sevindiği sise şimdi küfretmeye hazırdı. "Sis ülkenin bu bölgesinde, yılın bu dönemine göre normal değil. Ama ilerlemeye devam edersek dışına çıkacağız."</p>

  <p>Bu sefer Nestor arabada kalıp sürme işini üstlendi. Diğerleri de, siste mümkün olduğu kadar, her yönde etrafı gözetlemeye başladılar.</p>

  <p>Üzerinde ilerledikleri yol sığ ama hızlı akan küçük bir nehre çıkıyor, çakıl taşlarından sığ bir geçidi kesiyordu. Nestor hiç duraklamadan nehri geçti. Mark bunun, dün gece yanında kamp yaptıkları ırmağın başka bir kıvrımı olduğunu, bu geçişlerinin de yeni bir bölge değiştirme anlamına gelebileceğini düşündü. Ama kimse bir şey söylemedi ve Mark onların da kimin topraklarında oldukları konusunda akıllarının karıştığını tahmin etti.</p>

  <p>Yoğun sisin içinde el yordamıyla yavaş yavaş ilerlediler. Şimdi hayvanlar kadar ejder de sinirli görünüyordu. Sanki, diye düşündü Mark, onları sisten başka bir şey tedirgin ediyor.</p>

  <p>Nehir sağlarında yine göründü. Burada yolun kendisi ovadaki bir ırmak gibi kıvrıla kıvrıla ilerliyordu.</p>

  <p>Birden, arabanın yanlarından binek hayvanlarının ayaklarını sert bir yere vurduğunda çıkardıkları tok çarpma ve sürtünme sesleri duyuldu. Sesler, bir arada dolaşan yarım düzine hayvan olduğunu işaret ediyordu. Bir süvari devriyesi olmalıydı.</p>

  <p>Ejder yüksek sesle ağıt yakar gibi seslendi.</p>

  <p>"Araba, orada dur!"</p>

  <p>Birden Nestor'un elinde bir kırbaç belirmişti, onu yük hayvanlarının sırtlarında kırılan buz sesi çıkararak havada şaklattı. İki hayvan da bir anda ileri fırlayıp dört nala koşmaya başladı. Bugüne dek fazla zorlanmamışlardı ve o an ki panikleri yeteri kadar enerji sağlıyordu.</p>

  <p>"Durun!"</p>

  <p>Emir umursanmadı. Sadece bir saniye sonra, içinde bulunulan durum göz önüne alındığında oldukça iyi nişanlanmış ilk oklar uçuştu. Biri hemen Mark'ın başının üstünde arabanın tentesini yırttı, bir diğeri de tenteyi tutan desteklerden birini ikiye böldü.</p>

  <p>"Savaşın!" diye kükredi Nestor. Arkadaşlarına bundan başka söyleyeceği söz yoktu. Bunun yerine tüm dikkatini ve sözlerini, yük hayvanlarını küfrederek canlandırmaya yöneltti. Yük hayvanları zaten Mark’ın daha önce görmediği kadar hızlı koşuyorlardı. Bu esnada, arabanın içinde çılgınca bir kargaşa sürüyordu. Ben arbalete, Mark da kendi yay ve sadağına uzandı. Mark, Barbara’nın deri bir sapanın kayışını sağ elinin bir parmağına geçirip eline yumurta biçimli kurşun bir mermi aldığını gördü.</p>

  <p>Elinde yayla arabanın sol önünden bakan Mark, bir adamın bineğinin üstünde hızla sisin içinde belirdiğini fark etti. Beyaz ve mavi renkte bir yeleğin altında zırh ve miğfer giyiyordu. Yarışırcasına koşan hayvanların yanında giderken en yakındakine vurmak üzere kılıcını kaldırdı. Mark hızla nişan alıp okunu attı, kargaşanın ortasında kendi atışının sonucundan emin olamıyordu, arbalet yanında tınladı ve binici atından yuvarlandı.</p>

  <p>Merhametsizce zıplayan kafesteki ejder çığlık attı. Korkan yük hayvanları, sanki Nestor'un yaylım ateşine tuttuğu küfürlerden kaçmak istercesine, sisin içinde en yüksek hızlarında koşuyorlardı. Mark’a sanki oklar her taraftan vınlayarak uçuşuyor gibi geliyor ve çoğu arabanın tentesini yırtıp geçiyordu. Arabanın dışından birisi sürekli olarak durun diye bağırıyordu. Ben, arbaletini yeniden kurmakla uğraşırken korkunç bir zıplamayla neredeyse arabadan dışarı fırlayacaktı.</p>

  <p>Mark Barbara’nın dışarıya eğildiğini gördü. Sağ elinin görüntüsü bir an bozuldu ve alttan yarım yay çizerek bilyeyi fırlattı. Peşlerindeki süvarilerin bineklerinden biri tökezleyip düştü.</p>

  <p>Devriyeler arabayı ilk olarak yolun kıvrılan kısmında görmüşlerdi. Yolunu kesmek için kestirmeden gitmeye çalışmış ama kötü arazi sonucu başarılı olamamışlardı. Bu arabanın arayı açması için gerekli zamanı sağlamıştı. Ama şimdi daha hızlı olan biniciler yetişiyorlardı.</p>

  <p>"Sınır yakında!" diye bağırdı Nestor. "Dayanın!"</p>

  <p>Mark, yakın olduğunu biliyoruz ama hangi yönde diye düşündü. Belki de şimdi Nestor gerçekten biliyordu. Mark bir ok daha salladı ama önce nereye gittiğini göremedi. Ama biraz sonra binicilerden biri hayvanı topallamış gibi durdu.</p>

  <p>Başka bir zıplamayla araba yeniden yana yattı; önceki zıplama ve yatmalardan daha sertti. Bu sefer ki çok daha etkiliydi. Mark arabanın yan yatışını ve fırıl fırıl dönüşünü hissetti. Araba devrilip enlemesine ardı ardına toprağa çarptı. Kafasının üzerinden battaniyeler ve çarşaflarla karmakarışık halde hâlâ tek parça halinde uçan ejder kafesini ve çanaklarından yağan kurbağaları gördüğünü sandı. Yere çarptı ve donup kalmayı ya da öldürülmeyi bekledi ama yumuşak toprak darbeyi hafifletmişti.</p>

  <p>Ciddi bir yarasının olmadığının farkındaydı, kum ve otların üzerinde yuvarlandı, altındaki zemin vıcık vıcık ıslaktı. Araba biraz geride yan yatmış, iki tekeri havada dönerek duruyor ve hayvanlar hâlâ umutsuzca arabayı çekmeye çalışıyorlardı. Bu arada süvarilerin kalan kısmı yarımdan gürültüyle geçerek hemen ileride yol kenarındaki çalılıkların arasına daldılar. Orada koşarak kaçmaya çalışan iki kişi Mark'ın gözüne ilişti. Bunlar Ben ve Barbara’ya benziyorlardı.</p>

  <p>Arabanın yaranda, kırılmamış ama tepetaklak olan kasasının içinde ejder, hâlâ ağıt yakar gibi sesler çıkarıyordu.</p>

  <p>Mark emekleyerek arabanın saçılmış yüklerinin arasına doğru ilerledi. El yordamıyla telaş içinde kılıcını aramaya koyuldu.</p>

  <p>Köykurtaran’ın kabzasını tanıyınca küçük bir zafer nidası atarak elini dökülmüş patates yığınının içine daldırdı. Tam kılıcı çekmeye başlamıştı ki birkaç ayağın kendisine yaklaştığını duydu. Kafasını çevirdiğinde Dük'ün renklerini taşıyan yarı zırhlı adamların kendisini çevirmek için bineklerinden indiklerini gördü. Mızrak tutan biri silahını Mark’ın boğazına yöneltti. Mark’ın eli hâlâ kılıcın üzerindeydi ama içinde bir güç hissedemiyordu.</p>

  <p>Askerlerden biri "Bırak onu uşak!" diye emretti.</p>

  <p><i>- ve tepelerinde, sisin içinden çıkan devasa kanatlar inişe geçmişti. Kafesteki ejderin ağıtları yukarıdan gelen ve kırık bir yeldeğirmeni kanadından çıkıyormuşa benzeyen bir gıcırdamayla cevaplandı -</i></p>

  <p>Yine insani olmayan başka bir ses araya girdi. Yer seviyesinden, sislerin içinden gelen kalın bir gürlemeydi bu. Mark’ın dizleri hâlâ yerdeydi ve bacaklarıyla, güm güm yaklaşan dev ayakların yere basışını hissedebiliyordu. Ağaç gövdesi kalınlığında ve eskilerin evi kadar uzun iki bacağın üzerinde hareket eden bir yaratık, iki ön kolu yaba gibi uzatılmış biçimde sisin içinden sallana sallana çıktı. Binek hayvanının koşabileceğinden daha hızlı bir ejder, binicilerden birine yaklaştı. Güzel, kırmızı bir mağara gibi görünen bir ağızdan alevler püskürdü ve alevlerin parıltısı çevreleyen sisin içinde yansıdı. Ejderden beş metre uzakta bineğinin üzerindeki adam, havai fişek gibi patladı, mızrağı elinden uçtu, zırhı yanan bir kâğıt gibi kıvrıldı. Mark ısıyı otuz metre mesafeden bile hissetti.</p>

  <p>Ejder duraksamadan saldırısının yönünü değiştirdi. Hırıldayarak metal bir zil gibi neredeyse müzikal bir ses çıkardı. Bir kez daha ağzından ve burnundan ateş püskürttü. Bu sefer bineğinin üzerindeki hedef, eğilerek alevlerden kaçtı ama gövdesini yalayan alevler yüzünden bineği yanlış tarafa yöneldi. Yaba gibi kollardan biri hayvanı tek bacağından yakalayıp binicisiyle beraber havada döne döne bir ağaca fırlattı.</p>

  <p>Mark'ın dört bir tarafındaki insanlar çığlık çığlığaydı. Dük'ün adamlarının binekleriyle beraber umutsuzca geri çekildiklerini gördü.</p>

  <p>Ejder saldırısının yönünü yine değiştirdi. Bu sefer doğrudan Mark'ın üzerine geliyordu.</p>

  <p>&nbsp;</p>

  <p>Araba yan yattığında, Nestor, kendini kurtarmak için arabanın koltuğundan sıçrayabildiği kadar kadar uzağa sıçramıştı. Gerçekten de çarpmanın etkisinden uzaklaşabilmiş, bir bacağının ve kolunun üzerine düşmüş ve düşüşünü kontrollü bir akrobat yuvarlanmasına çevirebilmişti. Bir yandan da yere çarparken toprak bu kadar yumuşak olduğu için tanrılara şükrediyordu.</p>

  <p>Yumuşak mı değil mi belli olmayan bir şey kafasının kenarına çarparak onu bir an sersemletti. Gözlerinin önüne inen karanlık perdeyle amansızca savaştı ve dizleriyle ellerinin üzerine çökmekle kurtardı. Yanından - Ben olduğunu tahmin ettiği birinin - yakındaki çalılığa doğru saklanmak için koşarak geçtiğini hayal meyal fark etti. Ve arkasından daha hafif ve çevik bir çift ayak geçti, belki de Barbara'nınkilerdi.</p>

  <p>Kalın sis içinde süvariler ayakları yeri döven binekleriyle yaklaştı. Nestor'un yanında bataklık çamuruna kısmen gömülü bir kütük vardı. Nestor kütüğe yaklaşarak kütükle tek vücut olmaya çalıştı.</p>

  <p>Süvariler yanından gürültüyle geçip gittiler ve bir süre için yok oldular. Nestor yeniden devrik arabaya doğru ilerledi. Kılıcı almalıydı. Ne olursa olsun, onu Dük’e bırakmaya niyeti yoktu.</p>

  <p>Saçılan eşyaların yanına vardığında, yarı sersem halde bile sanki nerede olması gerektiğini biliyormuş gibi, Ejderdoğrayan’ı anında buldu. Kulaklarında geri dönen süvarilerin sesi, elinde kabzanın tanıdık şekli, Nestor çömelerek çalılıklara koştu. Diğerlerinin de bir şekilde uzaklaşmakta olduklarını umdu.</p>

  <p>Nestor çalıların arasına dalınca çömelip hareketsiz bekledi. Süvariler bir kez daha sisin içinde onu fark etmeden gürültüyle yanından geçip arabaya doğru gittiler. Ayağa fırlayıp tekrar koşmaya başladı. Bir an sonra arkasından gelen korkunç, canavarsı bir böğürtü kulaklarını doldurdu. Ses, sanki bütün ejderlerin büyükbabasıymış gibiydi ve çıkardığı gürültüyü insan çığlıkları izledi.</p>

  <p>Nestor koşmaya devam etti. Elinde ejder öldüren kılıç vardı ama düşmanlarını kurtarmak için kendi canını tehlikeye atmayacaktı. O an, ejder bu kadar dikkat dağıtmışken kaçma şansının oldukça yüksek olduğu açıktı. Arkasında panik ve dövüşme sesleri ısrarla devam ediyordu. Muhtemelen Dük'ün devriyesi bir ejderi püskürtecek güce ve azme sahip olabilirdi. Ben ve Barbara’nın izlediğini tahmin ettiği yönden başka yöne saparak yoluna devam etti - daha sonra elemanlarını toparlamak için, tabii hayatta kalırlarsa, yeterli zaman olacaktı.</p>

  <p>Sisin içinde, derenin kıyısı o kadar ani bitti ki az daha içine düşecekti. Suyla burada karşılaşmayı beklemiyordu ama işte buradaydı, yolunun üzerindeydi ve belki de kendisi dönüp duruyordu, her şey çorbaya döndüğünden artık şaşırmadı.</p>

  <p>Nestor, yavaşça baldırlarına dek yükselen suya girip ilerlemeye başladı. Dövüşle arasına biraz mesafe koymak istiyordu. Askerler ejderi püskürtür veya öldürürlerse, hâlâ bu yönde gelmeye devam edebilirlerdi. Uzaklaştıkça kargaşanın gürültüsü azaldı. Tuhaf, çünkü burası büyük ejderlerin bulunmasının umulmayacağı bir bölgeydi... tıpkı bu mevsimde böyle bir sisin umulmayacağı gibi...</p>

  <p><i>- ışığı geçirecek kadar ince ama tekne yelkenleri kadar geniş kanatlar alçak, inci gibi sisi yararak yukarıdan ona doğru geliyordu - tüm tanrılar adına, bu da neydi? -</i></p>

  <p>Nestor bir an için, hâlâ dizine kadar suyun içinde yukarı bakarken donup kaldı. O ana kadar hiç kimsenin, şu anda tepesine inmekte olan şey gibisini görmediğini düşündü. O inanılmaz kanatlar bir sürüngene ait olmalıydı ve bu da taşıdıkları yaratığın ejder türünden olduğu anlamına geliyordu. Böyle geniş kanatlar için küçük kalan baş, açıkça beyin yönünden yoksun olmalıydı. Ağzı ve dişleri kafasına göre çok oransız ve bir ısırışla insanda ölümcül yaralar açabilecek kadar büyük görünüyordu. Kanatların ortasındaki gövde buruşuk ama sert görünüşlü pullarla kaplıydı, sallanan iki bacak tamamen pul ve kastan oluşmuştu ve pençe şekilli ayaklar o anda bacaklardan açılıyordu.</p>

  <p>Doğrudan Nestor’a saldırmaya geliyordu. Yerinden - ya da şu anda içinde olduğu çamurlu su karışımından - ayrılmadı ve kılıcı alçalan şekle karşı yukarı doğru sapladı. Elinde başka bir silahla kendine pek şans tanımazdı ama yanında Ejderdoğrayan olunca kaybetmesi çok zordu.</p>

  <p>Sadece son anda, başka bir şey denemeye vakti kalmadığı anda fark etti ki kılıcı kullandığında duyduğu ses, koluna battığını hissettiği güç duygusu o an yoktu.</p>

  <p>Büyüsünden yoksun olsa bile kılıç çok keskin, Nestor'un kolu da güçlü ve dengeliydi. Darbesi bir pulun üzerinden kaydı ama başka bir iki pulun arasına, tam bedenle bacakların birleşme yerine gömüldü. Nestor ancak o anda uçan yaratığın gerçekten ne kadar büyük olduğunu kavradı. Hemen ardından ejderin bir ayağı, insan parmağı kadar esnek ve halattan daha sağlam deri parmaklarından çıkan tırnaklarıyla Nestor'u sol kol ve omzundan yakaladı. Diğer bacağı da adamın sağ kolunu tutup bedenine yasladı, böylece kılıç elinden kurtulup yaratığın zırhlı pullarının arasında sıkışmış olarak kaldı. Ejderin onu yakalayıp kaldırması kafasını şiddetle ejderin pullu göğsüne çarpmasına sebep oldu ve bu darbe yeniden sersemlemesine yetecek kadar sertti.</p>

  <p>Bayılmadan önce ayaklarının sudan çekildiğini ve artık bedeninin hava ve ejder pullarından başka bir şeyle temasta olmadığını fark etti. Dev kanatların çarpma ritmini hissetti ve başka hiçbir şey hatırlamadı.</p>

  <p>&nbsp;</p>

  <p>Devasa yerde-yürüyenin saldırmasıyla Mark’ın sağ elindeki kılıçtan tiz bir ses patladı. Kılıçtan gelen ses, ejderin kızgın boğazından çıkan kükreme ve ayak darbelerinin sesi arasında neredeyse kaybolmuştu. Ama kılıcın gücü duyulabildiği gibi hissedilebiliyordu da. Mark artık onu iki eliyle tutuyordu ve kılıçtan yükselen enerji el ve kollarına doluyordu, aynı enerji kılıcı ejderin saldırısını karşılamak üzere doğrulttu.</p>

  <p>Kılıç Mark'ın kollarını yukarı kaldırdı ve düşmesine veya eğilip savunmaya geçmesine, hatta kenara çekilmek için bir adım atmasına bile izin vermedi. Hızla düşündü: <i>Bu Kenn’in de hissettiği dehşetin aynısı olmalıydı.</i> Çaresizce koca kafanın yakınına eğilmesini izledi. Zincir zırh kadar sağlam görünen dudaklardan ve alevle parlayan burun deliklerinden ateş zerrecikleri damlıyordu. Parıldayan zehir süvarilerin üzerinde kullanılınca bitmiş olan bir kaynaktan zayıfça fışkırdı. Yaklaşan dev ejderin her adımında, Mark yerin titreyişini hissedebiliyordu. Ve o yaba gibi ön kolların bir kez daha savurup parçalamak için yükseldiğini gördü.</p>

  <p>Kafa, Mark’a doğru alçaldı. Neredeyse, o alevli gözler, metal yüzeyinden sanki görünmez bir çakmak taşıyla çıkarılan kıvılcımlara meydan okumaya zorlanmış gibiydiler. Kılıç, yan bir vuruş için hızla yükseldi. Öylesi güçle hareket etmişti ki Mark'ın kollan sanki kukla ipleriyle bağlıymış gibi sadece takip edebildi.</p>

  <p>Tek bir vuruş ejderin alt çenesinin ön çeyreğini götürdü. Ejder, yarasından alacalı kan fışkırarak geriye doğru ağır bir adım attı. Mark küçük damlacıkların tenine çarptığım hissetti. Sol kolunda ve sol yanağında iğne batması gibi acı duydu. Ejderin boğazından fırlayan ses Mark'ın yaşamında ya da kâbuslarında bile duymadığı cinstendi.</p>

  <p>Bir an sonra ejder tekrar saldırmak için ileri fırladı. Mark gövdesini ezici kütlenin yolundan kaçırmak istediyse de elindeki kılıç, düzgün olarak saplanmaya hazır durdu. Mark'ın elleri kılıca kenetlenmiş gibi durarak kaçmasını engelledi.</p>

  <p>Ejderin düşerek yaptığı saldırının altında sırtüstü yıkıldı. Pullu bedenin altında yumuşak çamurun içine gömüldü. Çamurun içinde kayarak ağırlığın büyük kısmından kurtuldu, en azından hâlâ nefes alabiliyordu. En sonunda kılıç ellerini serbest bıraktı ve ejderin bedeninin tümüyle titrediğini hissetti ve ardından ejder hareketsiz kaldı.</p>

  <p>Kolundaki iğne batması gibi acılar zayıflamıştı ama sol yanağında bir nokta hâlâ sızlıyordu. Özgürlüğe doğru kıvranarak yol alırken yüzünün acısını çamurla dindirmeyi denedi. Yavaş yavaş farkına vardı ki tamamen sıkışmamış, aslında hemen hiç yaralanmamıştı. Düşen koca gövde neredeyse tümüyle ıskalamıştı. Ejderin ön kollarından biri Mark'ın gövdesinin üzerinde, bükülmüş ağaç gövdesi gibi, yay şeklinde bir kemer meydana getirmişti.</p>

  <p>Hâlâ hayattaydı ve buna inanamıyordu. Beyninin derinliklerinde, büyülü bir kılıcın sahibine zafer kazandırsa bile onu aynı zamanda öldüreceğine de inanmıştı.</p>

  <p>Mark'ın üstündeki pullu ağaç gövdesi seğirmeye başladı. Onun düzenli atışlarına göre zamanı ayarlayarak kendini ölmüş ya da ölmekte olan kütlenin altından her seferinde bir iki santimetre dışarı çekti. Kendisi de her organıyla titriyordu ve artık giderek zayıflayan yanık acısının yanında ezik yerlerinin de ağrılarını hissetmeye başladı. Ejderin cesedinden sürünerek ve sonra da topallayarak uzaklaşıp çalıların arasına dalarken bile kendinde hâlâ gerçekten ciddi bir yara bulamamıştı. Aklındaki tek düşünce saklanmaya ya da koşup kaçmaya devam etmesi gerektiğiydi ama o anda kaçamayacak kadar sersemlemiş- ti.</p>

  <p>Bir çalının ardındaki çamurlu toprakta otururken en azından bir süre için başka tehlike kalmadığını gördü. Ejder süvarileri kaçırmıştı ve kılıç da ejderi öldürmüştü. Ejdere geri dönüp kılıcı almalıydı.</p>

  <p>Öldürülmüş canavarın yanında dururken kılıcı göremedi. Hâlâ bıraktığı yerde gömülü olmalıydı. Bir tondan daha ağır, zırhlı bir et yığınının altında sapı çamura gömülmüş olmalıydı.</p>

  <p>Yine yüzüstü çamura yatarak ölü kütlenin altına uzanabildiği kadar uzandı. Kılıcın kabzasına ancak değebiliyor ve oradan hâlâ ısrarcı zayıf bir güç atışım hissedebiliyordu. Kılıç kabzasına kadar ejderin içindeydi, Mark kabzasını tutabilse de ejderi hareket ettirmeden onu çekip çıkarması mümkün görünmüyordu.</p>

  <p>Ben’in sakin ama şaşkın sesini tam arkasında duyduğunda hâlâ umutsuzca kılıcın kabzasını çekiştiriyordu.</p>

  <p>"Gördüğüm tüm ejderlerden daha büyük... Nestor nerede?"</p>

  <p>Mark başını yarım çevirdi. "Bilmiyorum. Kılıcı almama yardım et, ta aşağıya sıkıştı."</p>

  <p>"Sen ne olduğunu gördün mü? Ben görmedim." Cevap beklemeksizin Ben, kalın bacaklarını canavarın gömülü göbeğinin yakınına yerleştirdi. Sonra iki elini de ejderin henüz sertleşmeye başlayan ön kollarından birini kaldıraç olarak kullanmak için kaldırdı. Puflayarak ayaklarının üzerinde yükseldi.</p>

  <p>Mark aynı anda kılıcın kabzasını asıldı ve kendine doğru bir iki santimetre kaydığını hissetti. "Bir kere daha."</p>

  <p>Bir daha beraber çabalayınca, kabza tamamen göz önüne çıktı. Ben onu görünce eğilip tek eliyle tuttu. Kabzada Ben’in ellerinin sadece biri için yeterli yer vardı ve o da yeterliydi. Sert bir asılmayla kılıcın et ve pulların arasından çıkması, kan fışkırmasına sebep oldu. Kanın rengi artık hızla matlaşıyordu.</p>

  <p>Ben kılıcı kurtarır kurtarmaz yere, çamurun içine düşürdü ve onu tutan ellerini ovuşturmaya başladı. Oldukça endişeli görünerek "Onu hissettim," diye mırıldandı. Tam olarak ne hissettiğini belirtmedi.</p>

  <p>"Merak etme," dedi Mark. Silahı yerden alıp etraftaki birkaç yaprakla sildi. Elleri hâlâ çamurluydu ama kılıç yine neredeyse hiç çaba sarf etmeden tertemiz olmuştu.</p>

  <p>Mark, kabzaya bakarken dondu kaldı. Bir kale duvarı değil bir ejderin beyaz dış hatlarını gösteriyordu.</p>

  <p>Ben kılıca değil, Mark’ın suratına bakıyordu. Yavaşça "Yanmışsın," dedi. "Yakındaydın herhalde. Nestor nerede?"</p>

  <p>"Onu görmedim. Evet yandım. Kılıcı tutan bendim. Bu kılıcı. Ama bu benimki değil. Benimki nerede?" Konuşurken, yavaş yavaş ayağa kalktı. Sakin olan sesi neredeyse ağlamak üzereydi.</p>

  <p>Ben ona baktı. Yakından gelen bir sese dönünce Barbara’yı gördüler. O da diğerleri kadar çamurlu ve üstü başı dağınık vaziyetteydi. Bir elinde küçük baltasını, diğerinde sapanımı tutuyordu. ,</p>

  <p>Tahmin ettikleri gibi, "Nestor nerede?" diye sordu.</p>

  <p>Mark arada bir duraklayarak, zihni hâlâ kılıcının kaybolduğu gerçeğiyle uyuşuk halde, araba devrildikten sonra kendi yaşadığı olayları anlattı. Ona ve kılıca baktılar; sonra Barbara kılıcı ellerinden aldı ve ucunu ejderin en kalın pullarının ortasına hafifçe bastırdı. Çelikten bir kıvılcım çıktı, kılıç zayıf ve keskin bir sesle sanki tereyağına batar gibi saplandı.</p>

  <p>"Bu tıpkı benim kılıcıma benziyor ama Nestor'unki olmalı," dedi Mark. "Benimki nerede?" Onu donduran şok etkisi geçmişti ve arabanın karmakarışık dağılmış yükleri arasında kılıcını aramaya koştu. Kılıcı orada veya yakınlarında bir yerde bulamadı. Diğerleri de onu izledi, Nestor'u aradılar ama ölüsünü veya dirisini bulamadılar. İsmini seslendiler, önce yavaşça sonra avazları çıktığı kadar. Etrafta bulabildikleri bedenler sadece yerde-yürüyenin ölmeden önce parçaladığı askerlerinkilerdi.</p>

  <p>"Eğer gittiyse," dedi Mark, "Acaba benim kılıcımı mı aldı?"</p>

  <p>Yanlışlıkla böyle yapmış olabileceğine karar verdiler - Nestor'un Mark'ın kılıcını alıp kendininkini bilerek geride bırakacağı hiçbirine anlamlı gelmiyordu.</p>

  <p>"Ama nereye gitti?"</p>

  <p>"Belki de askerler onu yakaladılar. Ve diğer kılıcı."</p>

  <p>"Tam kör bir panik içindeydiler. Sadece buradan kaçmaya çalışıyorlardı. Hayatta kalanlar hâlâ kaçıyorlardır."</p>

  <p>Etrafta ölü binekler vardı, bazdan da ağır yaralıydı. Ben bunları da sopasıyla öldürdü. Devrilen arabalarına bağlı olan yük hayvanları şükür ki yaralı görünmüyorlardı. Hep beraber arabayı tekrar düzelttiler ve tekerleklerinin dönebildiğini gördüler.</p>

  <p>Mark hâlâ sonuçsuzca kılıcını ararken diğer ikisi önemli ve değerli eşyalarla döküntüleri tekrar arabaya yüklediler. Şimdi boş olan kurbağa çanağını ve en son da düşen ejder kafesini yüklediler. ,</p>

  <p>Barbara elini hâlâ ağıt yakan ejderin devrilmiş kafesinin üzerine koyarak durakladı. "Sizce büyükleri bunun peşinden mi geldiler? Onun yakarışlarını duymuş olmalılar."</p>

  <p>Ben kararlı bir şekilde başını salladı. "Ejderlerin böyle davrandıklarını hiç görmedim. Büyükler küçüklere dikkat etmez, tabii aç olduklarında karınlarını doyurmak dışında. Zaten genellikle açtırlar." Ben endişeliydi ama ejderler yüzünden değil. "Eğer Nestor gittiyse ne yapacağız?"</p>

  <p>Barbara dedi ki: "Her yere baktık. Ya hâlâ kaçıyor ya da yaralandı veya öldürüldü ve nehirden aşağı sürüklendi. Aklıma başka bir ihtimal gelmiyor."</p>

  <p>"Veya," dedi Mark, boşa geçen arayışından geri dönerek, "askerler kılıcımı ve onu yakaladılar."</p>

  <p>Hep beraber bir kez daha Nestor ve kılıcı aradılar. Nehrin biraz aşağısına kadar bile uzandılar. Bu akıntıdan aşağı sürüklenen bir bedenin çok geçmeden bir sığlıkta duracağı veya kayaya takılacağı açıkça belliydi.</p>

  <p>Hâlâ adamdan veya kılıçtan bir iz yoktu.</p>

  <p>En sonunda Barbara karar verdi. "Eğer askerler gerçekten onu yakaladılarsa artık gitti. Eğer öldüyse ölmüştür. Eğer hâlâ kaçıyorsa ne yöne gittiğini bilmeden ona yetişemeyiz. En iyisi biz buradan uzaklaşalım. Daha fazla asker geri gelebilir. Einar, senin kılıcın da burada değil. Nestor onu aldıysa ve bizi bulursa onu geri alırsın."</p>

  <p>Ben neredeyse çocuk gibi konuşarak, "Nereye gideceğiz?" diye sordu.</p>

  <p>Kız kendinden emin, cevap verdi: "Sör Andrew’e. Nestor'un bizi arayacağı tek yer orası olur."</p>

  <p>"Ama oraya gidince ne diyeceğiz? Ne yapacağız? Sör Andrew Nestor'u bekliyor."</p>

  <p>"Onun gecikeceğini söyleyeceğiz." Barbara yüreklendirmek için Ben’in koluna sertçe vurdu. "Neyse, hâlâ Nestor'un kılıcın: sahibiz. Eğer zorda kalırsan sen de ejder öldürebilirsin, yapamaz mısın? Küçük Einar yapabiliyorsa."</p>

  <p>Ben, korkmasa da en azından şüpheyle baktı. "Sanırım bunu yolda konuşabiliriz."</p>
</body>
</html>
