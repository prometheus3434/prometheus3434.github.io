<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="calibre1"><a id="bookmark0"></a><span class="calibre3">Alev Alev Yandı, Kül Oldu. Sabık Bir Arkadaşa Gezi Raporu</span></p>

  <p class="calibre1"></p>

  <p class="calibre1">Biliyorsunuz, dört aydan uzun bir süredir kaçıyorum, ama size ima ettiğim gibi Güney'e değil de Kuzey'e doğru, sonuç olarak sıcak cezbetmedi de beni soğuk cezbetti, <span class="calibre3">mimari</span> değil, sevgili mimar ve inşa sanatçısı, <span class="calibre3">tabiat</span> cezbetti, sahiden de o gayet kendine özgü <span class="calibre3">Kuzey tabiatı</span>, size sık sık bahsettiğim, <span class="calibre3">Kutup dairesi tabiatı</span> denen şey, konu üzerine otuz yıl önce bir yazı yazmışlığım var, kimseye göstermediğim sayısız yazılardan biri, hiçbir zaman yayımlamayı düşünmediğim, sadece imha etmeyi düşündüğüm, çünkü son zamanlarda yeniden yaşamaya karar verdim, varoluşumu yalnızca uzatmaya karar vermedim, doludizgin ya-şayip gideceğim sevgili mimar, sevgili yapı sanatçısı, sevgili yüzey şarlatanı. Tabir caizse gizlice çığır açarak, çok gizliden gizliye, beyefendi. Önce size ne olursa olsun bir daha asla yazmamayı düşünmüştüm, çünkü ilişkimiz yıllar içinde gerçekten, geri döndürülmez biçimde sona er<sup class="calibre4">mi</sup>ş gibi geliyor bana, her şeyden önce de kafaca sona ermiş gibi geliyor, bir daha sizle ilişki kurmamak, niyetim buydu, tabiatiyle size tek satır dahi yazmamak da, çünkü bundan sonra size yazılacak tek satır bile bana nicedir tam bir saçmalık gibi geliyor, kime yazacağım ki, bir zamanlar onyıllar boyu dost, fikir arkadaşı olmuş, ama neticede gene onyıllar boyu sadece düşman, düşünceme, düşünme biçimime, varoluşuma ki fikri bir varoluştan başka bir şey değil, düşman birine. Size Viyana ve Madrid'de, nihayet Budapeşte ve Palermo'da birçok mektup yazmıştım, ama bu mektuplar yollanmadı, gerçekten de zarflara adres yazıldı pul yapıştırıldı ama postaya verilmedi, berbat bir zevksizliğin kurbanı olmamak için. Mektupları imha ettim ve kendi kendime size tek satır dahi yazmayacağıma yemin ettim, başka herkese de tek satır yazmayacağım. Kendime yazışmayı yasakladım. Bu yüzden yıllardır Avrupa ve Kuzey Amerika'da seyahat ediyorum, mümkünse <span class="calibre3">faydasız bir delilik</span> içinde, siz olsanız öyle derdiniz, bağlantı yok, yazışma yok, çünkü yıllarca kendi kendimi bundan men ettikten sonra haberleşme yetim birden tükeniverdi. <span class="calibre3">Kendi içime</span> kaçtım tabir caizse ve <span class="calibre3">bir daha oradan dışarı</span> çıkmadım. Ama bu dönemin benim için abesle iştigal olduğunu söyleyemem. Uzun lafın kısası <span class="calibre3">Times</span> için bir sürü yazı yazdım, tabii yayımlanmadı bunlar, <span class="calibre3">Times'</span>a yollamadım çünkü, ondan önce kelimenin en gerçek anlamıyla Oslo'ya demir atmıştım. Oslo sıkıcı bir şehir, ordaki insanlar gündelik işlerle meşguller, zihinlerini çalıştırmıyorlar, hiç ilginç değiller, bütün Norveçliler gibi hatta, ama bu daha sonra edindiğim bir tecrübe aslında, Murmansk irti-faına ulaştıktan sonra. Orta Avrupa'da bugüne kadar hiç bilinmeyen bir köpek cinsini, <span class="calibre3">Schaufler</span> köpeklerini orada tanıdım, bunun dışında yemekler kötü, Norveçlilerin sanat zevki berbat. Kesinlikle felsefeyle alakası olmayan, her türlü düşüncenin en kısa zamanda boğulduğu bir ülke. Mosjöhn'de, fakir halkın piyano çalarak can sıkıntısını gidermeye çalıştığı bir kentteki huzurevinde denedim bunu; denilene göre Mosjöhn'de her iki aileden birinin piyanosu varmış, ben dahi ilk geceyi geçirdiğim, daha doğrusu <span class="calibre3">at-tattığım</span> evde kuyruklu bir Bösendorfer gördüm ve dinlemek zorunda kaldım, akordu o kadar bozuktu ki, en pespaye müzik mesela Schubert bile bunda çalındığında ilginç oluyordu; akortsuz piyanoları sayesinde Mosjöhn'lü-ler, hatta tahmin ediyorum bütün Norveçliler, <span class="calibre3">günümüz modern müziği</span> denen şeyin ne olduğu konusunda bir fikir edinmiş bulunuyorlardı, yani demek istediğim az çok mecburen, çünkü konudan tamamen bihaberler. Ama geleceğime dair hemen hemen bütün umutları yok eden ve bedelini gereğinden fazla kürk başlık, keçe terlik ve keçe çizme ve, nasıl diyeyim, mümkün olan en garip piyano yorumları şeklinde ödeyip tükettiğim Norveç maceraları değil bana size bu satırları yazdıran. Bir rüya gördüm, siz de rüya toplayıcısı olduğunuz için, hakkınız olan, Rotter-dam'da görülmüş bu rüyamı sizden sakmmak istemedim, çünkü bildiğiniz gibi kayıtsız şartsız bir bilim teşvikçisi ve bilim dostuyum, özellikle de sizin biliminizin, dolayısıyla, ilişkimizin tamamıyla soğumasını da es geçerek size Rot-terdam'da gördüğüm bu rüyayı sunuyorum. Oslo'yu terk edip bir süre Lübeck, Kiel ve Hamburg'da kaldıktan, bir iki haftayı da Norveç'te olduğu gibi bakıcı, yani aslında <span class="calibre3">deli güllabicisi</span> olarak şansımı denediğim iğrenç Brugges'de geçirdikten sonra gördüm bu rüyayı ve <span class="calibre3">aklıma da yazdım</span>, çünkü bildiğiniz gibi, günbegün rüya görüyorum ama günbegün gördüğüm bütün rüyaları aklıma yazmıyorum. Gerçekten gördüğüm ve aklıma yazılmış o kadar az rüya var ki! Bildiğiniz gibi, yıllardır, <span class="calibre3">Avusturya'dan daha iyi bir beldeye</span> kaçış halindeyim ve Avusturya'ya da kesinkes geri dönmek istemiyorum diye düşünüyorum, meğerki buna zorla mecbur edilmeyeyim. O yüzden seyahat ediyorum, daha doğrusu, yıllardır Avrupa'da ve bildiğiniz gibi Kuzey Amerika'da sağda solda sürtüp planlarımı, tam ifadesiyle varoluş felsefesinden kaynaklanan planlarımı gerçekleştireceğim bir yer arıyorum, onlardan size, sık sık, sabrınızı tüketene kadar bahsetmiştim, bilhassa Güney Tirol'de, bilhassa Ritten'de. Oxford beyni olmak istemediğim için, ya da Cambridge beyni; büyük gayret göstererek üniversitelerden uzak durmalı, dedim kendi kendime son yıllarda, ve bildiğiniz gibi yıllardır da akademik içerikli bütün kitaplardan kaçmıyor, felsefeye bulaşmıyorum, olabildiğince, edebiyata bulaşmıyorum, olabildiğince, genelinde okunacak her şeyden olabildiğince, bu okunacak şeylerin beni deli, zırdeli etmesinden ve sonunda itlaf edilmekten korktuğumdan; Avrupa ve Kuzey Amerika'da gezinmenin zorlukları da tam bu yüzden. Asya'dan her zaman müthiş korktum, Hindistan gezim de mutlak bir fiyaskoyla sonuçlanmıştı biliyorsunuz çünkü biliyorsunuz, nahif bünyeliyim. Latin Amerika da çok moda oldu, bunu da itici buluyorum, bütün Avrupa oraya gidip sosyal ve sosyalist yardımseverlik kisvesine bürünüyorlar, aslında bu bir tür tiksindirici Hıristiyan-sosyal Avrupalı işgüzarlığı sadece. Avrupahlar ölesiye sıkılıyorlar ve bu öldürücü Avrupa sıkıntısından kurtulmak için her yerde <span class="calibre3">Üçüncü Dünya</span> denilen şeye sardırıyorlar. Misyoner ruhu dünyaya bugüne kadar hep mutsuzluk getiren, tüm dünyayı krizlere sürükleyen bir Alman fazilet-szz-liği. Kilise insanı bıktıran <span class="calibre3">Tanrı Babamız</span> ile Afrika'yı zehirledi, şimdi sıra Latin Amerika'yı zehirlemeye geldi. Katolik kilisesi dünyayı zehirliyor, dünyayı yıkıyor, dünyayı yok ediyor, gerçek bu. Ve bizzat Alman da durmadan kendi sınırları dışındaki bütün dünyayı zehirliyor ve bütün bu dünya ölümüne zehirlenmeden rahat vermeyecek. İşte ben de Afrika ve Latin Amerika'dakilere yardım etmek isteme <span class="calibre3">düşkünlüğümden</span> çoktan vazgeçip tamamen <span class="calibre3">kendi içime çekildim.</span> Asırlardır yalan dolanla dolu dünyamızda insanlara yardım etmenin yolu yok. İnsanlara olduğu gibi dünyaya da yardım etmenin yolu yok, çünkü ikisi de baştan aşağı <span class="calibre3">yalan dolan.</span> Ama siz bunu zaten biliyorsunuz benimle ilgili olarak, konu da bu değil. Olay şu, size sadece bugün gördüğüm rüyayı yazmak, yani aktarmak istedim, faydası olur diye düşündüğümden. Oradan, dünyanın en çirkin ve gülünç ülkesi Avusturya'dan kaçtığım için çok yoğun bir Avusturya rüyası gördüm. Bu ülkede insanların hep güzel ve hayranlık verici buldukları ne varsa sadece iğrenç ve gülünçtü, evet hep tiksindiriciydi, ben bu Avusturya'da kabul edilir bir yan bulamadım. Ülkem hep sapkın bir çoraklık ve korkunç bir duyarsızlık olarak göründü bana. Sadece gri, kötürüm şehirler ve insanı yıldıran bu manzara içinde hain ve yalancı ve alçak insanlar. Bu şehirleri öyle kötürümleştiren, bu toprağı o kadar çoraklaştıran, bu insanları o kadar hain ve alçak yapan <span class="calibre3">ne</span> idi, anlaşılamıyor-du. Manzara da insan kadar haindi, öyle kötürüm, öyle alçak, o da beriki gibi tamamen, ölümüne yıldırıcı, açık söylemek gerekirse. İnsanlara bakıyordum, çehreleri olması gereken yerde alçak suratlar vardı, gazeteleri açıyordum, onlarda yazılı-basılı olan duyarsızlık ve alçaklıktan kusasım geliyordu, gördüğüm, duyduğum her şey, ayırdı-na varmak zorunda olduğum her şey midemi bulandırıyordu. Haftalarca bu iğrenç Avusturya'yı görmeye ve duymaya mahkûmdum, açık söylemek gerekirse, sonunda bu duyma ve görmenin verdiği ölümüne umarsızlıktan bir deri bir kemik kaldım: bu Avusturya'ya duyduğum tiksintiden bir lokma yiyemez, bir yudum içemez olmuştum. Ne yana baksam sadece çirkinlik ve alçaklık görüyordum, çirkin ve riyakâr ve alçak bir doğa ve çirkin ve alçak ve riyakâr insanlar, bu insanların mutlak kirliliği ve alçaklığı ve rezilliği. Ve sanmayın ki, sadece hükümeti ve tabir caizse Avusturya'nın kaymak tabakası denen şeyi görüyordum, <span class="calibre3">AvusturyalI olan her şey</span> benim için çirkinliğin, aptallığın, iticiliğin doruğuydu. <span class="calibre3">Ağır hasar görmüş vaziyette</span> sizin kullanacağınız tabirle, nihayet bu çirkin ve alçak ve aptal Avusturya'yı baştan başa defalarca, altını çizeyim, hep yaptığım gibi nefes nefese katettikten sonra, Salzburg Haunsberg'de bir kayanın üzerine oturup aşağıyı, sakinleri tarafından tamamen işe yaramaz hale getirilmiş, mimarlar, meslektaşlarınız tarafından tamamen mahvedilmiş, ama hâlâ sapkın kendini beğenmişliğinde demlenen Salzburg'u seyrettim. AvusturyalIlar kırk, elli yıl içinde Avrupa'nın bir mücevheri olan bu şehri ne hale getirdiler? diye düşündüm, kayanın üzerinde oturduğum yerde. Yekpare bir mimari çirkinlik abidesi ki, Yahudiler-den ya da yabancılardan nefret eden Katolik ve nasyonal sosyalist Salzburglular, korkunç deri pantolonları ve mahalli kıyafetleriyle bu şehirde on binler halinde oraya buraya koşuşturuyorlar. Salzburg, Haunsberg'deki kayanın üzerinde tabir caizse dünya yorgunluğundan uyuklamış olmalıyım ki beyefendi, birden Viyana, Kahlenberg'de gözlerimi açtım. Ve, tahmin edin bakalım sayın mimar ve yapı sanatçısı, uyandıktan sonra Kahlenberg'den nasıl bir manzara gördüm, Salzburg, Haunsberg'deki gibi kayanın üzerinde değil, onun yerine Himmelstrasse, Cennet Sokağı denen yerin yukarı kısmında çürük bir tahta bankın üzerinde otururken: bu gayet itici, sonuçta hâlâ vahşice pis kokular saçan Avusturya ve onun bayağı ve alçak insanları ve dünyaca ünlü kilise ve manastır ve tiyatro ve konser binaları gözlerimin önünde alev alev yandı, kül oldu. Burnumu tuta tuta, ama gözlerim ve kulaklarım sonuna kadar açık olarak ve muazzam bir algılama şehvetiyle, onun yavaş yavaş ve mümkün olan en teatral biçimde gözümüm önünde yanıp gidişini seyrettim, ta ki artık sarılı karalı, derken yapışkan külden meydana gelen grili karalı, pis kokulu bir yüzey oluncaya kadar, ötesi yok. Bu pis kokulu külrengi-kara yangın yerinde, Avusturya hükümetinden, bildiğiniz gibi dünyanın en aptal hükümeti olan Avusturya hükümetinden ve her zaman dünyadaki en en şık şıkırdım din adamları olan Avusturya Katolik kilisesi ruhban sınıfından geriye kalmış artık zar zor seçilen Hıristiyan Sosyalist ve Katolik ve nasyonal sosyalist artıklar da gördükten sonra, ferahlayıp şöyle derin bir nefes aldım, öksürerek de olsa. O kadar ferah bir nefes aldım ki, uyanmışım. Verilmiş sadakam varmış ki Rotterdam'da, bildiğiniz gibi bana bir sürü sebepten dolayı bütün şehirler arasında en yakın, hem de en sevilesi gelen o şehirde. Bu gülünç Avusturya onyıllardır katiyen sözü edilmeye değmez bir yer ise de, sanıyorum onyıllar sonra onu bir kere daha rüyada gördümse, bu her şeyden önce, diye düşünüyorum, size ilginç gelecektir.</p>
</body>
</html>
