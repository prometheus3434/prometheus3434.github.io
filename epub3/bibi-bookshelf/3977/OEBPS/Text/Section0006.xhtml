<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"><div class="calibre1"></div>
</div>

<p class="calibre7"><span class="font1">Leopoldo bu sözlere karşı çıkmak istemişti ama bunu yapabilse bile boşuna olacaktı, çünkü çoktan bir alt kata inmişlerdi, doktor içeri girip gözden kaybolmuştu bile. Bunun üzerine uğradığı hayal kırıklığını annesine belirtmeye karar vermişti.</span></p>
<p class="calibre7"><span class="font1">Otomobile binerlerken, annesine dönmüş ve “Biliyorsun, ben az televizyon seyrediyorum,” demişti.</span></p>
<p class="calibre7"><span class="font1">“Doktorun söylediklerini duydun değil mi?" demişti annesi, "Demek ki az bile seyretsen, dokunuyor.”</span></p>
<p class="calibre7"><span class="font1">“Ve benim asla bir video oyunum olmadı.”</span></p>
<p class="calibre7"><span class="font1">Annesi omuzlarını silkmişti:</span></p>
<p class="calibre7"><span class="font1">“Ben senin okulda neler yaptığını biliyor muyum? Belki de ders çalışacağın yerde, arkadaşlarının oyununa yapışıp kalıyorsundur."</span></p>
<p class="calibre7"><span class="font1">O günden sonra, kitap korkusu hastalığını yenmek için anne ve babası önemli kararlar almaya başlamışlardı. Televizyon, kara bir çöp torbasına sarılmış, bir zincirle sıkı sıkıya bağlanmış, bu da yetmezmiş gibi ucuna bir asma kilit takılmıştı. Her sabah, okula gitmeden önce annesi sınıfta video oyunu oynayıp oynamadığını denetlemek için parmak uçlarına kömür sürüyordu. Sonra sırtındaki okul çantasının ağırlığı altında ezilerek merdivenlerden inerken, arkasından çığlık çığlığa bağırıyordu: *</span></p>
<p class="calibre7"><span class="font1">"Geldiğinde ellerin temiz olursa, yandın demektir!"</span></p>
</body>
</html>
