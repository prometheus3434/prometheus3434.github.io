<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"></div>

<p class="calibre7"><span class="font1"> Leopoldo çıkmadan önce bir tabak üzerine okumuş olduğu şeyleri koymak zorundaydı. Tartıya konacak ağırlık yoksa, oyun da yok demekti.</span></p>
<p class="calibre7"><span class="font1">"Günlük Miktar" işi başlayınca, Leopoldo geceleri karabasanlar görmeye başladı. Şampiyona yarışlarındaki adamlar gibi bisiklete bindiğini görüyordu: bisikletinin pedallarını çeviriyor, çeviriyor, yokuşları tırmanıyor, düz yollarda ilerliyordu. Sonra ansızın, tam kazanacak gibi olduğunda önünde dev gibi bir şey beliriyordu. Bu bir canavara benziyordu, tüyleri de uzun dişleri de yoktu, baştan aşağı kitaplardan oluşmuştu. Sarsak sarsak yürüyor, polisiye romanlardan ve ekonomi dizilerinden oluşmuş ellerini havada sallıyordu. Bacaklarının yerinde ansiklopedilerden oluşmuş kuleler vardı ve her attığı adımda daha korkunç bir görünüm alıyordu. Leopoldo bisikletinin frenlerini sıkıyordu ama frenler tutmuyordu, bu nedenle ayaklarını yere dayıyordu, ama bunda da çok geç kalmış oluyordu. Sonunda canavar tam yanında, tam üstünde beliriyor, başından aşağı devrilecek gibi duruyordu. Ana Britannica ansiklopedisinin ciltlerinin altında ezilecekken Leopoldo bağırarak gözlerini açıyor, ter içinde uyanıyordu.</span></p>
</body>
</html>
