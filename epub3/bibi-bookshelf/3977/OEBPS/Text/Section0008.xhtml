<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"></div>

<p class="calibre7"><span class="font1">Önlemler bu kadarla kalsa Leopoldo şu ya da bu biçimde gene canını kurtarabilirdi. Zaten video oyunlarına ve televizyona pek meraklı sayılmazdı. Ama gerçek felaket babasının koymuş olduğu "Günlük Miktar" kararıyla ortaya çıktı.</span></p>
<p class="calibre7"><span class="font1">Babası, doktorun koyduğu yeni hastalığın tanısını işitince şöyle dedi:</span></p>
<p class="calibre7"><span class="font1">"Ben senin yaşındayken, ağırlığımın yarısı kadar kitap okumuştum, Şimdi otuz yaşımda olduğuma göre gururla, okumuş olduğum kitapların ağırlığının benim ağırlığımın en az on katı olduğunu söyleyebilirim." Sonra da oğluna ciddi bir yüzle bakarak sözlerini sürdürdü: "Ben yüzlerce kilo kitap okudum, yüzlerce kilo ağırlığında ve yüzlerce metre küp hacminde. Hasta olduğun için okuyamıyorsan, tedavi olman gerekir. Peki hasta bir insan nasıl tedavi olur? İlaçlarını, aksatmadan, düzenli bir biçimde alarak elbette. İşte sen de böyle yapacaksın."</span></p>
<p class="calibre7"><span class="font1">Bu karar üzerine, babası Leopoldo'nun günde yüz gram okumayla işe başlayabileceğini söyledi. İlk hafta yüz gram, ikinci hafta iki yüz gram, üçüncü hafta üç yüz gram kitap okuyacak ve böyle böyle artıracaktı. Bu aşamalara uyulursa, yazdan önce şu andaki kilosuna denk ağırlıkta kitap okumuş olacak ve iyileşecekti.</span></p>
<p class="calibre7"><span class="font1">Ertesi gün "Günlük Miktar'ın işleyip işlemediğini denetlemek için, eski mutfak terazisini kapının yanına koymuştu.</span></p>
</body>
</html>
