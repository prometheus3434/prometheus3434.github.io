<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"></div>
<p class="calibre7"><span class="font1">Sonra gözyaşları içersinde özür dileyerek, yaşlı adamı içeriye buyur etti ve salona aldı. Arkasından konuğuna kahve pişirdi.</span></p>
<p class="calibre7"><span class="font1">Karşılıklı oturdukları zaman yaşlı adam gün boyunca yaşadıklarını, Leopoldo'nun ona kitap okumak istediği an olanları anlattı.</span></p>
<p class="calibre7"><span class="font1">"Çocuk miyop," dedi kahvesinin son yudumunda. "Miyop ya da astigmat, işte bunun gibi bir şey. Anlayacağınız, okumak için çocuğunuzun bir gözlüğe gereksinimi var."</span></p>
<p class="calibre7"><span class="font1">Leopoldo annesinin yüzünün bir domates gibi kızardığını, babasının yüzünün de olgun bir patlıcan gibi mosmor olduğunu gördü.</span></p>
<p class="calibre7"><span class="font1">İçinden bir ses onu güldürüyordu, o kara bulut şimdi yok olmuştu ve canı şarkı söylemek istiyordu.</span></p>
<p class="calibre7"><span class="font1">Babası şöyle bir öksürdü.</span></p>
<p class="calibre7"><span class="font1">"Gözlük mü?" dedi. "Elbette, hemen alırız."</span></p>
<p class="calibre7"><span class="font1">Sonra dördü birden evden çıktılar. Önce yaşlı adamı evine bıraktılar, sonra da bir göz doktorunun kapısında durdular.</span></p>
<p class="calibre7"><span class="font1">İki gün sonra Leopoldo'nun burnunun üstüne şişe dibi gibi kalın camları olan bir gözlük takılmıştı.</span></p>
<p class="calibre7"><span class="font1">Oğlancık bütün gecesini </span><span class="font1">Yıldızların Serserisi</span><span class="font1"> adlı kitabı okumakla geçirdi. Ertesi gün öğleden sonra parktaki yaşlı adama gidip kitabın sonunda neler olduğunu anlattı.</span></p>
</body>
</html>
