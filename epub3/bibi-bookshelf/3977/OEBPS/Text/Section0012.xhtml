<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"><div class="calibre1">
<p class="calibre7"><span class="font1">
</span></p>
<p class="calibre7"><span class="font1">Bu düşleri gördükten sonra Leopoldo tüm sabah boyunca kendini pek yorgun, pek bitkin hissediyordu.</span></p>
</div>
</div>
<p class="calibre7"><span class="font1">Okulda hemencecik uykusu geliyor, hatta bazen de uyuya kalıyordu. Bu da yetmezmiş gibi her şeye kolaycacık ağlıyordu.</span></p>
<p class="calibre7"><span class="font1">Doğum gününden birkaç gün önce annesi onun giderek kötülediğini görerek, kocasına bu tedavi yöntemini yarıda kesmeyi önermişti.</span></p>
<p class="calibre7"><span class="font1">Bunun üzerine babası,</span></p>
<p class="calibre7"><span class="font1">"Sevgilim," demişti annesine, "bu tedavide hastalığın üstüne gidilir, başlangıçta hastanın kötüleşmesi doğaldır."</span></p>
<p class="calibre7"><span class="font1">O gün öğleden sonra annesiyle babası ona bir armağan almak üzere sokağa çıkmışlar, spor malzemeleri satan bir dükkâna gidecekleri yerde gene bir kitapçıya girmişlerdi.</span></p>
<p class="calibre7"><span class="font1">Leopoldo, bütün bunları doğum gününde başını</span></p>


<p class="calibre7"><span class="font1">soktuğu yastığın altında anımsıyordu. Ve bunlar aklına geldikçe de kendini bir düdüklü tencere gibi hissediyor ve bir hafta daha "Günlük Miktar" uygulanması durumunda patlayacağını hissediyordu.</span></p>
<p class="calibre7"><span class="font1">Bir karar almalıydı, bir şeyler yapmalıydı, ama ne?</span></p>
<p class="calibre7"><span class="font1">Annesi onu akşam yemeğine çağırdığında Leopoldo düşünmüş taşınmış, ne yapacağına karar vermişti.</span></p>
<p class="calibre7"><span class="font1">Annesiyle babasına okumanın neden böylesine önemli olduğunu soracaktı.</span></p>
<p class="calibre7"><span class="font1">Son aylarda düşünmüş düşünmüş, ama ona okumanın neden gerekli olduğunu ona bir kez bile açıkladıklarını anımsayamamıştı. Annesi tabağına hafif yanmış böreklerini koyarken, Leopoldo derin bir soluk aldı ve sonra bir çırpıda şöyle dedi:</span></p>
</body>
</html>
