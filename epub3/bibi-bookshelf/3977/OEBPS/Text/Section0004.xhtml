<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"></div>

<p class="calibre7"><span class="font1">Önce yumuşak, bez kitaplar, sonra büyük resimli, az yazılı kitaplar, sonra da çok yazılı az resimli kitaplar gelmişti. Yattığı yerden gözlerini yukarıya kaldırdığında, Leopoldo kitaplarla dolu raflardan başka bir şey göremiyordu. Bu kitaplardan hiçbirini o istememişti.</span></p>
<p class="calibre7"><span class="font1">O gün, akşama doğru annesi kapının arkasından tatlı bir sesle konuşarak, doğum günü pastasının mumlarını söndürmesi için onu kandırmaya uğraşmıştı. Leopoldo ise,</span></p>
<p class="calibre7"><span class="font1">"O mumları siz söndürün!" diye bağırmıştı.</span></p>
<p class="calibre7"><span class="font1">Sonra da başka bir şey duymamak için başını yastığının altına sokmuştu. Pek üzgün ve pek kızgındı doğrusu.</span></p>
<p class="calibre7"><span class="font1">Sekiz yıl birlikte yaşadıktan sonra annesiyle babasının, oğullarının kitaplarla hiç ilgilenmediklerini anlamamış olmaları ona olanaksız görünüyordu. Onlar kitap seviyor olabilirlerdi, tamam ama bu nedenle oğullarının da kitaplara bayılması gerekmiyordu ki! Kara lekelerle dolu beyaz kâğıtlara bakar bakmaz, sanki atlıkarıncaya binmiş gibi başı dönmeye başlıyordu.</span></p>
<p class="calibre7"><span class="font1">Geçen yıl, annesi okuldaki notları çok kötü olduğu için telaşlanmış, onu bir ruh doktoruna bile götürmüştü. Doktor ona pek çok soru sormuş, plastik küplerle oyun oynatmış, sonunda pek ciddi bir tavırla şöyle demişti:</span></p>
<p class="calibre7"><span class="font1">“Kitap korkusu bu. Gene kitaplardan korkan bir hasta çıktı karşıma!"</span></p>
<p class="calibre7"><span class="font1">"Kitap korkusu mu?" diye telaşla yinelemişti annesi.</span></p>
<p class="calibre7"><span class="font1">Bunun üzerine hekim, ona bunun yeni türeyen, çocuklar arasında hızla yayılan bir hastalık türü olduğunu açıklamıştı. İlk hastalar on yıl kadar önce Amerika’da görülmüştü. Sonra sanki gözle görülmeyen bir veba mikrobu gibi tüm uygar ülkeleri sarmıştı.</span></p>
<p class="calibre7"><span class="font1">Doktor, onları kapıdan uğurlarken,</span></p>
<p class="calibre7"><span class="font1">"Hanımefendi, suç televizyonun, video oyunları-nındır. Çocuğunuzu bunlardan uzak tutun, onu okumaya zorlayın, aklını kullanmasını öğütleyin. Birkaç ay sonra mucizevi sonuçlar alacaksınız."</span></p>
</body>
</html>
