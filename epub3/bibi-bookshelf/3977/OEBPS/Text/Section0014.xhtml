<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"><div class="calibre1"></div>
</div>
<p class="calibre7"><span class="font1">"İyi ama kitap okumak neden gereklidir?"</span></p>
<p class="calibre7"><span class="font1">Bu soruyu bir anlık bir sessizlik izledi. Babası bir böreği dişledi ama içi çok sıcak olduğundan lokmasını tabağına fırlattı.</span></p>
<p class="calibre7"><span class="font1">Annesi yerine geçip otururken,</span></p>
<p class="calibre7"><span class="font1">"Ne biçim bir soru soruyorsun böyle?" dedi.</span></p>
<p class="calibre7"><span class="font1">Leopoldo,</span></p>
<p class="calibre7"><span class="font1">"Neden kitap okumak gerekir?" diye sorusunu yineledi.</span></p>
<p class="calibre7"><span class="font1">"Çünkü," dedi böreğini üfleyen babası, "okuyan insan, her şeyi bilir. Her şeyi bilen insan, her şeye egemen olur."</span></p>
<p class="calibre7"><span class="font1">"Çünkü okumak önemlidir," diye ekledi annesi de.</span></p>
<p class="calibre7"><span class="font1">Leopoldo çatalıyla böreklerinden birine dokundu.</span></p>
<p class="calibre7"><span class="font1">"Vali de önemli ama sanki herkes Vali mi oluyor?"</span></p>
<p class="calibre7"><span class="font1">"Okumak kazandırır," dedi annesi. "İnsan okumazsa, boş bir kafayla dolaşır, bu da hiç hoş bir şey değildir."</span></p>
<p class="calibre7"><span class="font1">Bu arada böreğinden bir lokma yutmayı başarmış olan babası da konuya yeni bir bakış açısı getirerek,</span></p>

<div class="calibre1">
<p class="calibre7">"Okumak bizi geliştirir," diye ekledi. "Kitaplar olmazsa insan mutlu olamaz."<br class="calibre1"/></p>
</div>
<p class="calibre7"><span class="font1">Minik Leopoldo, bütün bunları hiçbir yanıt vermeden dinledi, karşı da çıkmadı. Sonra yemeğini bitirince, ağzını peçetesine sildi, sofradan kalktı, teşekkür ederek odasına döndü. Işığı söndürdü, ama uyuyacağı yerde uyurmuş gibi yaptı.</span></p>
<p class="calibre7"><span class="font1">Annesiyle babasının ona verdiği yanıtlardan hiçbiri ona inanılır ve gerçek gibi gelmemişti.</span></p>
<p class="calibre7"><span class="font1">IBir keresinde okuldaki sıra arkadaşının evine öğle yemeğine konuk olmuştu. O çocuğun annesiyle babasının bir pastaneleri vardı. Leopoldo o evde telefon rehberinin dışında tek bir parça kâğıt görmemişti. Ama o evde harika yemekler yemişti, kendi evinde hiç olmadığı kadar eğlenmişti. O arkadaşının anne babası hiç kitap okumamış olsalar bile gerçekten pek neşeli bir aileydiler. Peki, buna ne demeliydi? Kitaplar mutlu ekmeye yaramıyorsa, başka neye yarıyorlardı?</span></p>
<p class="calibre7"><span class="font1">Leopoldo güneş doğarken okul çantasına kazağını, pijamasını koydu; çantanın yan gözlerine de ikindi kahvaltısında yediği topkeklerden sokuşturdu.</span></p>
<p class="calibre7"><span class="font1">Evden kaçmaya karar vermişti.</span></p>
<p class="calibre7"><span class="font1">Hiçbir şey, ama hiçbir şey, onun düşüncesini değiştiremezdi.</span></p>
<p class="calibre7"><span class="font1">Her sabahki gibi anne ve babasına, "Hoşça kal," dedi, pencereden bakan annesine bahçeden el salladı, sonra adımlarını her günkü gibi atmaya çalışarak okula gitmek için gittiği yolda yürümeye başladı. Ama biraz sonra sağa döneceğine dümdüz gitti. </span></p>
</body>
</html>
