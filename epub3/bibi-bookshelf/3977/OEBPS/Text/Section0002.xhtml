<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"></div>
<div class="calibre1"><br class="calibre1"/></div>
<p class="calibre7"><span class="font1">O sabah evden çıkarken Leopoldo bir daha geri gelmeyeceğini biliyordu.</span></p>
<p class="calibre7"><span class="font1">Bir önceki gün onun doğum günüydü; sekizinci doğum günü ve gerçekten pek hüzünlü bir gün olmuştu. Armağan olarak, uzun süredir arzu ettiği bir şeyi; bir çift koşu ayakkabısını istemişti. Kentte yaşasa bile koşmaya bayılıyordu. Koşarken havanın yüzüne çarptığını hissediyor, bu onu neşelendiriyordu. Ne yazık ki koşmak için eline pek fırsat geçmiyordu; hatta okuldaki beden eğitimi dersi dışında buna hiç mi hiç olanak bulamıyordu. Aslında o, kırlarda ya da deniz kıyısında koşabilmeyi isterdi. Pek çok sınıf arkadaşı hafta sonları anne babasıyla kırlara gidiyordu, ama o hiç gitmemişti. Annesi de babası da kent dışına çıkmayı sevmiyorlardı. Annesi farelerden ve örümceklerden korkardı, babası da öyle tembeldi ki bütün boş zamanlarını evde kitap okuyarak geçirmeyi yeğliyordu.</span></p>
<p class="calibre7"><span class="font1">Annesinin uzattığı armağan paketinin ağırlığından ve büyüklüğünden içinden hiç de iyi bir şey çıkmayacağını hemen anlamıştı Leopoldo.</span></p>
<p class="calibre7"><span class="font1">Paketin kâğıdını, içinde patlamaya hazır bir bomba varmışçasına yavaş yavaş yırtmış, isteksizce açmıştı. Sonunda bir çift koşu ayakkabısı yerine parlak kaplı iki kitapla burun buruna gelince artık buna hiç dayanamamış, öfkeyle hıçkıra hıçkıra ağlamaya başlamıştı.</span></p>
<p class="calibre7"><span class="font1">Annesiyle babasının yüzünde de büyük bir hayal kırıklığı belirmişti.</span></p>
<p class="calibre7"><span class="font1">"Tatlım," demişti annesi, "şimdi ağlama, okuduktan sonra ağlarsın."</span></p>
<p class="calibre7"><span class="font1">Babası ise,</span></p>
<p class="calibre7"><span class="font1">"Baksana," diyordu, "güzel, renkli resimler de var burada."</span></p>
<p class="calibre7"><span class="font1">Leopoldo kitapları öfkeyle yere fırlatmış, sonra da kapıyı vurarak çıkıp kendi odasına kapanmıştı.</span></p>
<p class="calibre7"><span class="font1">Doğduğundan bu yana doğum günlerinde kitaptan başka bir armağan almamıştı. </span></p>
</body>
</html>
