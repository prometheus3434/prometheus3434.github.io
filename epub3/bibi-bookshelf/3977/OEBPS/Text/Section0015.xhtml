<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<p class="calibre7"><span class="font1">Kapıları açık duran bir otobüs görene dek yürümeyi sürdürdü. Arkasına bakmadan otobüse atladı, büyüklerin bacaklarının arasına gizlenerek evden, okuldan, onu bunca üzen dünyadan uzaklaştı.</span></p>
<p class="calibre7"><span class="font1">Gerçekte Leopoldo evden kaçan tüm çocuklar gibi nereye gideceğini hiç mi hiç bilmiyordu. Bu nedenle otobüsün gittiği yere kadar gitti, son durakta öteki yolcularla birlikte indi.</span></p>
<p class="calibre7"><span class="font1">Çevresine bakındı. Hiç tanımadığı büyük bir alana gelmişti. Bir yanda büyük bir mağaza, öteki yanda da bir parkın girişi vardı. Leopoldo hemen büyük mağazaya daldı, yürüyen merdivenlerle spor malzemelerinin satıldığı kata çıktı. Orada parlak bir rafın üstünde her renk ve her biçimde koşu ayakkabıları diziliydi. Onları seyrederken yüreği güm güm atıyordu. Ah, şu ayakkabılara sahip olmayı ne çok istiyordu! Onların bir çiftini ayaklarında görebilmek için neler vermezdi.</span></p>
<p class="calibre7"><span class="font1">Hepsinin en güzeli gibi görünen bir çift ayakkabıya elini uzatmak üzereydi ki, arkasından bir sesin,</span></p>
<p class="calibre7"><span class="font1">"Bir şey mi istemiştin küçük?” diye sorduğunu işitti.</span></p>
<p class="calibre7"><span class="font1">Leopoldo döndü baktı: bu her şeye burnunu sokan türden bir satıcı kadındı.</span></p>
</body>
</html>
