<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"><div class="calibre1"></div>
</div>
<p class="calibre7"><span class="font1">"Aklıma bir fikir geldi!" diye bağırdı.</span></p>
<p class="calibre7"><span class="font1">"Ne geldi?" dedi yaşlı adam.</span></p>
<p class="calibre7"><span class="font1">"Bir kitapçıya gidelim, ben size kitabı okuyup bitireyim."</span></p>
<p class="calibre7"><span class="font1">Yaşlı adam masadan kalktı, hesabı ödedi. Sonra da Leopoldo'nun elini tutarak lokantadan çıktı.</span></p>
<p class="calibre7"><span class="font1">Kitapçı pek uzakta değildi.</span></p>
<p class="calibre7"><span class="font1">Dükkâna girince bir satıcıya serüven kitaplarının hangi bölümde olduğunu sordular.</span></p>
<p class="calibre7"><span class="font1">Leopoldo sözü edilen kitabı hemen buldu. Sonra meraklı gözlerden uzaklaşmak için sessiz bir köşe buldular, öykünün yarım kaldığı sayfayı aradılar.</span></p>
<p class="calibre7"><span class="font1">Leopoldo, kitabın başındaki başlıklar bölümünde parmaklarını dolaştırdıktan sonra,</span></p>
<p class="calibre7"><span class="font1">"İşte buldum!" diye bağırdı.</span></p>
<p class="calibre7"><span class="font1">Sonra aradıkları sayfayı açtı, boğazını temizledi.</span></p>
<p class="calibre7"><span class="font1">Bir anlık sessizlik oldu.</span></p>
<p class="calibre7"><span class="font1">Leopoldo sayfalara bakarken, gözlerinin yaşlarla dolmaya başladığını hissetti. Bu kez canı gerçekten kitap okumak istiyordu, ama kitapları açtığında olan şey gene oluyordu işte; tüm kara harfler sarhoş karıncalar sürüsüne dönüşerek bir düzen ve kural tanımadan sayfanın orasına burasına atlıyorlardı.</span></p>
<p class="calibre7"><span class="font1">"Haydi okusana," dedi yaşlı adam, sabırsızlıkla.</span></p>
<p class="calibre7"><span class="font1">"Bir dakika."</span></p>
<p class="calibre7"><span class="font1">Leopoldo neredeyse ağlamak üzereydi. "Sayfanın içinde müthiş bir karışıklık var."</span></p>
</body>
</html>
