<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <meta name="charset" content="UTF-8"/>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles1.css" rel="stylesheet" type="text/css"/>
</head>
  <body class="calibre">
<div class="calibre1"></div>

<p class="calibre7"><span class="font1">"Annen nerede?" diye sordu hemen.</span></p>
<p class="calibre7"><span class="font1">Leopoldo yanaklarının kızardığını hissetti. Yalan söyleyerek,</span></p>
<p class="calibre7"><span class="font1">"Annem, öteki bölümde," dedi.</span></p>
<p class="calibre7"><span class="font1">Satıcı kadının başka bir şey söylemesine fırsat vermeden yürüyen merdivenlerden hızla indi, büyük mağazadan çıktı.</span></p>
<p class="calibre7"><span class="font1">Park çok daha iyidir diye düşündü; orada pek çok çocuk vardır, kimsenin de dikkatini çekmem. İşte bu düşüncelerle koca koca adımlarla yürüyerek parka girdi.</span></p>
<p class="calibre7"><span class="font1">Bir süre çimenlerin arasındaki yollarda yürüdü. Salıncakların olduğu bölümü bulunca, durup oynamaya başladı. Kaydıraktan kaydı, salıncaklarda sallandı. Oynuyordu ama hiç de eğlenmiyordu. İçinde sanki minik kara bir bulut vardı, bu bulut her şeyi gölgeliyordu. Belki de bunun nedeni açlıktır, diye düşündü. Salıncaktan inip, topkekini yiyebileceği bir yer arandı. Parkı baştan aşağı iki kez dolaştı ama tek bir bank bile boş değildi.</span></p>
<p class="calibre7"><span class="font1">Sonunda gözüne, çok yaşlı, bastonlu, kara gözlüklü bir adamcağızın tek başına oturduğu bir bank ilişti. Adamın kör olduğunu düşündü, hiç zaman yitirmeden yanına oturdu, çantasını açtı, kekini çıkarttı.</span></p>
<p class="calibre7"><span class="font1">Kekin kâğıdı hışırdayınca, yaşlı adam önce şöyle bir silkindi, sonra başını kaldırıp sordu:</span></p>
</body>
</html>
