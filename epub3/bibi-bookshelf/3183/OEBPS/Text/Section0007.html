<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5.html">
    <div class="Basic-Text-Frame">
      <p class="Konu-Ba-l---" id="toc_marker-3-21">AÇIK ARAZİ</p>

      <p class="Normal"></p>

      <p class="Normal"></p>

      <p class="Normal"></p>

      <p class="kisi">GEZGİN<span class="char-style-override-23"><a class="footnote-link" href="#footnote-225-451" id="footnote-225-451-backlink">451</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-451-backlink" id="footnote-225-451">451</a> <span class="Font-Style94" style="font-size:0.88em;">Akşama doğru oraya giden gezgini yıllarca önce Philemon, bir gemi kaza­sından kurtarmıştır.</span></p>
      </div>

      <p class="Normal">Evet! Bunlar işte, o koyu renkli ıhlamurlar,</p>

      <p class="Normal">Duruyorlar orada, yaşlarının verdiği güçle,</p>

      <p class="Normal">Ve bulacakmışım onları meğerse</p>

      <p class="Normal">Bu kadar uzun yolculuktan sonra yine.</p>

      <p class="Normal">Değil mi o eski yer burası,</p>

      <p class="Normal">Beni barındıran şu kulübe,</p>

      <p class="Normal">Fırtınadan kabaran dalgaların</p>

      <p class="Normal">Fırlattığı beni kumların üstüne!</p>

      <p class="Normal">Kutsamak isterim ev sahiplerimi,</p>

      <p class="Normal">O yardımsever, cesur çifti.</p>

      <p class="Normal">Bugün beni karşılayamayacak kadar,</p>

      <p class="Normal">Ya şlıydılar o zaman bile.</p>

      <p class="Normal">Ah, ne iyi insanlardı onlar!</p>

      <p class="Normal">Çalsam mı kapıyı? Seslensem mi? —Selâm size!</p>

      <p class="Normal">Eğer, konuksever sizler, bugün de</p>

      <p class="Normal">Tadıyorsanız iyilik yapma mutluluğunu.</p>

      <p class="Normal"></p>

      <p class="kisi">BAUCIS<span class="char-style-override-23"><a class="footnote-link" href="#footnote-225-452" id="footnote-225-452-backlink">452</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-452-backlink" id="footnote-225-452">452</a> <span class="Font-Style94" style="font-size:0.88em;">Goethe, Philemon ve Baucis’in isimlerini Ovid’den (“Metamorfoz”, VIII, 611) almıştır.”Metamorfoz”daki bu yaşlı çift, Frigya’daki tek dindar ve iyi kalpli insanlar olarak tanrıları (Jüpiter ve Merkür) misafir etmişlerdir. Bunun üstüne Jüpiter onları, tüm ülkeyi sular altında bırakan sellerden kurtarmış ve birbirlerinin ölümlerinin acısını görmeyeceklerine söz vererek onları meşe ve ıhlamur ağacına dönüştürmüştür.</span></p>
      </div>

      <p class="ilk-son-sat-r-italik">(Çok yaşlı bir nine.)</p>

      <p class="Normal">Sevgili konuk, yavaş! Yavaş!</p>

      <p class="Normal">Gürültü etme! Uyandırma kocamı!</p>

      <p class="Normal">Zindelik sağlar uzun uyku yaşlıya</p>

      <p class="Normal">Kısa süre uyanık kaldığı zamanda.</p>

      <p class="No-Paragraph-Style"></p>

      <p class="kisi">GEZGİN</p>

      <p class="Normal">Söyle, anneciğim: gerçekten sen o musun,</p>

      <p class="Normal">Sunabilmem için şükranlarımı duran karşımda,</p>

      <p class="Normal">Kurtarmıştınız bu delikanlının hayatını</p>

      <p class="Normal">Vaktiyle kocanla birlikte?</p>

      <p class="Normal">Baucis misin sen, çabalayarak</p>

      <p class="Normal">Can vermiş olan o yarı ölü dudaklara?</p>

      <p class="ilk-son-sat-r-italik">(Kocası gelir)</p>

      <p class="Normal">Philemon değil misin sen, var gücüyle</p>

      <p class="Normal">Kurtaran hazinemi dalgalardan?</p>

      <p class="Normal">Hızla ısıtan ateşinizin alevleri,</p>

      <p class="Normal">Küçük çanınızın gümüş sesi:</p>

      <p class="Normal">Vermişti size o korkunç macerayı</p>

      <p class="Normal">Engelleme gücü.</p>

      <p class="No-Paragraph-Style"><span><br />
      <br /></span></p>

      <p class="Normal">Ve bırakın ilerleyeyim</p>

      <p class="Normal">Seyredeyim o uçsuz bucaksız denizi!</p>

      <p class="Normal">Bırakın diz çökeyim! Bırakın dua edeyim!</p>

      <p class="Normal">Öyle daralıyor ki yüreğim.</p>

      <p class="ilk-son-sat-r-italik">(Kumların üstünde ilerler.)</p>

      <p class="Normal para-style-override-44"></p>

      <p class="kisi">PHILEMON</p>

      <p class="ilk-son-sat-r-italik">(Baucis’e)</p>

      <p class="Normal para-style-override-44">Koş hemen, hazırla sofrayı,</p>

      <p class="Normal para-style-override-44">Bahçede rengârenk çiçekler içinde!</p>

      <p class="Normal para-style-override-44">Bırak koşsun, bırak şaşırsın!</p>

      <p class="Normal para-style-override-44">İnanmayacak çünkü gördüklerine.</p>

      <p class="ilk-son-sat-r-italik">(Gezginin yanında durarak)</p>

      <p class="Normal para-style-override-44">Sizi hırpalayan denizin,</p>

      <p class="Normal para-style-override-44">Köpürerek vahşice üst üste yığılan dalgaların,</p>

      <p class="Normal para-style-override-44">Görüyorsunuz dönüştüğünü bir bahçeye,</p>

      <p class="Normal para-style-override-44">Bakın bu cennet manzarasına.</p>

      <p class="Normal para-style-override-51">Yaramıyorum bir işe, yaşlandım artık,</p>

      <p class="Normal para-style-override-44">Koşamıyorum, eskisi gibi, herkesin yardımına.</p>

      <p class="Normal para-style-override-51">Ve gücüm tükendiğinde,</p>

      <p class="Normal para-style-override-44">Çekilmişti çoktan dalgalar da.</p>

      <p class="Normal para-style-override-51">Akıllı efendilerin cesur uşakları</p>

      <p class="Normal para-style-override-44">Kazdılar çukurlar, çektiler setler,</p>

      <p class="Normal para-style-override-44">Daralttılar denizin alanını,</p>

      <p class="Normal para-style-override-44">Olmak için egemen ona.</p>

      <p class="Normal para-style-override-44">Bak şu yeşeren çayırlara,</p>

      <p class="Normal para-style-override-44">Otlaklara, bahçelere, köylere ve ormanlara!—</p>

      <p class="Normal para-style-override-44">Gel şimdi ama ve çıkar tadını;</p>

      <p class="Normal para-style-override-44">Kaybolacaktır çünkü güneş az sonra!—</p>

      <p class="Normal para-style-override-44">Geçiyor orada yelkenliler en uzaklarda,</p>

      <p class="Normal para-style-override-51">Arıyorlar gece için bir barınak, güvenli:</p>

      <p class="Normal para-style-override-44">Biliyorlar yuvalarını kuşlar gibi;</p>

      <p class="Normal para-style-override-44">Çünkü var artık bir liman orada.</p>

      <p class="Normal para-style-override-44">Görebilirsin böylece uzaklarda</p>

      <p class="Normal para-style-override-44">Önce denizin mavi sahillerini,</p>

      <p class="Normal para-style-override-44">Sonra da sağda ve solda, boylu boyunca,</p>

      <p class="Normal para-style-override-44">Sıkışık yerleşim alanlarını yan yana.</p>

      <p class="ilk-son-sat-r-italik">(Üçü beraber yemek masasında, küçük bahçede)</p>

      <p class="Normal"></p>

      <p class="kisi">BAUCIS</p>

      <p class="Normal">Susuyor musun? Ve bir lokma</p>

      <p class="Normal">Atmıyor musun kuruyan ağzına?</p>

      <p class="kisi">PHILEMON</p>

      <p class="Normal">İstiyor öğrenmek o mucizeyi!</p>

      <p class="Normal">Seversin sen konuşmayı: anlat ona!</p>

      <p class="kisi">BAUCIS</p>

      <p class="Normal">Pekâlâ! Bir mucizeydi, harika!</p>

      <p class="Normal">Bugün bile aklımda hâlâ;</p>

      <p class="Normal">Çünkü bütün olup bitenler</p>

      <p class="Normal">Gelişmedi doğal koşullarda.</p>

      <p class="kisi">PHILEMON</p>

      <p class="Normal">Bahşederek bu sahilleri ona</p>

      <p class="Normal">Girmiş midir imparator günaha?</p>

      <p class="Normal">Duyurmadı mı haberci olacakları</p>

      <p class="Normal">Bağırarak buradan geçerken, var gücüyle?</p>

      <p class="Normal">Atıldı ilk adımlar</p>

      <p class="Normal">Bizim kumsallardan uzak olmayan bir yerde:</p>

      <p class="Normal">Çadırlar, barakalar! —Derken, yeşilliklerin arasında</p>

      <p class="Normal">Yükseliverdi bir saray anında.</p>

      <p class="kisi">BAUCIS</p>

      <p class="Normal">Gürültü ediyordu gündüzleri uşaklar,</p>

      <p class="Normal">Sallayarak boşuna kazma kürek;</p>

      <p class="Normal">Geceleri küçücük alevlerin uçuştuğu yerde,</p>

      <p class="Normal">Yükseliveriyordu bir set ertesi gününde!</p>

      <p class="Normal">Akıyordu kurban giden insanların kanı,</p>

      <p class="Normal">Duyulurdu geceleri inleyenlerin çığlığı;</p>

      <p class="Normal">Yuvarlanıyordu kor ateşler denize doğru:</p>

      <p class="Normal">Açılıvermişti ertesi sabah bir kanal!</p>

      <p class="Normal">Göz koymuştu o imansız adam</p>

      <p class="Normal">Bizim kulübemize, bizim bahçemize!</p>

      <p class="Normal">Böbürleniyordu komşu olarak hepimize,</p>

      <p class="Normal">İstiyordu boyun eğmemizi kendisine.</p>

      <p class="kisi">PHILEMON</p>

      <p class="Normal para-style-override-40">Teklif etmez mi bir de</p>

      <p class="Normal para-style-override-40">İyi topraklar vermeyi bize, yeni yerlerde!</p>

      <p class="kisi">BAUCIS</p>

      <p class="Normal para-style-override-40">Güvenme sudan kazanılacak toprağa!</p>

      <p class="Normal para-style-override-40">Diren sen kendi makamında!</p>

      <p class="Normal para-style-override-44"></p>

      <p class="kisi">PHILEMON</p>

      <p class="Normal para-style-override-51">Gidelim haydi küçük kiliseye,</p>

      <p class="Normal para-style-override-51">Seyredelim son ışıklarını güneşin!</p>

      <p class="Normal para-style-override-51">Çalalım çanları, çökelim diz, edelim dua</p>

      <p class="Normal para-style-override-51">Ve güvenelim o sonsuz tanrıya!</p>

      <p class="No-Paragraph-Style"></p>

      <p class="Konu-Ba-l---" id="toc_marker-3-22">SARAY</p>

      <p class="Normal para-style-override-80"></p>

      <p class="Konu-Alt-Ba-l--- para-style-override-55">(Geniş bir yapay bahçe. Büyük, düz bir kanal)</p>

      <p class="Konu-Alt-Ba-l---">(Faust, çok ileri bir yaşta, gezinerek, düşünerek)</p>

      <p class="Normal para-style-override-8"></p>

      <p class="Normal para-style-override-8"></p>

      <p class="Normal para-style-override-8"></p>

      <p class="Normal para-style-override-8"></p>

      <p class="Normal para-style-override-8"></p>

      <p class="kisi">KULE BEKÇİSİ LYNKEUS</p>

      <p class="ilk-son-sat-r-italik">(Megafonla)</p>

      <p class="Normal">Batıyor güneş, son gemiler,</p>

      <p class="Normal">Yaklaşıyorlar limana sevinçle.</p>

      <p class="Normal">Büyük bir tekne,</p>

      <p class="Normal">Girmek üzere buradaki kanala.</p>

      <p class="Normal">Dalgalanıyor rengârenk flamalar neşeyle,</p>

      <p class="Normal">Bekliyor hazırda kalın direkler:</p>

      <p class="Normal">Sayar mutlu kendini, sana sığınan her gemici,</p>

      <p class="Normal">Selâmlıyor talih seni bu en mutlu çağında.</p>

      <p class="ilk-son-sat-r-italik">(Kumsaldaki çan çalmaya başlar.)</p>

      <p class="kisi">FAUST</p>

      <p class="ilk-son-sat-r-italik">(irkilerek)</p>

      <p class="Normal">Lânet olası çan sesleri! Yaralıyor alçakça</p>

      <p class="Normal">İnsanı, hain bir mermi gibi!</p>

      <p class="Normal">Uzanıyor ülkem önümde sonsuz bir şekilde,</p>

      <p class="Normal">Alay ediyor arkamdaki dertler benimle,</p>

      <p class="Normal">Hatırlatıyor kindar seslerle:</p>

      <p class="Normal">Değil pürüzsüz egemenliğim!</p>

      <p class="Normal">Ihlamurların bulunduğu yer, o kara kulübe,</p>

      <p class="Normal">Değil benim harabe halindeki küçük kilise.</p>

      <p class="Normal">Ve isteseydim dinlenmek orada,</p>

      <p class="Normal">Ürperirdim yabancı gölgeler karşısında,</p>

      <p class="Normal">Sıkıyor bunlar canımı—</p>

      <p class="Normal">Ah, olsam keşke buradan uzakta!</p>

      <p class="Normal para-style-override-44"></p>

      <p class="No-Paragraph-Style"></p>

      <p class="kisi">KULECİ</p>

      <p class="ilk-son-sat-r-italik">(Yukarıdaki gibi)</p>

      <p class="Normal">Nasıl da sevinçle salınıyor şu süslü kayık</p>

      <p class="Normal">Açmış yelkenlerini serin akşam rüzgârında!</p>

      <p class="Normal">Tepesine kadar dolu</p>

      <p class="Normal">Sandık, kutu ve çuvallarla!</p>

      <p class="ilk-son-sat-r-italik para-style-override-55">(Yabancı ülkelerin değişik ve zengin ürünleriyle dolu görkemli bir kayık.)</p>

      <p class="ilk-son-sat-r-italik">(Mefistofeles. Üç güçlü arkadaşıyla birlikte.)</p>

      <p class="Normal para-style-override-44"></p>

      <p class="kisi">KORO</p>

      <p class="Normal">Yanaşıyoruz buraya,</p>

      <p class="Normal">Geldik bile!</p>

      <p class="Normal">Olsun selâm efendimize,</p>

      <p class="Normal">Patronumuza!</p>

      <p class="ilk-son-sat-r-italik">(Kayıktan inerler, mallar karaya taşınır.)</p>

      <p class="kisi">MEFİSTOFELES</p>

      <p class="Normal">Sınamış olduk kendimizi böylece,</p>

      <p class="Normal">Seviniriz patron bizi övünce.</p>

      <p class="Normal">Çıkmıştık sadece iki gemiyle yolla,</p>

      <p class="Normal">Döndük şimdi yirmi taneyle limana.</p>

      <p class="Normal">Yaptığımız işlerin büyüklüğü,</p>

      <p class="Normal">Taşıdığımız yükten belli.</p>

      <p class="Normal">Verir özgürlük açık deniz ruha;</p>

      <p class="Normal">Kim oturur da düşünür orada!</p>

      <p class="Normal">Yarar işe el çabukluğu sadece:</p>

      <p class="Normal">Yakalarsın gemileri, balık tutar gibi,</p>

      <p class="Normal">Ve geçirdin mi ele üç tanesini,</p>

      <p class="Normal">Takılır kancaya dördüncüsü;</p>

      <p class="Normal">Haraptır hali beşincinin,</p>

      <p class="Normal">Olur hakkı gücü olanın.</p>

      <p class="Normal">Sorulmaz nasıl olduğu, sorulur burada ne diye!</p>

      <p class="Normal">Gerekmez gemiciliği bilmeme:</p>

      <p class="Normal">Savaş, ticaret ve korsanlık,</p>

      <p class="Normal">Ayrılmaz üçlüdür.</p>

      <p class="kisi">ÜÇ GÜÇLÜ KURNAZ</p>

      <p class="Normal para-style-override-44">Ne teşekkür ve ne de selâm!</p>

      <p class="Normal para-style-override-44">Ne selâm ve ne de teşekkür!</p>

      <p class="Normal para-style-override-44">Getirmişiz efendimize</p>

      <p class="Normal para-style-override-46">Sanki pislik.</p>

      <p class="Normal para-style-override-44">Ekşitiyor</p>

      <p class="Normal para-style-override-44">Yüzünü:</p>

      <p class="Normal para-style-override-44">Beğenmiyor</p>

      <p class="Normal para-style-override-44">Kralları imrendirecek bu ganimeti.</p>

      <p class="kisi">MEFİSTOFELES</p>

      <p class="Normal para-style-override-44">Beklemeyin artık</p>

      <p class="Normal para-style-override-44">Daha fazla ödül!</p>

      <p class="Normal para-style-override-44">Almıştınız siz zaten</p>

      <p class="Normal para-style-override-44">Payınıza düşeni.</p>

      <p class="kisi">KURNAZLAR</p>

      <p class="Normal para-style-override-46">Sadece</p>

      <p class="Normal para-style-override-44">Vakit geçirmek içindi bu;</p>

      <p class="Normal para-style-override-44">İsteriz yoksa</p>

      <p class="Normal para-style-override-44">Hepimiz eşit miktar.</p>

      <p class="kisi">MEFİSTOFELES</p>

      <p class="Normal para-style-override-46">Yerleştirin önce yukarıya,</p>

      <p class="Normal para-style-override-46">Salonlara,</p>

      <p class="Normal para-style-override-44">Bu değerli şeylerin</p>

      <p class="Normal para-style-override-44">Tümünü!</p>

      <p class="Normal para-style-override-44">Ve girince içeriye o</p>

      <p class="Normal para-style-override-44">Görünce bu zengin manzarayı,</p>

      <p class="Normal para-style-override-44">Hesaplayacaktır hepsini,</p>

      <p class="Normal para-style-override-44">Daha ayrıntılı,</p>

      <p class="Normal para-style-override-44">Etmeyecektir kesinlikle</p>

      <p class="Normal para-style-override-44">Cimrilik</p>

      <p class="Normal para-style-override-44">Ve verecektir donanmaya</p>

      <p class="Normal para-style-override-44">Ziyafet üstüne ziyafet.</p>

      <p class="Normal para-style-override-44">Geliyorlar rengârenk kuşlar yarın,</p>

      <p class="Normal para-style-override-44">Yapacağım hazırlık onlar için.</p>

      <p class="ilk-son-sat-r-italik">(Yükleri götürürler.)</p>

      <p class="kisi">MEFİSTOFELES</p>

      <p class="ilk-son-sat-r-italik">(Faust’a)</p>

      <p class="Normal">Çatık kaşlarla, karanlık bakışlarla</p>

      <p class="Normal">Karşılıyorsun yüce mutluluğunu.</p>

      <p class="Normal">Ödüllendiriliyor üstün bilgelik:</p>

      <p class="Normal">Uzlaştı kıyılar denizlerle,</p>

      <p class="Normal">Alıyor deniz memnuniyetle</p>

      <p class="Normal">Kıyılardan gemileri, yol almaları için hızla.</p>

      <p class="Normal">Söyle öyleyse, buradan, bu saraydan</p>

      <p class="Normal">Eriştiğini kolunun tüm dünyaya!</p>

      <p class="Normal">Başladı herşey burada:</p>

      <p class="Normal">Kuruldu burada ilk kulübe;</p>

      <p class="Normal">Kazılmıştı küçük bir çukur,</p>

      <p class="Normal">Sıçratıyor şimdi suları kürekler gayretle.</p>

      <p class="Normal">Senin yüksek görüşün, adamlarının çabası</p>

      <p class="Normal">Kazandı denizin, toprakların mükâfatını.</p>

      <p class="Normal">Buradan—</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Lânet olsun buraya!</p>

      <p class="Normal">Budur işte beni ezen ağırlığıyla.</p>

      <p class="Normal">Söylemem gerek senin gibi becerikli bir adama:</p>

      <p class="Normal">Saplanıyor hançer gibi kalbime,</p>

      <p class="Normal">Değil mümkün dayanmak buna!</p>

      <p class="Normal">Ve utanıyorum söylerken:</p>

      <p class="Normal">Çekilmeleri gerek şu yukarıdaki yaşlıların,</p>

      <p class="Normal">İstiyorum yerleşmek ıhlamurların altına;</p>

      <p class="Normal">Benim olmayan o bir kaç ağaç,</p>

      <p class="Normal">Sarsıyor dünya varlığımı.</p>

      <p class="Normal">İsterdim seyretmek oradan uzakları,</p>

      <p class="Normal">Kurarak iskeleler daldan dala,</p>

      <p class="Normal">İsterdim genişletmek görüş alanımı,</p>

      <p class="Normal">Görebilmek için bir bakışta,</p>

      <p class="Normal">Neler yaptığımı,</p>

      <p class="Normal">İnsan aklının o şaheser eserini,</p>

      <p class="Normal">Birleşerek keskin zekâyla</p>

      <p class="Normal">Halka sağladığı geniş yerleşim alanını.</p>

      <p class="No-Paragraph-Style"><span><br />
      <br /></span></p>

      <p class="Normal">Oluyoruz biz, en fazla acı çeken böylece:</p>

      <p class="Normal">Hissediyoruz yoksunlukları zenginlik içinde!</p>

      <p class="Normal">Şu küçük çanın sesi, ıhlamurun kokusu</p>

      <p class="Normal">Daraltıyor içimi sanki kilisede veya mezardaymışım gibi.</p>

      <p class="Normal">Herşeyi yenen iradenin gücü</p>

      <p class="Normal">Yetersiz kalıyor şu kumların üstünde.</p>

      <p class="Normal">Nasıl kurtulurum bu dertten ben?</p>

      <p class="Normal">Çalıyor o küçük çan ve çıldırıyorum ben öfkeden.</p>

      <p class="kisi">MEFİSTOFELES</p>

      <p class="Normal">Elbette, bir baş belâsı</p>

      <p class="Normal">Ediyor zehir sana hayatı.</p>

      <p class="Normal">Kim inkâr edebilir ki bunu? Her soylu kulağa,</p>

      <p class="Normal">İtici gelir bu çan sesi,</p>

      <p class="Normal">Ve o lânet olası ding dang dong sesleri,</p>

      <p class="Normal">Bürüyor sislere o neşeli akşam semasını,</p>

      <p class="Normal">Karışıyor her bir işe</p>

      <p class="Normal">Vaftizden mezara kadar,</p>

      <p class="Normal">Ding ile dong arasındaki zaman sanki</p>

      <p class="Normal">Kayıp bir düş gibi.</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Bu direnme, bu inatçılık</p>

      <p class="Normal">Zehir ediyor en görkemli kazancı,</p>

      <p class="Normal">Öyle ki, insan bu derin, şiddetli acıyla,</p>

      <p class="Normal">Usanıyor âdil davranmaktan.</p>

      <p class="kisi">MEFİSTOFELES</p>

      <p class="Normal">Niye sıkıyorsun canını bu konuda?</p>

      <p class="Normal">Gerekmiyor muydu çoktan, bir sömürge kurman burada?</p>

      <p class="kisi">FAUST</p>

      <p class="Normal">Gidin öyleyse ve çıkartın evlerinden onları!</p>

      <p class="Normal">Biliyorsun ya, ihtiyarlara ayırdığım</p>

      <p class="Normal">O güzel çiftliği.</p>

      <p class="kisi">MEFİSTOFELES</p>

      <p class="Normal">Alıp götürürsün onları ve yerleştirirsin oraya,</p>

      <p class="Normal">Göreceksin toparlandıklarını, göz açıp kapayıncaya kadar;</p>

      <p class="Normal">Bu zorbalıktan sonra</p>

      <p class="Normal">Getirecektir güzel bir mesken keyiflerini yerine.</p>

      <p class="ilk-son-sat-r-italik">(Keskin bir ıslık çalar. Uç kurnazlar ortaya çıkarlar.)</p>

      <p class="kisi">MEFİSTOFELES</p>

      <p class="Normal">Gelin, emrediyor efendiniz!</p>

      <p class="Normal">Ve kutlanacak yarın donanma bayramı.</p>

      <p class="kisi">ÜÇÜ BİRDEN</p>

      <p class="Normal">Kötü karşıladı bizi yaşlı efendi,</p>

      <p class="Normal">Hak ettik güzel bir ziyafeti.</p>

      <p class="kisi">MEFİSTOFELES</p>

      <p class="ilk-son-sat-r-italik">(Seyircilere)</p>

      <p class="Normal">Tekrarlanıyor eskiden olan bir şey burada da;</p>

      <p class="Normal">Çünkü vardı Naboth’un üzüm bağı o zaman da.<span class="char-style-override-8"><a class="footnote-link" href="#footnote-225-453" id="footnote-225-453-backlink">453</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-453-backlink" id="footnote-225-453">453</a> <span class="Font-Style94" style="font-size:0.88em;">Kral Ahab’ın sarayının yakınlarındaki üzüm bağını krala satmak veya başka bir yerle değiştirmek istemeyen Naboth, krala hakaret ettiği gerekçesiyle idam edilince bağ, kralın eline geçer.</span></p>
      </div>

      <p class="ilk-son-sat-r-italik">(Regum, I, 21)</p>

      <p class="Normal para-style-override-81"></p>

      <p class="Konu-Ba-l---" id="toc_marker-3-23">KARANLIK GECE</p>

      <p class="kisi">KULE BEKÇİSİ LYNKEUS</p>

      <p class="ilk-son-sat-r-italik">(Gözetleme kulesinde şarkı söyler.)</p>

      <p class="Normal">Doğmuşum görmek için,</p>

      <p class="Normal">Görevlendirilmişim bakmak için,</p>

      <p class="Normal">Adadım kendimi bu kuleye,</p>

      <p class="Normal">Hoşuma gidiyor bu hayat.</p>

      <p class="Normal">Bakıyorum uzaklara,</p>

      <p class="Normal">Görüyorum yakınlarda,</p>

      <p class="Normal">Ayı ve yıldızları,</p>

      <p class="Normal">Ormanı ve karacayı.</p>

      <p class="Normal">Böylece hepsinde</p>

      <p class="Normal">Görüyorum o sonsuz güzelliği,</p>

      <p class="Normal">Ve beğendikçe onları,</p>

      <p class="Normal">Beğeniyorum kendimi de.</p>

      <p class="Normal">Siz, şanslı gözler,</p>

      <p class="Normal">Gördükleriniz şimdiye kadar,</p>

      <p class="Normal">Ne olursa olsun,</p>

      <p class="Normal">Öyle güzeldi ki!</p>

      <p class="ilk-son-sat-r-italik">(Sessizlik.)</p>

      <p class="Normal">Keyif etmek için değil sadece,</p>

      <p class="Normal">Yerleştirilmem bu kadar yükseğe.</p>

      <p class="Normal">Ne dehşetli bir korkudur</p>

      <p class="Normal">Tehdit eden beni bu karanlık dünyadan!</p>

      <p class="Normal">Görüyorum saçıldığını kıvılcımların</p>

      <p class="Normal">Ihlamurlar arasındaki yoğun karanlıktan;</p>

      <p class="Normal">Karıştırıyor her yeri gittikçe yayılan,</p>

      <p class="Normal">Rüzgârın körüklediği korlar.</p>

      <p class="Normal">Ah, yükseliyor alevler,</p>

      <p class="Normal">Yosunla kaplı ve rutubetli kulübenin içinden!</p>

      <p class="Normal">Bekleniyor acele yardım,</p>

      <p class="Normal"><br />
      <br /></p>

      <p class="Normal">Yok kurtarmaya gidecek onları.</p>

      <p class="Normal">Ah, iyi kalpli ihtiyarcıklar,</p>

      <p class="Normal">Dikkat ederlerdi her zaman ateşe,</p>

      <p class="Normal">Oluyorlar şimdi kurban dumanlara!</p>

      <p class="Normal">Ne korkunç bir serüven bu!</p>

      <p class="Normal">Parlıyor alevler, kızıl kora</p>

      <p class="Normal">Dönüştü yosunla kaplı o siyah çatı!</p>

      <p class="Normal">Kurtulabilseler bari o iyi yürekli insanlar</p>

      <p class="Normal">Cehennem alevlerinden!</p>

      <p class="Normal">Uzatıyorlar parlak şimşekler dillerini</p>

      <p class="Normal">Yaprakların, dalların arasından;</p>

      <p class="Normal">Çıtırdayarak yanan kuru dallar,</p>

      <p class="Normal">Kor oluyorlar anında ve düşüyorlar.</p>

      <p class="Normal">Gözler bunları da mı görecekti!</p>

      <p class="Normal">Ş art mıydı bu kadar iyi görmem uzağı sanki!</p>

      <p class="Normal">Çöküyor küçük kilise</p>

      <p class="Normal">Ağırlığı altında devrilen dalların.</p>

      <p class="Normal">Yılan gibi kıvrılan sivri alevler</p>

      <p class="Normal">Ulaştı bile tepelerine ağaçların.</p>

      <p class="Normal">Ağaçların oyuk gövdeleri tutuşuyor</p>

      <p class="Normal">Köklerine kadar, yanıyor erguvan rengi.—</p>

      <p class="ilk-son-sat-r-italik">(Uzun bir sessizlik, şarkı sesleri)</p>

      <p class="Normal">Binlerce yıldır gözleri okşayan o manzara,</p>

      <p class="Normal">Yok oldu gitti bir anda.</p>

      <p class="Normal para-style-override-44"></p>

      <p class="kisi">FAUST</p>

      <p class="ilk-son-sat-r-italik">(Balkondan, kumsala doğru)</p>

      <p class="Normal">Nedir bu yukarıdan işitilen iniltiler?</p>

      <p class="Normal">Ulaştı buraya sözler, erişemedi ama sesler.</p>

      <p class="Normal">Yakınıyor kuledeki bekçim, kahrediyor</p>

      <p class="Normal">Yüreğimi bu sabırsızca yapılan eylem.</p>

      <p class="Normal">Yok olduğuna göre ıhlamurlar</p>

      <p class="Normal">Dönüştüklerine göre yarı kömüre,</p>

      <p class="Normal">Dikilebilir bir gözcü kulesi onların yerine,</p>

      <p class="Normal">Bakmak için sonsuzluğa.</p>

      <p class="Normal">Görüyor gibiyim şimdiden,</p>

      <p class="Normal">Yaşlı çifti barındıracak yeni konutu,</p>

      <p class="Normal">Cömertçe yardımlarımla</p>

      <p class="Normal">Geçirecekler son günlerini orada mutlu.</p>

      <p class="kisi">MEFİSTOFELES VE ÜÇLÜ</p>

      <p class="ilk-son-sat-r-italik">(Aşağıdan)</p>

      <p class="Normal">Dört nala geldik buraya;</p>

      <p class="Normal">Bağışla: Gelişmedi iyi olaylar ama!</p>

      <p class="Normal">Çaldık kapıyı, yumrukladık,</p>

      <p class="Normal">Ve olmadı yine de açan.</p>

      <p class="Normal">Sarstık, yumrukladık sürekli,</p>

      <p class="Normal">Yıkılıverdi çürük kapı.</p>

      <p class="Normal">Bağırdık yüksek sesle, ve verdik gözdağı;</p>

      <p class="Normal">Olmadı duyan sesimizi,</p>

      <p class="Normal">Ve olduğu gibi benzer durumlarda:</p>

      <p class="Normal">Duymuyorlardı, istemiyorlardı duymak!</p>

      <p class="Normal">Gecikmeden ama biz de,</p>

      <p class="Normal">Çıkarttık onları kulübeden.</p>

      <p class="Normal">Çekmedi yaşlı çift çok acı:</p>

      <p class="Normal">Öldüler korkudan, yığılarak yere.</p>

      <p class="Normal">Serdik yere, bir yabancıyı da</p>

      <p class="Normal">Saklanan orada ve saldırmak isteyen kılıçla.</p>

      <p class="Normal">Bu kısa boğuşma ânında</p>

      <p class="Normal">Çevreye sıçrayan korlardan</p>

      <p class="Normal">Tutu ştu samanlar:yükselmekte şimdi</p>

      <p class="Normal">Onları yakan alevler.</p>

      <p class="kisi">FAUST</p>

      <p class="Normal">Tıkalı mıydı kulaklarınız sözlerime?</p>

      <p class="Normal">Takastı istediğim benim, soygun değil!</p>

      <p class="Normal">Lânetliyorum bu düşüncesizce, vahşi hareketi,</p>

      <p class="Normal">Paylaşın kendi aranızda bu lâneti!</p>

      <p class="kisi">KORO</p>

      <p class="Normal">Çınlıyor o eski söz yine:</p>

      <p class="Normal">Boyun eğ kendi rızanla güce!</p>

      <p class="Normal">Ve cesursan ve direnirsen eğer,</p>

      <p class="Normal">Atarsın varını yoğunu ve kendini tehlikeye!</p>

      <p class="ilk-son-sat-r-italik">(Çıkar)</p>

      <p class="kisi">FAUST</p>

      <p class="ilk-son-sat-r-italik">(Balkonda)</p>

      <p class="Normal">Gizliyor yıldızlar ışığını ve aydınlığını,</p>

      <p class="Normal">Sönüyor ateş, küçülüyor alevler;</p>

      <p class="Normal">Üfürerek ateşe ürperten bir esinti,</p>

      <p class="Normal">Sürüklüyor buraya dumanı ve sisi.</p>

      <p class="Normal">Aceleyle verilen emir, getirildi yerine acele!—</p>

      <p class="Normal">Nedir o gölge gibi süzülen şey bu yana?</p>

      <p class="Normal para-style-override-82"></p>

      <p class="Konu-Ba-l---" id="toc_marker-3-24">GECEYARISI</p>

      <p class="Konu-Alt-Ba-l---">(Dört yaşlı kadın ortaya çıkar.<span class="char-style-override-13"><a class="footnote-link" href="#footnote-225-454" id="footnote-225-454-backlink">454</a></span>)</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-454-backlink" id="footnote-225-454">454</a> <span class="Font-Style94" style="font-size:0.88em;">Shakespeare’in</span> <span class="Font-Style93" style="font-size:0.88em;">Macbeth</span> <span class="Font-Style94" style="font-size:0.88em;">adlı oyunundaki dört cadılar örneği.</span></p>
      </div>

      <p class="Normal para-style-override-45"></p>

      <p class="kisi">BİRİNCİSİ</p>

      <p class="Normal">Yoksulluktur benim adım.</p>

      <p class="kisi">İKİNCİSİ</p>

      <p class="Normal">Borçtur benim adım.</p>

      <p class="kisi">ÜÇÜNCÜSÜ</p>

      <p class="Normal para-style-override-36">Derttir benim adım.</p>

      <p class="kisi">DÖRDÜNCÜSÜ</p>

      <p class="Normal">Yoksunluktur benim adım.</p>

      <p class="kisi">ÜÇÜ BİRLİKTE</p>

      <p class="Normal para-style-override-36">Kapalı kapı, giremiyoruz içeriye;</p>

      <p class="Normal para-style-override-36">Oturuyor bir zengin orada, gidemeyiz yanına.</p>

      <p class="Normal para-style-override-44"></p>

      <p class="kisi">YOKSULLUK</p>

      <p class="Normal para-style-override-36">Dönüşürüm gölgeye ben de öyleyse.</p>

      <p class="Normal para-style-override-44"></p>

      <p class="kisi">BORÇ</p>

      <p class="Normal para-style-override-36">Yok olurum ben de.</p>

      <p class="Normal para-style-override-44"></p>

      <p class="kisi">YOKSUNLUK</p>

      <p class="Normal para-style-override-36">Çevrilir benden şımarık yüzler.</p>

      <p class="kisi">DERT</p>

      <p class="Normal">Siz, bacılarım, giremezsiniz ve girmemelisiniz içeriye.</p>

      <p class="Normal">Dert, sokuluverir o anahtar deliğinden içeriye.</p>

      <p class="ilk-son-sat-r-italik">(Dert kaybolur.)</p>

      <p class="kisi">YOKSUNLUK</p>

      <p class="Normal">Siz, yaşlı bacılarım, uzaklaşın buradan!</p>

      <p class="Normal para-style-override-44"></p>

      <p class="kisi">BORÇ</p>

      <p class="Normal">Yanındayım senin ve bağlı kalacağım her zaman sana.</p>

      <p class="Normal para-style-override-44"></p>

      <p class="kisi">DERT</p>

      <p class="Normal">Geliyor hemen arkandan dert de.</p>

      <p class="kisi">ÜÇÜ BİRLİKTE</p>

      <p class="Normal">Geçiyor bulutlar, kayboluyor yıldızlar!</p>

      <p class="Normal">Arkadan, arkadan! Uzaktan, uzaktan,</p>

      <p class="Normal">Geliyor o, kardeşimiz, geliyor oradan ölüm.</p>

      <p class="Normal para-style-override-44"></p>

      <p class="kisi">FAUST</p>

      <p class="ilk-son-sat-r-italik">(Sarayda)</p>

      <p class="Normal para-style-override-47">Gördüm girdiğini dördünün içeri, çıkarlarken dışarı sadece üç kişilerdi;</p>

      <p class="Normal">Kavrayamadım konuşmalarının anlamını.</p>

      <p class="Normal">Ağızlarından çıkan söz sanki “dertti”,</p>

      <p class="Normal">İzledi onu kafiyeli bir söz: ölüm!<span class="char-style-override-8"><a class="footnote-link" href="#footnote-225-455" id="footnote-225-455-backlink">455</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-455-backlink" id="footnote-225-455">455</a> <span class="Font-Style94" style="font-size:0.88em;">Almanca’da Not-Tod (yoksunluk ve ölüm) kelimeleri kafiyelidir.</span></p>
      </div>

      <p class="Normal">Boğuk, hayâlet gibi bir sesti.</p>

      <p class="Normal">Kazanamadım henüz özgürlüğümü.</p>

      <p class="Normal">Bırakabilseydim büyücülüğü tümüyle bir kenara,</p>

      <p class="Normal">Unutabilseydim büyücü sözlerini tamamıyla,</p>

      <p class="Normal">Durabilirdi karşında, ey doğa, bir adam tek başına,</p>

      <p class="Normal">Değerdi işte o zaman, insan olmaya!</p>

      <p class="No-Paragraph-Style"><span><br />
      <br /></span></p>

      <p class="Normal">Öyleydim ben de evvelce, karanlıklara dalmadan,</p>

      <p class="Normal">Lânetlemeden önce, kendimi ve dünyayı ağır sözlerle.</p>

      <p class="Normal">Doldu etraf şimdi hayâletlerle,</p>

      <p class="Normal">Bilmiyor onlardan nasıl kurtulacağını hiç kimse.</p>

      <p class="Normal">Gülse bile tek bir gün aydınlık —akıllıca yüzümüze,</p>

      <p class="Normal">Sarar düşlerin ağı bizi gece!</p>

      <p class="Normal">Dönünce yeşil ovalardan neşeyle:</p>

      <p class="Normal">Ötse bir kuş, sorarız acaba neden öttü, felâket habercisi mi diye!</p>

      <p class="Normal">Sarılırız er veya geç bâtıl inançlarla:</p>

      <p class="Normal">Oluyor, gösteriyor belirtilerini, tehdit ediyor gibi!</p>

      <p class="Normal">Ve sinerek böylece, kalırız tek başına.—</p>

      <p class="Normal">Gıcırdıyor kapı ve girmiyor yine de kimse içeriye.</p>

      <p class="ilk-son-sat-r-italik">(irkilerek)</p>

      <p class="Normal">Var mı burada birisi?</p>

      <p class="Normal para-style-override-44"></p>

      <p class="kisi">DERT</p>

      <p class="Normal">Evet! olmalı bu sorunun cevabı.</p>

      <p class="kisi">FAUST</p>

      <p class="Normal">Ve sen, kimsin sen peki?</p>

      <p class="Normal para-style-override-44"></p>

      <p class="kisi">DERT</p>

      <p class="Normal">Gelmişim buraya bir kere.</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Uzaklaş!</p>

      <p class="Normal para-style-override-44"></p>

      <p class="kisi">DERT</p>

      <p class="Normal">Tam yerine geldim.</p>

      <p class="kisi">FAUST</p>

      <p class="ilk-son-sat-r-italik">(Önce öfkelenerek, sonra sakinleşerek, kendi kendine.)</p>

      <p class="Normal">Dikkat et, söyleme sakın büyülü bir söz!</p>

      <p class="Normal para-style-override-44"></p>

      <p class="kisi">DERT</p>

      <p class="Normal para-style-override-44">İşitmese bile kulaklar beni,</p>

      <p class="Normal para-style-override-46">Sızlatırım hiç değilse yürekleri;</p>

      <p class="Normal para-style-override-44">Değiştirerek kılık</p>

      <p class="Normal para-style-override-44">Yaparım acımasız zorbalıklar:</p>

      <p class="Normal para-style-override-44">Yollarda, dalgaların üstünde,</p>

      <p class="Normal para-style-override-44">Bir yol arkadaşıyım, hep korku salan,</p>

      <p class="Normal para-style-override-44">Olurum her yerde istenmesem de,</p>

      <p class="Normal para-style-override-44">Övüldüğü kadar da lânetlenen!—</p>

      <p class="Normal">Karşılaşmadın mı sen hiç dertle?</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Dolaşıp durdum ben dünyada sadece!</p>

      <p class="Normal">Yakaladım her türlü zevki saçlarından,</p>

      <p class="Normal">Bırakıverdim, tatmin etmeyeni beni,</p>

      <p class="Normal">Saldım, gitmesi için, elimden kaçanı.</p>

      <p class="Normal">İstedim sadece ve sadece gerçekleştirdim</p>

      <p class="Normal">Ve istedim tekrar tekrar ve zor kullanarak</p>

      <p class="Normal">Geçirdim fırtınalı bir hayat: Önceleri büyük ve güçlüydü,</p>

      <p class="Normal">Ama atıyorum şimdi adımlarımı akıllıca ve ölçülü.</p>

      <p class="Normal">Tanırım yerküreyi yeterince.</p>

      <p class="Normal">Kapalıdır bizim için öbür dünyaya açılan pencere;</p>

      <p class="Normal">Aptaldır, gözleri kamaşarak bakanlar oraya,</p>

      <p class="Normal">Sananlar kendilerine benzeyenler olduğunu bulutların üstünde!</p>

      <p class="Normal">Durmalı insan sapasağlam hayatta ve bakmalı buradan etrafa:</p>

      <p class="Normal">Sessiz kalmaz dünya çalışkan insanlar karşısında!</p>

      <p class="Normal">Ne gerek var sonsuzluğa kaymasına?</p>

      <p class="Normal">Tutulabilir elle, tüm bildikleri.</p>

      <p class="Normal">Sürdürmeli bu şekilde dünyadaki günlerini;</p>

      <p class="Normal">Hortlarken hayâletler devam etmeli yoluna,</p>

      <p class="Normal">Bulmalı, ilerlerken yolunda, acıyı ve mutluluğu,</p>

      <p class="Normal">O, tatmin olmayan bir an bile!</p>

      <p class="Normal para-style-override-44"></p>

      <p class="kisi">DERT</p>

      <p class="Normal para-style-override-40">Geçirirsem birisini elime,</p>

      <p class="Normal para-style-override-40">Yaramaz o artık hiç işe:</p>

      <p class="Normal para-style-override-40">Yükselir sonsuz karanlıklar,</p>

      <p class="Normal para-style-override-40">Doğmaz ve batmaz güneş,</p>

      <p class="Normal para-style-override-40">Olsa da sağlam duyguları</p>

      <p class="Normal para-style-override-40">Yerleşmiştir karanlık onun yüreğine,</p>

      <p class="Normal para-style-override-40">Bilemez yararlanmayı</p>

      <p class="Normal para-style-override-40">Tüm bu nimetlerden.</p>

      <p class="Normal para-style-override-40">Kaygılandırır onu mutluluk ve mutsuzluk,</p>

      <p class="Normal para-style-override-44">Çeker açlık, bolluk içinde,</p>

      <p class="Normal para-style-override-44">Olsun isterse sevinç, isterse acı,</p>

      <p class="Normal para-style-override-44">Erteler hepsini ertesi güne,</p>

      <p class="Normal para-style-override-44">Bakar sadece geleceğe,</p>

      <p class="Normal para-style-override-44">Ve yarım kalır işleri böylece.</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Kes artık! Etkileyemezsin beni bu şekilde!</p>

      <p class="Normal">İstemiyorum duymak bu saçmalıkları.</p>

      <p class="Normal">Git işine! Bu nakarat,</p>

      <p class="Normal">Çıldırtır en akıllı insanı bile.</p>

      <p class="Normal para-style-override-44"></p>

      <p class="kisi">DERT</p>

      <p class="Normal para-style-override-44">Gitmeli mi, gelmeli mi yoksa?</p>

      <p class="Normal para-style-override-44">Veremez karar bir türlü;</p>

      <p class="Normal para-style-override-44">Dümdüz bir yolun ortasında</p>

      <p class="Normal para-style-override-44">Yürür sendeleyerek, korkak adımlarla.</p>

      <p class="Normal para-style-override-44">Batar giderek dibe,</p>

      <p class="Normal para-style-override-44">Görür herşeyi daha çarpık,</p>

      <p class="Normal para-style-override-46">Sıkar kendini de başkalarını da,</p>

      <p class="Normal para-style-override-44">Boğulur nefes alabildiği halde,</p>

      <p class="Normal para-style-override-44">Cansızdır boğulmuş olmasa bile.</p>

      <p class="Normal para-style-override-44">Ne çaresizdir, ne de ister teslim olmak.</p>

      <p class="Normal para-style-override-44">Yuvarlanmadır bu bir öylesine, engellenemeyen,</p>

      <p class="Normal para-style-override-44">Acı içinde bir vazgeçme, aykırı bir mecburiyet,</p>

      <p class="Normal para-style-override-44">Bazen kurtuluş, bazen eziliş,</p>

      <p class="Normal para-style-override-44">Yarım uyku ve kendini toparlayamama</p>

      <p class="Normal para-style-override-44">Mıhlar onu olduğu yere</p>

      <p class="Normal para-style-override-44">Ve hazırlar cehenneme.</p>

      <p class="kisi">FAUST</p>

      <p class="Normal">Uğursuz hayâletler! Davranıyorsunuz siz böyle</p>

      <p class="Normal">İnsan nesline, bininci kere;</p>

      <p class="Normal">Çevirirsiniz sıradan günleri bile</p>

      <p class="Normal">Ağlarınıza dolanmış iğrenç bir kargaşanın işkencesine.</p>

      <p class="Normal">Zordur, bilirim, kurtulmak cinlerden,</p>

      <p class="Normal">Koparmak o ruhsal—güçlü bağları;</p>

      <p class="Normal">Tanımayacağım ben ama, ey dert,</p>

      <p class="Normal">Senin sinsi ve büyük gücünü!</p>

      <p class="Normal para-style-override-44"></p>

      <p class="kisi">DERT</p>

      <p class="Normal para-style-override-44">Gör öyleyse, ayrılayım da</p>

      <p class="Normal para-style-override-46">Senden hemen beddualarla!</p>

      <p class="Normal para-style-override-44">Kördür insanlar yaşamları boyunca:</p>

      <p class="Normal para-style-override-46">Şimdi, ey Faust, olacaksın kör sen de sonunda!</p>

      <p class="ilk-son-sat-r-italik">(Dert Faust’un yüzüne üfler.)</p>

      <p class="kisi">FAUST</p>

      <p class="ilk-son-sat-r-italik">(Kör olur.)</p>

      <p class="Normal">Dolduruyor gittikçe yoğunlaşan bir karanlık burayı,</p>

      <p class="Normal">Parıldıyor içimde yine de berrak bir ışık:</p>

      <p class="Normal">Gerçekleştireceğim hemen, düşündüğümü;</p>

      <p class="Normal">Sözüdür efendinin önemli olan.</p>

      <p class="Normal">Kalkın yataklarınızdan, ey uşaklar! Hepiniz teker teker!</p>

      <p class="Normal">Gösterin herkese sevinçle, düşündüklerimi cesaretle!</p>

      <p class="Normal">Kapın âletleri! Sallayın kazmaları ve kürekleri!</p>

      <p class="Normal">Gerçekleşmelidir tasarlanan işler.</p>

      <p class="Normal">Sıkı düzen ve hızlı çalışmayı</p>

      <p class="Normal">İzler en büyük ödüller;</p>

      <p class="Normal">Tamamlanması için en büyük eserin,</p>

      <p class="Normal">Yeter Bir akıl bin kişiye.</p>

      <p class="No-Paragraph-Style"></p>

      <p class="Konu-Ba-l---" id="toc_marker-3-25">SARAYIN BÜYÜK ÖN AVLUSU</p>

      <p class="Konu-Alt-Ba-l---">(Işıldaklar)</p>

      <p class="Normal para-style-override-44"></p>

      <p class="Normal para-style-override-44"></p>

      <p class="kisi">MEFİSTOFELES</p>

      <p class="ilk-son-sat-r-italik">(Gözcü olarak önden gider.)</p>

      <p class="Normal">Buraya, buraya! İçeriye, içeriye!</p>

      <p class="Normal">Siz, ey titrek Lemurlar,<span class="char-style-override-8"><a class="footnote-link" href="#footnote-225-456" id="footnote-225-456-backlink">456</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-456-backlink" id="footnote-225-456">456</a> <span class="Font-Style94" style="font-size:0.88em;">Eski bir Roma halk inancına göre ölen kötü kimselerin etsiz ve güçsüz hayâletlerinin kemikleri.</span></p>
      </div>

      <p class="Normal">Tellerden, sinirlerden ve kemikten</p>

      <p class="Normal">Yapıştırılmış yarı yaratıklar!</p>

      <p class="kisi">LEMURLAR</p>

      <p class="ilk-son-sat-r-italik">(Koro halinde)</p>

      <p class="Normal para-style-override-44">Giriyoruz hemen hizmetine,</p>

      <p class="Normal para-style-override-44">Ve duyduğumuza göre yarım yamalak,</p>

      <p class="Normal para-style-override-44">Pek geniş bir ülke,</p>

      <p class="Normal para-style-override-44">Verilecekmiş bizlere.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Sivri kazıklar şurada işte,</p>

      <p class="Normal para-style-override-44">Uzun, ölçüm yapılacak zincir de;</p>

      <p class="Normal para-style-override-44">Neden çağırıldığımıza gelince,</p>

      <p class="Normal para-style-override-44">Hatırlamıyoruz bile.</p>

      <p class="kisi">MEFİSTOFELES</p>

      <p class="Normal">Gerek yok burada sanatsal bir çabaya!</p>

      <p class="Normal">Davranın kendi ölçülerinize göre:</p>

      <p class="Normal">Yatsın yere en uzun boylunuz boylu boyunca!</p>

      <p class="Normal">Havalandırsın diğerleri etrafındaki çayırı!</p>

      <p class="Normal">Yapıldığı gibi babalarımız için,</p>

      <p class="Normal">Kazın dörtgen bir çukur!</p>

      <p class="Normal">Saraydan bu daracık konuta:</p>

      <p class="Normal">Gelişti böylesine aptalca işler sonunda.</p>

      <p class="Normal para-style-override-44"></p>

      <p class="kisi">LEMURLAR</p>

      <p class="ilk-son-sat-r-italik">(Alaycı tavırlarla toprağı kazarak.)</p>

      <p class="Normal">Henüz gençken ve yaşarken ve severken,<span class="char-style-override-8"><a class="footnote-link" href="#footnote-225-457" id="footnote-225-457-backlink">457</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-457-backlink" id="footnote-225-457">457</a> <span class="Font-Style94" style="font-size:0.88em;">Shakespeare’in</span> <span class="Font-Style93" style="font-size:0.88em;">Hamlet</span> <span class="Font-Style94" style="font-size:0.88em;">(V,l) piyesindeki mezarcının şarkısı örneği.</span></p>
      </div>

      <p class="Normal">Ne güzel gelirdi herşey bana!</p>

      <p class="Normal">Nerede varsa neşeli bir şarkı ve eğlence,</p>

      <p class="Normal">Sürüklerdi ayaklarım beni o yere.</p>

      <p class="No-Paragraph-Style"><span><br />
      <br /></span></p>

      <p class="Normal">Yakaladı şimdi sinsi yaşlılık beni</p>

      <p class="Normal">Topal değneğiyle;</p>

      <p class="Normal">Takıldı ayağım mezarın kapısına:</p>

      <p class="Normal">Niye açıktı ki bu kapı!</p>

      <p class="kisi">FAUST</p>

      <p class="ilk-son-sat-r-italik">(Saraydan çıkarak, kapının direklerini elleriyle yoklar.)</p>

      <p class="Normal">Nasıl da sevindiriyor kazmaların tıkırtısı beni!</p>

      <p class="Normal">Benim için çalışan kalabalığın sesi bu,</p>

      <p class="Normal">Barıştıran toprağı kendiyle,</p>

      <p class="Normal">Sınır çeken dalgalara,</p>

      <p class="Normal">Çevreleyen denizi sağlam bir kuşakla.</p>

      <p class="kisi">MEFİSTOFELES</p>

      <p class="ilk-son-sat-r-italik">(Yan tarafa doğru.)</p>

      <p class="Normal">Uğraşıyorsun bizim için sadece</p>

      <p class="Normal">O setlerinle ve dalgakıranlarınla;</p>

      <p class="Normal">Hazırlıyorsun çünkü sen Neptün’e,</p>

      <p class="Normal">Su ş eytanına, büyük bir ziyafet.</p>

      <p class="Normal">Mahvoldunuz siz her bakımdan:</p>

      <p class="Normal">Uzlaştı tüm unsurlar bizimle,</p>

      <p class="Normal">Ve yöneliktir amaç sadece yok etmeye.</p>

      <p class="kisi">FAUST</p>

      <p class="Normal">Gözcü!</p>

      <p class="Normal para-style-override-45"></p>

      <p class="kisi">MEFİSTOFELES</p>

      <p class="Normal">Buradayım!</p>

      <p class="kisi">FAUST</p>

      <p class="Normal">Ne yap et,</p>

      <p class="Normal">Bul sürüyle işçi!</p>

      <p class="Normal">Getir onları gayrete, tatlı dille veya tehditle!</p>

      <p class="Normal">Ver para, kandır, sıkıştır!</p>

      <p class="Normal">İsterim bilgi günü gününe</p>

      <p class="Normal">Kazılan hendeğin ilerlemesi hakkında.</p>

      <p class="kisi">MEFİSTOFELES</p>

      <p class="ilk-son-sat-r-italik">(Alçak sesle)</p>

      <p class="Normal">Bildirildiğine göre bana,</p>

      <p class="Normal">Söz konusu mezardır, hendek değil.</p>

      <p class="kisi">FAUST</p>

      <p class="Normal">Uzanıyor bir bataklık dağ boyunca,</p>

      <p class="Normal">Bozuyor havasını kazanılan tüm yerlerin;</p>

      <p class="Normal">Boşaltırsak pis kokulu suyu da</p>

      <p class="Normal">Büyük olacak son kazancımız.</p>

      <p class="Normal">Sağlıyorum milyonlarca insana yer,</p>

      <p class="Normal">Güvenli olmasa da, elverişli çalışmaya, özgür yaşamaya.</p>

      <p class="Normal">Yeşil bu arazi, verimli! İnsanlar ve hayvanlar</p>

      <p class="Normal">Kavuşacaklar bu yeni topraklarda rahata,</p>

      <p class="Normal">Yerleşecekler hemen o koskoca tepeye,</p>

      <p class="Normal">Cesur ve becerikli bir topluluğun meydana getirdiği.</p>

      <p class="Normal">Olacak cennet gibi bir ülke buranın içerisi:</p>

      <p class="Normal">Çıksın isterse kuduran dalgalar kıyıda setin üstüne!</p>

      <p class="Normal">Ve kabarıp yardığında deniz, deldiğinde engeli,</p>

      <p class="Normal">Koşacak toplanan halk, kapatmak için açılan gediği.</p>

      <p class="Normal">Evet, adadım bu fikre ben tamamıyla kendimi.</p>

      <p class="Normal">Şudur son sözü bilgeliğin:</p>

      <p class="Normal">Hakkeder özgürlüğü ve yaşamı ancak,</p>

      <p class="Normal">Her gün onları yeniden kazanmaya çalışan kişi.</p>

      <p class="Normal">Ve geçer burada, tehlike içinde,</p>

      <p class="Normal">Çocukluk, olgunluk, yaşlılık yıllarının en değerli çağları.</p>

      <p class="Normal">İsterdim görmek bir kaynaşmayı böyle,</p>

      <p class="Normal">Özgür topraklarda özgür halkla birlikte!</p>

      <p class="Normal">Diyebilirdim o zaman ân’a:</p>

      <p class="Normal">“Geçme dur, öyle güzelsin ki!</p>

      <p class="Normal">Yeryüzünde yaşadığım günlerin izi</p>

      <p class="Normal">Silinemez yüzyıllarca”.</p>

      <p class="Normal">Önduygusuyla böyle yüce bir mutluluğun</p>

      <p class="Normal">Çıkarıyorum şimdi o en güzel ân’ın tadını.</p>

      <p class="ilk-son-sat-r-italik">(Faust arkaya doğru düşer, Lemurlar onu tutup yere yatırırlar.)</p>

      <p class="kisi">MEFİSTOFELES</p>

      <p class="Normal">Doyurmuyor hiçbir zevk onu, yetmiyor ona hiçbir mutluluk,</p>

      <p class="Normal">Koşup duruyor böylece peşinde değişken biçimlerin;</p>

      <p class="Normal">Şu son, kötü, boş ân’ı,</p>

      <p class="Normal">Durdurmak istiyor zavallı.</p>

      <p class="Normal">Karşı koyan bana öylesine güçlü,</p>

      <p class="Normal">Yeniliyor zamanın hükmüne: yatıyor ihtiyar burada yığılmış kumlara!</p>

      <p class="Normal">Duruyor saat—</p>

      <p class="kisi">KORO</p>

      <p class="Normal">Duruyor! Susuyor gece yarısı gibi.</p>

      <p class="Normal">Düşüyor yelkovan—</p>

      <p class="kisi">MEFİSTOFELES</p>

      <p class="Normal">Düşüyor! Tamamlandı iş.</p>

      <p class="kisi">KORO</p>

      <p class="Normal">Bitti her şey!</p>

      <p class="kisi">MEFİSTOFELES</p>

      <p class="Normal">Bitti! Aptalca bir söz bu. Neden bitsin ki?</p>

      <p class="Normal">Bitmek ve salt yokluk: aynıdır tamamen ikisi de!</p>

      <p class="Normal">Ne işimize yarar sonsuz yaratılış?</p>

      <p class="Normal">Dönüştürmek yaratılanı hiçliğe?</p>

      <p class="Normal">“Bitti artık!” Nedir bunun anlamı?</p>

      <p class="Normal">“Var olmamıştı hiç”, demek gibi bir şey bu,</p>

      <p class="Normal">Ve dönüp dolaşıyor daire halinde, sanki varmış gibi!</p>

      <p class="Normal">Yeğlerim ben bundan dolayı sonsuz boşluğu.</p>

      <p class="Konu-Ba-l---" id="toc_marker-3-26">DEFİN</p>

      <p class="kisi">LEMUR</p>

      <p class="ilk-son-sat-r-italik">(Tek başına)</p>

      <p class="Normal para-style-override-44">Kimdir evi kötü inşa eden böylesine</p>

      <p class="Normal para-style-override-44">Kazma ve küreklerle?</p>

      <p class="kisi">LEMURLAR</p>

      <p class="ilk-son-sat-r-italik">(Koro halinde)</p>

      <p class="Normal para-style-override-44">Sana, kefen içindeki karanlık misafire,</p>

      <p class="Normal para-style-override-44">Çoktur bu kadarı bile.</p>

      <p class="kisi">LEMUR</p>

      <p class="ilk-son-sat-r-italik">(Tek başına)</p>

      <p class="Normal para-style-override-44">Kimdir salonu döşeyen, kötü böylesine?</p>

      <p class="Normal para-style-override-44">Nerede hani masa ve iskemleler?</p>

      <p class="kisi">LEMURLAR</p>

      <p class="ilk-son-sat-r-italik">(Koro halinde)</p>

      <p class="Normal para-style-override-44">Ödünç verilmişti kısa bir süre için;</p>

      <p class="Normal para-style-override-44">O kadar çok ki alacaklı.</p>

      <p class="kisi">MEFİSTOFELES</p>

      <p class="Normal">Yatıyor beden, istiyor uçmak ruh,</p>

      <p class="Normal">Göstereceğim ona kanla imzalanan antlaşmayı hemen;</p>

      <p class="Normal">Var artık ne yazık ki birçok yöntem,</p>

      <p class="Normal">Kurtarmak için şeytandan ruhları.</p>

      <p class="Normal">Başvuruyoruz bildiğimiz eski usule,</p>

      <p class="Normal">Sayılmayız pek başarılı yenilerinde;</p>

      <p class="Normal">Yapabilirdim ben tek başıma yoksa bunu,</p>

      <p class="Normal">Gerekiyor şimdi çağırmam yardımcının yardımcılarını.</p>

      <p class="Normal">Kötüdür durumumuz her bakımdan:</p>

      <p class="Normal">Süregelen alışkanlıklar, eski haklar,</p>

      <p class="Normal">Güvenilmiyor artık hiç birisine!</p>

      <p class="Normal">Çıkarken ruh son nefesinde bedenden, eskiden,</p>

      <p class="Normal">Gözetlerdim ben onu, ve, çevik bir fare gibi,</p>

      <p class="Normal">Şıp! diye yakalardım sımsıkı kavrayan pençelerle.</p>

      <p class="Normal">Bocalıyor oysa şimdi ve bu karanlık yeri,</p>

      <p class="Normal">İstemiyor bırakmak, o kokuşan cesedin iğrenç evini;</p>

      <p class="Normal">Birbirinden iğrenen unsurlar,</p>

      <p class="Normal">Kovuyorlar onu sonunda iğrenerek.</p>

      <p class="Normal">Ve çatlatsam da kafamı günlerce ve saatlerce,</p>

      <p class="Normal">Kalıyor “Ne zaman?” “Nasıl?” ve “Nerede?” can sıkıcı sorular</p>

      <p class="Normal para-style-override-45">olarak yine de;</p>

      <p class="Normal">Yitirdi gücünü eski ölüm:</p>

      <p class="Normal">Şüpheleniliyor hattâ “Acaba mı?” diye uzun süre!</p>

      <p class="Normal">Bakmışımdır çok kez kaskatı uzuvlara ihtirasla:</p>

      <p class="Normal">Görünüştü bu sadece! Kımıldıyordu, kıpırdıyordu hepsi tekrar.</p>

      <p class="ilk-son-sat-r-italik">(Sıra başı gibi önde tuhaf, büyü hareketleri yapar.)</p>

      <p class="Normal">Yaklaşın haydi hızla! Sıkılaştırın adımlarınızı daha fazla,</p>

      <p class="Normal">Düz boynuzlu, kıvrık boynuzlu efendiler!</p>

      <p class="Normal">Getirin, halis şeytan kanından ve canından olan sizler,</p>

      <p class="Normal">Cehennemin ağzını da birlikte!</p>

      <p class="Normal">Çoktur cehennemin ağızları<span class="char-style-override-8"><a class="footnote-link" href="#footnote-225-458" id="footnote-225-458-backlink">458</a></span> gerçi! Pek çoktur hem de!</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-458-backlink" id="footnote-225-458">458</a> <span class="Font-Style94" style="font-size:0.88em;">İşaya (5,14). Ortaçağlar’daki cehennem tasviri.</span></p>
      </div>

      <p class="Normal">Yutar mevkiine ve saygınlığına göre insanları;</p>

      <p class="Normal">Bu son oyuna da ama ileride</p>

      <p class="Normal">Verilmeyecek o kadar önem.</p>

      <p class="ilk-son-sat-r-italik">(Sol tarafta cehennemin korkunç ağzı açılır.)</p>

      <p class="Normal">Aralanıyor sivri dişler; fışkırıyor kızgın alevler</p>

      <p class="Normal">Boğazının dibinden öfkeyle,</p>

      <p class="Normal">Ve kaynar buharların gerisinde</p>

      <p class="Normal">Görüyorum alevler şehrini sonsuz korlar içinde.</p>

      <p class="Normal">Çarpıyor kızıl dalgalar ta dişlere kadar,</p>

      <p class="Normal">Çabalıyor yüzmeye lânetliler, kurtuluş ümit edenler;</p>

      <p class="Normal">Kırıyor ama dev gibi sırtlan onların ümitlerini,</p>

      <p class="Normal">Ve dönüyorlar korku içinde o kızgın yola geri.</p>

      <p class="Normal">Var hâlâ keşfedecek çok şey kıyıda köşede:</p>

      <p class="Normal">Daracık bir alanda bu kadar korkunç şeyler!</p>

      <p class="Normal">İyi ediyorsunuz korkutmakla günahkârları;</p>

      <p class="Normal">Sanıyorlar onlar yalan ve uydurma ve hayâl, bunları.</p>

      <p class="ilk-son-sat-r-italik">(Kısa, düz boynuzlu şişko şeytanlara.)</p>

      <p class="Normal">Hey, ateş yanaklı göbekli herifler,</p>

      <p class="Normal">Şişmişsiniz beslenerek cehennem kükürdünden!</p>

      <p class="Normal">Kütük gibi, kısa, hiç kıpırdamayan enseler!</p>

      <p class="Normal">Bekleyin pusuda burada, aşağıda, parlıyor mu fosfor gibi diye?<span class="char-style-override-8"><a class="footnote-link" href="#footnote-225-459" id="footnote-225-459-backlink">459</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-459-backlink" id="footnote-225-459">459</a> <span class="Font-Style94" style="font-size:0.88em;">Ruhun beyindeki fosfordan oluştuğunu kabul eden materyalist öğretiye gönderme.</span></p>
      </div>

      <p class="Normal">Küçücük bir ruh bu, kanatlı Psyche:<span class="char-style-override-8"><a class="footnote-link" href="#footnote-225-460" id="footnote-225-460-backlink">460</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-460-backlink" id="footnote-225-460">460</a> <span class="Font-Style94" style="font-size:0.88em;">Psyche, eski Yunancada kelebek demektir ve ruh, soluk, can ile eş anlamlı­dır.</span></p>
      </div>

      <p class="Normal">Yolarsanız kanatlarını, dönüşür iğrenç bir solucana!</p>

      <p class="Normal">Vuracağım damgamı ona,</p>

      <p class="Normal">Atın gitsin sonra ateş girdabına!</p>

      <p class="No-Paragraph-Style"><span><br />
      <br /></span></p>

      <p class="Normal">Dikkat edin siz aşağı bölgelere,</p>

      <p class="Normal">Şişko tulumlar sizi! Budur göreviniz sizin.</p>

      <p class="Normal">Bilinmez kesinlikle, hoşlanıp hoşlanmayacağı</p>

      <p class="Normal">Bulunmaktan orada.</p>

      <p class="Normal">Sever oturmayı göbekte:</p>

      <p class="Normal">Kollayın onu, kaçar gider göbeğin deliğinden yoksa!</p>

      <p class="ilk-son-sat-r-italik">(Uzun, kıvrık boynuzlu sıska şeytanlara.)</p>

      <p class="Normal">Siz maskaralar, sırabaşı gibi devler,</p>

      <p class="Normal">Yoklayın havayı!</p>

      <p class="Normal">Devam edin durup dinlenmeden!</p>

      <p class="Normal">Gerin kollarınızı, uzatın sivri tırnaklarınızı,</p>

      <p class="Normal">Yakalamak için o kanat çarpanı, o kaçanı!</p>

      <p class="Normal">Kötü hissediyor kendini eski evinde, belli,</p>

      <p class="Normal">Ve cin, istiyor çıkmak derhal yukarı.</p>

      <p class="ilk-son-sat-r-italik">(Yukarıdan, sağ taraftan bir ışık halesi iner.)</p>

      <p class="kisi">İLAHÎ ORDULAR</p>

      <p class="Normal para-style-override-44">Yetişin, elçiler,</p>

      <p class="Normal para-style-override-44">Cennetin sakinleri,</p>

      <p class="Normal para-style-override-44">Sakin bir uçuşla:</p>

      <p class="Normal para-style-override-44">Affetmek için günahkârları,</p>

      <p class="Normal para-style-override-44">Can vermek için toprağa!</p>

      <p class="Normal para-style-override-44">Tüm varlıklara</p>

      <p class="Normal para-style-override-44">Dostça izleri</p>

      <p class="Normal para-style-override-44">Gösterin süzülerek</p>

      <p class="Normal para-style-override-44">Geçerken buradan!</p>

      <p class="kisi">MEFİSTOFELES</p>

      <p class="Normal">Çalınıyor kulağıma bozuk sesler! İğrenç tıkırtılar,</p>

      <p class="Normal">İşitiliyor yukarıdan, istenmeyen bir ışıkla beraber:</p>

      <p class="Normal">Yarı oğlan, yarı kız dırıltıları,</p>

      <p class="Normal">Sever sofular bunları.</p>

      <p class="Normal">Bilirsiniz, en alçakça anlarımızda</p>

      <p class="Normal">Nasıl uğraştığımızı yok etmeye insan soyunu:</p>

      <p class="Normal">Keşfettiğimiz en âdice işler,</p>

      <p class="Normal">Çok bile onların dinî törenlerine.</p>

      <p class="No-Paragraph-Style"><span><br />
      <br /></span></p>

      <p class="Normal">Geliyorlar alçaklar, sinsice!</p>

      <p class="Normal">Çekip aldılar elimizden nicelerini böylece!</p>

      <p class="Normal">Savaşıyorlar bize karşı kendi silahlarımızla:</p>

      <p class="Normal">Şeytandır onlar da aslında, maskeli olsalar da.</p>

      <p class="Normal">Yenilmek burada, olurdu sonsuz bir utanç adınıza;</p>

      <p class="Normal">Yaklaşın mezara ve tutunun sıkıca kenarına!</p>

      <p class="Normal para-style-override-44"></p>

      <p class="kisi">MELEKLER KOROSU</p>

      <p class="ilk-son-sat-r-italik">(Güller saçarak)</p>

      <p class="Normal para-style-override-44">Ey güller, göz kamaştıran sizler,</p>

      <p class="Normal para-style-override-44">Şifa verenler!</p>

      <p class="Normal para-style-override-44">Dalgalananlar, uçuşanlar,</p>

      <p class="Normal para-style-override-44">Can verenler gizlice</p>

      <p class="Normal para-style-override-44">Kanatlananlar minik dallarla,</p>

      <p class="Normal para-style-override-44">Açanlar goncalarını,</p>

      <p class="Normal para-style-override-44">Koşun, açın siz de.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Fışkırsın bahar,</p>

      <p class="Normal para-style-override-44">Erguvan ve yeşil renklerle!</p>

      <p class="Normal para-style-override-44">Götürün cenneti</p>

      <p class="Normal para-style-override-44">Orada yatanın yanına!</p>

      <p class="kisi">MEFİSTOFELES</p>

      <p class="ilk-son-sat-r-italik">(Şeytanlara)</p>

      <p class="Normal para-style-override-67">Niye siniyorsunuz ve titriyorsunuz öyle?</p>

      <p class="Normal para-style-override-67">Âdet midir bu cehennemde?</p>

      <p class="Normal">Sıkı durun siz yerinizde ve bırakın serpsinler onlar gülleri!</p>

      <p class="Normal">Geçsin yerine her bir şeytan!</p>

      <p class="Normal">Sanıyorlar, uyutacaklarını azgın şeytanı</p>

      <p class="Normal">Bu çiçek oyunlarıyla;</p>

      <p class="Normal">Erirler ve büzüşürler bunlar soluğunuzla sizin.</p>

      <p class="Normal">Üfürün haydi, siz üfürücüler! —Yeter, yeter!</p>

      <p class="Normal">Soluyor soluğunuzla tüm uçuşanlar.</p>

      <p class="Normal">Olmayın o kadar da güçlü! Kapatın ağzınızı ve burnunuzu!</p>

      <p class="Normal">Üflediniz sahiden de çok kuvvetli.</p>

      <p class="Normal">Bilmezsiniz asla doğru ölçüyü!</p>

      <p class="Normal">Kalmıyor ki büzüşmekle:</p>

      <p class="Normal">Kararıyor, kavruluyor, tutuşuyor! uçuşuyor buraya doğru zehirli-berrak alevlerle:</p>

      <p class="Normal">Direnin onlara, tutunun sımsıkı birbirinize:</p>

      <p class="Normal">Tükeniyor güç! Eriyip gitti tüm cesaretleri!</p>

      <p class="Normal">Alıyor şeytanlar kokusunu yabancı, yağcı korların!</p>

      <p class="Normal para-style-override-44"></p>

      <p class="kisi">MELEKLER KOROSU</p>

      <p class="Normal para-style-override-51">Kutsal çiçekler,</p>

      <p class="Normal para-style-override-51">Neşeli alevler,</p>

      <p class="Normal para-style-override-51">Yayarlar sevgiyi,</p>

      <p class="Normal para-style-override-51">Hazırlarlar sevinci,</p>

      <p class="Normal para-style-override-51">Gönüllerin istediği gibi.</p>

      <p class="Normal para-style-override-51">Doğru sözlerle yaşayan,</p>

      <p class="Normal para-style-override-51">Saydam semalarda</p>

      <p class="Normal para-style-override-44">Sonsuz topluluklara</p>

      <p class="Normal para-style-override-44">Aydınlıktır tüm dünya!</p>

      <p class="kisi">MEFİSTOFELES</p>

      <p class="Normal">Lânet olsun! Rezil ahmaklar!</p>

      <p class="Normal">Duruyor tepetaklak şeytanlar,</p>

      <p class="Normal">Atıyor takla üstüne takla hantallar</p>

      <p class="Normal">Ve yuvarlanıyorlar kıçüstü cehenneme.</p>

      <p class="Normal">Kutsuyorum hak ettiğiniz bu buhar banyosunu!</p>

      <p class="Normal">Duruyorum ben yerimde.—</p>

      <p class="ilk-son-sat-r-italik">(Çevresinde uçuşan güllerle atışarak.)</p>

      <p class="Normal">Yalancı ışıklar, defolun!</p>

      <p class="Normal">Işılda istediğin kadar güçle,</p>

      <p class="Normal">Dönüşürsün, yakalanırsan, iğrenç vıcık gibi bir pisliğe.</p>

      <p class="Normal">Ne uçuşup duruyorsun?</p>

      <p class="Normal">Defolup gider misin hemen!—</p>

      <p class="Normal">Yapışıyor zift ve kükürt gibi enseme.</p>

      <p class="Normal para-style-override-44"></p>

      <p class="kisi">MELEKLER KOROSU</p>

      <p class="Normal">Sakınmalısınız,</p>

      <p class="Normal">Sizlerden olmayandan!</p>

      <p class="Normal">Tedirgin edene içinizi,</p>

      <p class="Normal">Yummamalısınız gözlerinizi!</p>

      <p class="Normal">Girerse zorla içeri,</p>

      <p class="Normal">Olmamız gerek gayretli.</p>

      <p class="Normal">Sevgi, sevgidir sadece</p>

      <p class="Normal">Getiren buraya sevenleri!</p>

      <p class="kisi">MEFİSTOFELES</p>

      <p class="Normal">Yanıyor başım, yüreğim, yanıyor ciğerim!</p>

      <p class="Normal">Şeytandan da üstün bir unsur bu!</p>

      <p class="Normal">Daha da beter cehennem ateşinden!—</p>

      <p class="Normal">Bu yüzdenmiş demek o korkunç iniltileriniz,</p>

      <p class="Normal">Mutsuz âşık! uğradığın halde hakarete,</p>

      <p class="Normal">Arıyorsun, döndürerek kıracakmış gibi boynunu, sevgilini.</p>

      <p class="No-Paragraph-Style"><span><br />
      <br /></span></p>

      <p class="Normal">Ne oluyor bana! Nedir döndüren başımı öte yana?</p>

      <p class="Normal">İçmiştim hani ant, onunla savaşmaya!</p>

      <p class="Normal">Öyle düşmanca gelirdi ki bu bakış eskiden bana.</p>

      <p class="Normal">Sardı mı içimi bilmediğim bir duygu yoksa?</p>

      <p class="Normal">Hoşlanıyorum görmekten bu sevimli gençleri;</p>

      <p class="Normal">Nedir engelleyen küfür etmekten beni?—</p>

      <p class="Normal">Ve verirsem izin aklımı başımdan çelmelerine,</p>

      <p class="Normal">Kime denecek o zaman deli, ileride?—</p>

      <p class="Normal">Nefret ettiğim bu hoş oğlanlar,</p>

      <p class="Normal">Gidiyorlar pek de hoşuma şimdi!—</p>

      <p class="No-Paragraph-Style"><span><br />
      <br /></span></p>

      <p class="Normal">Ey güzel çocuklar, söyleyin bana:</p>

      <p class="Normal">Değil misiniz Lusifer’in soyundan siz de acaba?<span class="char-style-override-8"><a class="footnote-link" href="#footnote-225-461" id="footnote-225-461-backlink">461</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-461-backlink" id="footnote-225-461">461</a> <span class="Font-Style94" style="font-size:0.88em;">Lusifer, diğer melekleri tanrıya karşı kışkırtmazdan önce diğerleri gibi, üstelik güzelliğiyle öne çıkan bir melekti.</span></p>
      </div>

      <p class="Normal">Öyle güzelsiniz ki:gerçekten de, istiyorum öpmek sizi!</p>

      <p class="Normal">Sanıyorum ki geldiniz tam zamanında.</p>

      <p class="Normal">Öylesine rahat, öylesine doğal ki içim,</p>

      <p class="Normal">Görmüş gibiyim binlerce kere sizi sanki,</p>

      <p class="Normal">Arzuluyorum bir kedicik gibi gizli gizli:</p>

      <p class="Normal">Görüyorum her bakışımda daha da güzelleştiğinizi!</p>

      <p class="Normal">Ah, yaklaşın bana, lütfedin tek bir bakışınızı!</p>

      <p class="Normal para-style-override-44"></p>

      <p class="kisi">MELEKLER KOROSU</p>

      <p class="Normal">Geliyoruz işte, niye çekiliyorsun geriye?</p>

      <p class="Normal">Yaklaşıyoruz, kal burada, elindeyse!</p>

      <p class="ilk-son-sat-r-italik"><span>(Melekler etrafa yayılarak tüm alanı doldururlar.)</span></p>

      <p class="kisi">MEFİSTOFELES</p>

      <p class="No-Paragraph-Style"></p>

      <p class="ilk-son-sat-r-italik"><span>(Sahnenin önüne doğru itilir.)</span></p>

      <p class="Normal">Yeriyorsunuz bizi lânetli ruhlar diye</p>

      <p class="Normal">Ve kendinizsiniz aslında gerçek büyücü ustaları;</p>

      <p class="Normal">Çıkartırsınız baştan çünkü erkeği ve kadını.—</p>

      <p class="Normal">Ne lânet olası bir macera!</p>

      <p class="Normal">Bu mudur aşk unsuru?</p>

      <p class="Normal">Ateşler içinde tüm bedenim,</p>

      <p class="Normal">Hissetmiyorum bile yandığımı ensemin.—</p>

      <p class="Normal">Uçuşup duruyorsunuz oraya buraya: insenize artık aşağıya!</p>

      <p class="Normal">Oynatın o güzel uzuvlarınızı biraz daha dünyevi bir şekilde!</p>

      <p class="Normal">Yakışıyor gerçekten de ciddiyet size;</p>

      <p class="Normal">Ama isterim görmek bir kez olsun gülümsediğinizi!</p>

      <p class="Normal">Olurdu bu sonsuz bir zevk benim için!</p>

      <p class="Normal">Demek istiyorum ki: Âşıkların bakışı gibi!</p>

      <p class="Normal">Dudak çevresinde küçük bir hareket, o kadar işte!</p>

      <p class="Normal">Senden, uzun boylu çocuk, hoşlandım en çok senden ben,</p>

      <p class="Normal">Yakışmıyor bu papaz ifadesi sana,</p>

      <p class="Normal">Bak öyleyse biraz şehvetle bana!</p>

      <p class="Normal">Olsaydınız bile daha çıplak, görünürdünüz yine de namuslu:</p>

      <p class="Normal">Şu uzun büzgülü gömlekler fazla geleneksel!</p>

      <p class="Normal">Dönüyorlar arkalarını —değer bakmaya arkadan onlara!—</p>

      <p class="Normal">Çok iştah kabartıcı bu veletler!</p>

      <p class="kisi">MELEKLER KOROSU</p>

      <p class="Normal para-style-override-44">Dönün aydınlığa</p>

      <p class="Normal para-style-override-44">Siz, ey aşk içindeki alevler!</p>

      <p class="Normal para-style-override-44">Lânetleyenlere kendilerini,</p>

      <p class="Normal para-style-override-44">Versin ki şifa hakikat,</p>

      <p class="Normal para-style-override-44">Kurtulsunlar</p>

      <p class="Normal para-style-override-44">Kıvançla kötülükten,</p>

      <p class="Normal para-style-override-44">Birleşerek bütünle</p>

      <p class="Normal para-style-override-44">Olmak için mutlu!</p>

      <p class="kisi">MEFİSTOFELES</p>

      <p class="ilk-son-sat-r-italik"><span>(Kendini toparlayarak)</span></p>

      <p class="Normal">Ne oluyor bana! —Eyüp gibi, her tarafı</p>

      <p class="Normal">Yara bere içinde, kendinden de iğrenen herif,</p>

      <p class="Normal">Ve ediyor bayram aynı zamanda, anlayınca tamamen kendi içini,</p>

      <p class="Normal">Geldikçe kendine ve kendi soyuna güveni:</p>

      <p class="Normal">Kurtuldu şeytanın soylu kısımları,</p>

      <p class="Normal">Kalıyor ancak derinin üstünde o aşk büyüsü!</p>

      <p class="Normal">Yandı tükendi o uğursuz alevler.</p>

      <p class="Normal">Ve, olması gerektiği gibi, sövüyorum hepinize birden!</p>

      <p class="No-Paragraph-Style"></p>

      <p class="kisi"><span class="char-style-override-19">MELEKLER KOROSU</span></p>

      <p class="Normal para-style-override-44">Kutsal korlar,</p>

      <p class="Normal para-style-override-44">Etrafında uçuştukları kişi,</p>

      <p class="Normal para-style-override-44">Hisseder hayatta kendini</p>

      <p class="Normal para-style-override-44">Mutlu, iyilerin arasında.</p>

      <p class="Normal para-style-override-44">Birleşin hepiniz</p>

      <p class="Normal para-style-override-44">Yükselin ve şükran edin!</p>

      <p class="Normal para-style-override-44">Arındı hava:</p>

      <p class="Normal para-style-override-44">Alsın ruh nefes!</p>

      <p class="ilk-son-sat-r-italik"><span>(Faust’un ölümsüz benliğini de birlikte alarak yükselirler.)</span></p>

      <p class="kisi"><span class="char-style-override-2">MEF</span><span>İ</span><span class="char-style-override-2">STOFELES</span></p>

      <p class="ilk-son-sat-r-italik"><span>(Etrafına bakınarak.)</span></p>

      <p class="Normal">Ama nasıl? —Nereye gitti bunlar?</p>

      <p class="Normal">Getirdi oyuna beni bir çocuk sürüsü!</p>

      <p class="Normal">Uçtular göğe doğru ganimetleriyle birlikte;</p>

      <p class="Normal">Bunun içinmiş demek bu çukuru eşelemeleri!</p>

      <p class="Normal">Kaçırdılar benden eşsiz, büyük bir hazineyi:</p>

      <p class="Normal">O yüce ruhu, bana rehin verileni,</p>

      <p class="Normal">Yürüttüler kurnazlıkla gözlerimin önünde.</p>

      <p class="No-Paragraph-Style"><span><br />
      <br /></span></p>

      <p class="Normal">Kime edebilirim şikâyet şimdi?</p>

      <p class="Normal">Kim verir bana hakkım olanı geri?</p>

      <p class="Normal">Kandırıldın bu yaşlı günlerinde,</p>

      <p class="Normal">Hak ettin bunu, kötüdür çok vaziyetin!</p>

      <p class="Normal">Davrandım utanç verici,</p>

      <p class="Normal">Yok oldu gitti büyük bir emek, aşağılık bir şekilde;</p>

      <p class="Normal">Âdi bir şehvet, abes aşk hisleri</p>

      <p class="Normal">Kandırdı uyanık şeytanı.</p>

      <p class="Normal">Ve bu çocukça aptalca şeylerle</p>

      <p class="Normal">uğraşıp durdu akıllı deneyimli yaratık,</p>

      <p class="Normal">Değil gerçekten küçümsenecek gibi</p>

      <p class="Normal">Sonunda onu yenen bu çılgınlık.</p>

      <p class="Konu-Ba-l---" id="toc_marker-3-27">DAĞ GEÇİTLERİ</p>

      <p class="Konu-Alt-Ba-l--- para-style-override-55">(Orman, kayalıklar, ıssızlık.)</p>

      <p class="Konu-Alt-Ba-l---">(Dağ boyunca yayılmış, kayalıkların yarıklarına yerleşmiş kutsal keşişler.)</p>

      <p class="Normal"></p>

      <p class="Normal"></p>

      <p class="Normal"></p>

      <p class="kisi">KORO VE YANKI</p>

      <p class="Normal">Dalgalanıyor orman,</p>

      <p class="Normal">Yaslanıyor kayalar ağırlıklarıyla ormana,</p>

      <p class="Normal">Tutunuyor ona kökler,</p>

      <p class="Normal">Sokulmuş birbirine ağaçların gövdeleri.</p>

      <p class="Normal">Sıçrıyor dalga üstüne dalga,</p>

      <p class="Normal">Barındırıyor bizi en ıssız mağara.</p>

      <p class="Normal">Dolanıyorlar aslanlar sessizce—</p>

      <p class="Normal">Dostça etrafımızda,</p>

      <p class="Normal">Gösteriyorlar saygı bu kutsanmış yere,</p>

      <p class="Normal">Sevginin kutsal yuvasına.</p>

      <p class="kisi">PEDER ECSTATICUS<span class="char-style-override-23"><a class="footnote-link" href="#footnote-225-462" id="footnote-225-462-backlink">462</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-462-backlink" id="footnote-225-462">462</a> <span class="Font-Style94" style="font-size:0.88em;">Kendinden geçmiş bir rahip. Aşağı yukarı süzülmesi artık yer çekimine bağlı olmadığını göstermektedir.</span></p>
      </div>

      <p class="ilk-son-sat-r-italik">(Bir aşağı bir yukarı süzülerek)</p>

      <p class="Normal">Sonsuz sevinç ateşi,</p>

      <p class="Normal">Yakıcı sevgi bağı,</p>

      <p class="Normal">Yüreğin kaynayan acısı,</p>

      <p class="Normal">Coşkun tanrı sevgisi!</p>

      <p class="Normal">Delip geçin beni oklar,</p>

      <p class="Normal">Yenin beni mızraklar,</p>

      <p class="Normal">Parçalayın topuzlar beni,</p>

      <p class="Normal">Yakın beni yıldırımlar!</p>

      <p class="Normal">Ki yok olup gitsin</p>

      <p class="Normal">Fani olan her şey,</p>

      <p class="Normal">Parlasın ezeli yıldızı,</p>

      <p class="Normal">Sonsuz sevginin!</p>

      <p class="kisi">PEDER PROFUNDUS<span class="char-style-override-8"><a class="footnote-link" href="#footnote-225-463" id="footnote-225-463-backlink">463</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-463-backlink" id="footnote-225-463">463</a> <span class="Font-Style94" style="font-size:0.88em;">Profundus (lat.) derin. İçi henüz tümüyle ışığa kavuşmamış olan rahip.</span></p>
      </div>

      <p class="ilk-son-sat-r-italik">(Derin bölge)</p>

      <p class="Normal para-style-override-51">Ayaklarımın dibindeki kayalık uçurum</p>

      <p class="Normal para-style-override-51">Nasıl dayanıyorsa daha derin bir uçuruma,</p>

      <p class="Normal para-style-override-51">Nasıl akıyorsa binlerce çay parıldayarak</p>

      <p class="Normal para-style-override-51">Korkunç çağlayanın köpüklü sularına,</p>

      <p class="Normal para-style-override-51">Nasıl yükseliyorsa ağaçlar</p>

      <p class="Normal para-style-override-51">Güçlü güdüleriyle görkemle göklere:</p>

      <p class="Normal para-style-override-51">Öyledir o engin güçlü sevgi de,</p>

      <p class="Normal para-style-override-51">Yaratan hepsini ve esirgeyen.</p>

      <p class="Normal para-style-override-51">Var çevremde azgın bir uğultu,</p>

      <p class="Normal para-style-override-51">Oynuyor gibi yerinden orman ve kayalar,</p>

      <p class="Normal para-style-override-51">Dökülüyor ama yine de çağlayanlar</p>

      <p class="Normal para-style-override-51">Sevgi dolu şarıltılarla uçuruma,</p>

      <p class="Normal para-style-override-51">Görevlendirilmişler, sulamak için vadiyi;</p>

      <p class="Normal para-style-override-51">Arındırmak üzere,</p>

      <p class="Normal para-style-override-44">Bağrında zehir ve buğu taşıyan havayı,</p>

      <p class="Normal para-style-override-44">Çakan şimşek, alevler saçarak:</p>

      <p class="Normal para-style-override-51">Habercilerdir bunlar sevginin!</p>

      <p class="Normal para-style-override-51">Bildirirler bize,</p>

      <p class="Normal para-style-override-51">Kuşattığını çevremizi o sonsuz yaratıcının.</p>

      <p class="Normal para-style-override-51">Varsın tutuştursun benim yüreğimi de,</p>

      <p class="Normal para-style-override-51">Şaşkın-donmuş vaziyette,</p>

      <p class="Normal para-style-override-51">Kör duyguların sınırları içinde</p>

      <p class="Normal para-style-override-51">Sımsıkı zincirlerin acısını çeken ruhumu!</p>

      <p class="Normal para-style-override-51">Ey tanrı! Gider kaygılarımı,</p>

      <p class="Normal para-style-override-51">Aydınlat sana muhtaç yüreğimi!</p>

      <p class="kisi">PEDER SERAPHICUS</p>

      <p class="ilk-son-sat-r-italik"><span>(Orta bölge)</span></p>

      <p class="Normal para-style-override-44">Hangi sabah bulutçuğudur bu uçuşan</p>

      <p class="Normal para-style-override-44">Salınan saçları arasından çamların?</p>

      <p class="Normal para-style-override-44">Seziyor muyum yoksa yaşayanı içinde?</p>

      <p class="Normal para-style-override-44">Genç ruhların topluluğudur bu.</p>

      <p class="kisi">MUTLU OĞLANLAR KOROSU</p>

      <p class="Normal">Söyle bize baba, gittiğimiz kutsal yeri,</p>

      <p class="Normal">Söyle bize, ey lütufkâr varlık, kim olduğumuzu!</p>

      <p class="Normal">Mutluyuz biz: herkes için, herkes için,</p>

      <p class="Normal">Var olmak o kadar tatlı ki.</p>

      <p class="kisi">PEDER SERAPHICUS<span class="char-style-override-8"><a class="footnote-link" href="#footnote-225-464" id="footnote-225-464-backlink">464</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-464-backlink" id="footnote-225-464">464</a> <span class="Font-Style94" style="font-size:0.88em;">Seraphim: Altı kanatlı, melekler hiyerarşisinde en yüksek konumdaki me­lek. Peder Seraphicus, Peder Profundus’a göre daha fazla ışığa kavuşmuştur. “Mutlu oğlanlar” ona doğru uçarlar.</span></p>
      </div>

      <p class="Normal">Ey oğlanlar, gece yarısı doğanlar,<span class="char-style-override-8"><a class="footnote-link" href="#footnote-225-465" id="footnote-225-465-backlink">465</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-465-backlink" id="footnote-225-465">465</a> <span class="Font-Style94" style="font-size:0.88em;">Gece yarısı doğan çocuklar hakkındaki bâtıl inançlar.</span></p>
      </div>

      <p class="Normal">Akıl ve duyguları yarı açılmış olanlar,</p>

      <p class="Normal">Ana-babaların yitirdiği,</p>

      <p class="Normal">Meleklerin kazandığı çocuklar!<span class="char-style-override-8"><a class="footnote-link" href="#footnote-225-466" id="footnote-225-466-backlink">466</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-466-backlink" id="footnote-225-466">466</a> <span class="Font-Style94" style="font-size:0.88em;">Doğar doğmaz ölen, kendileri hiç günah işlememiş olan bu çocuklar, insanlığın ortak günahını (Adem ile Havva’nın cennetten kovulması) paylaş­tıkları için günahlarından arındırılmalıdırlar.</span></p>
      </div>

      <p class="Normal">Seven bir gönül olduğunu,</p>

      <p class="Normal">Seziyorsunuz herhalde: yaklaşın öyleyse!</p>

      <p class="Normal">Yeryüzünün eğri büğrü yollarını,</p>

      <p class="Normal">Bilmezsiniz, siz, ey mutlu çocuklar!</p>

      <p class="Normal">İnin aşağıya gözlerime</p>

      <p class="Normal">Dünyaya ve yeryüzüne özgü organımı,</p>

      <p class="Normal">Kullanın kendinizinmiş gibi:</p>

      <p class="Normal">Bakının çevrenize!</p>

      <p class="ilk-son-sat-r-italik">(Onları kendi içine alır.)</p>

      <p class="Normal">Bunlar ağaçlar, bunlar da kayalar,</p>

      <p class="Normal">Çağlayan, yukarıdan dökülen</p>

      <p class="Normal">Ve korkunç gürültüyle yuvarlanarak</p>

      <p class="Normal">Dimdik yolu kısaltan.</p>

      <p class="kisi">MUTLU OĞLANLAR</p>

      <p class="ilk-son-sat-r-italik"><span>(içlerinden)</span></p>

      <p class="Normal"><span>Ne görkemli bir manzara;</span></p>

      <p class="Normal"><span>Fazla karanlık ama,</span></p>

      <p class="Normal"><span>Salıyor bizi korkuya ve dehşete:</span></p>

      <p class="Normal"><span>Ey sen, soylu ve iyi kişi, bırak gidelim bizi!</span></p>

      <p class="kisi">PEDER SERAPHICUS</p>

      <p class="Normal para-style-override-51">Çıkın daha yüksek bir aşamaya,</p>

      <p class="Normal para-style-override-51">Gelişin sezdirmeden,</p>

      <p class="Normal para-style-override-51">Olduğu gibi başlangıçtan beri</p>

      <p class="Normal para-style-override-51">Alarak güç, tanrının varlığından!</p>

      <p class="Normal para-style-override-51">Budur çünkü ruhların besini,</p>

      <p class="Normal para-style-override-51">Egemen olan en özgür gök tabakasında:</p>

      <p class="Normal para-style-override-51">Ebedi sevginin görünümü,</p>

      <p class="Normal para-style-override-51">Ve mutluluğa dönüşmesi.</p>

      <p class="kisi">MUTLU ÇOCUKLAR KOROSU</p>

      <p class="ilk-son-sat-r-italik"><span>(En yüksek tepelerde dolaşarak)</span></p>

      <p class="Normal para-style-override-51">Birleştirin ellerinizi</p>

      <p class="Normal para-style-override-51">Oluşturun mutlu bir halka!</p>

      <p class="Normal para-style-override-51">Oynayın ve söyleyin şarkı</p>

      <p class="Normal para-style-override-51">Katarak içine kutsal duyguları!</p>

      <p class="Normal para-style-override-51">Aydınlatacaktır tanrı sizi,</p>

      <p class="Normal para-style-override-51">Güvenebilirsiniz siz buna;</p>

      <p class="Normal para-style-override-51">Göreceksiniz,</p>

      <p class="Normal para-style-override-51">Tapındığınızı.</p>

      <p class="kisi">MELEK</p>

      <p class="ilk-son-sat-r-italik"><span>(Daha yüksek bir hava katmanında süzülen melek, Faust’un ölümsüz benliğini taşıyarak)</span></p>

      <p class="Normal para-style-override-51">Kurtuldu soylu uzvu</p>

      <p class="Normal para-style-override-51">Ruhlar âleminin, kötülükten:</p>

      <p class="Normal para-style-override-51">Canla başla çabalayanı,</p>

      <p class="Normal para-style-override-51">Kurtarabiliriz biz onu!</p>

      <p class="Normal para-style-override-51">Ve birleşirse hele</p>

      <p class="Normal para-style-override-51">Yükseklerden gelen sevgiyle,</p>

      <p class="Normal para-style-override-51">Karşılar onu bu mutlular topluluğu</p>

      <p class="Normal para-style-override-51">Yürekten gelen bir sevecenlikle.</p>

      <p class="kisi">DAHA GENÇ MELEKLER</p>

      <p class="Normal">Sevecen-kutsal tövbekâr kadınların</p>

      <p class="Normal">Ellerinden dökülen güller,</p>

      <p class="Normal">Ettiler bize yardım kazanmamız için zaferi,</p>

      <p class="Normal">Tamamlamamız için bu yüce eseri,</p>

      <p class="Normal">Geçirelim ele diye ruhun hazinesini.</p>

      <p class="Normal">Çekiliyordu kötüler serptikçe biz bu değerleri,</p>

      <p class="Normal">Kaçıyordu şeytanlar görünce geldiğimizi.</p>

      <p class="Normal">Cehennemim alışılmış cezaları yerine</p>

      <p class="Normal">Hissetti ruhlar aşk acısını;</p>

      <p class="Normal">Şeytanların yaşlı ustası bile</p>

      <p class="Normal">Kıvrandı acılar içinde.</p>

      <p class="Normal">Haykırın sevinçle! Başardık.</p>

      <p class="kisi">OLGUN MELEKLER</p>

      <p class="Normal">Kalan bize, bir dünya artığı</p>

      <p class="Normal">Eziyetlidir taşıması,</p>

      <p class="Normal">Ve olsa ak toprak bile</p>

      <p class="Normal">Değildir arınmış yine de.</p>

      <p class="Normal">Ruhun etkin gücü</p>

      <p class="Normal">Unsurları</p>

      <p class="Normal">Çekince kendine,</p>

      <p class="Normal">Ayıramaz hiçbir melek</p>

      <p class="Normal">Bu birleşik ikiz doğayı:</p>

      <p class="Normal">Sonsuz sevgidir ancak</p>

      <p class="Normal">Kopartacak birbirinden onları.</p>

      <p class="kisi">DAHA GENÇ MELEKLER</p>

      <p class="Normal">Bir sis, saran yüksek kayaları</p>

      <p class="Normal">Seziyorum şimdi</p>

      <p class="Normal">Kımıldadığını yakınlarda</p>

      <p class="Normal">Ruhlar topluluğunun.</p>

      <p class="Normal">Berraklaşıyor bulutçuklar:</p>

      <p class="Normal">Görüyorum heyecanlı bir kalabalık</p>

      <p class="Normal">Oluşan mutlu oğlan çocuklardan,</p>

      <p class="Normal">Kurtulmuşlar baskısından yeryüzünün,</p>

      <p class="Normal">Toplanmışlar halka halinde,</p>

      <p class="Normal">Çıkarıyorlar keyfini</p>

      <p class="Normal">Bu yeni baharının ve güzelliklerinin</p>

      <p class="Normal">Yukarı dünyanın.</p>

      <p class="Normal">O, daha başlangıçta,</p>

      <p class="Normal">Tamamlamak için gelişimini</p>

      <p class="Normal">Katılsın bunların arasına!</p>

      <p class="kisi">MUTLU ÇOCUKLAR</p>

      <p class="Normal para-style-override-44">Alırız sevinçle aramıza</p>

      <p class="Normal para-style-override-44">Bu koza halindekini;</p>

      <p class="Normal para-style-override-44">Emanet ediliyor böylece</p>

      <p class="Normal para-style-override-44">Bir melek bizlere.</p>

      <p class="Normal para-style-override-44">Çözün yumağını,<span class="char-style-override-8"><a class="footnote-link" href="#footnote-225-467" id="footnote-225-467-backlink">467</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-467-backlink" id="footnote-225-467">467</a> <span class="Font-Style94" style="font-size:0.88em;">Kozanın yumağı burada dünya artıkları olarak anlaşılmalıdır.</span></p>
      </div>

      <p class="Normal para-style-override-44">Onu saranı!</p>

      <p class="Normal para-style-override-44">Büyüdü ve güzelleşti anında</p>

      <p class="Normal para-style-override-44">Kavuşunca kutsal yaşama.</p>

      <p class="kisi"><span>DOKTOR MARIANUS</span><span class="char-style-override-8"><a class="footnote-link" href="#footnote-225-468" id="footnote-225-468-backlink">468</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-468-backlink" id="footnote-225-468">468</a> <span class="Font-Style94" style="font-size:0.88em;">Kutsal Meryem Ana’ya tapanların temsilcisi.</span></p>
      </div>

      <p class="ilk-son-sat-r-italik"><span>(En yüksek, en saf hücrede.)</span></p>

      <p class="Normal"><span>Görülüyor buradan serbestçe,</span></p>

      <p class="Normal"><span>Yükselmiş ruh.</span></p>

      <p class="Normal"><span>Geçiyor oradan kadınlar,</span></p>

      <p class="Normal"><span>Süzülerek yükseklere.</span></p>

      <p class="Normal"><span>O görkemli, içlerinde,</span></p>

      <p class="Normal"><span>Yıldızlardan bir çelenk içinde,</span></p>

      <p class="Normal"><span>Göklerin kraliçesi:</span></p>

      <p class="Normal"><span>Anlıyorum bunu parıltısından.</span></p>

      <p class="ilk-son-sat-r-italik"><span>(Coşkuyla)</span></p>

      <p class="Normal"><span>Ey, evrenin en yüce hâkimi,</span></p>

      <p class="Normal"><span>Ver izin, seyredeyim,</span></p>

      <p class="Normal"><span>Göklere gerilmiş o mavi çadırda</span></p>

      <p class="Normal"><span>Gizemini senin!</span></p>

      <p class="Normal"><span>Hoş gör sen, bir erkeğin yüreğini</span></p>

      <p class="Normal"><span>Ciddiyetle ve zarafetle coşturan</span></p>

      <p class="Normal"><span>Ve kutsal bir aşk heyecanıyla</span></p>

      <p class="Normal"><span>Sana koşturanı!</span></p>

      <p class="Normal"><span>Yenilmez cesaretimiz bizim,</span></p>

      <p class="Normal"><span>Duyulunca yüce buyruğun;</span></p>

      <p class="Normal"><span>Hafifler içimizdeki korlar bir anda,</span></p>

      <p class="Normal"><span>Kavuşturunca sen bizi huzura.</span></p>

      <p class="Normal"><span>Bakire, saf en güzel anlamda,</span></p>

      <p class="Normal"><span>Ana, lâyık saygıya,</span></p>

      <p class="Normal"><span>Bizim için seçilmiş ece,</span></p>

      <p class="Normal"><span>Tanrılarla eş değerde.</span></p>

      <p class="No-Paragraph-Style"><span><br />
      <br /></span></p>

      <p class="Normal">Sarıyor etrafını</p>

      <p class="Normal">Hafif küçük bulutlar:</p>

      <p class="Normal">Tövbekâr kadınlar bunlar,</p>

      <p class="Normal">Narin topluluklar,</p>

      <p class="Normal">Dizlerin etrafında</p>

      <p class="Normal">Soluyanlar esiri,</p>

      <p class="Normal">Niyaz edenler bağışlanmayı.</p>

      <p class="No-Paragraph-Style"><span><br />
      <br /></span></p>

      <p class="Normal">Sen, ey dokunulamayan,</p>

      <p class="Normal">Görmezsin bir sakınca,</p>

      <p class="Normal">Yaklaşmalarını güvenle sana,</p>

      <p class="Normal">O baştan çıkarılanların, kolayca.</p>

      <p class="No-Paragraph-Style"><span><br />
      <br /></span></p>

      <p class="Normal">Zordur kurtarması,</p>

      <p class="Normal">Sürüklenenleri düşkünlüğe:</p>

      <p class="Normal">Kim koparabilir ki kendi gücüyle</p>

      <p class="Normal">Şehvetin zincirlerini?</p>

      <p class="Normal">Kayar ayak ne de çabuk</p>

      <p class="Normal">Eğik ve kaygan zeminde!</p>

      <p class="Normal">Kimi etmez ki mest bir bakış, bir selâm,</p>

      <p class="Normal">İltifat dolu sözler?</p>

      <p class="ilk-son-sat-r-italik"><span>(Mater gloriosa</span><span class="char-style-override-10"><a class="footnote-link" href="#footnote-225-469" id="footnote-225-469-backlink">469</a></span> <span>havalarda süzülerek gelir.)</span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-469-backlink" id="footnote-225-469">469</a> <span class="Font-Style94" style="font-size:0.88em;">Göklerin kraliçesi Meryem Ana.</span></p>
      </div>

      <p class="kisi"><span>TÖVBEKÂR KADINLAR KOROSU</span></p>

      <p class="Normal">Yükseliyorsun göklerine</p>

      <p class="Normal">Sonsuz ülkelerin;</p>

      <p class="Normal">Duy yakarışları,</p>

      <p class="Normal">Sen ey eşsiz,</p>

      <p class="Normal">Ey bağışlayan!</p>

      <p class="kisi"><span>MAGNA PECCATRIX</span><span class="char-style-override-8"><a class="footnote-link" href="#footnote-225-470" id="footnote-225-470-backlink">470</a></span> <span class="char-style-override-24">(Aziz Luka, VII, 3ö.)</span><span class="char-style-override-25"><a class="footnote-link" href="#footnote-225-471" id="footnote-225-471-backlink">471</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-470-backlink" id="footnote-225-470">470</a> <span class="Font-Style94" style="font-size:0.88em;">(Lat.) Büyük günahkâr. Maria Magdalena.</span></p>

        <div class="footnote">
          <p class="Basic-Paragraph-1"><a class="footnote-anchor" href="#footnote-225-471-backlink" id="footnote-225-471">471</a> <span class="Font-Style94" style="font-size:0.88em;">Ferisiler’den biri İsa’yı yemeğe çağırdı. O da Ferisi’nin evine gidip sofraya oturdu. O sırada, kentte günahkâr olarak tanınan bir kadın, İsa’nın, Ferisi’nin evinde yemek yediğini öğrenince kaymaktaşından bir kap içinde güzel kokulu yağ getirdi. İsa’nın arkasında, ayaklarının dibinde durup ağlayarak, gözyaşlarıyla O’nun ayaklarını ıslatmaya başladı. Saçlarıyla ayaklarını sildi, öptü ve yağı üzerlerine sürdü.</span></p>
        </div>
      </div>

      <p class="Normal">O, tanrı mertebesine ulaşmış oğlunun</p>

      <p class="Normal">Ayaklarına damlayan gözyaşlarını</p>

      <p class="Normal">Merheme dönüştüren aşk hürmetine</p>

      <p class="Normal">Ferisilerin alaylarına rağmen,</p>

      <p class="Normal">Öylesine güzel kokular yayan</p>

      <p class="Normal">O kâse hürmetine,</p>

      <p class="Normal">Kutsal uzuvları kurulayan</p>

      <p class="Normal">O yumuşacık saçların hürmetine —</p>

      <p class="kisi"><span>MULIER SAMARITANA</span><span class="char-style-override-8"><a class="footnote-link" href="#footnote-225-472" id="footnote-225-472-backlink">472</a></span> <span class="char-style-override-24">(Aziz Yuhanna IV.)</span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-472-backlink" id="footnote-225-472">472</a> <span class="Font-Style94" style="font-size:0.88em;">(Lat.) Samaritan’lı kadın (Yuh.4,5), Tanrıya Yakup çeşmesinde soğuk bir içecek sununca Tanrı şöyle konuşur (5,14): “Ona verdiğim sudan içen kimse hiç susuzluk çekmeyecek ve bu su onun içinde yeni bir yaşam kaynağına dönüşecek ve sonsuz hayata götürecektir.”</span></p>
      </div>

      <p class="Normal">Vaktiyle İbrahim’in sürülerini</p>

      <p class="Normal">Götürdüğü o çeşme,</p>

      <p class="Normal">Değince dudaklarına kurtarıcıyı</p>

      <p class="Normal">Serinleten o kova,</p>

      <p class="Normal">Şimdi oraya akan,</p>

      <p class="Normal">Taşan, sonsuz, berrak</p>

      <p class="Normal">Tüm dünyayı sulayan</p>

      <p class="Normal">O saf, gür pınarın hürmetine—</p>

      <p class="kisi"><span>MARIA AEGYPTICA</span><span class="char-style-override-8"><a class="footnote-link" href="#footnote-225-473" id="footnote-225-473-backlink">473</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-473-backlink" id="footnote-225-473">473</a> <span class="Font-Style94" style="font-size:0.88em;">Mısırlı Meryem hakkında “Acta Sanctorum”da (Azizlerin hayatını anlatan tutanaklar) şöyle denmektedir: “Uzun yıllar boyunca yaşadığı sefalet hayatın­dan sonra kutsal mezara hacca gider. Orada bilinmeyen bir güç onu geri çevi­rir, bunun üstüne Mısırlı Meryem kırk yıl çöllerde günah çıkartır ve ölürken kumlara, ruhuna dua edilmesini yazar.</span></p>
      </div>

      <p class="ilk-son-sat-r-italik"><span>(Acta Sanctorum.)</span></p>

      <p class="Normal">Efendimizi toprağa verdikleri,</p>

      <p class="Normal">O kutsal yerin, Uyararak beni</p>

      <p class="Normal">Kapıdan geri döndüren o kolun,</p>

      <p class="Normal">Sadâkatle kırk yıl çöllerde,</p>

      <p class="Normal">Dilediğim tövbenin,</p>

      <p class="Normal">Kumlara yazdığım</p>

      <p class="Normal">Kutsal veda selâmının hürmetine—</p>

      <p class="kisi"><span>ÜÇÜ BİRDEN</span></p>

      <p class="Normal">Sen ki, esirgemezsin</p>

      <p class="Normal">Yüceliğini, büyük günahlara giren kadınlardan</p>

      <p class="Normal">Ve yükseltirsin sonsuzluklara,</p>

      <p class="Normal">Tövbe edenin sevabını,</p>

      <p class="Normal">Bağışla bu iyi ruhu da,<span class="char-style-override-8"><a class="footnote-link" href="#footnote-225-474" id="footnote-225-474-backlink">474</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-474-backlink" id="footnote-225-474">474</a> <span class="Font-Style94" style="font-size:0.88em;">Gretchen</span></p>
      </div>

      <p class="Normal">Kaybederek kendini tek bir kere,<span class="char-style-override-8"><a class="footnote-link" href="#footnote-225-475" id="footnote-225-475-backlink">475</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-475-backlink" id="footnote-225-475">475</a> <span class="Font-Style94" style="font-size:0.88em;">Gretchen’in Faust’a teslim olması.</span></p>
      </div>

      <p class="Normal">Fark etmeden günah işleyeni,</p>

      <p class="Normal">Bağışla onu suçuna uygun<span class="char-style-override-8"><a class="footnote-link" href="#footnote-225-476" id="footnote-225-476-backlink">476</a></span> biçimde!</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-476-backlink" id="footnote-225-476">476</a> <span class="Font-Style94" style="font-size:0.88em;">Gretchen’in büyük suçuyla orantılı bir bağışlama.</span></p>
      </div>

      <p class="kisi">UNA POENITENTIUM<span class="char-style-override-8"><a class="footnote-link" href="#footnote-225-477" id="footnote-225-477-backlink">477</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-477-backlink" id="footnote-225-477">477</a> <span class="Font-Style94" style="font-size:0.88em;">Una poenitentium, Latince “günahkâr kadınlardan biri” anlamına gelir.</span></p>
      </div>

      <p class="ilk-son-sat-r-italik"><span>(Sokularak. Vaktiyle Gretchen adını taşıyan.)</span></p>

      <p class="Normal">Eğ, eğ,</p>

      <p class="Normal">Sen ey eş siz,</p>

      <p class="Normal">Ey, göz kamaştıran,</p>

      <p class="Normal">Yüzünü merhametle bana!</p>

      <p class="Normal">O, genç yaşta sevilen,</p>

      <p class="Normal para-style-override-44">Artık arınan,<span class="char-style-override-8"><a class="footnote-link" href="#footnote-225-478" id="footnote-225-478-backlink">478</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-478-backlink" id="footnote-225-478">478</a> <span class="Font-Style94" style="font-size:0.88em;">Dünyevî kötülüklerden, günahlardan uzaklaşmış ve bağışlanmış olan ruh.</span></p>
      </div>

      <p class="Normal para-style-override-44">Geliyor geri.</p>

      <p class="kisi">MUTLU ÇOCUKLAR</p>

      <p class="ilk-son-sat-r-italik"><span>(Daireler çizerek yaklaşırlar.)</span></p>

      <p class="Normal para-style-override-51">Geçmiş şimdiden bizi</p>

      <p class="Normal para-style-override-51">Görkemli gövdesiyle,</p>

      <p class="Normal para-style-override-51">Verecek fazlasıyla karşılığını</p>

      <p class="Normal para-style-override-51">İçtenlikle gördüğü bağlılığın.</p>

      <p class="Normal para-style-override-51">Ayırdılar bizi pek erken</p>

      <p class="Normal para-style-override-51">İnsan seslerinden;</p>

      <p class="Normal para-style-override-51">Ama o, öğrendi çok şeyler:</p>

      <p class="Normal para-style-override-51">Öğretecek bizlere de.</p>

      <p class="kisi"><span>GÜNAHKÂR KADINLARDAN BİRİ</span></p>

      <p class="ilk-son-sat-r-italik"><span>(Vaktiyle Gretchen adını taşıyan)</span></p>

      <p class="Normal para-style-override-51">Sarıyor asil ruhlar korosu etrafını,</p>

      <p class="Normal para-style-override-51">Anlayamıyor yeni gelen tümüyle,</p>

      <p class="Normal para-style-override-51">Zorlanıyor algılamakta bu yeni hayatı,</p>

      <p class="Normal para-style-override-51">Başladı bile şimdiden benzemeye o kutsal topluluğa.</p>

      <p class="Normal para-style-override-51">Bak, nasıl da sıyrılıyor her türlü dünyevî bağdan,</p>

      <p class="Normal para-style-override-51">Kurtuluyor eski kalıbından</p>

      <p class="Normal para-style-override-51">Ve esirden bir giysi içinde</p>

      <p class="Normal para-style-override-51">Çıkıyor ilk gençliğin gücü ortaya!</p>

      <p class="Normal para-style-override-51">İzin ver onu yetiştirmeme:</p>

      <p class="Normal para-style-override-51">Kamaştırıyor henüz bu yeni ışık gözlerini!</p>

      <p class="kisi"><span>MATER GLORIOSA</span></p>

      <p class="Normal para-style-override-51">Gel, çık daha yüksek katlarına göğün!</p>

      <p class="Normal para-style-override-51">Algılayınca seni, gelecektir ardından.</p>

      <p class="kisi"><span class="char-style-override-19">DOKTOR MARIANUS</span></p>

      <p class="ilk-son-sat-r-italik"><span>(Yüzüstü kapanıp dua ederek.)</span></p>

      <p class="Normal">Kaldırın bakışlarınızı kurtarıcıya,</p>

      <p class="Normal">Siz, ey tövbekâr hassas ruhlar,</p>

      <p class="Normal">Şükrederek mutlu yazgınıza</p>

      <p class="Normal">Arındırın ruhunuzu!</p>

      <p class="Normal">Tüm saf duygularımızla</p>

      <p class="Normal">Hizmetindeyiz senin!</p>

      <p class="Normal">Bakire, anne, kraliçe,</p>

      <p class="Normal">Esirge bizi, ey tanrıça!</p>

      <p class="kisi">MİSTİK KORO</p>

      <p class="Normal">Bir yansımadır ancak</p>

      <p class="Normal">Bütün fani olaylar;</p>

      <p class="Normal">Dönüşür burada gerçeğe</p>

      <p class="Normal">Erişilmez olan;</p>

      <p class="Normal">Tanımlandı burada</p>

      <p class="Normal">Tanımlanamayan;</p>

      <p class="Normal">Kadınlığın sonsuzluğu<span class="char-style-override-8"><a class="footnote-link" href="#footnote-225-479" id="footnote-225-479-backlink">479</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-479-backlink" id="footnote-225-479">479</a> <span class="Font-Style94" style="font-size:0.88em;">Benliğinin en içinde en yüceye ve en iyiye ulaşmanın sonsuz özlemini çeken kadının bu özelliği, Goethe’ye göre bizi gerçek varlığa ve mükemmele yaklaş-tıracaktır.Kadınlığın sonsuzluğunun sembolü olan Meryem Ana’nın yeryüzün­deki yansıması Gretchen’dir.</span></p>
      </div>

      <p class="Normal">Çeker oraya bizi.</p>

      <p class="No-Paragraph-Style"></p>

      <p class="No-Paragraph-Style"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>

    <div class="Basic-Text-Frame">
      <p class="Basic-Paragraph-1"></p>
    </div>
  </div>
</body>
</html>
