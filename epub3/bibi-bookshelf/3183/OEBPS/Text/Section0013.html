<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>5.html</title>
  <link href="../Styles/template.css" rel="stylesheet" type="text/css" />
</head>

<body>
  <div id="x5.html">
    <div class="Basic-Text-Frame">
      <p class="Konu-Ba-l---" id="toc_marker-3-16">KALENİN İÇ AVLUSU</p>

      <p class="Konu-Alt-Ba-l---">(Ortaçağın zengin, muhteşem yapılarıyla çevrili)</p>

      <p class="Normal para-style-override-44"></p>

      <p class="Normal para-style-override-44"></p>

      <p class="kisi">KORO ŞEFİ</p>

      <p class="Normal">Aceleci ve çılgınca, tam bir kadın örneği işte!</p>

      <p class="Normal">Bağlı bu ân’a, bir oyunu esen rüzgârın,</p>

      <p class="Normal">Mutluluğun ve mutsuzluğun: karşılayamazsınız ikisini de</p>

      <p class="Normal">Soğukkanlılıkla! Sürekli çatar biri öbürüne,</p>

      <p class="Normal">Diğeri de ötekilerine;</p>

      <p class="Normal">Ağlar ve gülersiniz hep aynı sesle, sevinince ve üzülünce.</p>

      <p class="Normal">Susun şimdi ve kulak verin kraliçenin, yüksek zekâlının</p>

      <p class="Normal">vereceği karara, kendisi ve bizim için!</p>

      <p class="kisi">HELENA</p>

      <p class="Normal">Neredesin Pythonissa?<span class="char-style-override-8"><a class="footnote-link" href="#footnote-225-424" id="footnote-225-424-backlink">424</a></span> Ne olursa olsun adın,</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-424-backlink" id="footnote-225-424">424</a> Büyücü, falcı, kehânette bulunan kadın. Kastedilen Forkias’tır, çünkü Helena bu harika değişikliği onun işi olarak görmektedir.</p>
      </div>

      <p class="Normal">çık bu kasvetli kalenin kubbeleri arasından!</p>

      <p class="Normal">Gittin mi yoksa kahramanların olağanüstü önderine</p>

      <p class="Normal">Haber vermek için gelişimi, hoş karşılasın diye beni,</p>

      <p class="Normal">Teşekkür ederim öyleyse sana ve götür beni derhal onun yanına!</p>

      <p class="Normal">İstiyorum bitmesini bu güç yolculuğun, istiyorum huzur sadece.</p>

      <p class="kisi">KORO ŞEFİ</p>

      <p class="Normal">Boşuna bakıyorsun, kraliçe, etrafına:</p>

      <p class="Normal">Kayboldu o uğursuz görüntü, belki de kaldı orada</p>

      <p class="Normal">Nasıl oldu bilmiyorum ama,</p>

      <p class="Normal">Bizim hızlı adımlarla kaçıp buraya geldiğimiz o sisler arasında.</p>

      <p class="Normal">Dolaşıp duruyordur belki de şaşkınca</p>

      <p class="Normal">Bir çok yapının tuhaf bir şekilde birleşmesinden oluşan kalenin</p>

      <p class="Normal para-style-override-45">dolambaçlı yollarında,</p>

      <p class="Normal">Danışıyordur öndere krallara lâyık karşılama töreni konusunda.</p>

      <p class="Normal">Bak ama: Başladı bile kıpırdanmaya kalabalık orada yukarıda,</p>

      <p class="Normal">Geçitlerde, pencerelerde, kapılarda hızla</p>

      <p class="Normal">Koşuşturmakta bir sürü uşak sağa sola;</p>

      <p class="Normal">Habercisidir bu kibarca ve hoş karşılanacağının konuğun.</p>

      <p class="kisi">KORO</p>

      <p class="Normal">Açılıyor içim! Bakın bir o tarafa,</p>

      <p class="Normal">Nasıl da ölçülü yavaş adımlarla</p>

      <p class="Normal">En hoş delikanlılardan oluşan bir kafile</p>

      <p class="Normal">İniyor aşağıya, yanımıza! Nasıl, kimin emriyle</p>

      <p class="Normal">Çıkıyor ortaya, bu düzenli ve genç yaşta eğitilmiş,</p>

      <p class="Normal">Delikanlıların şahane topluluğu?</p>

      <p class="Normal">Neye hayran kaldım en çok? O zarif yürüyüşlerine mi,</p>

      <p class="Normal">Yoksa parlak alınlarına dökülen buklelerine mi,</p>

      <p class="Normal">Yoksa şeftali gibi al</p>

      <p class="Normal">ve bir o kadar da yumuşak ince tüylü yanaklarına mı?</p>

      <p class="Normal">Isırmak geliyor içimden; ama ürkütüyor bu düşünce beni:</p>

      <p class="Normal">Çünkü benzer bir durumda, söylemesi bile korkunç!</p>

      <p class="Normal para-style-override-44">Küllerle dolmuştu ağzım.</p>

      <p class="Normal para-style-override-44">Geliyor ama en güzelleri,</p>

      <p class="Normal para-style-override-44">Oradan işte:</p>

      <p class="Normal para-style-override-44">Nedir o taşıdıkları?</p>

      <p class="Normal para-style-override-44">Tahta çıkılan basamaklar,</p>

      <p class="Normal para-style-override-44">Halı ve koltuk,</p>

      <p class="Normal para-style-override-44">Örtü ve çadıra</p>

      <p class="Normal para-style-override-44">Benzeyen süslü bir şey!</p>

      <p class="Normal para-style-override-44">Dalgalanıyor bu durmadan,</p>

      <p class="Normal para-style-override-44">Oluşturarak buluttan çelenkler,</p>

      <p class="Normal para-style-override-44">Başı üstünde kraliçemizin;</p>

      <p class="Normal para-style-override-44">çıktı bile kraliçe,</p>

      <p class="Normal para-style-override-44">Davet edildiği şahane kürsüye.</p>

      <p class="Normal para-style-override-44">Yaklaşın,</p>

      <p class="Normal para-style-override-44">Basamak basamak</p>

      <p class="Normal para-style-override-44">Dizilin ciddiyetle!</p>

      <p class="Normal para-style-override-46">Saygıyla, saygıyla, üç kat saygıyla</p>

      <p class="Normal para-style-override-46">Kutlanmalı bu karşılama töreni!</p>

      <p class="ilk-son-sat-r-italik">(Koronun tüm söyledikleri arka arkaya gerçekleşir.)</p>

      <p class="ilk-son-sat-r-italik para-style-override-63">(Faust. Delikanlılar ve uşaklar uzun bir kafile halinde aşağıya indikten sonra, yukarıda merdivenin başında ortaçağ soyluları giysileri içinde görünür ve ağır adımlarla, saygın aşağıya iner.)</p>

      <p class="kisi">KORO ŞEFİ</p>

      <p class="ilk-son-sat-r-italik">(Onu dikkatle inceleyerek)</p>

      <p class="Normal">Tanrılar ona, sıkça yaptıkları gibi,</p>

      <p class="Normal">Sadece kısa bir süre için hayran olunacak bir endam,</p>

      <p class="Normal">Soylu bir davranış, sevimli bir kişilik</p>

      <p class="Normal">vermeseler de geçici olarak, her seferinde,</p>

      <p class="Normal">Başarılı olacaktır el attığı her işte, ister erkeklerle savaşta,</p>

      <p class="Normal">İsterse en güzel kadınlarla küçük mücadelelerde.</p>

      <p class="Normal">Tercih ederim gerçekten,</p>

      <p class="Normal">Gözlerimle görüp değer verdiğim çoğu kimseye.</p>

      <p class="Normal">Görüyorum prensin, yavaş, ağırbaşlı, ölçülü</p>

      <p class="Normal">Adımlarla ilerlediğini: çevir başını da bak, ey kraliçe!</p>

      <p class="kisi">FAUST</p>

      <p class="ilk-son-sat-r-italik">(Yanında zincir vurulmuş biriyle yaklaşarak)</p>

      <p class="Normal">Lâyık olduğun bir törenle,</p>

      <p class="Normal">Saygıyla karşılamak yerine, getiriyorum sana</p>

      <p class="Normal">Zincirlere vurulmuş bu uşağı,</p>

      <p class="Normal">Görevini ihmal ederek beni de görevimden alıkoyan adamı.</p>

      <p class="Normal">Diz çök burada, itiraf etmek için suçunu</p>

      <p class="Normal">Kadınların en soylusuna!</p>

      <p class="Normal">Budur işte, ey şanlı kraliçe, yüksek kuleden</p>

      <p class="Normal">Ender rastlanan keskin gözleriyle</p>

      <p class="Normal">Etrafı gözlemekle görevli olan, oradan gökyüzünü</p>

      <p class="Normal">ve geniş toprakları gözetleyen,</p>

      <p class="Normal">Haber vermeyi gerektirecek bir şey var mı diye bakan etrafa,</p>

      <p class="Normal">Tepelerin üstünden vadiye, sağlam kaleye doğru</p>

      <p class="Normal">Yaklaşan şeyleri haber vermek, olsun isterse bir hayvan sürüsü,</p>

      <p class="Normal">İsterse de düşman orduları: Koruruz biz sürüleri,</p>

      <p class="Normal">Karşılarız uzaktan düşmanları. Bugün ise: nasıl bir ihmal bu!</p>

      <p class="Normal">Yaklaşıyorsun sen ve bildirmiyor o! Kaçtı</p>

      <p class="Normal">Böyle yüksek bir misafiri saygıyla, ona yaraşır bir biçimde</p>

      <p class="Normal">Selâmlama fırsatı. Hak etti</p>

      <p class="Normal">İşlediği suçla ölümü, gerekirdi çoktan kanlar içinde</p>

      <p class="Normal">Yatması; ama cezalandıracak, affedecek,</p>

      <p class="Normal">Sensin onu ancak, nasıl çekerse canın.</p>

      <p class="kisi">HELENA</p>

      <p class="Normal">Ne yüksek bir şeref, bana verdiğin</p>

      <p class="Normal">Bu görev, yanılmıyorsam</p>

      <p class="Normal">Sadece bir deneme olarak—</p>

      <p class="Normal">Getiriyorum böylece yargıcın ilk görevini yerine:</p>

      <p class="Normal">Dinliyorum sanığı. Konuş öyleyse!</p>

      <p class="kisi">KULE BEKÇİSİ LYNKEUS<span class="char-style-override-8"><a class="footnote-link" href="#footnote-225-425" id="footnote-225-425-backlink">425</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-425-backlink" id="footnote-225-425">425</a> Lynkeus (Yunanca) vaşak gözlü. Lynkeus adını, görüşü gerçekten de bir vaşak gibi keskin olan argonot Lynkeus’tan almıştır.</p>
      </div>

      <p class="Normal para-style-override-44">Bırak diz çökeyim, bırak sana bakayım,</p>

      <p class="Normal para-style-override-44">Bırak öleyim, bırak yaşayayım,</p>

      <p class="Normal para-style-override-44">Adamışım kendimi çoktan</p>

      <p class="Normal para-style-override-44">Tanrının gönderdiği bu kadına!</p>

      <p class="No-Paragraph-Style"><br />
      <br /></p>

      <p class="Normal para-style-override-44">Beklerken şafağın sevincini,</p>

      <p class="Normal para-style-override-44">Gözlerken seyrini doğudan,</p>

      <p class="Normal para-style-override-44">Karşıma çıktı birden güneş</p>

      <p class="Normal para-style-override-44">Muhteşem bir şekilde güneyden.<span class="char-style-override-8"><a class="footnote-link" href="#footnote-225-426" id="footnote-225-426-backlink">426</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-426-backlink" id="footnote-225-426">426</a> Helena’nın geldiği yönden.</p>
      </div>

      <p class="No-Paragraph-Style"><br />
      <br /></p>

      <p class="Normal para-style-override-44">Çevirdim o yöne gözlerimi,</p>

      <p class="Normal para-style-override-44">Görmek için onu, eşsiz güzeli,</p>

      <p class="Normal para-style-override-44">Bakmam gerekirken geçitlere, tepelere,</p>

      <p class="Normal para-style-override-44">Engin ovalara, gökyüzüne.</p>

      <p class="Normal para-style-override-44"><span><br />
      <br /></span></p>

      <p class="Normal para-style-override-44">Bahşedilmiş bana keskin gözler</p>

      <p class="Normal para-style-override-44">En yüksek ağacın tepesindeki vaşağınki gibi;</p>

      <p class="Normal para-style-override-44">Zorlamam gerekiyordu ama kendimi görebilmek için şimdi</p>

      <p class="Normal para-style-override-44">Uyanıyordum derin, karanlık bir rüyadan sanki.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Var mıydı kendime gelmenin bir yolu?</p>

      <p class="Normal para-style-override-44">Mazgal mı bu? Kule mi? Kapalı kapılar mı?</p>

      <p class="Normal para-style-override-44">Uçuşuyordu sisler, dağılıyordu sisler,</p>

      <p class="Normal para-style-override-44">Ve onların arasından çıkan böyle bir tanrıça!</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Yönelterek gözümü ve gönlümü ona,</p>

      <p class="Normal para-style-override-44">Doldurdum içime tatlı parlaklığını;</p>

      <p class="Normal para-style-override-44">Göz kamaştıran bu güzellikle,</p>

      <p class="Normal para-style-override-44">Kaybettim, ben zavallı kendimi tümüyle.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Unuttum bekçilik görevini,</p>

      <p class="Normal para-style-override-44">Ant içerek aldığım boruyu—</p>

      <p class="Normal para-style-override-44">Tehdit et istersen yok etmekle beni!</p>

      <p class="Normal para-style-override-44">Yener güzellik her tür türlü öfkeyi.</p>

      <p class="kisi">HELENA</p>

      <p class="Normal">Cezalandıramam kendi sebep olduğum</p>

      <p class="Normal">Kötülüğü. Vay benim halime! Nedir bu beni izleyen</p>

      <p class="Normal">Zalim talih, öylesine etkiliyorum ki</p>

      <p class="Normal">Erkekleri, esirgiyorlar ne kendilerini</p>

      <p class="Normal">Ne de herhangi kutsal bir şeyi. Yarı tanrılar,</p>

      <p class="Normal">Kahramanlar, tanrılar, hattâ cinler bile kaçırarak,</p>

      <p class="Normal">Baştan çıkararak, kılıç sallayarak sürüklüyor beni,</p>

      <p class="Normal">Oradan oraya, dolaştırıp duruyorlar şaşkınlık içinde.<span class="char-style-override-8"><a class="footnote-link" href="#footnote-225-427" id="footnote-225-427-backlink">427</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-427-backlink" id="footnote-225-427">427</a> Yarı tanrı Theseus Helena’yı kaçırmış, kahraman Paris onu baştan çıkar­mış, kahraman Menelaos onun için savaşmış ve tanrı Hermes onu Mısır’a yol­lamıştır.</p>
      </div>

      <p class="Normal">Alt üst ettim dünyayı bir başıma, çift olunca daha da fazla;</p>

      <p class="Normal">Felâket üstüne felâket getiriyorum şimdi üç misli, dört misli.—</p>

      <p class="Normal">Uzaklaştır bu zavallıyı, serbest bırak onu!</p>

      <p class="Normal">Yerilmemeli tanrının şaşırttığı!</p>

      <p class="kisi">FAUST</p>

      <p class="Normal">Görüyorum, ey kraliçem, şaşkınlıkla</p>

      <p class="Normal">Hedefini şaşırmayan ile isabet alanı bir arada:</p>

      <p class="Normal">Görüyorum karşımda oku fırlatan, onu yaralayan</p>

      <p class="Normal">Yayı. İzliyor birbirini oklar,</p>

      <p class="Normal">İsabet ediyorlar bana. Duyuyorum uçuşmalarını,</p>

      <p class="Normal">Vızıldamalarını kalenin içinde ve dışında sivri uçlarıyla.</p>

      <p class="Normal">Neyim ben şimdi? Asi yaptın bir anda</p>

      <p class="Normal">En sâdık kullarımı, güvensiz kıldın kalemin</p>

      <p class="Normal">Surlarını. Başladım korkmaya: boyun eğecek ordum</p>

      <p class="Normal">Hep yenen, asla yenilmeyen kadına.</p>

      <p class="Normal">Ne kaldı ki bana kendimi ve,</p>

      <p class="Normal">Bana ait sandığım her şeyi sana teslim etmekten başka?</p>

      <p class="Normal">Bırak kapanayım ayaklarına, içtenlikle ve bağlılıkla,</p>

      <p class="Normal">Ülkeyi ve tahtı, gelir gelmez ele geçireni,</p>

      <p class="Normal">Tanıyayım hükümdar olarak seni!</p>

      <p class="kisi">LYNKEUS</p>

      <p class="ilk-son-sat-r-italik">(Elinde bir sandık, arkasında da başka sandıklar da taşıyan adamlarla)</p>

      <p class="Normal para-style-override-44">Görüyorsun ki döndüm, kraliçe!</p>

      <p class="Normal para-style-override-44">Bir bakış diliyor senden bu zengin,</p>

      <p class="Normal para-style-override-44">Bakıyor sana ve hissediyor kendini anında</p>

      <p class="Normal para-style-override-44">Fakir, dilenciler kadar, prens gibi zengin.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Neydim ben evvelden? Neyim şimdi?</p>

      <p class="Normal para-style-override-44">Ne istemeli? Ne yapmalı?</p>

      <p class="Normal para-style-override-44">Ne işe yarar şimşek gibi keskin gözler!</p>

      <p class="Normal para-style-override-44">Çarpınca senin tahtına geri teper.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Doğu’dan geliyorduk biz,</p>

      <p class="Normal para-style-override-44">Ve bitmişti artık Batı’nın işi;</p>

      <p class="Normal para-style-override-44">Yoğun bir kalabalık, enine boyuna:</p>

      <p class="Normal para-style-override-44">Haberdar değildi en baştaki en sondakinden.</p>

      <p class="Normal para-style-override-44"><span><br />
      <br /></span></p>

      <p class="Normal para-style-override-44">Birincisi düşerse, alıyordu ikincisi onun yerini,</p>

      <p class="Normal para-style-override-44">Hazırdı üçüncüsünün elinde mızrağı;</p>

      <p class="Normal para-style-override-44">Güçlendik yüz kat hepimiz,</p>

      <p class="Normal para-style-override-44">Fark etmedik yerde yatan binlercesini.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">İlerliyorduk durmadan, saldırıyorduk durmadan,</p>

      <p class="Normal para-style-override-44">Efendisi olduk girdiğimiz her ülkenin,</p>

      <p class="Normal para-style-override-51">Ve bugün benim egemen olduğum yeri,</p>

      <p class="Normal para-style-override-44">Ele geçiriyor ve yağmalıyordu yarın bir başkası.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Bakınıyorduk —büyük bir telaş içinde:</p>

      <p class="Normal para-style-override-44">Ele geçiriyordu kimimiz en güzel kadını,</p>

      <p class="Normal para-style-override-44">Kimimiz de güçlü bir boğayı,</p>

      <p class="Normal para-style-override-44">Sürükleniyordu atların hepsi.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-51">Arıyordum ama ben</p>

      <p class="Normal para-style-override-44">En ender bulunan şeyi,</p>

      <p class="Normal para-style-override-44">Başkalarının ele geçirdikleri,</p>

      <p class="Normal para-style-override-44">Benim için kuru saman kadar değersizdi.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Sürüyordum izini hazinelerin,</p>

      <p class="Normal para-style-override-44">İlerliyordum sadece keskin bakışlarla,</p>

      <p class="Normal para-style-override-44">Görüyordum herkesin cebinin içini,</p>

      <p class="Normal para-style-override-44">Saydamdı her dolap benim için.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-51">Ve benim oldu yığınla altın,</p>

      <p class="Normal para-style-override-51">En görkemlileri değerli taşların:</p>

      <p class="Normal para-style-override-51">Lâyıktır şimdi şu zümrüt sadece,</p>

      <p class="Normal para-style-override-51">Işıldamaya yeşil yeşil senin göğsünde.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Denizin dibinden çıkan inciler</p>

      <p class="Normal para-style-override-44">Sallansın şimdi kulakların ile ağzının arasında!</p>

      <p class="Normal para-style-override-44">Korkuya kapılacak yakutlar:</p>

      <p class="Normal para-style-override-44">Solduracak onları yanağının alı.</p>

      <p class="No-Paragraph-Style"><br />
      <br /></p>

      <p class="Normal para-style-override-51">Ve böylece en büyük hazineyi</p>

      <p class="Normal para-style-override-51">Seriyorum buraya senin önüne;</p>

      <p class="Normal para-style-override-51">Yığılıyor ayaklarının dibine</p>

      <p class="Normal para-style-override-44">Nice kanlı savaşların ürünü.</p>

      <p class="Normal para-style-override-44"><span><br />
      <br /></span></p>

      <p class="Normal para-style-override-44">Taşıdım bu kadar sandığı buraya,</p>

      <p class="Normal para-style-override-44">Demir kasalarım da var daha;</p>

      <p class="Normal para-style-override-44">İzin verirsen sana eşlik etmeme,</p>

      <p class="Normal para-style-override-44">Doldururum bütün kubbeleri hazineyle.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Çünkü çıkar çıkmaz sen tahta,</p>

      <p class="Normal para-style-override-44">O eşsiz endam karşısında</p>

      <p class="Normal para-style-override-44">Başlıyor hemen eğilmeye, boyun eğmeye</p>

      <p class="Normal para-style-override-44">Akıl ve servet ve kudret.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Tutuyordum hepsini sımsıkı, benimdi:</p>

      <p class="Normal para-style-override-44">Bırakıyorum işte, senin oluyor şimdi!</p>

      <p class="Normal para-style-override-44">Sanırdım elimdekini büyük bir hazine, yüksek değerli:</p>

      <p class="Normal para-style-override-44">Görüyorum şimdi, bir hiçmiş hepsi!</p>

      <p class="No-Paragraph-Style"><br />
      <br /></p>

      <p class="Normal para-style-override-44">Yok olup gitti elimdekiler,</p>

      <p class="Normal para-style-override-44">Sanki biçilmiş solgun çimenler.</p>

      <p class="Normal para-style-override-44">Ah, neşeli bir bakışınla</p>

      <p class="Normal para-style-override-44">Geri ver tüm değerlerini onlara!</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Uzaklaştır hemen yüreklilikle elde edilen bu yükü,</p>

      <p class="Normal">Kınanmasa da, değmez ödüllendirmeye!</p>

      <p class="Normal">Aittir şimdiden zaten Ona, ne varsa</p>

      <p class="Normal">Kalenin içinde: Gerekmez sunmak,</p>

      <p class="Normal">Ayrıca bir şey Ona. Git ve yığ hazine üstüne hazine</p>

      <p class="Normal">Yerleştir düzenle! Oluştur görülmemiş bir görkemlikte</p>

      <p class="Normal">Yüce bir görüntü! Parlasın kubbeler</p>

      <p class="Normal">Berrak gökler gibi! Hazırla</p>

      <p class="Normal">Yaşanmamış bir cennet!</p>

      <p class="Normal">Koşarak ondan önce, ser</p>

      <p class="Normal">Halı üstüne halıları, çiçeklerle bezeli: bassın diye</p>

      <p class="Normal">Adımları yumuşak yerlere, görünsün onun gözlerine,</p>

      <p class="Normal">Ancak tanrısal gözleri kamaştırmayan o yüce parıltı!</p>

      <p class="kisi">LYNKEUS</p>

      <p class="Normal para-style-override-44">Az bile efendinin emirleri;</p>

      <p class="Normal para-style-override-44">Çok daha iyisini yapacaktır hizmetçi:</p>

      <p class="Normal para-style-override-44">Egemendir zaten cana ve mala</p>

      <p class="Normal para-style-override-44">Bu güzelliğin coşkusu.</p>

      <p class="Normal para-style-override-44">Uysallaştı şimdiden bütün ordu,</p>

      <p class="Normal para-style-override-44">Köreldi tüm kılıçlar ve sustu,</p>

      <p class="Normal para-style-override-44">Bu muhteşem endamın karşısında</p>

      <p class="Normal para-style-override-44">Güneş bile donuk ve soğuk konumda,</p>

      <p class="Normal para-style-override-44">Bu simanın zenginliği karşısında</p>

      <p class="Normal para-style-override-44">Bir hiç oldu her şey ve her şey boşuna.</p>

      <p class="ilk-son-sat-r-italik">(Çıkar)</p>

      <p class="Normal para-style-override-44"></p>

      <p class="kisi">HELENA</p>

      <p class="ilk-son-sat-r-italik">(Faust’a)</p>

      <p class="Normal">Konuşmak istiyorum seninle, ama gel yukarıya</p>

      <p class="Normal">Benim yanıma! Bekliyor bu boş yer</p>

      <p class="Normal">Sahibini ve pekiştirecek kendi yerimi.</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Diz çökerek önce bırak bildireyim sana</p>

      <p class="Normal">Bağlılığımı, ey yüce kadın! Öpeyim, beni</p>

      <p class="Normal">Senin katına yükselten eli!</p>

      <p class="Normal">Güçlendir beni eş hükümdarı olarak</p>

      <p class="Normal">O sınırları bilinmeyen ülkenin, kazan kendine</p>

      <p class="Normal">Bir hayran, bir hizmetçi ve bir bekçi, hepsini bir arada!</p>

      <p class="Normal para-style-override-44"></p>

      <p class="kisi">HELENA</p>

      <p class="Normal">Görüyorum bir çok mucizeler, işitiyorum.</p>

      <p class="Normal">Şaşırıyorum, çok şey sormak istiyorum.</p>

      <p class="Normal">Ama istiyorum öğrenmek, niye tuhaf</p>

      <p class="Normal">Geliyor bu adamın konuşması bana, tuhaf ve sevimli:</p>

      <p class="Normal">Güzelleştiriyor sanki bir ses diğerini,</p>

      <p class="Normal">Ve çalınınca bir söz kulağa,</p>

      <p class="Normal">Geliyor bir diğeri, okşamak için ilkini.</p>

      <p class="kisi">FAUST</p>

      <p class="Normal">Beğendiysen halkımızın konuşma tarzını bile,<span class="char-style-override-8"><a class="footnote-link" href="#footnote-225-428" id="footnote-225-428-backlink">428</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-428-backlink" id="footnote-225-428">428</a> Batı şiirinin kafiyeli mısraları</p>
      </div>

      <p class="Normal">Hayran olursun şarkılarımıza kesinlikle,</p>

      <p class="Normal">Derin bir mutluluk uyandırır bunlar kulaklarda ve ruhta.</p>

      <p class="Normal">Ama en sağlamı, deneyelim hemen bir:</p>

      <p class="Normal">Canlandırır, uyandırır bunu karşılıklı konuşma.</p>

      <p class="kisi">HELENA</p>

      <p class="Normal para-style-override-47">Söyle öyleyse: nasıl konuşabilirim ben de güzel böylesine?</p>

      <p class="kisi">FAUST</p>

      <p class="Normal">Kolaydır bu çok: içten gelmeli sözler!</p>

      <p class="Normal">Ve dolup taşınca yürek özlemle,</p>

      <p class="Normal">Bakınır etrafına insan ve sorar—</p>

      <p class="kisi">HELENA</p>

      <p class="Normal para-style-override-52">Var mı bu zevki benimle paylaşacak kimse diye</p>

      <p class="kisi">FAUST</p>

      <p class="Normal">Bakmaz artık ruh ne geçmişe ne de geleceğe;</p>

      <p class="Normal">Yalnız şu andadır—</p>

      <p class="kisi">HELENA</p>

      <p class="Normal">Mutluluğumuz.</p>

      <p class="kisi">FAUST</p>

      <p class="Normal">Bir hazinedir bu an, büyük bir kazanç, zenginlik ve güven;</p>

      <p class="Normal">Kimdir onaylayacak bunu?</p>

      <p class="kisi">HELENA.</p>

      <p class="Normal">Benim elim!</p>

      <p class="kisi">KORO</p>

      <p class="Normal para-style-override-44">Kimin aklına gelirdi ki, kraliçemizin</p>

      <p class="Normal para-style-override-44">Bu denli sevgiyle yaklaşacağı</p>

      <p class="Normal para-style-override-44">Kalenin sahibine?</p>

      <p class="Normal para-style-override-44">İtiraf edin çünkü: tutsağız</p>

      <p class="Normal para-style-override-44">Hepimiz, daha önce de olduğu gibi,</p>

      <p class="Normal para-style-override-44">Ilios’un feci düşüşünden ve</p>

      <p class="Normal para-style-override-44">Korku ve şaşkınlık içinde</p>

      <p class="Normal para-style-override-44">Acılarla dolu yolculuğumuzdan beri.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Erkek sevgisine alışık kadınlar,</p>

      <p class="Normal para-style-override-44">Onları seçme hakkına sahip değillerse de,</p>

      <p class="Normal para-style-override-44">İnsan sarrafıdırlar yine de.</p>

      <p class="Normal para-style-override-44">Ve altın bukleli çobanlara olduğu gibi</p>

      <p class="Normal para-style-override-44">Belki kara kıllı yaratıklara bile,<span class="char-style-override-8"><a class="footnote-link" href="#footnote-225-429" id="footnote-225-429-backlink">429</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-429-backlink" id="footnote-225-429">429</a> Keçi ayaklı insan vücutlu Pan kastedilmektedir.</p>
      </div>

      <p class="Normal para-style-override-44">Duruma göre,</p>

      <p class="Normal para-style-override-44">Tanırlar aynı hakları</p>

      <p class="Normal para-style-override-44">Dolgun bedenleri üzerinde.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Yakın ve giderek yakınlaşarak,</p>

      <p class="Normal para-style-override-44">Yaslanmış birbirlerine,</p>

      <p class="Normal para-style-override-44">Oturmuşlar bile omuz omuza, diz dize,</p>

      <p class="Normal para-style-override-44">Tutuşarak el ele</p>

      <p class="Normal para-style-override-44">Tahtın üzerindeki görkemli minderlerde</p>

      <p class="Normal para-style-override-44">Doyuyorlar zevke.</p>

      <p class="Normal para-style-override-44">Çekinmiyor majesteler</p>

      <p class="Normal para-style-override-44">Açığa vurmaktan taşkınlıkla</p>

      <p class="Normal para-style-override-44">Gizli isteklerini</p>

      <p class="Normal para-style-override-44">Halkın gözleri önünde.</p>

      <p class="kisi">HELENA</p>

      <p class="Normal">Hissediyorum kendimi öyle uzak, yine de öyle yakın,</p>

      <p class="Normal">Ve söylüyorum büyük bir zevkle: Buradayım işte! Buradayım!</p>

      <p class="kisi">FAUST</p>

      <p class="Normal">Kesiliyor soluğum, titriyorum, takılıyor sözler boğazıma;</p>

      <p class="Normal">Bu bir rüya, zaman ve mekân dışında.</p>

      <p class="Normal para-style-override-44"></p>

      <p class="kisi">HELENA</p>

      <p class="Normal">Hissediyorum kendimi yıpranmış ve yine de taze,</p>

      <p class="Normal">Kaynaşmış seninle, bağlanıyorum tanımadığım yabancıya sadâkatle.</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Bozma bu eşsiz mutluluğu kuruntularla!</p>

      <p class="Normal">Bir görevdir var olmak, tek bir an için olsa bile.</p>

      <p class="Normal para-style-override-44"></p>

      <p class="kisi">FORKIAS</p>

      <p class="ilk-son-sat-r-italik">(Hışımla içeri girerek)</p>

      <p class="Normal para-style-override-51">Heceleyin aşk alfabesini,</p>

      <p class="Normal para-style-override-51">Dalın hayâllere siz oynaşırken,</p>

      <p class="Normal para-style-override-51">Devam edin oynaşmaya hayâller içinde!</p>

      <p class="Normal para-style-override-51">Ama sırası değil şimdi bunun.</p>

      <p class="Normal para-style-override-51">Duymuyor musunuz boğuk sesleri?</p>

      <p class="Normal para-style-override-51">Nasıl da ötüyor borazanlar!</p>

      <p class="Normal para-style-override-51">Uzakta değil felâket: Ayaklanan halkla</p>

      <p class="Normal para-style-override-44">Geliyor Menelas üzerinize doğru—</p>

      <p class="Normal para-style-override-44">Hazır olun çetin bir vuruşmaya!</p>

      <p class="Normal para-style-override-44">Kuşatılarak galipler ordusuyla,</p>

      <p class="Normal para-style-override-44">Doğranarak Deiphobus gibi,</p>

      <p class="Normal para-style-override-44">Ödeyeceksin bu kadınla beraber olmanın cezasını.</p>

      <p class="Normal para-style-override-44">Önce sallandıracaklar şu ucuz malları,</p>

      <p class="Normal para-style-override-44">Hazır bekliyor sunak yerinde</p>

      <p class="Normal para-style-override-44">Bunlar için bilenmiş baltalar.</p>

      <p class="Normal para-style-override-44"></p>

      <p class="kisi">FAUST</p>

      <p class="Normal">Ne küstahça rahatsız etme bu! Dalıyor içeriye iğrenç bir şekilde!</p>

      <p class="Normal">Hoşlanmam anlamsız telaştan tehlike anında bile.</p>

      <p class="Normal">Çirkinleştirir felâket haberi en güzel haberciyi;</p>

      <p class="Normal">Çirkinler çirkini sen, bayılırsın felâket haberi getirmeye.</p>

      <p class="Normal">Başaramayacaksın ama bu kez; boş sözlerin</p>

      <p class="Normal">Havaya gider ancak! Yok burada bir tehlike,</p>

      <p class="Normal">Ve olsaydı bile boş bir tehdit gibi gelirdi gözüme.</p>

      <p class="ilk-son-sat-r-italik">(Kulelerden işaretler verilir, borazanlar, savaş havaları, büyük ordunun yürüyüşü.)</p>

      <p class="Normal para-style-override-46"></p>

      <p class="kisi">FAUST</p>

      <p class="Normal">Hayır, göreceksin az sonra toplandığını</p>

      <p class="Normal">Birbirinden ayrılmayan kahramanların halkasını:</p>

      <p class="Normal">Hak eder kadınların teveccühünü,</p>

      <p class="Normal">Tüm gücüyle onları koruyabilen ancak.</p>

      <p class="ilk-son-sat-r-italik">(Birliklerinden ayrılarak yaklaşan komutanlara)</p>

      <p class="Normal para-style-override-46">Dizginlediğiniz sessiz öfke,</p>

      <p class="Normal para-style-override-46">Ulaştıracaktır kesin sizi zafere,</p>

      <p class="Normal para-style-override-46">Siz, ey kuzeyin genç çiçekleri,</p>

      <p class="Normal para-style-override-46">Siz, ey doğunun seçkin güçleri—</p>

      <p class="No-Paragraph-Style"><br />
      <br /></p>

      <p class="Normal para-style-override-44">Bürünmüş çeliğe, çakıyor şimşekler çevresinde,</p>

      <p class="Normal para-style-override-44">Art arda devletleri yıkan bu kalabalık,</p>

      <p class="Normal para-style-override-44">Çıkınca meydana, sarsılıyor toprak,</p>

      <p class="Normal para-style-override-44">Duyuluyor uğultusu ardından, geçerken onlar.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Çıkmıştık Pylos’da karaya,</p>

      <p class="Normal para-style-override-44">Yoktu artık yaşlı Nestor,</p>

      <p class="Normal para-style-override-44">Ve kırıyordu tüm küçük krallıkları</p>

      <p class="Normal para-style-override-44">Bağımsız ordular.</p>

      <p class="No-Paragraph-Style"><br />
      <br /></p>

      <p class="Normal para-style-override-46">Püskürtün gecikmeden Menalos’u</p>

      <p class="Normal para-style-override-46">Bu surlardan geriye, denize!</p>

      <p class="Normal para-style-override-46">Varsın dolaşsın orada, korsanlık yapsın, pusuya yatsın:</p>

      <p class="Normal para-style-override-46">Buydu isteği ve kaderi onun.</p>

      <p class="No-Paragraph-Style"><br />
      <br /></p>

      <p class="Normal para-style-override-46">Emretti sizi selâmlamamı, ey Dükler,</p>

      <p class="Normal para-style-override-46">Sparta’nın kraliçesi;</p>

      <p class="Normal para-style-override-51">Çiğneyin şimdi dağları ve ovaları,</p>

      <p class="Normal para-style-override-51">Ve sizin olsun ülkenin kazancı!</p>

      <p class="No-Paragraph-Style"><br />
      <br /></p>

      <p class="Normal para-style-override-44">Sen, ey Germen, koru</p>

      <p class="Normal para-style-override-44">Korinthus’un körfezlerini, çevir surlarla!</p>

      <p class="Normal para-style-override-44">Sonra yüzlerce geçitli Achaja’yı</p>

      <p class="Normal para-style-override-44">Ediyorum emanet sana, ey Got.</p>

      <p class="No-Paragraph-Style"><br />
      <br /></p>

      <p class="Normal para-style-override-51">Yürüsün Frank orduları Ellis’e,</p>

      <p class="Normal para-style-override-51">Saksonyalıların kaderine de Messene!</p>

      <p class="Normal para-style-override-51">Norman da temizlesin denizi</p>

      <p class="Normal para-style-override-51">Ve büyük bir ülke yapsın Argolis’i!</p>

      <p class="No-Paragraph-Style"><br />
      <br /></p>

      <p class="Normal para-style-override-44">Yerleşsin ardından herkes kendi evine</p>

      <p class="Normal para-style-override-44">Çevirsin dışarıya gücünü ve şiddetini;</p>

      <p class="Normal para-style-override-44">Hükmedecek ama hepinize Sparta,</p>

      <p class="Normal para-style-override-44">Kraliçenin ikametgâhı olan yıllarca.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Görecek kraliçe tek tek hepinizi,</p>

      <p class="Normal para-style-override-44">Keyif ettiğinizi, eksiksiz bu ülkede;</p>

      <p class="Normal para-style-override-44">Kavuşacaksınız onun ayakları dibinde huzurla</p>

      <p class="Normal para-style-override-44">Güvene, adalete ve ışığa.</p>

      <p class="No-Paragraph-Style"></p>

      <p class="ilk-son-sat-r-italik">(Faust aşağıya iner, prensler onun emirlerini ve talimatlarını daha iyi anlayabilmek için etrafında bir halka oluştururlar.)</p>

      <p class="Normal para-style-override-44"></p>

      <p class="kisi">KORO</p>

      <p class="Normal para-style-override-44">En güzeli arzulayan kişi,</p>

      <p class="Normal para-style-override-44">Beceriyle, her şeyden önce</p>

      <p class="Normal para-style-override-44">Sağlamalıdır silah kendisine, akıllıca.</p>

      <p class="Normal para-style-override-44">Kazanmıştır herhalde tatlı diliyle</p>

      <p class="Normal para-style-override-44">Dünyadaki en büyük saadeti;</p>

      <p class="Normal para-style-override-51">Ama sahip olamaz huzurla ona:</p>

      <p class="Normal para-style-override-44">Kurnazlıkla uzaklaştırırlar o güzeli yardakçılar,</p>

      <p class="Normal para-style-override-44">Zorla alırlar elinden onu haydutlar;</p>

      <p class="Normal para-style-override-44">Engel olmak için buna olmalıdır temkinli.</p>

      <p class="Normal para-style-override-44">Takdir ederim prensimizi bu sebepten,</p>

      <p class="Normal para-style-override-44">Üstün tutarım diğerlerinden;</p>

      <p class="Normal para-style-override-44">Öyle cesur ve akıllıca davrandı ki,</p>

      <p class="Normal para-style-override-44">Boyun eğerek güçlüler ona,</p>

      <p class="Normal para-style-override-44">Bekliyorlar hazırda her bir işaretini.</p>

      <p class="Normal para-style-override-44">Sadâkatle getiriyorlar yerine emirlerini,</p>

      <p class="Normal para-style-override-44">Hem kendi menfaatleri bakımından</p>

      <p class="Normal para-style-override-44">Hem de belirtmek için hükümdara borçlu oldukları şükranı,</p>

      <p class="Normal para-style-override-46">Şanına şan katar iki tarafın da bunlar.</p>

      <p class="Normal para-style-override-44">Kim alabilir şimdi o güzel kadını</p>

      <p class="Normal para-style-override-44">Kudretli sahibinin elinden?</p>

      <p class="Normal para-style-override-44">Onundur o güzel, ona bağışlanmalı,</p>

      <p class="Normal para-style-override-44">Bağışlıyoruz biz de fazlasıyla o güzeli sahibine,</p>

      <p class="Normal para-style-override-44">Kaleyi içeriden o kadın sayesinde en sağlam duvarlarla ören,</p>

      <p class="Normal para-style-override-44">Dışarıdan güçlü bir orduyla kuşatan kişiye.</p>

      <p class="kisi">FAUST</p>

      <p class="Normal">Her birine bağışlanan nimetler—</p>

      <p class="Normal">Herkese zengin topraklar!—</p>

      <p class="Normal">Büyük ve muhteşem hepsi de: Bırakın gitsinler!</p>

      <p class="Normal">Dayanırız biz ortada, olduğumuz yerde.</p>

      <p class="No-Paragraph-Style"><span><br />
      <br /></span></p>

      <p class="Normal">Ve koruyacaklardır yarışırcasına,</p>

      <p class="Normal">Dört yandan dalgaların dövdüğü, küçük tepeciklerden bir zincirle</p>

      <p class="Normal">Avrupa dağlarının son koluna bağlı<span class="char-style-override-8"><a class="footnote-link" href="#footnote-225-430" id="footnote-225-430-backlink">430</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-430-backlink" id="footnote-225-430">430</a> Makedonya-Teselya dağ silsilesi.</p>
      </div>

      <p class="Normal">Yarımada,<span class="char-style-override-8"><a class="footnote-link" href="#footnote-225-431" id="footnote-225-431-backlink">431</a></span> seni.</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-431-backlink" id="footnote-225-431">431</a> Peleponnes yarımadası.</p>
      </div>

      <p class="No-Paragraph-Style"><br />
      <br /></p>

      <p class="Normal">Bu ülke ki, daha güneşli tüm ülkelerden,</p>

      <p class="Normal">Kutlu olsun tüm uluslara ebediyen,</p>

      <p class="Normal">Şimdi orada benim kraliçem egemen,</p>

      <p class="Normal">Görmüştü bu ülke onu çok erkenden.<span class="char-style-override-8"><a class="footnote-link" href="#footnote-225-432" id="footnote-225-432-backlink">432</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-432-backlink" id="footnote-225-432">432</a> Helena’nın ayaklarının altındaki Arkadya sabahın erken saatlerinde kraliçe- yi görmüştür.</p>
      </div>

      <p class="Normal"><span><br />
      <br /></span></p>

      <p class="Normal">Eurotas’un hışırdayan sazlıklarında</p>

      <p class="Normal">Kabuğunu kırıp parladığında<span class="char-style-override-8"><a class="footnote-link" href="#footnote-225-433" id="footnote-225-433-backlink">433</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-433-backlink" id="footnote-225-433">433</a> Helena’nın içinden çıktığı yumurta.</p>
      </div>

      <p class="Normal">Kamaştırdığı zaman</p>

      <p class="Normal">Soylu anasının, kardeşlerinin gözlerini.</p>

      <p class="No-Paragraph-Style"><br />
      <br /></p>

      <p class="Normal">Bu ülke, yalnızca senin olmakla,</p>

      <p class="Normal">Sunmakta en yüksek ihtişamını;</p>

      <p class="Normal">Sana ait olan bu yer küresine,</p>

      <p class="Normal">Tercih et sen kendi vatanını!</p>

      <p class="No-Paragraph-Style"><br />
      <br /></p>

      <p class="Normal">Ve dağlarının sırtındaki sivri tepeler</p>

      <p class="Normal">Katlanmak zorunda olsa da güneşin soğuk ışınlarına,</p>

      <p class="Normal">Yemyeşil görünmekte şimdi kayalıklar,</p>

      <p class="Normal">Keçi de kendine otlanacak bir pay çıkarır.</p>

      <p class="No-Paragraph-Style"><br />
      <br /></p>

      <p class="Normal">Fışkırır pınar, birleşerek akar dereler,</p>

      <p class="Normal">Yeşillenmiştir artık geçitler, yamaçlar, ovalar.</p>

      <p class="Normal">Görürsün kapladığını koyun sürülerinin</p>

      <p class="Normal">Yüzlerce tepecikle bölünmüş düzlüğü.</p>

      <p class="No-Paragraph-Style"><br />
      <br /></p>

      <p class="Normal">Dağınık bir halde, dikkatli-ölçülü adımlarla</p>

      <p class="Normal">Tırmanırlar boynuzlu hayvanlar dik yamaca;</p>

      <p class="Normal">Hazırdır hepsine barınaklar:</p>

      <p class="Normal">Yüzlerce mağara vardır kayaların duvarlarında.</p>

      <p class="No-Paragraph-Style"><br />
      <br /></p>

      <p class="Normal">Korur onları Pan orada ve otururlar yaşam perileri</p>

      <p class="Normal">Çalılıkların nemli ve serin çukurlarında.</p>

      <p class="Normal">Ve, daha yüksek bölgelere duydukları özlemle,</p>

      <p class="Normal">Uzanır dallar gibi, birbirine yaslanmış ağaçlar.</p>

      <p class="No-Paragraph-Style"><span><br />
      <br /></span></p>

      <p class="Normal">Asırlık ormanlardır bunlar! Dimdik durur meşeler heybetle,</p>

      <p class="Normal">Birbirine girmiş dalları özgürce;</p>

      <p class="Normal">Akçaağaç usulca, ağırlaşmış özsuyuyla,</p>

      <p class="Normal">Yükselir tertemiz ve sallanır kendi yüküyle.</p>

      <p class="Normal"><span><br />
      <br /></span></p>

      <p class="Normal">Ve sessiz gölgelerin çevresinden</p>

      <p class="Normal">Fışkırır ılık sütler, ana gibi, çocukları ve kuzuları bekleyen;</p>

      <p class="Normal">Değillerdir uzakta meyveler, ovaların olgun gıdası,</p>

      <p class="Normal">Ve damlar bal oyuk ağaç gövdelerinden.</p>

      <p class="No-Paragraph-Style"><span><br />
      <br /></span></p>

      <p class="Normal">Kalıtsaldır burada mutluluk,</p>

      <p class="Normal">Neşe saçar yanaklar ve dudaklar,</p>

      <p class="Normal">Ölümsüzdür her bir kişi kendi yerinde:</p>

      <p class="Normal">Mutlu ve sağlıklı herkes.</p>

      <p class="No-Paragraph-Style"><span><br />
      <br /></span></p>

      <p class="Normal">Ve o tertemiz ışığın altında yetişen</p>

      <p class="Normal">Şirin çocuk güçlü bir baba olur.</p>

      <p class="Normal">Şaşarız görünce bunları; sorarız hep şu soruyu:</p>

      <p class="Normal">Tanrı mıdır bunlar acaba yoksa insan mı?</p>

      <p class="No-Paragraph-Style"><span><br />
      <br /></span></p>

      <p class="Normal">Ve karıştığında Apollo çobanların içine</p>

      <p class="Normal">Görmüş benzediğini en güzellerinden birinin kendine;</p>

      <p class="Normal">Çünkü doğanın saflıkla egemen olduğu yerde,</p>

      <p class="Normal">Kaynaşır bütün dünyalar birbiriyle.</p>

      <p class="ilk-son-sat-r-italik">(Helana’nın yanına oturarak)</p>

      <p class="Normal">Böyle eriştik işte sen ve ben dileğimize;</p>

      <p class="Normal">Kalsın geçmiş gerimizde!</p>

      <p class="Normal">O, duyumsa en yüce tanrıdan doğduğunu!</p>

      <p class="Normal">Sen aitsin ilk evrene sadece.</p>

      <p class="No-Paragraph-Style"><span><br />
      <br /></span></p>

      <p class="Normal">Kalmamalısın sen bu sağlam kalede!</p>

      <p class="Normal">Ebedî gençlik gücümüzle,</p>

      <p class="Normal">Yaşayabilmemiz için mutluluk içinde,</p>

      <p class="Normal">Arkadya vardır Sparta’nın ilerisinde.</p>

      <p class="No-Paragraph-Style"><span><br />
      <br /></span></p>

      <p class="Normal">Kapılarak mutlu bir ülkede yaşamak isteğine,</p>

      <p class="Normal">Kavuştun burada en mutlu talihe!</p>

      <p class="Normal">Çardaklara dönüşüyor tahtlar:</p>

      <p class="Normal">Özgür olsun mutluluğumuz Arkadya kadar!<span class="char-style-override-8"><a class="footnote-link" href="#footnote-225-434" id="footnote-225-434-backlink">434</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-434-backlink" id="footnote-225-434">434</a> Arkadya’nın medeniyetten uzak doğal durumuna uygun.</p>
      </div>

      <p class="No-Paragraph-Style"></p>

      <p class="No-Paragraph-Style"></p>

      <p class="No-Paragraph-Style"></p>

      <p class="Konu-Ba-l---" id="toc_marker-3-17">SAHNE TAMAMEN DEĞİŞİR</p>

      <p class="Konu-Alt-Ba-l---">(Kayalık mağaralara yaslanmış kapalı çardaklar. Çevredeki dik kayalıklara kadar uzanan gölgeli koru. Koro üyeleri, etrafa dağılmış, uyumaktadırlar.)</p>

      <p class="kisi">FORKIAS</p>

      <p class="Normal">Bilmiyorum daha ne kadar uyur bu kızlar;</p>

      <p class="Normal">Gördüler mi acaba rüyalarında, benim açıkça gördüğüm</p>

      <p class="Normal">Manzarayı, bilmiyorum onu da.</p>

      <p class="Normal">Uyandırıyorum onun için onları.</p>

      <p class="Normal">Şaşıp kalsın gençler,</p>

      <p class="Normal">Siz, orada aşağıda oturup duran sakallılar da onlarla beraber,</p>

      <p class="Normal">Görsünler sonunda inandırıcı mucizenin çözülüşünü.</p>

      <p class="Normal">Haydi! Haydi! Ve sallayın hemen saçlarınızdaki bukleleri!</p>

      <p class="Normal">Atın uykuyu gözlerinizden! Kamaştırıp durmayın gözlerinizi ve dinleyin beni!</p>

      <p class="kisi">KORO</p>

      <p class="Normal">Konuş haydi! Anlat, anlat, olan mucizeleri!</p>

      <p class="Normal">Duyalım daha iyi, asla inanamadığımız şeyleri;</p>

      <p class="Normal">Sıkıldık artık seyretmekten bu kayaları.</p>

      <p class="kisi">FORKIAS</p>

      <p class="Normal para-style-override-47">Ovuşturur ovuşturmaz gözlerinizi, başladınız mı sıkılmaya hemen?</p>

      <p class="Normal">Dinleyin öyleyse: Bu mağaralar, oyuklar, çardaklar</p>

      <p class="Normal">Oldular barınak ve sığınak, âşık çobanlara olduğu gibi</p>

      <p class="Normal">Efendimize bizim ve hanımımıza da.</p>

      <p class="kisi">KORO</p>

      <p class="Normal">Nasıl? Şunların içi mi?</p>

      <p class="kisi">FORKIAS</p>

      <p class="Normal">Kopmuşlar</p>

      <p class="Normal para-style-override-52">Dünyadan, yalnız beni, tek bir kişiyi, çağırdılar hizmet etmem için sessizce.</p>

      <p class="Normal">Şeref duyarak bundan çekildim bir kenara;</p>

      <p class="Normal para-style-override-56">ama güvenilen kişilere yaraşır biçimde,</p>

      <p class="Normal">Başladım bakınmaya başka yerlere; döndüm bir oraya bir buraya,</p>

      <p class="Normal">Aradım kökler, yosun ve ağaç kabukları, etkisini bildiğim</p>

      <p class="Normal para-style-override-45">bütün şeyleri:</p>

      <p class="Normal">Ve böylece yalnız kaldılar onlar.</p>

      <p class="kisi">KORO</p>

      <p class="Normal">Anlatıyorsun ki öyle, sanki koca dünyalar varmış içeride,</p>

      <p class="Normal">Ormanlar ve çayırlar, ırmaklar, göller! Uyduruyorsun masallar!</p>

      <p class="kisi">FORKIAS</p>

      <p class="Normal">Var elbette, siz deneyimsizler! Keşfedilmemiş derinlikler bunlar:</p>

      <p class="Normal">İç içe salonlar, yan yana avlular; düşünerek buldum bunları.</p>

      <p class="Normal">Ama birden yankılandı bir kahkaha mağaranın oyuklarında;</p>

      <p class="Normal">Baktım oraya: atlayan bir çocuk kadının kucağından adama,</p>

      <p class="Normal">Babanınkinden anneninkine! Öpüşmeler, koklaşmalar,</p>

      <p class="Normal">Çılgınca cilveleşmeler, şakadan bağrışmalar ve zevk çığlıkları</p>

      <p class="Normal">Çalınıyordu kulağıma art arda ve döndürüyordu başımı.</p>

      <p class="Normal">Çıplak, kanatsız bir melek, peri gibi, hayvansallıktan uzak,</p>

      <p class="Normal">Zıplıyor sert zeminin üstünde; ama yer, karşılık vererek,</p>

      <p class="Normal">Fırlatıyor onu yükseklere ve ikinci, üçüncü sıçrayışında</p>

      <p class="Normal">Değiyor yüksek kubbeye.</p>

      <p class="Normal">Bağırdı annesi korkuyla: “Zıpla istediğin kadar, gönlünce,</p>

      <p class="Normal">Ancak kalkışma uçmaya! Yasak sana uçmak özgürce.”</p>

      <p class="Normal">Uyardı onu babası içtenlikle: “Topraktadır itme gücü,</p>

      <p class="Normal">Odur seni fırlatan havaya; dokunursan yere ayağının baş parmağıyla,</p>

      <p class="Normal">Güçlenirsin toprağın oğlu Anteus gibi o anda.”</p>

      <p class="Normal">Ve işte o da bu şekilde o koca kayaların bir köşesinden</p>

      <p class="Normal">Diğerine sıçrıyor ve geri dönüyordu top gibi çarparak.</p>

      <p class="Normal">Ama kayboldu âniden yalçın kayanın yarığında,</p>

      <p class="Normal">Ve yitirdik gibi geldi onu! Ağlıyordu anne, avutuyordu baba,</p>

      <p class="Normal">Duruyordum ben de omuzlarımı silkerek, endişeyle.</p>

      <p class="Normal">Ama ne göreyim bir de!</p>

      <p class="Normal">Hazineler mi gizlenmiş oraya? Giymiş çiçekli çizgili bir elbise</p>

      <p class="Normal">Tüm güzelliğiyle.</p>

      <p class="Normal para-style-override-47">Sarkıyor püsküller kollarından, uçuşuyor kurdeleler göğsünün etrafında;</p>

      <p class="Normal">Elinde altın lir, aynı küçük bir Föbus gibi,</p>

      <p class="Normal">Göründü neşeyle karşı yamacın köşesinde: şaşırdık biz,</p>

      <p class="Normal">Ve kucaklaştılar annesi ve babası sevinç içinde.</p>

      <p class="Normal">Nasıl da ışıldıyor öyle başı? Zordu tahmin etmek parlayanın</p>

      <p class="Normal para-style-override-45">ne olduğunu:</p>

      <p class="Normal">Altın takılar mı? Alevi mi en güçlü ruhların?</p>

      <p class="Normal">Ve bütün davranışı şimdiden, çocuk olmasına rağmen</p>

      <p class="Normal para-style-override-44">gösteriyordu</p>

      <p class="Normal">Efendisi olacağını tüm güzelliklerin, dolaşacağını onun bedeninde</p>

      <p class="Normal">Sonsuz müziğin ve bu şekilde dinleyeceksiniz siz de onu,</p>

      <p class="Normal">Ve hayran kalacaksınız görünce.</p>

      <p class="Normal para-style-override-44"></p>

      <p class="kisi">KORO</p>

      <p class="Normal para-style-override-44">Mucize mi diyorsun sen buna,</p>

      <p class="Normal para-style-override-44">Ey, Girit mahsülü?<span class="char-style-override-8"><a class="footnote-link" href="#footnote-225-435" id="footnote-225-435-backlink">435</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-435-backlink" id="footnote-225-435">435</a> Forkias.</p>
      </div>

      <p class="Normal para-style-override-44">İşitmemişsin herhalde</p>

      <p class="Normal para-style-override-44">Şiirsel öğretici bir söz hayatında?</p>

      <p class="Normal para-style-override-44">Duymadın mı hiç Iona’yı,</p>

      <p class="Normal para-style-override-44">Hiç mi dinlemedin Hellas’ın</p>

      <p class="Normal para-style-override-44">Tanrısal kahramanlıklarla dolu</p>

      <p class="Normal para-style-override-44">Atalar efsanesini?</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Olup biten her şey</p>

      <p class="Normal para-style-override-44">Günümüzde,</p>

      <p class="Normal para-style-override-44">Hüzülü bir yankısıdır</p>

      <p class="Normal para-style-override-44">Görkemli çağlarının atalarımızın!</p>

      <p class="Normal para-style-override-44">Kıyaslanamaz anlattıkların,</p>

      <p class="Normal para-style-override-44">Gerçekten daha inandırıcı,</p>

      <p class="Normal para-style-override-44">O tatlı yalanla,</p>

      <p class="Normal para-style-override-44">Maja’nın oğlu için söylediği şarkılarla.</p>

      <p class="Normal para-style-override-44">Bu sevimli ve güçlü, henüz</p>

      <p class="Normal para-style-override-44">Yeni doğmuş bebeği</p>

      <p class="Normal para-style-override-44">Sarmışlar tertemiz pamuk gibi kundaklara,</p>

      <p class="Normal para-style-override-44">Sarmalamışlar değerli süslü bezlerle</p>

      <p class="Normal para-style-override-44">Geveze bir sürü bakıcı,</p>

      <p class="Normal para-style-override-44">Kapılarak saçma hayâllere.</p>

      <p class="Normal para-style-override-44">Çıkarıyor ama güçlü ve sevimli</p>

      <p class="Normal para-style-override-44">Minik sahtekâr yumuşak,</p>

      <p class="Normal para-style-override-44">Aynı zamanda da oynak elini ve ayağını</p>

      <p class="Normal para-style-override-44">Kurnazca kundaktan dışarıya, erguvan renkli</p>

      <p class="Normal para-style-override-44">Sıkan örtüsünü</p>

      <p class="Normal para-style-override-44">Bırakıyor olduğu yerde,</p>

      <p class="Normal para-style-override-44">Benziyordu gelişimini tamamlayan bir kelebeğe,</p>

      <p class="Normal para-style-override-44">Sert kozasından,</p>

      <p class="Normal para-style-override-44">Kanatlarını açarak, çevikçe çıkan,</p>

      <p class="Normal para-style-override-44">Güneş ışıkları arasında havalarda muzip</p>

      <p class="Normal para-style-override-44">Ve cesurca dalgalanan.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-44">Böylece o da, en çevik olanı,</p>

      <p class="Normal para-style-override-44">Hırsızlara ve dolandırıcılara,</p>

      <p class="Normal para-style-override-44">Çıkarcıların<span class="char-style-override-8"><a class="footnote-link" href="#footnote-225-436" id="footnote-225-436-backlink">436</a></span> hepsine de</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-436-backlink" id="footnote-225-436">436</a> Hermes de sahtekârların ve hırsızların, hile ve yalanın tanrısıydı.</p>
      </div>

      <p class="Normal para-style-override-44">Ebediyen faydalı bir cin olsun diye!</p>

      <p class="Normal para-style-override-44">Kanıtlayacak bunu yakında</p>

      <p class="Normal para-style-override-44">En marifetli hünerleriyle:</p>

      <p class="Normal para-style-override-44">Çalacak hızla denizlerin hâkiminden</p>

      <p class="Normal para-style-override-44">Üç dişili yabayı, hattâ Ares’in kılıcını bile</p>

      <p class="Normal para-style-override-44">Aşıracak kınından kurnazca,</p>

      <p class="Normal para-style-override-44">Föbus’un okunu ve yayını ve</p>

      <p class="Normal para-style-override-44">Hefestos’un<span class="char-style-override-8"><a class="footnote-link" href="#footnote-225-437" id="footnote-225-437-backlink">437</a></span> maşasını da;</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-437-backlink" id="footnote-225-437">437</a> (Lat. Vulcanus). Demircilerin tanrısı.</p>
      </div>

      <p class="Normal para-style-override-44">Alırdı belki Zeus’un, babasının elinden</p>

      <p class="Normal para-style-override-44">Yıldırımı, korkmasaydı ateşten.</p>

      <p class="Normal para-style-override-51">Yenecek Eros’u</p>

      <p class="Normal para-style-override-51">Çelme takarak güreşte,</p>

      <p class="Normal para-style-override-51">Aşırır, canı isterse, Kypris’in<span class="char-style-override-8"><a class="footnote-link" href="#footnote-225-438" id="footnote-225-438-backlink">438</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-438-backlink" id="footnote-225-438">438</a> Kypris=Afrodit=Kıbrıs</p>
      </div>

      <p class="Normal para-style-override-51">Belindeki kemeri bile.</p>

      <p class="ilk-son-sat-r-italik">(Mağaranın içinden telli sazlardan gelen bir ses, duru melodiler duyu­lur. Herkes kulak kesilir ve derinden etkilenmişe benzer. Buradan itiba­ren sus işaretine kadar gür bir müzik işitilir.)</p>

      <p class="kisi">FORKIAS</p>

      <p class="Normal para-style-override-44">Dinleyin şu tatlı sesleri!</p>

      <p class="Normal para-style-override-44">Kurtulun çabuk efsanelerden!</p>

      <p class="Normal para-style-override-44">Tanrılarınızın eski kavgalarını,</p>

      <p class="Normal para-style-override-44">Bırakın bir yana onları! Kaldı artık geride.</p>

      <p class="No-Paragraph-Style"><br />
      <br /></p>

      <p class="Normal para-style-override-44">Yok anlayan artık dilinizi,</p>

      <p class="Normal para-style-override-44">Daha büyük bizim beklentimiz:</p>

      <p class="Normal para-style-override-44">Çünkü gerekir kalpten gelmesi,</p>

      <p class="Normal para-style-override-44">Kalbe hitap edecek şeyin.</p>

      <p class="ilk-son-sat-r-italik">(Kayalıklara doğru çekilir.)</p>

      <p class="Normal para-style-override-40"></p>

      <p class="kisi">KORO</p>

      <p class="Normal para-style-override-44">Hoşlanıyorsan sen, ey korkunç yaratık,</p>

      <p class="Normal para-style-override-44">Bu dalkavuk sesten,</p>

      <p class="Normal para-style-override-51">Hissediyoruz biz kendimizi, henüz iyileşmiş gibi,</p>

      <p class="Normal para-style-override-51">Yumuşak ve döküyoruz sevinç gözyaşları.</p>

      <p class="No-Paragraph-Style"><span><br />
      <br /></span></p>

      <p class="Normal para-style-override-51">Yok olsun isterse güneşin parıltısı,</p>

      <p class="Normal para-style-override-51">Aydınlıksa yüreğinin içi:</p>

      <p class="Normal para-style-override-51">Buluruz biz kendi gönlümüzde,</p>

      <p class="Normal para-style-override-51">Tüm dünyanın bizden esirgediğini.</p>

      <p class="ilk-son-sat-r-italik">(Helena, Faust ve Euphorion, yukarıda tarif edilen kıyafet içinde.)</p>

      <p class="kisi">EUPHORION</p>

      <p class="Normal para-style-override-44">Duyunca siz çocuk şarkıları söylendiğini,</p>

      <p class="Normal para-style-override-44">Gelir yerine hemen neşeniz;</p>

      <p class="Normal para-style-override-44">Görünce benim uyumla zıpladığımı,</p>

      <p class="Normal para-style-override-44">Hoplar anne-baba kalbiniz.</p>

      <p class="kisi">HELENA</p>

      <p class="Normal para-style-override-51">Mutlu etmek için insanları, aşk,</p>

      <p class="Normal para-style-override-51">Yaklaştırır soylu iki kişiyi birbirine;</p>

      <p class="Normal para-style-override-51">Ama duyurmak için tanrısal bir haz</p>

      <p class="Normal para-style-override-51">Üçleştirir bu ikiliyi.</p>

      <p class="kisi">FAUST</p>

      <p class="Normal para-style-override-51">Tamam öyleyse her şey:</p>

      <p class="Normal para-style-override-51">Ben seninim ve sen de benim,</p>

      <p class="Normal para-style-override-51">Ve bağlandık böylece birbirimize;</p>

      <p class="Normal para-style-override-51">Olamazdı ki başka türlü zaten!</p>

      <p class="kisi">KORO</p>

      <p class="Normal para-style-override-44">Uzun yılların mutluluğu</p>

      <p class="Normal para-style-override-44">Çocuğun tatlı varlığında</p>

      <p class="Normal para-style-override-44">Toplanıyor bu çiftte:</p>

      <p class="Normal para-style-override-44">O, nasıl da duygulandırıyor beni bu birleşme!</p>

      <p class="kisi">EUPHORION</p>

      <p class="Normal para-style-override-51">Bırakın şimdi hoplayayım!</p>

      <p class="Normal para-style-override-51">Bırakın şimdi zıplayayım!</p>

      <p class="Normal para-style-override-51">Yükselmek Göklere,</p>

      <p class="Normal para-style-override-44">Tutkumdur benim:</p>

      <p class="Normal para-style-override-44">Geçiriyor bile beni ele.</p>

      <p class="kisi">FAUST</p>

      <p class="Normal para-style-override-44">Ama ölçülü! Ölçülü!</p>

      <p class="Normal para-style-override-44">Bırak ataklığı,</p>

      <p class="Normal para-style-override-44">Gelmesin başına</p>

      <p class="Normal para-style-override-44">Bir kaza,</p>

      <p class="Normal para-style-override-44">Mahvetmesin bizi</p>

      <p class="Normal para-style-override-44">Biricik oğlumuz!</p>

      <p class="kisi">EUPHORION</p>

      <p class="Normal">İstemiyorum daha uzun süre</p>

      <p class="Normal">Yapışıp kalmak yere:</p>

      <p class="Normal">Bırakın ellerimi,</p>

      <p class="Normal">Bırakın kıvırcık saçlarımı,</p>

      <p class="Normal">Bırakın elbiselerimi!</p>

      <p class="Normal">Benim değil mi hepsi.</p>

      <p class="kisi">HELENA</p>

      <p class="Normal">Ah, düşün, düşün,</p>

      <p class="Normal">Kime ait olduğunu,</p>

      <p class="Normal">Bizi nasıl üzeceğini,</p>

      <p class="Normal">Bozacak olursan</p>

      <p class="Normal">Benden, senden ve ondan</p>

      <p class="Normal">Oluşan bu güzelliği!</p>

      <p class="kisi">KORO</p>

      <p class="Normal">Korkarım, yakında</p>

      <p class="Normal">Dağılacak bu birlik!</p>

      <p class="kisi">HELENA VE FAUST</p>

      <p class="Normal">Dizginle, dizginle,</p>

      <p class="Normal">Annenin babanın hatırına,</p>

      <p class="Normal">Bu taşkın,</p>

      <p class="Normal">Şiddetli arzuyu!</p>

      <p class="Normal">Kal sakince burada</p>

      <p class="Normal">Renk kat meydana!</p>

      <p class="kisi">EUPHORION</p>

      <p class="Normal-iceriden">Sizin hatırınıza sadece</p>

      <p class="Normal-iceriden">Gem vuruyorum kendime.</p>

      <p class="ilk-son-sat-r-italik">(Koronun arasından kıvrılıp korodaki kızları dansa sürükleyerek.)</p>

      <p class="Normal-iceriden">Süzülüyorum daha kolayca</p>

      <p class="Normal-iceriden">Uçar gibi bu neşeli kızların etrafında.</p>

      <p class="Normal-iceriden">Doğru mu şimdi bu melodi,</p>

      <p class="Normal-iceriden">Bu hareketler?</p>

      <p class="Normal para-style-override-44"></p>

      <p class="kisi">HELENA</p>

      <p class="Normal para-style-override-44">Evet, iyi yaptın!</p>

      <p class="Normal para-style-override-44">Tut güzelleri ellerinden</p>

      <p class="Normal para-style-override-51">Dans et dönerek!</p>

      <p class="Normal para-style-override-44"></p>

      <p class="kisi">FAUST</p>

      <p class="Normal para-style-override-44">Bir bitse artık! Hoşlanmıyorum hiç Bu maskaralıktan.</p>

      <p class="Normal para-style-override-51">(Euphorion ve koro, dans ederek ve şarkı söyleyerek, kol kola dönerler.)</p>

      <p class="Normal para-style-override-44"></p>

      <p class="kisi">KORO</p>

      <p class="Normal para-style-override-44">Oynatırsan sen</p>

      <p class="Normal para-style-override-44">Kollarını böyle güzel,</p>

      <p class="Normal para-style-override-44">Kıvırcık saçlarını</p>

      <p class="Normal para-style-override-51">Sallayıp savurursan tüm parlaklığıyla,</p>

      <p class="Normal para-style-override-51">Tüy gibi hafif ayaklarınla</p>

      <p class="Normal para-style-override-51">Uçarsan yerin üstünde,</p>

      <p class="Normal para-style-override-51">Bir orada bir burada</p>

      <p class="Normal para-style-override-51">Girersen kızların kollarına,</p>

      <p class="Normal para-style-override-51">Ulaştın demektir amacına,</p>

      <p class="Normal para-style-override-51">Ey sevimli çocuk!</p>

      <p class="Normal para-style-override-51">Sendedir bizim gönlümüz</p>

      <p class="Normal para-style-override-51">Sana akar içimiz.</p>

      <p class="ilk-son-sat-r-italik">(Ara)</p>

      <p class="No-Paragraph-Style"></p>

      <p class="kisi">EUPHORION</p>

      <p class="Normal-iceriden">Tüy gibi ayaklı</p>

      <p class="Normal-iceriden">Bir sürü karacasınız siz,</p>

      <p class="Normal-iceriden">Yeni oyunlar için</p>

      <p class="Normal-iceriden">Gelen, yakınlardan!</p>

      <p class="Normal-iceriden">Avcıyım ben,</p>

      <p class="Normal-iceriden">Siz de avım.</p>

      <p class="kisi">KORO</p>

      <p class="Normal-iceriden">İstersen yakalamak bizi</p>

      <p class="Normal-iceriden">Etme acele!</p>

      <p class="Normal-iceriden">Sonuçta tek isteğimiz bizim,</p>

      <p class="Normal-iceriden">Sarılmaktır sana,</p>

      <p class="Normal-iceriden">Ey güzel çocuk!</p>

      <p class="kisi">EUPHORION</p>

      <p class="Normal-iceriden">Haydi hemen ormanlara!</p>

      <p class="Normal-iceriden">Kütüklerin ve taşların arasına!</p>

      <p class="Normal-iceriden">Kolay elde edilen,</p>

      <p class="Normal-iceriden">Tiksindirir beni,</p>

      <p class="Normal-iceriden">Zevk verir yalnızca</p>

      <p class="Normal-iceriden">Kazanılan zorla.</p>

      <p class="kisi">HELENA VE FAUST</p>

      <p class="Normal-iceriden">Bu ne taşkınlık! Bu ne çılgınlık!</p>

      <p class="Normal-iceriden">Beklememeli daha ölçülü olmasını!</p>

      <p class="Normal-iceriden">Borazan sesleri gibi</p>

      <p class="Normal-iceriden">Çınlatıyor ovaları ve ormanları:</p>

      <p class="Normal-iceriden">Bu ne hoyratlık! Ne çığlık!</p>

      <p class="Normal-iceriden"></p>

      <p class="kisi">KORO</p>

      <p class="ilk-son-sat-r-italik">(Teker teker, hızla araya girerek)</p>

      <p class="Normal-iceriden">Geçti yanımızdan, bakmadan bize!</p>

      <p class="Normal-iceriden">Küçümseyerek, hor görerek bizleri,</p>

      <p class="Normal-iceriden">Getiriyor oysa sürükleyerek şimdi</p>

      <p class="Normal-iceriden">Aralarından en vahşisini.</p>

      <p class="kisi">EUPHORION</p>

      <p class="ilk-son-sat-r-italik">(içeriye genç bir kızı taşıyarak)</p>

      <p class="Normal para-style-override-51">Zorla getiriyorum bu güçlü kızı buraya</p>

      <p class="Normal para-style-override-51">Alet etmek için emellerime!</p>

      <p class="Normal para-style-override-51">Kendi keyfim, kendi zevkim için</p>

      <p class="Normal para-style-override-51">Sıkıyorum asi göğsünü,</p>

      <p class="Normal para-style-override-51">Öpüyorum direnen ağzını,</p>

      <p class="Normal para-style-override-51">Sezdiriyorum ona gücümü ve isteğimi.</p>

      <p class="Normal para-style-override-44"></p>

      <p class="kisi">KIZ</p>

      <p class="Normal para-style-override-51">Bırak beni! Ruhun cesareti ve gücü de</p>

      <p class="Normal para-style-override-51">Vardır bu bedende;</p>

      <p class="Normal para-style-override-51">Seninki gibidir bizim irademiz de</p>

      <p class="Normal para-style-override-51">Kolay kolay yenilmez öyle.</p>

      <p class="Normal para-style-override-51">Kıstırdın mı sanıyorsun beni?</p>

      <p class="Normal para-style-override-51">Fazla güveniyorsun kollarına!</p>

      <p class="Normal para-style-override-51">Dene bakalım tutmayı beni</p>

      <p class="Normal para-style-override-51">Yakarım keyfime, aptal seni.</p>

      <p class="ilk-son-sat-r-italik">(Kız tutuşur ve alev olarak yükselir.)</p>

      <p class="Normal para-style-override-44">Gel peşimden havalara,</p>

      <p class="Normal para-style-override-44">Gel peşimden sarp uçurumlara,</p>

      <p class="Normal para-style-override-51">Yakala da görelim kaybolan avını!</p>

      <p class="Normal para-style-override-44"></p>

      <p class="kisi">EUPHORION</p>

      <p class="ilk-son-sat-r-italik">(Son alevleri de üstünden silkerek)</p>

      <p class="Normal para-style-override-51">Üst üste yığılmış kayalar burada</p>

      <p class="Normal para-style-override-51">Ormandaki çalılıklar arasında!</p>

      <p class="Normal para-style-override-51">Neme gerek daracık yerler?</p>

      <p class="Normal para-style-override-51">Gencim ve körpeyim daha!</p>

      <p class="Normal para-style-override-51">Rüzgârlar, evet uğulduyorlar,</p>

      <p class="Normal para-style-override-51">Dalgalar da orada coşuyorlar,</p>

      <p class="Normal para-style-override-51">Duyuyorum ikisini de uzaktan:</p>

      <p class="Normal para-style-override-51">İsterdim olmak yakın!</p>

      <p class="ilk-son-sat-r-italik">(Kayalardan giderek daha yükseklere sıçrar.)</p>

      <p class="kisi">HELENA, FAUST VE KORO</p>

      <p class="Normal">Benzemek mi isteğin dağ keçilerine?</p>

      <p class="Normal">Korkuyoruz düşeceksin diye.</p>

      <p class="Normal"></p>

      <p class="kisi">EUPHORION</p>

      <p class="Normal">Çıkmalıyım hep daha yükseklere,</p>

      <p class="Normal">Bakmalıyım hep daha uzaklara!</p>

      <p class="Normal">Biliyorum şimdi nerede olduğumu:</p>

      <p class="Normal">Ortasındayım tam adanın,</p>

      <p class="Normal">Pelops diyarının,</p>

      <p class="Normal">Akraba olduğu yerde denizlerle karaların!</p>

      <p class="kisi">KORO</p>

      <p class="Normal">İstemez misin yaşamak huzurla</p>

      <p class="Normal">Dağlarda ve ormanlarda?</p>

      <p class="Normal">Başlarız birazdan</p>

      <p class="Normal">Sıra sıra asmalar aramaya,</p>

      <p class="Normal">Tepelerin yamaçlarında,</p>

      <p class="Normal">Toplarız incirleri ve altın sarısı elmaları.</p>

      <p class="Normal">Ah, bu güzel ülkede</p>

      <p class="Normal">Kal sen de işte güzelce!</p>

      <p class="Normal"></p>

      <p class="kisi">EUPHORION</p>

      <p class="Normal">Barış düşleri mi gördüğünüz?</p>

      <p class="Normal">Düşlesin, kim isterse.</p>

      <p class="Normal">Savaştır parolamız!</p>

      <p class="Normal">Zafer! Ve bu böyle sürer gider.</p>

      <p class="Normal"></p>

      <p class="kisi">KORO</p>

      <p class="Normal">Barıştayken</p>

      <p class="Normal">Savaşı isteyen,</p>

      <p class="Normal">Tüketmiştir</p>

      <p class="Normal">Tüm umutlarını.</p>

      <p class="kisi">EUPHORION</p>

      <p class="Normal para-style-override-44">Bu memleketin</p>

      <p class="Normal para-style-override-44">Tehlike içinde tehlikeyle doğan çocukları,</p>

      <p class="Normal para-style-override-44">Özgür, sınırsız bir cesaretle,</p>

      <p class="Normal para-style-override-44">Düşünmeden döken kanlarını,</p>

      <p class="Normal para-style-override-44">Dizginleyemeyen</p>

      <p class="Normal para-style-override-44">O kutsal amaçlarını,</p>

      <p class="Normal para-style-override-44">Kazanç sağlasın</p>

      <p class="Normal para-style-override-44">Tüm savaşanlara!</p>

      <p class="kisi">KORO</p>

      <p class="Normal para-style-override-51">Bakın yukarıya, ne kadar yükseldi!</p>

      <p class="Normal para-style-override-51">Ve küçük gelmiyor yine de gözlerimize:</p>

      <p class="Normal para-style-override-51">Bürünmüş gibi zırhlara kazanmak için zafer,</p>

      <p class="Normal para-style-override-51">Parıldıyor, tunç ve çeliktenmişçesine.</p>

      <p class="kisi">EUPHORION</p>

      <p class="Normal para-style-override-51">Ne surlar, ne de duvarlar engel ona,</p>

      <p class="Normal para-style-override-44">Herkes ancak kendi benliğinin farkında!</p>

      <p class="Normal para-style-override-44">Sağlam bir kaledir onun tunçtan göğsü,</p>

      <p class="Normal para-style-override-44">Karşı koyacak her akına.</p>

      <p class="Normal para-style-override-44">İstemiyorsanız kuşatılmak,</p>

      <p class="Normal para-style-override-44">Koşun çabuk silahlanarak meydanlara!</p>

      <p class="Normal para-style-override-51">Amazon olacak kadınlar</p>

      <p class="Normal para-style-override-51">Ve birer kahraman bütün çocuklar.</p>

      <p class="kisi">KORO</p>

      <p class="Normal para-style-override-44">Kutsal şiir,</p>

      <p class="Normal para-style-override-51">Yükselsin göğe doğru!</p>

      <p class="Normal para-style-override-51">Parlasın, yıldızların en güzeli,</p>

      <p class="Normal para-style-override-51">Uzakta ve daha uzaklarda!</p>

      <p class="Normal para-style-override-51">Ulaşır bize o yine</p>

      <p class="Normal para-style-override-51">Her zaman, duyuluyor hâlâ sesi,</p>

      <p class="Normal para-style-override-51">Ve ediyor mutlu bizi.</p>

      <p class="kisi">EUPHORION</p>

      <p class="Normal">Hayır, bir çocuk olarak çıkmadım ortaya: Silahlara bürünmüş bir delikanlı var karşınızda! Katılıyor güçlülerin, özgürlerin ve yiğitlerin arasına, Ulaşmış çoktan ruhun olgunluğuna. Haydi ileri! Orada şimdi</p>

      <p class="Normal">Açılıyor şan ve şeref yolu.</p>

      <p class="Normal"></p>

      <p class="kisi">HELENA VE FAUST</p>

      <p class="Normal">Gelir gelmez dünyaya,</p>

      <p class="Normal">Görmeden mutlu gün yüzü daha,</p>

      <p class="Normal">Özlüyorsun baş döndürücü yükseklerden</p>

      <p class="Normal">Atlamaya acılarla dolu boşluğa.</p>

      <p class="Normal">Hiç mi yok değerimiz bizim</p>

      <p class="Normal">Senin için?</p>

      <p class="Normal">Bir rüya mı bu tatlı birlik?</p>

      <p class="Normal"></p>

      <p class="kisi">EUPHORION</p>

      <p class="Normal">Ve duyuyor musunuz denizden gelen gök gürültüsü seslerini?</p>

      <p class="Normal">Yankılanıyor orada vadiden vadiye,</p>

      <p class="Normal">Giriyor ordular birbirine toz ve dalgalar içinde,</p>

      <p class="Normal">Saldırı içinde saldırıyla acı ve ıstıraba doğru!</p>

      <p class="Normal">Ve ölüm</p>

      <p class="Normal">Yazgıdır:</p>

      <p class="Normal">Kabul etmeli bunu.</p>

      <p class="Normal"></p>

      <p class="kisi">HELENA, FAUST VE KORO</p>

      <p class="Normal">Ne felâket! Ne korkunç bir manzara!</p>

      <p class="Normal">Yazgın mı senin ölüm?</p>

      <p class="Normal"></p>

      <p class="kisi">EUPHORION</p>

      <p class="Normal">Seyirci mi kalayım olanlara?</p>

      <p class="Normal">Hayır, katılacağım dertlere ve sıkıntılara!</p>

      <p class="kisi">ÖNCEKİLER</p>

      <p class="Normal para-style-override-44">Cesaret ve tehlike!</p>

      <p class="Normal para-style-override-44">Ölümcül kader!</p>

      <p class="kisi">EUPHORION</p>

      <p class="Normal para-style-override-44">Olsun! —Ve bir çift kanat</p>

      <p class="Normal para-style-override-44">Açılıyor yine de!</p>

      <p class="Normal para-style-override-44">Oraya! Gitmeliyim! Gitmeliyim!</p>

      <p class="Normal para-style-override-44">Bırakın da uçayım!</p>

      <p class="ilk-son-sat-r-italik">(Kendini boşluğa bırakır. Açılan giysisi onu kısa bir süre havada tutar, başı aydınlanır, arkasından ışıktan bir şerit belirir.)</p>

      <p class="Normal para-style-override-44"></p>

      <p class="kisi">KORO</p>

      <p class="Normal para-style-override-44">İkarus! İkarus!<span class="char-style-override-8"><a class="footnote-link" href="#footnote-225-439" id="footnote-225-439-backlink">439</a></span></p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-439-backlink" id="footnote-225-439">439</a> Yapay kanatlarla uçan ama güneşe çok yaklaşınca kanatlarındaki balmumu eriyen ve denize düşen İkarus, Dadelus’un yeğeni. Euphorion ile İkarus karşı­laştırılmaktadır.</p>
      </div>

      <p class="Normal para-style-override-44">Ne felâket!</p>

      <p class="ilk-son-sat-r-italik">(Güzel bir delikanlı anne ve babasının ayaklarının dibine düşer, ölüyü tanıdık birine benzetirler; ama bedeni anında yok olur, başının çevre­sindeki ışık halkası, kuyruklu yıldız gibi göğe doğru yükselir. Elbisesi, mantosu ve liri yerde kalır.)</p>

      <p class="kisi">HELENA VE FAUST</p>

      <p class="Normal para-style-override-44">İzliyor sevincimizi</p>

      <p class="Normal para-style-override-44">Derin bir acı.</p>

      <p class="kisi">EUPHORION’UN SESİ</p>

      <p class="ilk-son-sat-r-italik">(Derinlerden)</p>

      <p class="Normal para-style-override-44">Bu karanlık diyarda,</p>

      <p class="Normal para-style-override-44">Anne, beni yalnız bırakma!</p>

      <p class="ilk-son-sat-r-italik">(Sessizlik)</p>

      <p class="kisi">KORO</p>

      <p class="ilk-son-sat-r-italik">(Ağıt)</p>

      <p class="Normal">Değilsin yalnız! —Ol nerede olursan!</p>

      <p class="Normal">Çünkü sanıyoruz seni tanıdığımızı;</p>

      <p class="Normal">Ah! Yitip gitsen de dünyadan,</p>

      <p class="Normal">Ayrılmayacak asla yüreğimiz senden.</p>

      <p class="Normal">Yakınmıyoruz bile neredeyse,</p>

      <p class="Normal">Ağıt yakıyoruz özenerek kaderine:</p>

      <p class="Normal">İyi ve kötü günlerinde senin</p>

      <p class="Normal">Güzel ve büyüktü şarkıların ve cesaretin.</p>

      <p class="No-Paragraph-Style"><span><br />
      <br /></span></p>

      <p class="Normal">Ah, mutlu geldin yeryüzüne,</p>

      <p class="Normal">Yüce atalar, büyük bir güçle,</p>

      <p class="Normal">Erken kıydın kendine, ne yazık ki,</p>

      <p class="Normal">Kopardın gençliğinin çiçeğini!</p>

      <p class="Normal">Keskin bir zekâ, kavramak için dünyayı,</p>

      <p class="Normal">Herkesin arzusunu sezen ince bir ruh,</p>

      <p class="Normal">Uyandırdın en güzel kadınlarda aşk ateşini</p>

      <p class="Normal">Ve kendine özgü şarkı söyleme kabiliyetinle.</p>

      <p class="No-Paragraph-Style"><span><br />
      <br /></span></p>

      <p class="Normal">Ama atıldın sen, önlenemez bir</p>

      <p class="Normal">Özgürlükle, talihin o belirsiz ağına:</p>

      <p class="Normal">Ayırdın böylece kendini zorla</p>

      <p class="Normal">Gelenekten ve yasadan;</p>

      <p class="Normal">Sonunda ama yüce bir duygu,</p>

      <p class="Normal">Harekete geçirdi o saf cesaretini,</p>

      <p class="Normal">Elde etmek istedin harika şeyleri,</p>

      <p class="Normal">Başaramadın ama.</p>

      <p class="No-Paragraph-Style"><span><br />
      <br /></span></p>

      <p class="Normal">Kim başarabilirdi ki? —Ne acıklı bir soru,</p>

      <p class="Normal">Talihin kendini gizlediği,</p>

      <p class="Normal">Bu bahtsız günde</p>

      <p class="Normal">Kan ağlarken bütün halk sessizce.</p>

      <p class="Normal">Ama tazelenin yeni şarkılarla,</p>

      <p class="Normal">Durmayın artık iki büklüm orada:</p>

      <p class="Normal">Yetiştirir bu toprak yeniden,</p>

      <p class="Normal">Eskiden beri yetiştirmekte olduğu gibilerini.</p>

      <p class="ilk-son-sat-r-italik">(Kesin sessizlik. Müzik kesilir.)</p>

      <p class="kisi">HELENA</p>

      <p class="ilk-son-sat-r-italik">(Faust’a)</p>

      <p class="Normal para-style-override-46">Geçerli eski bir söz, ne yazık ki, benim için de:</p>

      <p class="Normal para-style-override-44">Ya şamazmış mutluluk ve güzellik uzun süre birlikte.</p>

      <p class="Normal para-style-override-46">Koptu yaşamın ve aşkın bağları;</p>

      <p class="Normal para-style-override-46">Feryat ederek ikisine de veda ediyorum acıyla</p>

      <p class="Normal para-style-override-44">Ve atıyorum kendimi bir kez daha kollarına.—</p>

      <p class="Normal para-style-override-44">Persefona, al oğlumu ve beni yanına!</p>

      <p class="ilk-son-sat-r-italik">(Faust’a sarılır, bedeni kaybolur, elbisesi ve tülü Faust’un kollarında kalır.)</p>

      <p class="kisi">FORKIAS</p>

      <p class="ilk-son-sat-r-italik">(Faust’a)</p>

      <p class="Normal">Tut sıkıca geride kalanları elinde!</p>

      <p class="Normal">Bırakma o elbiseyi! Başladılar bile</p>

      <p class="Normal">Çekiştirmeye eteklerinden cinler, götürmek istiyorlar onu</p>

      <p class="Normal">Yeraltına. Tut sıkıca!</p>

      <p class="Normal">Tanrıça değil artık yitirdiğin senin,</p>

      <p class="Normal">Tanrısal o! Yararlan bu yüce</p>

      <p class="Normal">Değer biçilmez lütuftan ve yüksel göklere:</p>

      <p class="Normal">Uzaklaştıracak o seni tüm adiliklerden hızla</p>

      <p class="Normal">Götürecek, dayanabildiğin süre, sonsuz uzaya.—</p>

      <p class="Normal">Görüşeceğiz seninle yeniden, uzakta, buradan çok uzak bir yerde.</p>

      <p class="ilk-son-sat-r-italik">(Helena’nın elbiseleri buluta dönüşerek Faust’un etrafını sarar, onu yerden kaldırır ve birlikte yükselip giderler.)</p>

      <p class="Normal para-style-override-46"></p>

      <p class="kisi">FORKIAS</p>

      <p class="ilk-son-sat-r-italik">(Euphorion’un giysisini, mantosunu ve lirini yerden kaldırır, sahnenin önüne çıkar, elindeki giysileri havaya kaldırarak konuşmaya başlar)</p>

      <p class="Normal para-style-override-46">Buldum onları yine de iyi bir durumda!</p>

      <p class="Normal para-style-override-46">Alevi tabi kalmamış olsa da,</p>

      <p class="Normal para-style-override-46">Üzülmüyorum dünyanın haline ama.</p>

      <p class="Normal para-style-override-46">Yeter bunlar, ilham vermesi için ozanlara,</p>

      <p class="Normal para-style-override-46">Esnaf ve sanatkârları kışkırtmaya,</p>

      <p class="Normal para-style-override-46">Ve geliştiremesem de onların yeteneklerini,</p>

      <p class="Normal para-style-override-46">Verebilirim ancak ödünç olarak şu elbiseyi.</p>

      <p class="ilk-son-sat-r-italik">(Sahnenin önünde bir sütunun dibine oturur.)</p>

      <p class="kisi">PANTHALIS</p>

      <p class="Normal">Kızlar, çabuk haydi! Hazır kurtulmuşken büyüden,</p>

      <p class="Normal">İhtiyar Teselyalı cadının ruhu sıkan baskısından,</p>

      <p class="Normal">O karışık, iğrenç,</p>

      <p class="Normal">Kulakları tırmalayan, daha da beteri insanın içini bulandıran</p>

      <p class="Normal para-style-override-56">tıngırtıdan.</p>

      <p class="Normal">İnelim Hades’e! İnmemiş miydi telaşla</p>

      <p class="Normal">Kraliçe de zaten aşağıya. İzlesin onu</p>

      <p class="Normal">Geç kalmadan sâdık hizmetkârlarının adımları!</p>

      <p class="Normal">Buluruz onu anlaşılmazın<span class="char-style-override-8"><a class="footnote-link" href="#footnote-225-440" id="footnote-225-440-backlink">440</a></span> tahtının yanında.</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-440-backlink" id="footnote-225-440">440</a> Persefone.</p>
      </div>

      <p class="kisi">KORO</p>

      <p class="Normal para-style-override-51">Kraliçeler, her yerde, kıvanç içindeler:</p>

      <p class="Normal para-style-override-51">En yükseklerde Hades’te bile,</p>

      <p class="Normal para-style-override-51">Katılırlar gururla kendi akranlarına,</p>

      <p class="Normal para-style-override-51">Samimidirler Persefone ile;</p>

      <p class="Normal para-style-override-51">Oysa bizler, gerilerde</p>

      <p class="Normal para-style-override-51">Aşağıdaki Asfodelos çayırlarında,</p>

      <p class="Normal para-style-override-51">Uzanıp giden kavakların,</p>

      <p class="Normal para-style-override-51">Yemişsiz söğütlerin arasında,</p>

      <p class="Normal para-style-override-51">Ne yapabiliriz ki?</p>

      <p class="Normal para-style-override-51">Yarasalar gibi ötüp</p>

      <p class="Normal para-style-override-51">Fısıldaşarak, sevimsiz, ürkütücü sesler çıkartmaktan başka.</p>

      <p class="kisi">PANTHALIS</p>

      <p class="Normal para-style-override-51">Ün kazanmamış ve soylulukla ilgisi olmayan kişi,</p>

      <p class="Normal para-style-override-51">Aittir doğa unsurlarına: koşun oraya!</p>

      <p class="Normal para-style-override-51">Kraliçemle birlikte olmaktır dileğim;</p>

      <p class="Normal para-style-override-51">Bahşediyor o bize hem liyakat, hem de sadâkat.</p>

      <p class="ilk-son-sat-r-italik">(Çıkar)</p>

      <p class="kisi">HEPSİ BİRDEN</p>

      <p class="Normal para-style-override-44">Kavuştuk yeniden gün ışığına,</p>

      <p class="Normal para-style-override-44">Gerçi artık değiliz birer kişilik,</p>

      <p class="Normal para-style-override-44">Seziyoruz, biliyoruz bunu,</p>

      <p class="Normal para-style-override-44">Ama dönmeyiz asla Hades’e geri!</p>

      <p class="Normal para-style-override-44">Ölümsüz doğanın</p>

      <p class="Normal para-style-override-44">Biz ruhlar üzerinde,</p>

      <p class="Normal para-style-override-44">Bizim de onun üzerinde sonsuz hakları vardır.</p>

      <p class="kisi">KORONUN BİR BÖLÜMÜ</p>

      <p class="Normal">Şu binlerce dalın fısıldayarak titreyişi, hışırdayarak</p>

      <p class="Normal para-style-override-45">sallanışı arasında</p>

      <p class="Normal">Cezbederiz, çekeriz biz oynaşarak köklerden yukarı yaşamın kaynağını</p>

      <p class="Normal">Dallara doğru; bazen yapraklarla, bazen de fışkıran çiçeklerle</p>

      <p class="Normal">Süsleriz uçuşan saçlarımızı bollaşsın diye bu havadar yerlerde.</p>

      <p class="Normal">Dökülünce meyveler, koşuşur hayat dolu insanlar ve sürüler</p>

      <p class="Normal">Kapışmak için, yemek için bunları bir an önce, itiş kakış içinde,</p>

      <p class="Normal">Ve eğilirler önümüzde hepsi, diz çökermiş gibi ilk tanrıların önünde.</p>

      <p class="Normal">Biz, şu kayalıkların uzaklara kadar yansıyan dümdüz aynasına</p>

      <p class="Normal">Sokuluruz biz, dalgalar halinde hareket ederek, yanaşırız;</p>

      <p class="Normal">Kulak kabartır, dinleriz tüm sesleri, kuş cıvıltılarını,</p>

      <p class="Normal para-style-override-45">çoban kavallarını,</p>

      <p class="Normal">Olsun isterse Pan’ın korkunç sesi, hazırdır yanıtı.</p>

      <p class="Normal">Hışırdarsa, karşılık veririz hışırdayarak, gürlerse gök,</p>

      <p class="Normal para-style-override-56">gürleriz biz de</p>

      <p class="Normal">Katlayarak sarsıcı bir şekilde o sesi, üç misli, on misli.</p>

      <p class="kisi">KORONUN ÜÇÜNCÜ BÖLÜMÜ</p>

      <p class="Normal para-style-override-47">Bacılarım, biz, daha duygulu olanlar, akarız biz hızla ırmaklarla birlikte;</p>

      <p class="Normal">Çünkü çeker o uzaklardaki süslü tepeler bizi.</p>

      <p class="Normal">Akarız hep aşağıya doğru, sularız biz hep daha derinleri, kıvrılıp dalgalanarak,</p>

      <p class="Normal">Önce çayırları, sonra otlakları, sonra da evin arkasındaki bahçeyi.</p>

      <p class="Normal">Orada belirler servilerin ince dorukları</p>

      <p class="Normal">Ovayı, kıyı şeridini ve havaya yükselen dalgaların aynasını.</p>

      <p class="kisi">KORONUN DÖRDÜNCÜ BÖLÜMÜ</p>

      <p class="Normal para-style-override-52">Akın siz diğerleri, nerede çekerse canınız: çağlayarak kuşatırız biz, kuşatırız</p>

      <p class="Normal">Her yanı ekili tepeleri, asmaların kütüklerde yeşerdiği yerleri;</p>

      <p class="Normal">Görünür orada bize, günün her saatinde, bağcının tutkusu</p>

      <p class="Normal">Sevgi dolu çalışmasının kuşkulu başarısı.</p>

      <p class="Normal">O bazen çapayla, bazen de kürekle kazıp yığarken toprakları,</p>

      <p class="Normal para-style-override-45">budarken asmaları, bağlarken ekinleri</p>

      <p class="Normal">Yakarır tüm tanrılara, en çok da bereket veren güneş tanrısına.</p>

      <p class="Normal">Bacchus, nazlı, ilgilenmez pek bu sâdık uşağıyla,</p>

      <p class="Normal">Dinlenir o çardaklarda, uzanır mağaralarda, oynaşır en genciyle Faun’ların.</p>

      <p class="Normal">Neye ihtiyacı varsa rüya âleminin yarı sarhoşluğunda,</p>

      <p class="Normal">Saklanır bunlar sonsuza dek serin mağaraların sağında ve solunda,</p>

      <p class="Normal">Tulumlarda, küplerde ve kaplarda.</p>

      <p class="Normal">Ama bütün tanrılar, özellikle de Helios,</p>

      <p class="Normal">Hava, nem, ısı vererek yığınca olgunlaşan meyveleri,</p>

      <p class="Normal">Canlanır bir anda, sessizce çalıştığı yerler bağcının,</p>

      <p class="Normal">Ve hışırdar bütün yapraklar, atlar asmadan asmaya hışıltılar.</p>

      <p class="Normal">Gıcırdar sepetler, takırdar kovalar, esner küfeler,</p>

      <p class="Normal">Dökülür hepsi, şarapçının içinde bütün gücüyle dans ettiği</p>

      <p class="Normal para-style-override-44">büyük fıçıya.</p>

      <p class="Normal">Ve böylece o tertemiz, bol sulu meyvelerin kutsal yığını</p>

      <p class="Normal">Ezilir ayaklarla küstahça: karışır birbirine köpürerek, fışkırarak,</p>

      <p class="Normal para-style-override-45">çiğnenir iğrenççe. Ve çınlar kulaklarda tunç kapların sesleri;</p>

      <p class="Normal">Çünkü yırtmıştır Dionysos artık giz perdesini,</p>

      <p class="Normal">Çıkar ortaya keçi ayaklılar ve onların salınan dişileri de birlikte,</p>

      <p class="Normal">Ve bağırır bunların arasında Silenus’un<span class="char-style-override-8"><a class="footnote-link" href="#footnote-225-441" id="footnote-225-441-backlink">441</a></span> uzun kulaklı hayvanı</p>

      <div class="footnote">
        <p class="Basic-Paragraph-1"><a class="footnote-anchor" href="#footnote-225-441-backlink" id="footnote-225-441">441</a> Şarap tanrısı Bacchus’un alayında bir eşeğin üstündeki ihtiyar.</p>
      </div>

      <p class="Normal para-style-override-44">delice.</p>

      <p class="Normal">Esirgenmiyor hiç bir şey! Çiğniyor yarık ayaklar tüm</p>

      <p class="Normal para-style-override-45">ahlâk kurallarını,</p>

      <p class="Normal">Uyuşur bütün hisler, sağır ediyor kulağı iğrenç sesler.</p>

      <p class="Normal">Arıyor kadehlerini sarhoşlar, dolmuş tıka basa kafa ve mideler;</p>

      <p class="Normal">Dikkatlidir hâlâ aralarında bir ikisi, ama arttırır onlar da</p>

      <p class="Normal para-style-override-44">karmaşıklığı:</p>

      <p class="Normal para-style-override-47">Çünkü yapabilmek için yeniden şarap, boşaltılmalıdır eski tulum</p>

      <p class="Normal-iceriden">hızla gövdeye!</p>

      <p class="ilk-son-sat-r-italik">(Perde iner.)</p>

      <p class="ilk-son-sat-r-italik">(Forkias, sahnenin önünde bir dev gibi doğrulur, yüksek ökçeli pabuç­larını çıkarır ve gerektiği halde, oyunun son bölümünü yorumlamak için Mefistofeles olarak ortaya çıkar.)</p>

      <p class="Normal para-style-override-68"><span class="char-style-override-18">Dördüncü Perde</span></p>
    </div>
  </div>
</body>
</html>
