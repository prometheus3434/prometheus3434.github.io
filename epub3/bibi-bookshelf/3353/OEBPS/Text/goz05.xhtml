<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc">III</h1>

  <p>Kısa süre önce İngilizceye çevrilen iki Fransızca kitap, <span style="font-style:italic;">Onun Hikâyesi</span> ve <span style="font-style:italic;">The Image</span>, Anglo-Amerikan eleştirisi tarafından kabaca araştırılan bu konuya, edebiyat olarak pornografiye ilişkin bazı meseleleri yetkinlikle gözler önüne serer.</p>

  <p>“Pauline Reage”in <span style="font-style:italic;">Onun Hikâyesi</span> 1954 yılında ortaya çıktı ve birdenbire ünlendi, kısmen önsözünü yazan Jean Paulhan'ın himâyesi sayesinde. Geniş çevreler tarafından bu kitabı Paulhan'ın yazdığı düşünüldü -belki de 1937de <span style="font-style:italic;">Madame Edwarda</span> ilk kez “Pierre Angelique” takma adıyla yayınlandığı zaman, kitaba Bataille’ın (kendi adıyla) bir deneme yazarak katkıda bulunmasıyla oluşturduğu örnek ve Pauline adının Paul’u çağrıştırması nedeniyle-. Fakat Paulhan, bu kitabın gerçekten Fransa’nın bir köşesinde yaşayan, kısa bir süre öncesine kadar hiç tanınmayan ve tanınmadan kalmakta direnen bir kadın tarafından yazıldığını vurgulayarak, <span style="font-style:italic;">O’nun Hikâyesini</span> yazdığını daima inkâr etmiştir. Paulhan’ın hikâyesi spekülasyonlara son vermezken, onun gerçek yazar olduğu kuşkusu yavaş yavaş sönümlendi. Yıllar geçtikçe, kitabın yaratıcılığını Paris edebiyat sahnesinin diğer seçkin adlarına veren bir dizi daha ustalıklı hipotez, Önce itibar kazandı, sonra çürütüldü. “Pauline Reage”in gerçek kimliği, çağdaş kitap dünyasının iyi korunan çok az sırrından biri olarak kalmaya devam ediyor.</p>

  <p><span style="font-style:italic;">The Image</span> bundan iki yıl sonra, 1956’da, yine takma adla, “Jean de Berg” adıyla yayınlandı. Gizemini derinleştirerek, “Pauline Reage”e adanmıştı ve onun tarafından yazılmış önsözü vardı. (“Reage”in Önsözü çok kısadır ve unutulabilir, Paulhan’ınki ise uzun ve çok ilginçti). Fakat “Jean de Berg”in kimliğine dair Paris edebiyat çevrelerindeki dedikodular, “Pauline Reage” üzerine yapılan dedektiflik çalışmasından daha sonuç vericidir. Etkili bir genç romancının karısının adını veren biricik söylenti, ezici üstünlük sağladı. (Bkz. 2 no’lu dipnot)</p>

  <p>Neden bu iki takma ad konusunda spekülasyon yapacak kadar kuşkulu olanların, Fransa’nın kurumsallaşmış edebiyat topluluğundan bazı adlara eğilim göstermelerinin gerektiğini anlamak zor değildir. Bu kitapların her ikisinin de birer amatörün tek atışı olmaları pek inandırıcı görünmüyor. Birbirlerinden farklı olmalarına karşın, hem <span style="font-style:italic;">Onun Hikâyesi</span>, hem <span style="font-style:italic;">The Image</span>, yalnızca duyarlılık, enerji ve zekâ gibi olağan yazarlara özgü yeteneklerin yokluğuna yüklenemeyecek niteliği açıkça gösteriyor. Kanıt açısından çok sayıda olan bu tür yetenekler, kendilerini, kurnazlıkla sürdürdükleri diyalog yoluya yetkinleştirmişlerdir. Anlatıların kasvetli öz-bilinçlilikleri, genellikle saplantılı arzunun anlatımı için düşünülen kontrol ve beceri yitiminin sonucu olamazdı. Konuları nedeniyle zehirleyici olan (eğer okuyucu okumayı bırakmazsa ve kitabı sadece eğlenceli ya da şeytanî bulursa) her iki anlatı da erotik malzemenin anlatımından çok “kullanımıyla” ilgilenir. Ve bu kullanım esas olarak -bunun için başka sözcük yok- edebidir. <span style="font-style:italic;">Onun Hikâyesi</span> nde ve <span style="font-style:italic;">The Image'de</span> saldırgan zevklerinin peşinde koşan imgelem, Eros’un tarih dışı alanı kadar edebiyat ve geçmiş edebiyat tarihiyle bağlantılı olarak, deneyim gerçekleştirme süreçlerinin yoğun duygulanımının, biçimsel tüketiminin belirli kavramlarına sıkı sıkıya bağlıdır. Neden olmasın? Deneyimler pornografik değildir, sadece imgeler ve temsiller -imgelemin yapıları- pornografiktir. Bu, pornografik bir kitabın okuyucuyu araçsal olmayan cinsellik yerine, esas olarak diğer pornografik kitaplar üzerine düşündürmesinin nedenidir ve onun erotik heyecanı pahasına gerçekleşmesi gerekmez.</p>

  <p>Örneğin, <span style="font-style:italic;">O’nun Hikâyesi</span> boyunca çınlayan şey, başlangıcı XVIII. yüzyıla kadar giden, çoğunluğu süprüntüden oluşan, hem İngiliz hem de Fransız dilinde, geniş çaplı pornografik ya da “hovarda” edebiyat bütünüdür. En açık referans Sade’a verilmiştir. Fakat burada, kişi yalnızca Sade’ın yazılarını değil, II. Dünya Savaş'ndan sonra Fransız edebiyat entelektüellerinin Sade’ı yeniden yorumlayışlarını, Fransa'daki eğitimli edebi beğeni ve ciddi kurmaca eserlerin güncel yönü üzerindeki önemi ve etkisi açısından James’in yeniden değerlenmesinin Birleşik Devletlerde II. Dünya Savaşı’ndan kısa süre önce yükselmesiyle karşılaştırılabilecek eleştirel jesti de -ki Fransız yeniden değerlenmesi daha uzun sürmüş ve daha derinlere kök salmıştır- düşünmelidir. (Tabii ki, Sade hiçbir zaman unutulmamıştı. Flaubert, Baudelaire ve geç on dokuzuncu yüzyıl Fransız edebiyatının diğer köktenci dehalarının çoğu tarafından heyecanla okunmuştu. O, gerçeküstücü hareketin koruyucu azizlerinden ve Breton’un düşüncesindeki önemli kişilerden biriydi. Fakat, Sade’ın insanlık durumu üzerine köktenci düşün için bitmek tükenmek bilmez bir hareket noktası olarak konumunu gerçekten güçlendiren, 1945 ten sonraki tartışmadır. Beauvoir'ın iyi bilinen denemesi, Gilbert Lely’nin hazırladığı kapsamlı akademik yaşam öyküsü ve henüz İngilizceye çevrilmeyen Blanchot, Paulhan, Bataille, Klossowski ve Leiris’in yazıları, Fransız edebi duyarlılığının bu şaşırtıcı derecedeki dayanıklı dönüştürülmesine yardımcı olan savaş sonrası yeniden değerlendirmenin en önemli belgeleridir. Sade üzerine Fransız ilgisinin niteliği ve kuramsal derinliği, kendileri için Sade, belki de hem kişisel hem de toplumsal açıdan psikopatoloji tarihinden bir örneğini oluşturan ama ciddî ciddî “düşünür” olarak ele alınacak bir kişi için onu inandırıcılıktan uzak bulan İngiliz ve Amerikalı edebi entelektüellerle hemen hemen karşılaştırılamaz olmaya devam ediyor.)</p>

  <p>Fakat <span style="font-style:italic;">Onun Hikâyesi</span> 'nin arkasında sadece Sade değil, hem onun ortaya attığı sorular hem de adının çağrıştırdığı sorular bulunuyor. Ayrıca, bu kitap temellerini tipik olarak cinsel birleşme için sadomazoşizm ekseninin yanısıra, olağanüstü büyüklükteki cinsel organlara ve vahşi zevklere sahip zâlim soyluların nüfusunu oluşturduğu fantastik bir İngiltere’yi konu alan XIX. yüzyıl Fransa’sındaki “hovarda” şişirme eserler geleneğinden alır. O’nun ikinci âşık -sahibinin adı, Sir Stephen açıkça bu dönemsel fanteziye göndermede bulunur, <span style="font-style:italic;">Gözün Hikâyesi</span>'ndeki Sir Edmund figürünün yaptığı gibi. Ve pornografik süprüntünün klişe tipine edebi referans olarak yapılan bu göndermenin, doğrudan Sade’ın cinsel tiyatrosundan alman ana eylemin anakronistik dekoru gibi, düpedüz aynı çıkış noktasının üzerinde durduğu vurgulanmalıdır. Anlatı Paris’te açılır (O, aşığı Rene’yle bir arabada buluşur ve etrafta dolaştırılır) fakat bundan sonraki eyleminin büyük kısmı daha az akla yatkın olsa da daha bildik bir mekâna taşınır: O mükemmel ölçüde izole edilmiş, lüks döşenmiş ve pek çok uşağın hizmet ettiği, zengin erkekler kliğinin toplantı yaptığı ve kadınların, erkeklerin vahşi ve yaratıcı arzularına nesne olmak için getirildiği, ortak kullanıldığı şato. Kırbaçlar, zincirler, erkeklerin kadınları huzurlarına kabul ettikleri zaman taktıkları maskeler, şöminede yanan büyük ateşler, ağza alınmaz cinsel rezaletler, kamçılanmalar ve fiziksel sakatlamanın daha kalıcı türleri, büyük resim salonundaki orjilerin heyecanı azalır gibi olduğunda birkaç lezbiyen sahne... Kısacası, bu roman pornografi repertuarındaki en müstehcen öğelerin örnekleriyle donanmış olarak ortaya çıkar.</p>

  <p>Bunu ne kadar ciddîye alabiliriz? Konunun kabaca irdelenmesi, <span style="font-style:italic;">Onun Hikâyesi</span>''nin meta-pornografi, parlak parodi olduğu kadar pornografik olmadığı izlenimini de verebilir. Paris’te, az çok bir resmî kötü kitap olarak geçirdiği mütevâzi yıllardan sonra, birkaç yıl önce burada yayımlandığı zaman, <span style="font-style:italic;">Candy 'y</span>i savunmak için benzer bir şeye dikkat çekilmişti. <span style="font-style:italic;">Candy</span> pornografi değildi, o ucuz pornografik anlatının geleneklerinin alaycı, nükteli, kaba komedisiydi. Bana göre <span style="font-style:italic;">Candy</span> eğlenceli olabilir ama hâlâ pornografidir. Zirâ pornografi, kendi kendini alaya alabilecek bir biçim değildir. Karakter, mekan ve eylemin hazır geleneklerini yeğlemek pornografik imgelemin doğasıdır. Pornografi, bireyler değil, tipler tiyatrosudur. Pornografinin parodisi, ne kadar gerçek yeterliliğe sahip olursa olsun, daima pornografi olarak kalır. Aslında parodi, pornografik edebiyatın ortak biçimlerinden biridir. Sade da, dişi erdemin eril şehvet düşkünlüğüne karşı daima zafer kazandığı Richardson'ın ahlâkçı eserlerini (ya hayır diyerek ya da bunun ardından ölerek) tersyüz ederken çoğu zaman bunu kullanırdı. <span style="font-style:italic;">Onun Hikâyesi'yle</span> birlikte, Sadem parodisinden çok “kullanım” ı konuşmak daha uygun olacaktır.</p>

  <p><span style="font-style:italic;">O'nun Hikâyesi 'nin</span> anlatım biçimi, kitapta parodi ya da antikacılık olarak okunabilecek şeyin -mandarin pornografisi-anlatıyı oluşturan birkaç öğeden sadece biri olduğunu belirtir (Doğrusu arzunun tüm umulabilir çeşitlemelerini çevreleyen cinsel durumların grafik olarak betimlenmesine karşın, düzyazı üslubu daha çok biçimcidir, dilin seviyesi seçkindir ve neredeyse yalındır). Sade’cı sahnelemenin özellikleri eylemi biçimlendirmek için kullanılır fakat anlatının temel çizgisi Sade’ın yazdıklarından temelden ayrılır. Örneğin, Sade’ın eserlerinin ayrılmaz açık uçluluğu ya da doyumsuzluk prensibi vardır. Sade’ın <span style="font-style:italic;">Les 120 Joumees de Sodome,<a href="../Text/not.xhtml#n11" id="n11d"><sup>[11]</sup></a></span> büyük olasılıkla bugüne kadar yaratılan en ateşli pornografik kitap, pornografik imgelemin bir tür özü, bugüne ulaşabildiği kısmen anlatı, kısmen senaryo olan budanmış biçimiyle bile cüretkârca etkileyici ve karmaşa yaratıcıdır. (Elyazması, Sade 1789’da Charenton’a nakledileceği zaman onu Bastille’de bırakmaya zorlandıktan sonra tesadüf eseri kurtarıldı fakat Sade ölümüne kadar şaheserinin hapishane yerle bir edildiği zaman kaybolduğuna inandı.) Sade’ın ekspres karmaşa treni, yolu boyunca bitmek bilmez ama seviyeli üslubu yıkar. Betimlemeleri şehvetli olamayacak kadar şematiktir. Kurmaca eylemler daha çok onun bitmek tükenmek bilmeden tekrarlanan düşüncelerinin çizimlerdir. Fakat bu tartışmalı düşünceler, tam aksine, bağımsız kuramdan çok dramaturji kuramının prensipleri olarak görünür. Sade’ın düşünceleri -“şey” ya da “nesne” olarak insan, makine olarak beden ve işbirliği içindeki birkaç makinenin neyse ki sonsuz olasılıklarının envanteri olarak orji üzerine-temelde sonsuz, hesaplanamaz türden, nihaî anlamda etkisiz eylemliliği olası kılmak için tasarlanmışa benzer. Aksine, <span style="font-style:italic;">Onun Hikâyesi'</span>nin sınırlı hareketi vardır; Sade’ın durağan katalog ya da ansiklopedi prensibine karşıt olarak olaylar mantığı. Bu izlek hareketi, anlatının büyük kısmı için yazarın en azından “çift”in kalıntısına izin vermesi (O ve Rene, O ve Sir Stephen) olgusuyla güçlü biçimde pekiştirilir -genel olarak pornografik edebiyatta itibar edilmeyen birim-.</p>

  <p>Ve tabii ki, ‘O’ kişiliğinin kendisi de farklıdır. Onun duygulan, temaya bağlanmakta ne kadar ısrarcı olsalar da biraz geçişkenliğe sahiptir ve dikkatle betimlenmiştir. Pasif olsa da, 'O', Sade’ın masallarında acımasız asiller ve şeytanî rahipler tarafından eziyet edilmek için ıssız şatolara kapatılan şu budalaları çok az andırır. Ve ‘O’ aktif olarak da sunulmuştur: Jacqueline’in baştan çıkarılmasında olduğu gibi tam anlamıyla aktiftir ve daha da önemlisi, kendi pasifliği içinde adamakıllı aktiftir. 'O', Sade’cı prototiplerini yalnızca yüzeysel olarak andırır. Sade’ın kitaplarında yazarınki dışında kişisel bilinç yoktur. Fakat ‘O’, öyküsünün anlatıldığı bakış açısından bir bilince sahiptir. (Üçüncü kişinin ağzından yazılmış olsa da, anlatıcı asla ‘O’nun bakış açısından ayrılmaz ya da ‘O’nun anladığından daha çoğunu anlamaz). Sade bir tür kişisel olmayan -ya da saf- cinsel ilişkiyi temsil etmek için tüm kişisel bağlarının cinselliğini nötralize etmeyi amaçlar. Fakat “Pauline Reage”in anlatısı, ‘O’nun farklı insanlara çok farklı biçimlerde davrandığını gösterir, özellikle Rene’ye, Sir Stephen'a, Jacaueline’e ve Anne-Marie’ye.</p>

  <p>Sade, pornografik edebiyatın ana eğilimlerini daha çok temsil ediyor gibi görünür. Pornografik imgelem, bir kişiyi diğeriyle değiştirilebilir kılma eğiliminde olduğu sürece, kişiyi ‘O’nun betimlendiği gibi betimlemek işlevsel değildir -‘O’nun iradesinin ve anlayışının (alt etmeye çalıştığı) belirli bir durumu bakımından-. Pornografi, temelde Sade’ın <span style="font-style:italic;">Justine'ı</span><a href="../Text/not.xhtml#n12" id="n12d"><sup>[12]</sup></a> gibi, ne iradeyle, ne zekâyla, hâttâ görünen o ki ne de bellekle donanmış yaratıklar tarafından popülerleştirilmiştir. Justine, masumiyetine çarpıcı derecede yinelenen saldırılardan hiçbir zaman bir şey öğrenmeden, sürekli bir şaşkınlık durumunda yaşar. Her ihanetten sonra, yeni birini yaşayacağı mekâna gider, hiçbir zaman deneyimleriyle ona yol gösterilmeyerek yeni kuvvetli hovardaya güvenmeye hazırdır ve bu güveninin karşılığını yenilenen bir özgürlük yitimiyle, aynı rezilliklerle ve aynı kötülüğe övgü adına düzenlenen kafir seremonilerle alır.</p>

  <p>Büyük ölçüde, pornografide cinsel obje rolünü oynayan figürler komedinin baş “gülmece”siyle aynı malzemeden yapılmıştır. Justine, kendisi de bir hiç, boş kafalı, uğradığı korkunç işkencelerden bir şeyler öğrenme yeteneğinden yoksun ebedi naif olan Candide gibidir. Karmaşanın ortasında hâlâ merkezde olan karakteri baş rolde sunan komedinin bildik yapısı (Buster Keaton klasik imgedir). Pornografide tekrarlanarak boy gösterir. Pornografideki kişilikler, komedidekiler gibi, sadece dışarıdan, davranışları yoluyla görünürler. Tanım itibariyle, izleyicinin duygularına gerçekten bağlanmak amacıyla derinlemesine görülemezler. Komedinin pek çok örneğinde, şaka ve gerçek büyük bir karmaşık olay arasındaki uyumsuzlukta yatar. Okuyucuya erotik nesnelerin yerleştirildikleri durumlarda inanılmaz derecede gerekenden az tepki verişi olarak sıradan akıl durumu gibi gelen anlamsız üslupla üretilen kazanç, kahkahaların koyverilmesi değildir. Bu, kökeninde röntgenci olan ama bir olasılıkla cinsel eylemdeki katılımcılardan biriyle, altı çizilmiş doğrudan özdeşleşmeyle teminat altına alınmaya gereksinimi olan cinsel tepkinin boşalımıdır. Böylece, pornografinin duygusal yüzeyselliği ne sanatsal anlamda başarısızlıktır ne de prensip olarak insandışılığın listesidir. Bunu, okuyucuda cinsel tepkinin uyanışı gerektirir. Sadece doğrudan ortaya konmayan duygulanımların yokluğunda, pornografinin okuyucusu kendi tepkilerine yer bulabilir. Anlatılan olay, yazarın ayrıntılarıyla itiraf edilen duygularıyla zaten zincirlendiği zaman, olayın kendisinden etkilenmek zorlaşır.<a href="../Text/not.xhtml#n13" id="n13d"><sup>[13]</sup></a> Sessiz film komedisi, sürekli ajitasyonun ya da aralıksız hareketin (slapstick) biçimsel prensibiyle anlamsız oyuncunun aynı sonuca gerçekten ulaşabileceğine dair pek çok görsel kanıt -izleyicinin duygularının, “insanı” yolla özdeşleşebilmesinin ve şiddet durumları üzerine ahlakî yargılarda bulunabilmesinin donuklaştırılması, tarafsızlaşması ya da uzaklaştırılması- sunar. Aynı prensip, pornografide de iş başındadır. Bunun nedeni, pornografideki karakterlerin inandırıcı biçimde duygulara sahip olamaması değildir. Sahip olabilirler. Fakat normalin altında tepki göstermenin ve çılgınca ajitasyonun prensipleri, duygusal iklimin kendini geçersiz kılmasına neden olur, böylece pornografinin temel anlatım biçimi etkisizdir, duygusuzdur.</p>

  <p>Ancak, bu etkisizliğin dereceleri ayırdedilebilir. Justine, stereotip cinsellik nesnesi figürüdür (değişmez biçimde kadındır, zira pornografinin büyük kısmı erkekler ya da stereotipleşmiş erkek bakış açısı tarafından yazılır): Bilinci deneyimleri tarafından değişime uğratılmadan kalan sersemlemiş kurban. Fakat ‘O’, bir uzmandır; acı ya da korku bakımından bedeli ne olursa olsun, ona gizeme dahil edilme şansı verildiğinden dolayı minnettardır. ‘O’, gizem, kişilik yitimidir. ‘O’, öğrenir, acı çeker, değişir. Tükenmesiyle özdeş olan süreçle, adım adım gerçekte olduğu şeye daha çok dönüşür. <span style="font-style:italic;">Onun Hikâyesi'</span>nin sunduğu dünyanın vizyonunda, en büyük iyilik kişiliğin aşkınlığıdır. İzleğin hareketi yatay değildir fakat yozlaşmaya doğru bir tür düşüştür. ‘O’, sadece cinsel yeterliliğiyle özdeşleşmez ama nesne olmanın mükemmeliğine ulaşmak ister. Bir tür insansızlaşma olarak tanımlanabilecek olan durumu, onun Rene’ye, Sir Stephen'e ve Roissy’deki diğer erkeklere köle olmasının yan ürünü olarak değil, durumunun odak noktası, onun aradığı ve en sonunda kavuştuğu şey olarak anlaşılabilir. Kazancı için sonuç imgesi, kitabın son sahnesinde ortaya çıkar: ‘O’, sakatlanmış, zincire vurulmuş, tanınmaz hâlde, kostümlü (baykuş) olarak bir partiye götürülür -o kadar inandırıcı biçimde insanlıktan çıkmıştır ki, konuklardan hiçbiri doğrudan onunla konuşmayı düşünmez-.</p>

  <p>‘O’nun arayışı, adı olarak kullanılan açıklayıcı harfte kısaca özetlenmiştir. ‘O’ cinsiyetinin, bireysel değil de kadın olarak cinsiyetinin karikatürünü çağrıştırır; ayrıca hiçbir anlama gelmez. Fakat <span style="font-style:italic;">O’nun Hikâyesi'</span>nin anlattığı şey tinsel paradokstur, yani tüm yoksunluğu ve boşluğu birleşmedir. Bu kitabın gücü, süregiden paradoksunun uyandırdığı kederde yatar. “Pauline Reage”, Sade’ın hantal gösterileri ve yöntemleriyle yaptığından çok daha organik ve gelişkin üslupla insan kişiliğinin statüsü sorusunu ortaya atar. Ancak, Sade’ın iktidar ve özgürlük açısından kişilik yitimiyle ilgilendiği yerde, <span style="font-style:italic;">O’nun Hikâyesi'</span>nin yazarı mutluluk açısından kişilik yitimi ile ilgilenir. Bu temaya İngiliz edebiyatındaki en yakın anlatım: Lawrence’ın <span style="font-style:italic;">Kayıp</span> Azgındaki<a href="../Text/not.xhtml#n14" id="n14d"><sup>[14]</sup></a> bazı pasajlardır.</p>

  <p>Ancak, paradoksun gerçek bir önem kazanması için okuyucunun, toplumun pek çok aydın üyesi tarafından paylaşılan cinsellik bakışından daha farklı bir bakışın tadını çıkarması gerekir. Baskın görüş -Rousseau'cu, Freud’cu ve liberal sosyalist düşüncenin karışımı- cinsellik fenomenini duygusal ve fiziksel zevkin mükemmelen anlaşılır ama eşsiz biçimde değerli kaynağı olarak görür. Batı Hıristiyanlığının yönettiği cinsel uyarımların uzun süreli de formasyonundan hangi güçlükler çıkar, kimin çirkin yaralarına bu kültürdeki herkes tahammül eder? Önce, suç ve endişe. Sonra, -gerçek iktidarsızlığa ya da soğukluğa değilse bile, en azından erotik enerjinin azalmasına ve cinsel zevkin pek çok doğal öğesinin bastırılmasına (“sapıklıklar”) yol açarak-cinsel kapasitenin azalması. Sonra, insanların diğerlerinin cinsel zevklerine dair haberlere imrenme, büyülenme, tiksinme ve kinci küçük görmeyle tepki verme eğiliminde oldukları kamusal ikiyüzlülüklerdeki patlama. Pornografi gibi bir fenomenin türediği yer, kültürün cinsel sağlığının kirlenmesidir.</p>

  <p>Batı cinselliğindeki deformasyonların bu anlatısında içerilen tarihsel hastalıkla tartışmıyorum. Buna karşın, toplumun pek çok eğitimli üyesinin sahip olduğu görüşler karmaşasında, daha sorgulanabilir bir varsayım olması bana daha belirleyici gibi geliyor -yani insan cinsel zevkleri, eğer değiştirilmedilerse, doğal bir hoşa giden işlevlerdir-; ve “müstehcen”, cinsel işlevlere ve bunun uzantısı olarak cinsel zevke dair şeytanî bir şeyler olduğuna dair toplum tarafından doğaya karşı dayatılan kurmaca eserler bir gelenektir. Sade, Lautreamont, Bataille ve <span style="font-style:italic;">Onun Hikâyesi</span> ile <span style="font-style:italic;">The Image'in</span> yazarları tarafından temsil edilen Fransız geleneğinin kaynak olduğu, işte yalnızca bu varsayımlardır. Onların eserleri, “müstehcen”in, insan bilincinin birincil nosyonu, hatta toplumun bedene duyduğu tiksintiden daha derin bir şey olduğunu öne sürer. İnsan cinselliği, son derece sorgulanabilir bir fenomen olan Hıristiyan baskılarından çok uzaktır ve en azından potansiyel olarak insanlığın gündelik deneyimlerinden çok uçlara aittir. Cinsellik, insan bilincindeki halka ait güçlerden biri olarak -aniden başkasının üzerinde zorunlu şiddet uygulama uyarımından, ölüm için kişinin bilincinin ortadan kalkmasına, şehevi özleme kadar değişerek bizi tabuya ve tehlikeli saplantılara yakın boşluklara iterek- kalıyor. Basit fiziksel duygulanım ve ruh halinde bile, sevişmek kesinlikle en azından sara krizi geçirmeye benzer, yemek yemekten ya da birisiyle karşılıklı konuşmaktan farklıdır. Herkes (en azından fantezi olarak) fiziksel zalimliğin erotik çekiciliğini, şeytanî ve tiksindirici olanın erotik baştan çıkarıcılığını duyumsamıştır. Bu fenomenler cinselliğin hakiki tayfının bir kısmını oluşturur ve eğer sadece nevrotik sapkınlıklar olarak yazılmayacaklarsa, çerçeve aydınlanmış kamuoyunun desteklediğinden daha farklı ve daha az basit görünür.</p>

  <p>Kişi, akla yatkın bir biçimde, haklı nedenlerden dolayı bütün cinsel haz kapasitesinin pek çok insan için ulaşılamaz olduğunu -eğer cinsellik, nükleer enerji gibi, vicdan yoluyla evcilleştirmeye boyun eğdiğini kanıtlayabilen ama sonra vazgeçebilen bir şeyse- öne sürebilir. Çok az insanın düzenli olarak ya da belki de bir kereliğine, cinsel kapasitelerini bu değişken karanlıkta yaşaması, aşırının hakiki olmadığı ya da bunun olasılığını, onları ele geçirmediği anlamına gelmez. (Din, bir olasılıkla cinsellikten sonra insanlara feleklerini şaşırtması olası olan ikinci en eski kaynaktır. Sofu yığınları arasında bile o bilinç seviyesinin çok uç noktalarını keşfe çıkan insanların sayısı çok az olmalıdır.) Görünen o ki, insan cinsel kapasitesinde yanlış tarif edilmiş ve potansiyel olarak yanlış yönlendirici -en azından medeni insanların kapasitelerinde- bir şeyler vardır. İnsan, hasta hayvan, içinde onu çılgına çevirebilecek bir zevk taşır. Tartışmakta olduğum Fransız edebi anıtlarını bilgilendiren cinselliğin anlaşılması da böyledir -iyinin ve kötünün, aşkın, akıl sağlığının ötesinde bir şey; işkencenin ve bilincin sınırlarını yıkmak için kaynak.</p>

  <p><span style="font-style:italic;">Onun Hikâyesi,</span> kişiliği, bütünüyle aşkınlaştırmak projesiyle, Amerikan Freud’culuğu ve liberal kültür tarafından desteklenen umutlu bakıştan bugüne kadar çıkarılan bu karanlık ve karmaşık cinsellik vizyonunu kabul eder. ‘O’dan başka bir ad verilmeyen kadın, insan olarak kendi yok oluşuna ve cinsel varlık olarak doyumuna eşzamanlı olarak ilerler. Kişinin, “doğada” ya da insan bilincinde bu türden ayrışmayı destekleyen bir şeye gerçekten, ampirik ya da değil, nasıl razı olacağını düşlemek güçtür. Fakat bu olasılığın insanı, onun bu tür ayrışmayı yereceği kadar alışılageldik olsa bile, daima korkuttuğu anlaşılabilir görünür.</p>

  <p>‘O’nun projesi, diğer bir ölçekte, pornografik edebiyatın varlığının gerçekleştirdiği şeyi harekete geçirir. Pornografik edebiyatın yaptığı şey, tam olarak kişinin tam bir insan olarak ve cinsel varlık olarak varoluşu arasındaki ince çizgide gedik -gündelik yaşamda sağlıklı insan, bu tür bir boşluğun iyice açılmasını önleyen kişidir- açmaktır. Normalde bizler, cinsel doyumumuzu kendi kişisel doyumumuza uzak ya da karşıt olarak yaşamayız, en azından yaşamak istemeyiz. Fakat biz isteyelim ya da istemeyelim, onlar belki de kısmen ayrıdırlar. Güçlü cinsel duygu, olabildiği kadar saplantılı dikkat seviyesi içerse de kişinin kendi “özünü” yitirdiğini duyumsayabileceği deneyimleri kuşatır. Sade’dan gerçeküstücülüğe kadar ilerleyen edebiyatta, bu kitaplar, bu gizemi mülkiyetlerine geçirirler; edebiyat gizemi izole eder ve okuyucuyu farkında kılar, onu katılmaya çağırır.</p>

  <p>Bu edebiyat, hem erotiğin en karanlık anlamında yakarıştır hem de belirli durumlarda şeytan çıkarmadır. <span style="font-style:italic;">O'nun Hikâyesi'</span>nin sofu, ağırbaşlı havası açıkça değişmezdir; aynı tema üzerine karışık ruh hallerinden bir eser, özden öze uzaklaşmaya doğru yolculuk, Bunuel’in <span style="font-style:italic;">Altın Çağı</span> filmidir. Edebi biçim olarak pornografi iki örnekle çalışır: Biri, erotik özne-kurbanın ölüme doğru önlenemez şekilde yol aldığı trajediye (<span style="font-style:italic;">O'nun Hikâyesi'</span>deki gibi), diğeri de cinsel egzersizin saplantılı hedefinin nihai mutlulukla, eşsiz biçimde arzulanan cinsel partnerle birleşmeyle ödülendirildiği komediye <span style="font-style:italic;">(The Image'</span>deki gibi) denktir.</p>
</body>
</html>
