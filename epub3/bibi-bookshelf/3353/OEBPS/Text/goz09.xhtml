<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="f2">Roland Barthes</h1>

  <p>(12 Kasım 1915, Cherbourg - 26 Mayıs 1980, Paris) Sorbonne Üniversitesi’nde öğrenim gördü. Bataille gibi tüberküloza yakalandı ve hastalık sık sık yinelendiği için öğrenimini aralıklarla sürdürdü. 1952-1959 arasında Ulusal Bilimsel Araştırmalar Merkezi’nde (C.N.R.S.) çalıştı. Ecole des Homes Etudes’de <span style="font-style:italic;">Sosyolojinin Belirtileri/İşaretleri ve Kolektif Sunuş</span> başlıklı konferanslar verdi. Yaşamının belli dönemlerinde Macaristan, Romanya, Mısır gibi ülkelerde dersler verdi. 1959’da kısa bir süre konferanslar vermek üzere İstanbul’a geldi. 1960’larda ‘Yapısalcılık'ın Fransız aydın çevrelerinin gündemine girmesiyle geleneksel anlayışı savunan üniversite çevrelerinin sert eleştirilerine hedef oldu. 1976’da College de France’da Göstergebilim alanında açılan ilk kürsünün başkanı oldu. Yeni Roman akımının kuramsal temellerinin atılmasında önemli rol oynadı. Göstergebilimin en önemli kuramcılarından olan Barthes, Yapısalcılık, Göstergebilim ve Psikanaliz'in argümanların birleştiren, kendine has bir edebiyat eleştirisi geliştirdi. 1980 yılında bir otomobil kazasında hayatını kaybetti.</p>

  <p>Önemli yapıtları; <span style="font-style:italic;">Le Degre Zero de l'Ecriture</span> (Yazının Sıfır Derecesi, Metis Yayınları, Mayıs 2003), <span style="font-style:italic;">L'Empire des Signes</span> (Göstergeler İmparatorluğu, Yapı Kredi Yayınları, Ağustos 1996), <span style="font-style:italic;">L'Aventure Semiologique</span> (Göstergebilimsel Serüven, Kaf Yayıncılık, Ekim 1999), <span style="font-style:italic;">Mythologies</span> (Çağdaş Söylenler, Metis Yayınları, Ocak 1998), S/Z (S/Z Yapı Kredi Yayınları, 1996), <span style="font-style:italic;">Fragments d'un Discours Amoureux</span> (Bir Aşk Söyleminden Parçalar, Metis Yayınları, Ekim 1996).</p>
</body>
</html>
