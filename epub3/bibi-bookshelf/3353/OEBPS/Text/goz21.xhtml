<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="f1">Granero'nun Gözü</h1>

  <p><img alt="anahtar" class="ant" src="../Images/anahtar.jpg" /></p>

  <p>22 Mayıs 1922'de La Rosa, Lalanda ve Granero adlı matadorlar Madrid’deki arenada boğa güreşine çıkacaklardı; son ikisi İspanya'nın en iyi matadorları olarak tanınırdı ve Granero’nun Lalanda'dan üstün olduğu düşünülüyordu. O, yirmisini henüz doldurmuştu; yakışıklılığı, uzun boyu ve çocuksu basitliğiyle son derece popülerdi. Simone, bu öyküyle çok ilgileniyordu ve her zamankinden farklı olarak, Sir Edmund ünlü boğa katilinin güreş gecesi bizimle yemek yiyeceğini bildirdiği zaman gerçekten sevinmişti.</p>

  <p>Granero, matadorların içinde öne çıkıyordu çünkü onda, bir kasap görünüşü yoktu; daha çok son derece erkeksi, muhteşem vücutlu bir ‘Yakışıklı Prens’e benziyordu. Bu bakımdan, matadorun giysisi çok betimleyiciydi çünkü azgın boğanın kendisine doğru her fırlayışında, kaskatı olup yay gibi gerilen bedenini ortaya çıkarıyordu ve pantolonu, kıçını kalıp gibi sarıyordu. Parlak kırmızı kumaş ve parlak kılıç (postu kan ve terden kokan ölen boğanın önünde) dönüşümü tamamlıyor ve oyunun büyüleyici yanını bir kez daha ortaya çıkarıyordu. Ayrıca, insan, genellikle fazla sıcak, hayal edilemeyecek renkte ve sertlikteki İspanyol gökyüzünü de aklına getirmeli: Güneşli ve gözkamaştırıcı bir parlaklıkta fakat biraz gevşek; sıcak, kimi zaman ışığın ve sıcağın birbirine karışan yoğunlukları, duyuların özgürlüğünü vaat eder.</p>

  <p>Şimdi, bu ıslak gerçekdışılığı ve güneşin parıltısı, benim için 7 Mayıs'taki o boğa güreşinde olanlarla o kadar yakından bağlantılıdır ki, dikkatle sakladığım yegâne nesneler Simone’un o gün kullandığı yarısı sarı, yarısı mavi yuvarlak bir kağıt yelpaze ve birkaç fotoğrafla o günkü olayları anlatan, basılı küçük bir resimli gazete. Sonraları, bu iki hatıra eşyasını taşıyan küçük valizim, gemiye binerken denize düştü ve uzun sırıklı bir Arap tarafından kurtarıldı; bu da bu nesnelerin şimdi neden bu kadar kötü durumda olduğunu açıklıyor. Fakat artık kirlenmiş, bozulmuş bile olsalar o olayı, artık benim için bir yozlaşma görüntüsünden başka bir şey olmasa bile günyüzüne, coğrafî bir noktaya ve kesin bir tarihe çıkarmak için onlara ihtiyacım var.</p>

  <p>Simone’un, yumurtalarının çiğ olarak tabakta servis yapılmasını beklediği ilk boğa, bir cins kara canavardı; ahırdan öyle bir fırlayış fırlamıştı ki, tüm çabalara ve bağırış çağırışlara aldırış etmeden, daha güreşe başlamadan üç atın karnını deşmiş ve bir atla birlikte üstündeki matadoru da güneşe sunmak istercesine boynuzlarının üstünde havaya kaldırarak yere yuvarlamıştı. Fakat Granero boğayla karşılaştığı zaman, onunla öfkesiyle alay edercesine oynadı ve boğayı çılgın bir tezahürat nöbeti eşliğinde şalının altında döndürüp öldürdü. Hayvanın her hamlesinde, bedeni korkunç boynuz darbelerinen kılpayı kurtuluyordu. Sonunda, bu güneş canavarının öldürülüşü temizce bitirildi; kırmızı pelerinin hareketleriyle kör gibi olan hayvanın kana bulanmış bedenine kılıç batırılmıştı. Akılalmaz tezahüratlar yeniden başlarken, boğa dizlerinin üstüne çöktü ve sarhoş kararsızlığıyla, bacaklarını ağır ağır havaya dikip öldü.</p>

  <p>Sir Edmund’la benim aramıza oturan Simone, cinayeti en azından benimkine denk bir coşkuyla seyretmişti ve genç adam için alkışlar bitene kadar tekrar yerine oturmayı reddetti. Elimi tek bir söz söylemeksizin tuttu ve beni, pis kokulu arenanın insan ve hayvan sidiğinin aşırı sıcaktan dolayı nefes kestiği dış kapılarından birine sürükledi. Elimi Simone’un amına attım, o da pantolonumun üstünden kamışımı yakaladı. Ufakcık sineklerin güneş huzmesinde fırıl fırıl döndükleri, pis kokulu bir tuvalete daldık. Orada ayakta durarak Simone’un amını açtım ve onun kan kırmızı renkli, taze etine önce parmaklarımı, sonra penisimi batırdım; penisim, o kandan mağaraya ben kıçına kemikli orta parmağımı sokarken girmişti. Aynı zamanda, ağızlarımız bir tükürük fırtınasıyla birbirine karışıyordu.</p>

  <p>Bir boğanın orgazmı, her hücremize kadar sızıp bizi bu kadar bitkin düşüren kalın penisimi, o meniyle dolu amda kıpırdatmadan gelen bu orgazmdan daha az güçlü değildir.</p>

  <p>Kalplerimiz hâlâ göğüs kafeslerimizde çırpınıyordu, ikisi de yanıyor ve ıslak, utanmaz ellerin karşısında çırılçıplak kalmayı aynı derecede istiyordu; Simone’un amı öncesinden bile açtı ve kamışım iyiden iyiye sertleşmişti ki, arenanın ilk sırasına geri döndük. Sir Edmund’un yanındaki yerlerimize geldiğimiz zaman, Simone’un sandalyesinde iki soyulmuş yumurta bulunan bir tabak duruyordu, yumurta boyunda, göz küresi gibi inci beyazlığında, hafifçe kanlanmış erbezleri: Bedenine Granero’nun kılıcını sapladığı ilk boğadan, o kara kıllı yaratıktan yeni çıkarılmışlardı.</p>

  <p>“İşte çiğ boğa yumurtaları”, dedi o İngiliz aksanıyla Sir Edmund Simone’a.</p>

  <p>Simone, zaten tabağın önünde diz çökmüştü, onları ilgiyle gözlüyordu fakat biraz tedirgindi. Bir yandan istediğini biliyor, diğer yandan bunu nasıl gerçekleştireceğini bilemiyor gibiydi, bu da onu huzursuz ediyordu. Oturması için tabağı elime aldım fakat onu elimden çekercesine aldı ve tipik bir “hayır”la eski yerine koydu. Sir Edmund ve ben, boğa güreşi kızıştığında seyircilerin dikkatini çekmekten korkuyorduk. Simone’a doğru eğildim ve ne istediğini sordum.</p>

  <p>“Budala, bütün bu insanlar seyrederken tabağın üstüne”</p>

  <p>“Bu kesinlikle olanaksız, yerine otur!” dedim ona.</p>

  <p>Hemen tabağı kaldırıp onu oturttum ve ne yapmak istediğini çok iyi anladığımı o da anlasın diye bir yandan da yüzüne bakıyordum. Yani süt kabını hatırlamıştım ve bu yeniden gelen istek beni huzursuz ediyordu. O andan itibaren, artık yerimizde duramaz olmuştuk ve bu tedirginlik, Sir Edmund’u da etkileyecek kadar bulaşıcıydı. Güreşin sıkıcılaşmaya başladığını da eklemeliyim, uysal boğalar, ne yapacaklarını pek bilmeyen matadorlarla karşılaşıyorlardı; ve hepsinden öte Simone, güneşin altında oturmak istediği için dudaklarımızı kurutan ışık buğusunun ve nemli sıcağın ortasına düşmüştük.</p>

  <p>Simone’un eteğini kaldırıp çıplak arkasını, çiğ boğa yumurtası tabağına oturtması söz konusu bile edilemezdi. Yapabildiği tek şey, tabağı kucağında tutmaktı. Ona, Granero dördüncü boğayla güreşmek için dönmeden önce onunla sevişmek istediğimi söyledim ama o reddetti; çocuksu sözlerine göre kısrakların karınlarının yarılmasının ardından kopan “ölüm ve yıkım” yani işkembe çağlayanı onu sarhoş ediyordu.</p>

  <p>Yavaş yavaş, kızgın güneş ışıkları tedirginliğimizle uyumlu bir gerçekdışılığa bizi soktu -ayağa fırlayıp arkalarımızı herkese göstermek için söze dökülmemiş, güçsüz bir istek. Yüzümüzü buruşturmuştuk çünkü gözlerimiz kamaşmıştı ve susadığımız için duyularımız çılgına dönmüştü, isteklerimizi gerçekleştirmenin ise hiçbir olanağı yoktu. Üçümüz de bedenin çeşitli kasılmalarıyla uyumlu olmayan, kasvetli bir yozlaşmayı paylaşıyorduk. Tekrar arenaya dönen Granero bile bizi bu aptallaştırıcı gömülmüşlükten kurtaramadı. Ayrıca, karşısındaki boğa güvenilmezdi ve tepkisiz görünüyordu, güreş her zamanki gibi sıkıcı bir biçimde devam ediyordu.</p>

  <p>Bundan sonra olan bitenlerle daha öncekiler arasında bir geçiş olmaması, bağlantılı olmadıkları için değil, tam anlamıyla ilgisiz kalacak kadar olayların farkında olmayışımdır. Sadece birkaç saniye içinde olanlar: Önce, Simone çiğ yumurtalardan birini itirazlarıma rağmen ısırdı, sonra Granero, parlak kırmızı pelerinini sallayarak boğaya saldırdı; en sonunda, neredeyse eş zamanlı olarak yüzü kıpkırmızı olan ve şehvetten boğulacak hâle gelen Simone, nemli vajinasına kadar eteklerini kaldırıp açtı ve yavaş yavaş, kendinden emin bir hâlde ikinci yumurtayı oraya kaydırdı — Granero, boğa tarafından geri fırlatılmış ve korkuluğun üstünde kıç üstü oturuyordu; boynuzlar korkuluğa üç kez son hızla çarptı, son vuruşta bir boynuz sağ göze ve kafaya saplandı. Ölçüsüz korku çığlıkları, Simone’un kısa orgazmıyla birbirine karıştı. Oturduğu taş tribünden kalktıktan sonra iki yana sallanıp düştü, güneş gözlerini kör ediyor ve burnundan kan geliyordu. Bu sırada, birkaç kişi hızla arenaya koşup Granero’nun bedenini yakaladılar, adamın sağ gözü aşağı doğru sallanıyordu.</p>
</body>
</html>
