<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="f1">Rastlantılar</h1>

  <p><img alt="anahtar" class="ant" src="../Images/anahtar.jpg" /></p>

  <p>Bu kısmen düş ürünü hikâyeyi tasarlarken birkaç raslantının saldırısına uğramıştım ve yazdıklarımın anlamını dolaylı olarak ortaya çıkarır gibi göründükleri için, onları betimlemek isterim.</p>

  <p>Kesin bir amaç olmaksızın, en azından bir süre için temelde olabileceğim ya da kişisel olarak yapabileceğim şeyleri unutma arzusuyla güdülenerek yazmaya başladım. Böylece, başlangıçta birinci şahısta konuşan kişinin benimle ilgisi olmadığını düşündüm. Ancak, sonraları bir gün Avrupa manzaralarıyla dolu bir Amerikan dergisine bakıyordum ve iki şaşırtıcı fotoğrafa rastladım: İlki, ailemin geldiği, adının bilinmesinde yarar olmayacak kadar sıradan bir köy sokağıydı; İkincisi ise bir dağın yalçın kayalıklarında surlarla çevrili bir ortaçağ şatosunun yıkıntılarıydı. Derhal yaşamımın bu yıkıntılarla ilişkili bir dönemini anımsadım. Yirmi bir yaşındayken ve o köyde tatilimi geçirirken, bir akşam aynı geceyi son derece namuslu birkaç kızın ve başımızda gözetmen olan annemin eşliğinde harabelerde geçirmeye karar verdim. Ve hemen kararımı gerçekleştirdim. Kızlardan birine âşıktım ve o da duygularımı paylaşıyordu; ancak, birbirimizle asla konuşmamıştık çünkü bütün sınırsızlığıyla yaşamak istediği dinsel bir çağrı aldığına inanıyordu. Birkaç saat kadar yürüdükten sonra, çok karanlık bir gecede, saat on-on bir civarında şatonun eteklerine yaklaştık. Son derece romantik olduğu söylenen kayalık dağa tırmanmaya başlamıştık ki, beyaz ve adamakıllı parlak bir hayalet, kayaların arasındaki derin bir mağaradan dışarı fırladı ve yolumuzu kesti. Bu, o kadar sıradışıydı ki, kızlardan biri ve annem aşağı düştüler, diğerleri de yürek parçalayıcı acı çığlıklar atıyorlardı. Ben de sesimi kısan ani ve şiddetli bir korku hissettim, bu yüzden hayalet için anlamsız olan kimi tehditleri savurabilmem için birkaç saniye gerekti; doğrusu en başından beri bunun bir şaka olduğuna emindim. Hayalet, benim üzerine yürüdüğümü görünce hemen kaçıverdi ve diğer bir oğlanla suç ortaklığı yapan ağabeyimi tanıyana kadar onun görüş alanımın dışına çıkmasına izin vermedim. Bir çarşafı üstüne geçirip asetilen lambasının âni ışık hüzmesinin altında, dışarı fırlayarak bizi korkutmayı başarmıştı.</p>

  <p>Fotoğrafı dergide bulduğum gün, öyküdeki çarşaflı bölümü yeni bitirmiştim ve sol tarafta çarşafı görmeye devam ettiğimi fark ettim, tıpkı çarşaflı hayaletin sol tarafta ortaya çıktığı gibi ve benzer karmaşalara bağlı imgelerin mükemmel rastlantısının varlığını anladım. Gerçekten, nadiren sahte hayaletin ortaya çıkışındaki kadar şaşkınlıktan dilim tutulmuştur.</p>

  <p>Bilmeden, görünürde herhangi bir cinsel göndermeden yoksun bir görüntü için son derece müstehcen bir imge kullanmama çok şaşırmıştım. Ancak, daha büyük bir şaşkınlık için elimde nedenim olacaktı.</p>

  <p>Sevilla'daki kilisenin giyinme odasında gerçekleşen sahnenin, ayrıntılarının tamamını düşünmüştüm, özellikle papazın göz çukurunun deşilmesini ve gözünün çıkarılmasını; öykü ve kendi yaşamım arasındaki akrabalığı fark ettiğim zaman, tanıklık etmiş olduğum trajik bir boğa güreşinin betimlemesini ilk kez anlatarak kendimle eğlendim. Manuel Granero’da boğa tarafından açılan yaranın tam bir betimlemesini gerçekleştirene kadar bu iki bölüm arasında hiçbir ilişki kurmamam yeterince sıkıcıydı; ancak, bu ölüm sahnesine ulaştığım dakikada tümüyle şaşkına dönmüştüm. Papazın gözünün açılması, inandığım gibi nedensiz bir buluş değildi. Yalnızca farklı bir insana, çok şiddetli bir yaşam sürmüş olması olası olan bir imgeyi taşıyordum. Eğer papazın gözünü oymakla ilgili işi kullandıysam, bunun nedeni boğanın matadorun gözünü parçaladığını görmüş olmamdır. Buna göre, kendimi şehvetli hayallere kaptırdığım zaman, büyük olasılıkla beni en çok öfkelendiren iki imgeden biri, kesinlikle belleğimin en karanlık köşesinden ve çok zor tanınır hâlde çıkıp gelmişti.</p>

  <p>Fakat bunu doktor olan bir arkadaşımı ziyaret ettiğimde (7 Mayıstaki boğa güreşini betimlemeyi yeni bitirmiştim.) derhal fark ettim. Ona betimlemeyi okudum fakat şimdiki halinde değildi. Boğanın çıkarılmış hayalarını hiç görmeden, onların hayvanların sertleşmiş cinsel organıyla aynı parlak kırmızı renkte olduğunu varsayıyordum, yani ilk taslakta da böyle betimlenmişlerdi. <span style="font-style:italic;">Gözün Hikâyesi'</span>nin tamamı, kafamdaki iki eski ve yakından bağlantılı tutkudan örülmüştü: Gözler ve yumurtalar; ancak, buna karşın kısa bir süre öncesine kadar boğanın hayalarına o çemberden bağımsız olarak bakıyordum. Arkadaşım, betimlemeyi ona okumayı bitirdiğim zaman, hakkında yazmakta olduğum bezlerin nasıl olduklarına dair kesinlikle hiçbir fikrim olmadığını söyledi ve hemen bir anatomi ders kitabından ayrıntılı bir betimlemeyi yüksek sesle okudu. Böylece, insan ya da hayvan hayalarının yumurta biçiminde olduğunu ve tıpkı göz küresi gibi göründüklerini öğrendim.</p>

  <p>O zaman, başlangıçtaki, tamamen müstehcen olan, yani en rezil, özellikle bir patlama ya da anormallik olmaksızın onlara tahammül edemeyen bilincin sonsuz bir biçimde üzerinde yüzdüğü belirli imgelerin rastlaştığı zihnimin karmaşık bir bölgesini varsayarak, bu tür sıradışı ilişkileri açıklama tehlikesini göze aldım.</p>

  <p>Ancak, bilincin bu kırılma noktasına -ya da isterseniz cinsel sapmanın gözde mekânına- odaklanmam üzerine, kimi çok farklı kişisel anılar, hızla, müstehcen bir tasarım sırasında ortaya çıkan kimi acıklı imgelerle birleşti.</p>

  <p>Ben doğduğum zaman, babam genel felce yakalanmıştı ve annemi bana gebe bıraktığı zaman çoktan kör olmuştu; doğumumdan çok da uzun olmayan bir süre sonra, kötü huylu hastalığı onu tekerlekli koltuğa mahkûm etti. Ancak, annelerine âşık olan pek çok erkek bebeğin tersine, ben babama âşıktım. Artık onun geleceği felcine ve körlüğüne bağlıydı. İnsanların çoğu gibi tuvalete gidip işeyemiyordu; bunun yerine işini tekerlekli koltuğundaki küçük bir lâzımlıkla görürdü ve çok sık işemesi gerektiği için bunu benim önümde, bir battaniyenin altında yapmaktan utanmıyordu. Kör olduğu için lâzımlığı genellikle yanına koyardı. Fakat en garibi, işerken geliştirdiği bakma tarzıydı. Hiçbir şeyi göremediği için gözbebekleri gözkapaklarının altına kayarak, gözleri çoğunlukla boşluğa çevrilirdi ve bu da özellikle o işerken olurdu. Daha da fazlası, kartal biçimli bir burnu çevreleyen kocaman, daima açık gözleri vardı ve bu kocaman gözler, işediği zaman, yalnızca kendisinin görebildiği ve ona belli belirsiz bir küçümsemeyle dolu ve boş kahkahalar attıran dünyayı terk etmenin ve ondan tiksinmenin sersemlemiş anlatımıyla, bomboş bakardı. (Burada her şeyi bir kez daha anımsamak istiyorum; örneğin, kör bir adamın yalnızken attığı kahkahanın değişken doğası gibi.)” Her ne olursa olsun, o zamanların şu beyaz gözlerinin imgesi, bana göre, yumurtaların imgesine neredeyse doğrudan bağlıdır ve bu da öyküde ne zaman gözler ve yumurtalar ortaya çıksa sidiğin de görünmesini açıklar.</p>

  <p>Ayrıksı öğeler arasındaki bu akrabalığı algıladıktan sonra, öykümün genel doğası ve özel bir olgu arasındaki daha ileri, ancak daha önemsiz olmayan akrabalığı keşfetme olanağına kavuştum.</p>

  <p>Babama duyduğum sevgi, derin ve bilinçsiz bir nefrete dönüştüğü zaman on dört yaşındaydım. Hastalığının neden olduğu, insanın bildiği en şiddetli acılar arasında sayılan şimşek ağrılar yüzünden sürekli attığı çığlıklardan belli belirsiz hoşlanmaya başladım. Dahası, tamamen özürlü oluşunun onu çoğunlukla düşürdüğü iğrenç, kötü kokulu durum (örneğin, kimi kez pantalonuna sıçardı), benim için düşündüğüm kadar katlanılmaz değildi. Sonra, her durumda, o son derece mide bulandırıcı yaratığa karşı en kökten karşıt yaklaşımları ve düşünceleri bile benimsemiştim.</p>

  <p>Annem ve ben bir gece, şiddetli bağırtılarla uyandık. Adam birdenbire çıldırmıştı. Doktor çağırmaya gittim, o da hemen geldi. Babam en karmaşık ve genel olarak en sevinçli olayları sonunu getirmeden ve güzel sözlerle düşlüyordu. Doktor annemle yan odaya çekilmişti ve ben, gürleyen bir sesle çığlık attığı zamanda kör çılgınla baş başaydım.</p>

  <p>“Doktor, karımı düzmeyi bitirdiğiniz zaman bana haber verin!”</p>

  <p>Bana göre, sert bir terbiyenin ahlâk bozucu etkilerini yarım saniyede ortadan kaldıran bu söylem, bende bilinç dışı ve istenmeyen “doğrudan yükümlülük” gibi bir şey bıraktı: İçinde bulunmuş olduğum her durumda o cümlenin dengini bulma gerekliliği ve bu da <span style="font-style:italic;">Gözün Hikâyesi 'ni</span> büyük ölçüde açıklar.</p>

  <p>Kişisel müstehcenliğimin zirve noktalarına olan bu yolculuğu tamamlamak için Marcelle’yi düşünürken yaptığım son bir bağlantıyı eklemeliyim. Bu, en şaşırtıcılarından biridir ve en son noktaya gelene kadar ona ulaşamadım.</p>

  <p>Marcelle’in temelde annemle özdeş olduğunu söyleyebilmem kesinlikle olanaklı değildir. Bu tür bir anlatım, gerçekte, yanlış olmasa bile abartılı olur. Yani Marcelle, bir zamanlar Paris’teki <span style="font-style:italic;">Cafe des Deux Magots’ta</span> çeyrek saat kadar karşımda oturmuş olan on dört yaşındaki bir kızdır. Ancak, yanlış anlaşılamayacak olgulara eninde sonunda bağlanan bazı anılardan söz etmeyi hâlâ istiyorum.</p>

  <p>Babamın çılgınlık krizinden sonra, annem de kendi annesinin onu maruz bıraktığı şeytanî bir sahnenin sonunda, birdenbire aklını kaybetti. Bir manik depresif akıl hastalığı krizi (melankoli) içinde birkaç ay geçirdi. Kontrolünü ele geçiren lânetlenme ve felâkete dair saçma sapan fikirleri beni daha çok kızdırıyordu çünkü ona sürekli olarak bakmaya zorlanıyordum. O kadar kötü bir durumdaydı ki, bir gece odamdaki mermer şamdanlı mumları kaldırdım, uyurken onlarla beni öldürebileceğinden korkuyordum. Diğer yandan, kimi zaman sabrımı yitirdiğimde, omuzlarını şiddetle sarsıp aklını başına getirmeye çalışarak, ona saldıracak kadar ileri gidiyordum.</p>

  <p>Bir gün, annem arkamız ona dönükken ortadan kayboldu; onu uzun bir süre aradık ve en sonunda çatıda asılı olarak bulduk. Ancak, onu yeniden yaşatmayı başardılar.</p>

  <p>Kısa bir süre sonra, bu kez gece vakti, yine ortadan kayboldu; onu, kendini boğmaya çalışabileceği sonu gelmek bilmeyen koy boyunca aramaya gittim. Karanlığın içinde, sulara bata çıka hiç durmadan koşarak, nihayet kendimi onunla karşı karşıya buldum. Beline kadar ıslanmıştı, eteği koyun sularında yüzüyordu ama sonuçta kendi kendine dışarı çıkmıştı ve buz gibi soğuk su da zaten çok derin değildi.</p>

  <p>Böyle anıların içinde asla kaybolma; zira onlar uzun bir süre önce üzerimdeki duygusal önemlerini kaybettiler. Onları, dönüştürmek ve kendi gözlerimin ilk bakışında tanınmaz duruma getirmekten başka yaşama döndürme çarem yoktu; bir tek bu bozulma sürecinde anlamların en şehvetlisini kazandıkları için.</p>
</body>
</html>
