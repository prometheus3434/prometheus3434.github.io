<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="f1">Söz Metaforu</h1>

  <p class="f2"><b>Roland Barthes</b></p>

  <p class="f2"><b><br /></b></p>

  <p><img alt="anahtar" class="ant" src="../Images/anahtar.jpg" /></p>

  <p><span style="font-style:italic;">Gözün Hikâyesi</span>, bir dizi adlandırılmış karakterin cinsel rollerinin anlatısıyla birlikte öne çıkarsa da hiç kuşkusuz Bataille, Simoneun, Marcelle’in ya da anlatıcının hikâyesini yazıyordu (örneğin Sade’ın Justine ve Juliette’in öykülerini yazdığı gibi).<a href="../Text/not.xhtml#n15" id="n15d"><sup>[15]</sup></a> Gerçekte <span style="font-style:italic;">“Gözün Hikâyesi”</span>, bir nesnenin hikâyesidir. Bir nesnenin nasıl bir hikâyesi olabilir? Evet, yazarların <span style="font-style:italic;">Pipomun Hikâyesi</span> ya da <span style="font-style:italic;">Bir Koltuğun Anıları</span> olarak adlandırdıkları evcil fantezi türünün yükselişine örnek olarak elden ele dolaşabilir ya da alternatif olarak imgeden imgeye geçebilir; bu durumda nesnenin hikâyesi bir göçün hikâyesidir, orijinal halinden uzaklaştırılmış olarak, kendisini bozulmaya uğratan ancak asla elden bırakmayan belirli bir imgelem yolundan geçtiği <span style="font-style:italic;">avatar<a href="../Text/not.xhtml#n16" id="n16d"><sup>[16]</sup></a></span> çemberidir. Bu, Bataille’ın kitabı için geçerlidir.</p>

  <p>‘Göz’e olanlar (Marcelle’den, Simone’dan ya da anlatıcıdan farklı olarak) herhangi bir sıradan kurgusal eserle karşılaştırılamaz. Yalnızca sahip değiştiren nesnenin “serüvenleri”, kendini gerçekliği düzenlemekle sınırlayan bir tür romantik imgelemin meyvesidir. Diğer taraftan, kesinlikle düşsel (sadece “uydurulmuş”tan öte) olmak zorunluluğuyla “avatarları” yalnızca imgelem olabilir; yani onun ürünü değil de özü. ‘Göz’ün diğer nesnelere olan göçünü (ve böylece “görmek”ten öte işlevlerini) betimlerken, Georges Bataille hiçbir biçimde romanla, tanımı itibariyle parçalı, türetilmiş, saf olmayan inandırıcılıkla (gerçeklikle karışık) işleyen türle ilgilenmez; tam aksine inandırıcılığın bir tür özünün içinde hareket eder. Belki de kompozisyonun bu türü “şiir” olarak adlandırılmalıdır. Bunun romandan daha başka nasıl ayrılacağını görmek zordur ve ayrımların konulması gereklidir. Romancının İmgelemi “olası”dır; roman her açıdan irdelendiğinde gerçekleşebilecek bir şeydir. Kendine güveni eksik bir imgelem türüdür (en görkemli tasarımlarında bile), kendini sadece gerçekliğin koruması altında ortaya koymaya cesaret eder. Ancak, şairin imgelemi “olası değiledir; şiir, hiçbir koşulda gerçekleşemeyecek bir şeydir -bunun istisnası sadece kendisinin sergileyebileceği biricik göstergeyle, fantezinin gölgeli ya da ateşli gerçekliğidir-. Roman, gerçek öğelerin raslantısal karışımlarıyla ilerler, şiir ise sanal öğelerin kesin ve bütünlüklü keşfiyle.</p>

  <p>Bu antitezde -eğer doğrulandıysa- linguistik biliminin kısa süre önce bize ayrıştırmayı ve adlandırmayı öğrettiği iki ana kategoriyi (işlemler, nesneler ya da figürler) görüyoruz: Düzenleme ve seçme, <span style="font-style:italic;">sentagma<a href="../Text/not.xhtml#n17" id="n17d"><sup>[17]</sup></a></span> ve paradigma, <span style="font-style:italic;">metonimi<a href="../Text/not.xhtml#n18" id="n18d"><sup>[18]</sup></a></span> ve metafor. Buna göre, <span style="font-style:italic;">Gözün Hikâyesi</span> özünde metaforik kompozisyondur (doğrusu göreceğimiz gibi, metonimi daha sonra devreye girecektir). Terim olarak Göz, kendisiyle sıkı sıkıya bağlantılı belirli bir sayıda kendi yerini tutabilecek nesne nedeniyle çeşitlidir: Bunlar benzerdirler (çünkü tümü küreseldir) ve aynı zamanda benzeşmezler (tümü farklı biçimde adlandırılır). Bu iki yanlılık, her paradigmanın gerekli ve yeterli koşuludur. ‘Göz’ün alternatifleri, terimin her anlamıyla azalır: Sözcüğün esnek biçimleri gibi sıralanırlar; kimliğin evreleri gibi gözler önüne serilirler; hiçbiri diğerinden daha fazla anlam taşıyamayan önermeler gibi sunulurlar; öyküdeki birbirini izleyen anlar gibi doldurulurlar. Göz, metaforik yolculuğunda böylece hem çeşitlenir hem de varlığını sürdürür; öz biçimi fiziksel bir uzanımla gibi terminolojinin hareketi yoluyla varlığını sürdürür çünkü burada her çekim yeni bir kullanımı anlatan yeni bir tümleçtir.</p>

  <p>Yani Göz, görsel metaforun farklı “durakları”na benzeyen bir nesneler karmaşasının matriksi gibidir. İlk çeşitlenme göz ve yumurtadır. Bu, hem biçimi (<span style="font-style:italic;">oeil</span> -göz- ve <span style="font-style:italic;">oeuf-y</span>umurta- ilk sesi paylaşır ve İkincisinde farklılaşır) hem de içeriği (mutlak olarak farklı olsalar da bu iki nesne beyaz ve damla biçimindedir) etkileyen ikili bir çeşitlemedir. Bir kez sabitlendikten sonra, beyazlık ve yuvarlaklık yepyeni metaforik açılımlara yol açar; örneğin Simone ve anlatıcının cinsel oyununun ilk kısmında kullanılan süt kabı gibi. Ve beyazlık inci niteliğine ulaştığında (yuvasında dönmüş ölü göz gibi) metaforun daha ileri aşamasını davet eder -hayvan testislerini ‘yumurta” diye adlandıran günümüz Fransızca’sında onaylandığı gibi-. Bu, kedinin süt kabından Granero’nun gözünün oyulmasına ve boğanın hadım edilmesine kadar (“yumurta büyüklüğünde ve biçiminde ve inci gibi beyaz, biraz kanlanmış, tıpkı göz küresi gibi bezler”i üreterek) <span style="font-style:italic;">Gözün Hikâyesi'</span>nin tamamının içinde ilerlediği metafor çemberini tamamlar.</p>

  <p>Bu, şiirin birincil metaforudur ama tek metafor o değildir. Ondan ikinci bir zincir doğar, sıvının tüm avatarlarından yapılmış, gözle, yumurtayla ve hayalarla eşit derecede bağlantılı bir imge. Ne de o, sadece çeşitlenen sıvılardır (gözyaşları, kedinin kabındaki süt, az pişmiş yumurtanın beyazı, sperm ya da sidik). O, nemin ortaya çıkış tarzı gibidir. Buradaki metafor yuvarlağınkinden daha zengindir: “Sırılsıklam’dan “akan”a, “ıslatma’nın tüm çeşitlemeleri orijinal küre metaforunu tamamlar.</p>

  <p>Görünüşte, gözden çok uzak olan nesneler, bu biçimde metafor zincirine yakalanır; Örneğin karnı boynuzlanmış atın bağırsaklarının “katarakt gibi” boşaltması. Aslında bu iki zincirden sadece birinin mevcudiyeti (metaforun sonsuz olma gücü) diğerini çağırmayı olası kılar. Güneşten daha “kuru” bir şey var mıdır? Bataille'nin neredeyse <span style="font-style:italic;">haruspex<a href="../Text/not.xhtml#n19" id="n19d"><sup>[19]</sup></a></span> gibi izlerini sürdüğü metafor alanında, güneşin önce sadece bir disk olmaya, sonra ışığının sıvı gibi akacağı bir küreye ve “yumuşak parlaklık” ya da “gökyüzünün sidiksel sıvılaşması” düşünceleri aracılığıyla, göz, yumurta ve testis temalarıyla birleşmeye gereksinimi vardır.</p>

  <p>Yani burada iki metafor serimiz var ya da isterseniz, metafor tanımıyla aynı çizgide iki anlam çizgisi, her çizgi için her terimin kendi başına bir hiç ama diğer terimin anlamı olduğu çok açıktır. Bu “seyyar merdiven”deki tüm anlamlar, bütün maske mimarisinin altında gömülü olmalarının sırlarından birini, gösterilen sabit bir şeyi mi belirlerler? Kısaca, metaforun tabanı ve bunun ardından, terimlerinin hiyerarşisi var mıdır? Soru, derinlik psikolojisinin sorularından biridir ve bunun orada yeri yoktur. Fakat bir noktaya dikkat edin: Eğer zincirin başlangıcı varsa, eğer metaforun paradigmanın temelinde derece derece biçimlendiği üretken terimi varsa (ve buna göre seçkinse), en azından <span style="font-style:italic;">Gözün Hikâyesi</span> nin hiçbir biçimde zincirdeki ilk terim olarak cinselin adını vermediğini fark etmemiz gerekir. Metaforun üremeyle ilgili olandan başlayıp yumurta, göz ya da güneş türünden cinsellik dışı nesnelerle bittiğini söylemenin zemini yoktur. Burada, yıkılan kurgusal dünya, cinsel fantezi olarak “sırrına” sahip değildir. Eğer sahip olsaydı, açıklanmayı gerektiren ilk şey neden erotik temanın hiçbir zaman fallik olmadığıdır (burada, elimizde “yuvarlak fallusçuluk” var). Fakat her şeyin ötesinde, Bataille, kişisel olarak metaforunun kaynaklarını (onlar özyaşam öyküseldir) vererek (kitabın sonunda) şiirini kısmi başarısızlık olarak çözmeye yönelik her çabayı mahkûm etmiştin Bu, bizi <span style="font-style:italic;">Gözün Hikâyesi'</span>ne mükemmel bir dairesel metafor olarak bakmak dışında alternatifsiz bırakır: Terimlerinin her biri daima zinciri kırmayı olası kılmaksızın diğer terimin gösterenidir (hiçbir terim sadece gösterilen olmaksızın). Hikâyesi anlatılan ‘Göz, kesinlikle baskın olarak ortaya çıkar -bildiğimiz göz; kör, beyaz göz küreleri çocuğun önünde işerken yuvalarına kaçan ‘Baba olmuştur. Fakat bu durumda, bu orijinal olan oküler ve genitalin büyük denkliğidir, terimlerinden birinin değil: Paradigma hiçbir yerden başlamaz. Metaforik düzenin genelde arketipler psikolojisi tarafından küçümsenen bu bilinmedi kliği, aslında yalnızca bağlantılı alanların Saussure tarafından ortaya konan rastlantısal karakterini üretir: Çekimsel dizinin terimlerinin hiçbir verili üstün niteliği yoktur. Eleştirinin sonuçları önemlidir. <span style="font-style:italic;">Gözün Hikâyesi</span>, derinlikli bir eser değildir. Her şey yüzeydedir; hiyerarşi yoktur. Metafor olduğu gibi ortaya konmuştur; ardında hiçbir gizli referans olmaksızın, dairesel ve belirgindir. Bu, gösterilen olmadan gösterme durumudur ve bu metnin meydana getirdiği şey kısmen güzellik kısmen de yenilik değildir; bu, tanımlamaya çalıştığımız teknik nedeniyle tüm yorumlamaların menzilinin dışında, sadece biçimci eleştirinin eşlik edebileceği -o da büyük bir mesafe bırakarak- bir tür açık edebiyattır.</p>

  <p>‘Göz’ün (basitlik adına onu böyle adlandıracağız) ve gözyaşınınkinden oluşan iki metafor zincirimize geri dönelim.</p>

  <p>Sanal simgelerin yedeği olarak, arı metafor hiçbir zaman tek başına söylem oluşturamaz. Eğer kişi terimlerini yeniden sayarsa, yani kişi onları birbirlerine yapıştıran anlatının içine sokarsa, terimlerin paradigmatik doğaları hemen tüm konuşuları dile yön verecek zemini hazırlamaya başlar, bu da kaçınılmaz biçimde sentagmatik açılımdır. <span style="font-style:italic;">Gözün Hikâyesi</span>, aslında, bölümleri her şeye karşın ikili metaforun farklı istasyonları tarafından önceden tasarlandığı gibi kalan bir anlatıdır. Anlatı, değerli metaforik cismi kutsal bir yere kaldıran bir tür madde akışıdır: Eğer geceleyin parktaysak bunun nedeni, ayın bulutların arasından çıkarak pencereden içeri süzüldüğünde Marcelle’in çarşafındaki ıslak lekeyi parlatabilmesidir; eğer Madrid’i ziyaret ediyorsak bunun nedeni, orada boğanın derisi yüzülmüş hayalarının sunumu ve Granero’nun gözünün çıkmasıyla sonuçlanan boğa güreşinin olmasıdır; eğer Sevilla’ya gidiyorsak bunun nedeni, gökyüzünün metaforik doğasına zincirin geri kalanından âşinâ olduğumuz sarımsı, sıvı parlaklığını yaymasıdır. Yani, yalnızca birer dizinin içindeyken anlatı, tam anlamıyla, kısıtlayıcı karakteri ya da trajedinin eski kurallarını tahrik ederken metaforun terimlerini özsel gerçekliklerinin dışına çıkarmayı olası kılan biçimdir.</p>

  <p><span style="font-style:italic;">Gözün Hikâyesi</span>, anlatıdan, hatta tematik anlatıdan çok ötedir. Çünkü Bataille, ikili metaforu kurarak yepyeni bir tekniği ortaya çıkarır: İki zinciri değiş tokuş eder. Bu değiş tokuş, doğası itibariyle olanaklıdır çünkü bu aynı paradigmanın (aynı metaforıın) sorusu değildir. Sonuç olarak bu iki zincir, bitişikliğin ilişkilerini paylaşırlar. Birincisinden alınma bir terim, İkincisinden bir terimle eşleştirilebilir: Sentagma hemen olası olur. Ortak kanı düzeyinde hiçbir direnç yoktur; aslında her şey “göz yaşarır”, “kırık yumurta yere yuvarlanır” ya da “ışık (güneş) aşağılara yayılır” etkisine giden söylemde ilerler. Herkesin paylaştığı tek şey başlangıç noktasındadır, ilk metaforun terimleri ve ikinci metaforunkiler atalardan kalma stereotiplerle uyum içinde zarifçe eşlenerek yollarına devam ederler. Çağlama, bu iki zincirin kavuşmasından ortaya çıkan bütünüyle geleneksel üsluptur, görünürde bu geleneksel sentagmalar fazla bilgi taşımaz. “Yumurta kırma” ve “göz çıkarma” küresel doğaya bilgi ileten anlatımlardır; bileşenlerine göre değil, içeriklerine göre (kişi yumurtayla onu kırmak dışında ne yapabilir; kişi gözle onu çıkarmak dışında ne yapabilir?) iş görürler.</p>

  <p>Fakat, iki zincir arasındaki karşılıklılığı kurcalamaya başlarsak, nesneleri ve eylemleri geleneksel akrabalıkları yasalarıyla (“yumurtayı kırmak”, “gözü çıkarmak”) uyumlu olarak eşleştirmek yerine bağlantıyı farklı çizgilerden birer terimi alarak yanlış yerleştirirsek, başka bir deyimle kendimizi “gözü kırmak” ve “yumurtayı çıkarmak” için serbest bırakırsak, her şey değişir. İki paralel metaforla (gözün ve gözyaşlarının) karşılaştırıldığı zaman, artık sentagma çaprazlanmış olur çünkü ortaya attığı ulama, tamamlayıcı değil ayrıksı olan iki zincirin terimlerini alır. Bu, Reverdy tarafından formüle edildiği ve Breton tarafından aynen tekrarlandığı gibi, gerçeküstücü imgenin yasasıdır (“iki gerçeklik arasındaki ilişkiler ne kadar uzak ve doğru olursa, imge o kadar güçlü olur”). Ancak, Bataille'ın imgesi çok daha birleşiktir. Ne çılgın ne de özgür bir imgedir çünkü terimlerinin çakışması “aleatory” değildir ve sentagma zorlamayla sınırlanmıştır: İmgenin terimlerinin sadece iki sınırlı seriden alınabileceği anlamına gelerek seçim zorlaması. Görünürde bu zorlama bayağı ve saçma olanın tam arasına yerleştirilmiştir, zira anlatı, bölgelerini (ona soluğunu veren) birbirleriyle değiştirebileceği ama sınırlarını (ona anlamını veren) ihlal edemeyeceği metaforik çemberle çevrilmiştir. Edebiyatın asla tekniğinden daha iyi olamayacağını saptayan yasayla uyumlu olarak, bu şarkının ısrarcılığı ve özgürlüğü hem birleştirici alanı ölçmeyi hem de içindeki terimlerin bitişikliğini serbest bırakmayı başaran gerçek sanatın ürünleridir.</p>

  <p>Bu sanat, hiçbir şekilde nedensiz değildir, zirâ görünürde, erotisizmle -en azından Bataille’ın erotisizmiyle- birleşir. Tabii ki, kişi, dilbilimsel olanlardan daha başka erotisizm tanımlarını kurgulayabilir (Bataille’ın kişisel olarak gösterdiği gibi). Fakat bir zincirden diğerine farklı metafor seviyelerindeki (“meme gibi emilen göz”, “sol gözümü dudaklarıyla içerek”) bu anlam geçişini metonimi olarak adlandırırsak, bir olasılıkla Bataille’ın erotisizminin özünde metonimik olduğu sonucuna varacağız. Burada kullanılan şiirsel teknik nesnelerin olağan bitişikliklerini tahrip etmeyi ve bunların yerine her şeye karşın her metaforun içindeki tek temanın varlığını sürdürmesiyle sınırlanan yepyeni karşılaşmaları koymayı içerdiği için, sonuç bir tür niteliklerin ve eylemlerin genel kirlenmesidir: Metaforik bağımlılıkları nedeniyle göz, güneş ve yumurta genital olanla yakından bağlantılıdır; metonimik özgürlükleri nedeniyle sonu gelmeyen bir biçimde anlamlarını ve kullanımlarını değiştirirler, bunu öyle yaparlar ki, banyo küvetinde yumurtaları kırmak, yumurtaları (az haşlanmış) yutmak ya da soymak, gözü kesmek ya da çıkarmak ya da cinsel oyunda kullanmak, süt kabını vajinayla ya da sidik fışkırması eşliğindeki ışık huzmesiyle birleştirmek, boğanın testisini yumurta gibi ısırmak ya da onu bedene sokmak... Tüm bu birleşmeler aynı zamanda özdeş ve ötekidir. Onları çeşitlendiren metafor, aralarında kontrollü farklılık sergilediği için onları, kendi aralarında değiştiren metonimi hemen ortadan kalkmaya başlar. Dünya bulanıklaşır, özellikler artık farklı değildir; dökme, hıçkırma, işeme, boşalma dalgalı bir anlam oluşturur ve <span style="font-style:italic;">Gözün Hikâyesi'</span>nin bütünü daima aynı sesi veren titreşimin (ancak hangi sesi?) üslubuyla öne çıkar. Bu biçimde erotisizmin açıkça beyan edilen prensibi olan değerlerin ihlali -eğer dayanmıyorsa- dilin biçimlerinin teknik ihlaliyle eşleşir; zira metonimi zorlanmış sentagmadan, sınırın onu belirleyen uzama zorlanmasından başka bir şey değildir. En azından konuşma düzeyinde nesnelerin, kullanımların, anlamların, uzamların ve erotisizmin kendisi olan özelliklerin karşı-bölünmesi olasıdır. Ve <span style="font-style:italic;">Gözün Hikâyesi'</span>ndeki metafor ve metonimi oyununun nihai olarak ihlal edilebilir kıldığı şey cinselliktir -tabii ki, daha çok bunun tersi olarak, cinselliği arındırma gibi değil-.</p>

  <p>Betimlediğimiz retoriğin, tüm erotisizmin yerine geçip geçemeyeceği ya da Bataille’a Özgü olup olmadığı sorusuyla başbaşa kalıyoruz. Örneğin Sade’ın erotisizmi ne bakış, bu soru için yanıt öneriyor. Bataille’ın anlatısının, Sade’a pek çok şey borçlu olduğu doğrudur fakat bu, temelde, Sade’ın erotisizminin özünde karakter için sentagmatik olduğu kadar tüm erotik anlatıların temellerini atmasından dolayıdır. Belirli bir sayıda konum ile, Sade tüm figürlerin (ya da kişilerin birleşmelerini) onları oyuna sokma gücünde olduğunu çıkarsadı. Ana birimler sayısal açıdan sınırlıdır çünkü erotik malzemeden daha sınırlı hiçbir şey yoktur. Ancak, onlar, görünürde kendilerini bolluğu ‘Sade’cı anlatının başlangıcı ve sonu olan sonsuz sayıda kombinasyona ödünç vermeye yetecek kadar çokturlar (durumlarda birleşen erotik konumlar ve sahnelerdeki durumlar). Sade'da, onun erotisizmi saf anlamda birleştirici olduğu için metaforik ya da metonimik imgeleme hiçbir çağrı yoktur; fakat bir olasılıkla bu olgu ona, Bataille’ınkinden çok farklı bir yön kazandırır. Metonimik değiş tokuşu kullanan Bataille, çift olsa bile tek bir zincirde hiçbir şekilde doyurulamayan metaforu akıtır. Diğer taraftan Sade, herhangi bir türden yapısal zorlamadan yoksun olan kombinasyonlar alanını iyiden iyiye keşfeder; erotisizmi, Newton ya da Fourier’iyle aynı muhasebeci ruhu paylaşarak ansiklopediktir. Sade için, bu, erotik kombinasyonların çetelesini tutma sorunudur, cinsel olanın ihlalini içermeyen bir girişimdir. Bataille için, bu, bir dizi nesnenin (Sade’ın hakkında hiçbir şey bilmediği modern bir kavram) huzursuz niteliğini müstehcenliğin ve maddelerin işlevlerini kendi aralarında değiştirme yoluyla (az haşlanmış yumurtanın kıvamı, kanlanmış şey, derisi soyulmuş hayaların inci gibi rengi, gözün cama benzeyen niteliği) keşfetme sorunudur. Sade’ın erotik dilinin yüzyılınınkinden başka çağrışımı yoktur: Bu yazıdır. Bataille’ınkinin insanın gerçek varlığına dair çağrışımı vardır ve bir üsluptur. İkisi arasında, tüm deneyimleri çarpık dile çeviren bir şey doğar (başka bir gerçeküstücü sözcüğü ödünç alarak, <span style="font-style:italic;">devoye</span>)<a href="../Text/not.xhtml#n20" id="n20d"><sup>[20]</sup></a>; bu edebiyattır.</p>
</body>
</html>
