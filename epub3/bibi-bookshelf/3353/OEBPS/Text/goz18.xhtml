<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="f1">Marcelle</h1>

  <p><img alt="anahtar" class="ant" src="../Images/anahtar.jpg" /></p>

  <p>Bir tür ortak utanç nedeniyle, Simone ve ben daima saplantılarımıza dair en önemli nesneler hakkında konuşmaktan daima uzak durduk. Bu, yumurta sözcüğünün kitabımızdan çıkarılmasının nedenidir ve asla birbirimizden aldığımız zevkin türü üzerine konuşmadık; hele ki, Marcelle’in bize ifade ettikleri hakkında. Simone’un hastalığını onun yatak odasında, ne zaman Marcelle’e geri dönebileceğimizi bekleyerek geçirdik, bir zamanlar okulda son dersin son anını beklediğimiz kadar sabırsızlıkla; bu yüzden konuştuğumuz tek şey şatoya döneceğimiz gündü. Kısa bir ip, kalın, düğümlenmiş bir urgan ve demir testeresi hazırlamıştım; bunları, Simone içten bir ilgiyle inceliyordu ve urganın her düğümüne, her parçasına dikkatle bakıyordu. Ayrıca, gezinti günü bir çalılığın ardına saklamayı başardığım bisikletleri buldum, pedallarını, viteslerini vesaire güzelce yağladım. Sonra benimkinin pedallarının üstüne, ayaklarımın kurtulmaması için ayakkabımı sıkıştırabileceğim bir yer hazırladım, niyetim kızlardan birini arkama alıp dönerken fazla zorlanmamaktı. En azından kısa bir süre için, Marcelle’i de tıpkı benim gibi Simone’un odasında gizlice barındırmaktan kolay bir şey yoktu. Aynı yatağı kullanmak zorunda kalacaktık (tabii ki, aynı küveti ve diğerlerini de).</p>

  <p>Ancak, Simone’un da benim ardımdan akıl hastanesine pedal çevirecek kadar düzelmesi için uzun bir altı haftanın geçmesi gerekecekti. Önceki sefer de olduğu gibi, gece yola çıktık: Aslında, hâlâ gündüzün pek ortalarda görünmemeye çalışıyordum ve bu sefer kesinlikle dikkat çekmemeye çalışmamız için nedenlerimiz vardı. Belli belirsiz bir şekilde, “akıl hastanesi” ve “şato” sözcükleri aklımda hayalet çarşafının, inin cinin top oynadığı, tıka basa delilerle dolu o binanın anısıyla birleştiği için kafamda “lanetli şato” olarak yer eden o meşum binaya bir an önce varmak için sabırsızlanıyordum. Ancak, şimdi, orada hep kendimi huzursuz hissettiğim hâlde kendimi eve dönüyormuş gibi hissediyordum, şaşılacak bir şeydi bu. Duvarın üstüne atladığımda, koca bina gözlerimizin önüne serildiği anda da hissettiklerim bunlardı. Sadece Marcelle’in penceresi, ardına kadar açık ve ışıklıydı.</p>

  <p>Yoldan birkaç çakıl taşı alıp odasına fırlattık ve olanlar en sonunda dikkatini çekmişti; bizi hemen tanıdı ve parmaklarımızı dudaklarımıza götürerek ses çıkarmaması için verdiğimiz talimata uydu. Ucuna kurşun bağladığım ipi pencereye fırlattım ve o da ipin ucunu demir parmaklıklara bağlayarak bana geri fırlattı. Hiç zorluk çıkmamıştı, urgan Marcelle tarafından yakalandı ve bağlandı, ona ulaşmak için tırmanmak kalmıştı.</p>

  <p>Kendisini öpmek istediğimde Marcelle geri geri gitti. Ben demirlerden birini eğmeye başladığım zaman, dikkatle bakmakla yetindi. Üzerinde sadece bir bornoz olduğu için, ona bizimle birlikte gelmek için giyinmesini söyledim. Bana sırtını dönüp ten rengindeki ipek çoraplarını giydi, onları parlak kırmızı kurdelelerden oluşan ve son derece güzel, ince bir cilde sahip kıçını ortaya çıkaran bir jartiyer taktı. Kan ter içinde, demirleri eğmeye devam ediyordum. Sırtı hâlâ bana dönük olan Marcelle, uzun, düz kalçalarını örten bir gömlek giydi. Ayağını iskemleye dayadığı zaman, kalçalarının düz çizgileri çok güzel bir biçimde kıçında son buluyordu. Pantolon giymedi, onun yerine gri yünlüden pileli bir etek, küçücük siyah, beyaz ve kırmızı kareli bir kazak geçirdi üstüne. Düz topuklu ayakkabılarını giydikten sonra, gelip yanıma oturdu, bana o kadar yakındı ki, bir elim başını, öylesine gür ve o kadar sarı, neredeyse renksiz gibi görünen güzel, kısa saçlarını okşayabilirdi. Bana sevgiyle bakıyordu ve onu görmekten dolayı duyduğum sessiz sevinç ona dokunmuş gibiydi.</p>

  <p>“Artık evlenebiliriz, değil mi?” dedi en sonunda, biraz kendine gelmişti. “Burası çok kötü, acı çekiyoruz...”</p>

  <p>O an, hayatımın kalan günlerini bu gerçek dışı hayale hasretmekten başka ne düşünebilirdim. Alnından ve gözlerinden öpmeme izin verdi ve ellerinden biri bacağıma dokunduğunda, bana fal taşı gibi açık gözlerle bakıyordu, elini çekmeksizin, şehvetli bir biçimde elbiselerimin üstünden beni okşamaya başladı.</p>

  <p>Uzun çabalar sonucu, o namussuz demir parmaklık, eğe darbelerine boyun eğmişti. Onu bütün gücümle çekerek onun geçmesine olanak verecek kadar bir yer açtım. Marcelle, aralıktan geçti ve onun altında durarak aşağı inmesine yardım ettim, bu da baldırlarının üstünü görmeme ve hatta ona yardım ederken dokunmama neden oluyordu. Yere indiğimizde, kendini kollarımın arasına attı ve bütün gücüyle beni dudaklarımdan öptü, bu arada ayaklarımızın dibinde oturan gözü yaşlı Simone kollarını Marcelle’in bacaklarına dolamıştı, başını kızın dizlerine ve baldırlarına dayamıştı. Önceleri, yalnızca yüzünü kızın baldırlarına sürüyordu, sonra bir sevinç ürpertisine karşı koyamadığı için eteğini açarak Marcelle’in bedenine baktı ve dudaklarını amına yapıştırarak açgözlülükle öptü.</p>

  <p>Ancak, Simone ve ben, Marcelle’in ne olduğunu anlayamadığını ve gerçekten bir durumu diğerinden ayırmasının imkânsız olduğunu fark etmiştik. O hâlâ “lanetli şato”nun müdürünün kendisini yanında kocasıyla görünce geçireceği şaşkınlığa gülümsüyordu. Simone’un varlığının pek farkında değil gibiydi; kahkahalar arasında, siyah saçları ve sessizliğinden ötürü onu bir kurt ve başını efendisinin bacağına sürtünen bir köpek gibi bacaklarının arasına boylu boyunca soktuğu için köpek sanıyordu. Buna rağmen, “lanetli şato” deyimini kullandığım zaman, bunun kapatıldığı akıl hastanesinden başka yer olmadığından hiçbir kuşku duymaksızın, onu her aklına getirişinde sanki karanlığın içinden bir hayalet fırlayıverecekmiş gibi dehşete kapılıyor, benden uzaklaşıyordu. Endişeyle bakıyordum ona ve yüzüm asık olduğu için, onu çok korkutmuştum ve tam o anda benden, Kardinal döndüğü zaman kendisini korumamı istedi.</p>

  <p>Bir ormanın kenarında, ay ışığında yere uzanmıştık. Geri dönüş yolculuğumuz sırasında bir mola vermek, dahası Marcelle’i sarıp onu seyretmek istiyorduk.</p>

  <p>“Ama Kardinal kim?” diye Simone sordu.</p>

  <p>“Beni gardıroba kilitleyen adam” dedi Marcelle.</p>

  <p>“Ama o niye Kardinal?” diye bağırdım.</p>

  <p>Hemen yanıtladı:</p>

  <p>“Çünkü o, giyotinin papazı.”</p>

  <p>Dolabın kapısını açtığı zaman Marcelle’in dehşetli korkusunu hatırladım birden, özellikle iki ayrıntıyı: O sırada başımda, göz kamaştırıcı bir kırmızı karnaval başlığı vardı, bir Jakoben takkesi; dahası, yüzüm, elbiselerim, ellerim -bütün bedenim, az önce tecavüz ettiğim kızın bedenindeki derin kesiklerden sızan kana bulanmıştı.</p>

  <p>Demek ki, “Kardinal ve giyotin papazı”, Marcelle’in geçirdiği dehşet anı içinde, üstü başı kanlı, kafasına Jakoben takkesi geçirmiş cellatlarla karışıyordu; dinine aşırı bağlılıkla papazlara karşı duyduğu korku, her iki görüntüyü niçin birbirine karıştırdığını açıklamaya yetiyordu. Bütün bunlar, yüzümdeki sert ifade kadar Marcelle’in içindeki sıkıntıya da bağlanıyordu, davranışlarımın gerekliliğini bana sürekli olarak esinleyen de buydu zaten.</p>
</body>
</html>
