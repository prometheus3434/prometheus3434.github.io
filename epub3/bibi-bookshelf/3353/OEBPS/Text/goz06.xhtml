<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc">IV</h1>

  <p>Erotiği, onun büyüleme ve küçük düşürme tehlikelerini herkesten daha karanlık bakışla betimleyen yazar Bataille'dır. <span style="font-style:italic;">Gözün Hikâyesi</span> (ilk kez 1928'de yayınlandı) ve <span style="font-style:italic;">Madame Edwarda</span>, temaları cinsel dramaturjideki rollerine yabancı olan insanların her türlü irdelenmesini ortadan kaldıran tümüyle genişletici cinsel arayış olduğu ölçüde pornografik metinler olarak nitelenirler. Fakat bu tanımlama, kitapların sıradışı niteliği hakkında hiçbir şey iletmez. Cinsel organların ve eylemlerin bütünüyle açıklığının müstehcen olması gerekmez; bu, belirli bir üslupla verildiği, belirli bir ahlâkî seslenme kazandığı zaman böyle olur. Bataillel'ın uzun öykülerinde anlatılan cinsel eylemlerin ve sözde-cinsel iffet bozmaların az miktardaki sayısı, <span style="font-style:italic;">Sodom'un 120 Günü'nün</span> bitmek bilmeyen mekanikçi yaratıcılığıyla yarışamaz. Bataille daha iyi ve gelişkin bir ihlâl duygusuna sahip olduğu içindir ki, betimledikleri Sade’ın sahnelediği şehvetli orjilerden bir biçimde daha yetkin ve karmaşık görünür.</p>

  <p><span style="font-style:italic;">Gözün Hikâyesi</span> ve <span style="font-style:italic;">Madame Edwarda'</span>nın bu kadar güçlü ve rahatsız edici bir izlenim bırakmasının nedeni, Bataille’ın pornografinin nihai anlamda cinselliğe değil, ölüme dair olduğunu, tanıdığım diğer yazarlardan daha iyi anlamasıdır. Her pornografik eserin açık ya da gizli olarak Ölümden bahsettiğini iddia etmiyorum. Sadece arzu temalarının o özel ve en keskin çekimiyle, “müstehcence ilgilenen eserler böyledir. Her gerçek müstehcen arayış, ölümün, eros’unkilere ulaşan ve onu geride bırakan sevinçlerine doğru meyleder. (Konusu “müstehcen” olmayan pornografik eserin örneği, Louys’ün <span style="font-style:italic;">Trois Filles de leur Mere'i</span> cinsel doyumsuzluğa dair eğlenceli bir destandır. <span style="font-style:italic;">The Image</span> daha az kesin bir vakayı oluşturur. Üç karakter arasındaki esrarengiz alışverişler müstehcenlik duygusuyla dolup taşarken -müstehcen yalnızca röntgenciliğin öğesine indirgendiğinden, daha çok içe doğma gibi- anlatıcının nihayet Claire'le birleşmesiyle birlikte kitabın şüpheye yer bırakmayan bir mutlu sonu vardır. Fakat <span style="font-style:italic;">Onun Hikâyesi,</span> sonundaki küçük bir entelektüel oyuna karşın Bataille’la aynı çizgide ilerler: Kitap, iki final versiyonunun bölümün kapanmasını engellediği etkisini yaratarak güdülenmeden biter; bunlardan birinde ‘O’, kendisini gözden çıkardığı zaman Sir Stephenden ölme iznini almıştır. Bu “çifte son”, kitabın “aynı başlangıcın” iki versiyonunun verildiği açılışını yeteri derecede yansıtsa da yazarın onun kaderine dair anlattıklarını şüpheli kılarak, okuyucunun ‘O’nun ölüme mahkûm olduğuna dair sezgilerini zayıflattığını düşünüyorum.)</p>

  <p>Bataille, pornografik edebiyatın oda müziği olan kitaplarının çoğunu ezberden bir hikâyeyi nakledermiş gibi (bazen ona bir denemeyle eşlik ederek) tasarlamıştır. Birleştirici temaları Bataille’ın bilincidir, akut, merhametsiz acı durumundaki bilinç; fakat önceki çağda aynı biçimde sıradışı zihin acının teolojisini yazabileceği hâlde, Bataille, acının erotikliğini yazmıştır. Anlatılarının özyaşam öyküsel kaynakları hakkında bir şeyler anlatmak isteyerek, <span style="font-style:italic;">Gözün Hikâyesi</span> ne son derece korkunç çocukluğundan bazı canlı benzetmeler eklemiştir. (Bir anı: Kör, frengili, akıl hastası babası başarısız bir biçimde işemeye çalışıyor.) “Zaman bu anıları etkisizleştirmiştir” diye açıklar; uzun yıllar sonra onun üzerindeki güçlerini büyük ölçüde kaybetmişlerdir ve “sadece bozulmuş, zor tanınabilen bir hâlde, bu bozulmanın yolunda müstehcen bir anlam takınarak tekrar yaşama dönebilirler.” Bataille için müstehcenlik, eşzamanlı bir biçimde en acılı deneyimlerini canlandırır ve o acıya karşı zafer kazanır. Müstehcen, yani erotik deneyimin aşırılığı, yaşamsal enerjilerin köküdür. “İnsanlar”, der <span style="font-style:italic;">Madame Edwarda'</span>nın deneme kısmında, “sadece aşırılık yoluyla yaşar. Ve zevk, “perspektif” e ya da kendini “açık varlık”, ölüme olduğu kadar zevke açık olma durumuna vermeye bağlıdır. Pek çok insan kendi duygularına galip gelmeye çalışır; zevke karşı alıcı olmak isterler ama “korku”yu kendilerinden uzakta tutarlar.” Bataille’a göre bu budalacadır, zirâ korku “çekiciliği” pekiştirir ve arzuyu ateşler.</p>

  <p>Bataille’ın aşırı erotik deneyimle karşı karşıya getirdiği şey, onun ölümle yeraltındaki bağlantısıdır. Bataille, bu bakışa sonuçları ölümcül olan cinsel eylemleri tasarlayarak değil, o suretle anlatılarını cesetlerle doldurarak iletir. (Örneğin korkutucu <span style="font-style:italic;">Gözün Hikâyesi'nde</span>, sadece bir kişi ölür; kitap, Fransa ve İspanyada yoldan çıkan, açlıklarını başka yerde doyurmak için gittikleri Cebelitarık’ta bir yat satın alan üç cinsel serüvenciyle sona erer.) Onun daha etkili yöntemi, her eyleme hakikaten “ölümlü” hissettiren bir ağırlık, rahatsız edici bir yerçekimi kazandırmaktır.</p>

  <p>Ancak, idamın ölçüsü ve güzelliği açısından açık farklılıklara rağmen. Sade’ın ve Bataille’ın kavramlarının bazı benzerlikleri vardır. Bataille gibi, Sade da entelektüel projesi -ihlâlin boyutlarını araştırmak- olan biri kadar şehvet düşkünü değildi ve Bataille’la aynı nihaî cinsellik ve ölüm özdeşleştirmesini paylaşır. Ancak Sade, asla Bataille ile “erotisizmin gerçeği trajiktir” konusunda uyuşamazdı. Sade’ın kitaplarında insanlar, genellikle ölürler. Fakat bu ölümler daima gerçek değilmiş gibi görünür. Bunlar, mucizevi bir merhemin kullanımı sonucu, akşamki orjilerde sakat bırakıldıktan sonra kurbanların ertesi sabah tamamen iyileşmelerinden daha fazla inandırıcı değildir. Bataille’ın perspektifine göre, okuyucu Sade’ın ölüme dair samimiyetsizliğine yakalanmaktan kurtulamaz. (Tabii ki, Sade’inkinden daha az ilgi çekici ve ustalıklı pek çok pornografik kitap bu samimiyetsizliği paylaşır.)</p>

  <p>Aslında, kişi Sade’ın kitaplarındaki yorucu tekrarcılığının, engellenemez hedefi karşılama konusundaki imgelemsel başarısızlığının sonucu ya da pornografik imgeleme hakikaten sistematik yolculuğun sığınağı olup olmadığı hakkında spekülasyon yapabilir. Ölüm, sistematik olduğu zaman, uzun ve maceralı yolculuğun biricik sonudur; yani, yalnızca zevk üzerine değil de ihlâlin zevkleri üzerine odaklandığı zaman. Bu sonuca ulaşamadığı ya da ulaşmayacağı için, Sade durakladı. Anlatısını uzattı ve yoğunlaştırdı; orjiye özgü permütasyonları ve kombinasyonları usandırıcı bir biçimde yineledi. Ve kurmaca yakın dostlukları, “Aydınlanma”nın gerçekte ne olduğuna dair -Tanrı, toplum, doğa, bireysellik, erdem hakkındaki o berbat gerçek- tekrar tekrar işlediği en son uzun süreli seremoniye kurbanlarını taşımak için, tecavüz ya da oğlancılık esnasında düzenli bir biçimde kesintiye uğratılır. Bataille, Sade’ın sövgülerine (ve ona bağlı fantezilerin ardında yatan sürgün edilmiş idealizmi ebedileştiren) karşı- idealizmlere benzeyecek her şeyden kaçınmayı başardı; onun sövgüleri özerktir.</p>

  <p>Sade'nin kitapları, pornografik edebiyatın Wagnerci müzik dramalarıdır; ne zarif ne de özlüdür. Bataille, etkisini çok daha ekonomik araçlarla kazanır: Sade’ın cinsel ustalığının ve mesleki kurbanlarının operadaki çoğalması gibi değil, birbirini ikame etmeyen oda müziği topluluğu gibidir. Bataille, köktenci olumsuzlarını aşırı Özetleme yoluyla resmeder. Her sayfada açık olan bu kazanç, onun zayıf eserinin ve güdük düşüncesinin Sade’ınkinin ötesine geçmesini sağlar. Az ya da çok pornografide bile olabilir.</p>

  <p>Bataille, pornografik anlatının kalıcı sorunlarından biri için son derece orijinal ve etkili çözümler önermiştir: Sonuç; en çok kullanılan yöntem, içsel gerekliliğe yer bırakmayarak bitirmekti. Yani, Adorno bunu pornografinin belirleyici niteliği olarak, “onun ne başı, ne ortası ne de sonucu yoktur” diye yargılayabildi. Ancak, Adorno konuyu algılayamıyor. Pornografik anlatılar -kabul edilmelidir ki, aniden ve geleneksel roman standartlarına göre, güdülenme olmaksızın- sona erer. Bu durumun reddedilebilir olması gerekmez. (Bir bilimkurgu romanının tam ortasında, yabancı bir gezegenin keşfi daha beklenmedik ya da güdülenmesiz olmayabilir.) Karşılaşmaların kendine özgü olgusallığı olan ve süreğen karşılaşmaları yenileyen anilik, pornografideki, kişinin bu kitapların edebiyat olarak nitelelendirilebilmesi için kaldırılmasını isteyebileceği talihsiz eksiklik değildir. Bu özellikler, dünyanın pornografiye giden hakikî imgelemini ya da vizyonunu oluştururlar. Onlar, pek çok durumda, tam da gereksinim duyulan sonu hazırlarlar.</p>

  <p>Fakat bu diğer sonuç tiplerine engel olmaz. Sanat eseri olarak düşünüldüklerinde <span style="font-style:italic;">Gözün Hikâyesinin</span> ve daha önemsiz ölçüde <span style="font-style:italic;">The Image'</span>in belirgin özelliği, onların hâlâ pornografik imgelemin -daha gerçekçi ya da daha az somut kurmaca eserin çözümleriyle baştan çıkmayan- sınırları içinde kalan daha sistematik ya da titiz sonuca dair apaçık ilgileridir. Çok genel düşünüldüğünde, çözümleri, daha başlangıçtan itibaren titizlikle kontrol edilen, daha az kendiliğinden ve cömertçe tanımlayıcı anlatıyı kurmaktır.</p>

  <p><span style="font-style:italic;">The Image'de</span> anlatıya tek metafor hakim olur, “imge” (Doğrusu okuyucu romanın sonun kadar başlığın tam anlamından emin olamaz). Başlangıçta, metafor tek bir açık uygulamayla ortaya çıkar, “imge”, “düz” nesne, “iki boyutlu yüzey” ya da “pasif yansıtma” anlamına geliyor gibi görünür -tümü, Claire’in anlatıcıyı kendi cinsel amaçları için, onu “mükemmel köle” yaparak özgürce kullanmasını salık verdiği Anne adlı kızı belirtir-. Fakat kitap ortasında, “imge”nin diğer bir anlamını sergileyen gizemli sahneyle tam anlamıyla kırılmaya uğrar (on bölümlü kısa bir kitap olan “Bölüm 5”). Anlatıcıyla yalnız kalan Claire, ona Anne’nin müstehcen durumlarda bir dizi garip fotoğrafını gösterir; ve bunlar, koşullandırıcı görünmese bile, acımasızca ortada olan durumun gizemini imâ edecek biçimde betimlenmiştir. Bu ağır yük, son bölümün başlığının “her şey kendini çözer” koyulduğu gibi, ancak kitabın sonuç sayfalarında hafifletilecektir. Anlatıcı, Anne’nin, Claire’in ona nedensiz yere bağışladığı erotik oyuncak değil, Claire’in anlatıcıya onu nasıl sevmesini öğretmek için gönderdiği “imgesi” ya da “yansıtması” olduğunu keşfeder.</p>

  <p><span style="font-style:italic;">Gözün Hikâyesi'</span>nin yapısı aynı biçimde titizdir ve kapsam açısından daha hırslıdır. Her iki roman da birinci kişinin ağzındandır; her ikisinde de anlatıcı erkektir ve cinsel ilişkileri, kitabın hikâyesini oluşturan üçlüden biridir. Fakat bu iki anlatı, çok farklı prensipler üzerine örülmüştür. “Jean de Berg”, anlatıcı tarafından bilinmeyen şeyin nasıl bilinmeye başlandığını anlatır; bütün eylem parçaları ipuçları, delil parçalarıdır ve final de sürprizdir. Bataille, gerçekten intrapsişik olan eylemi betimler: Tek fanteziyi paylaşan (çatışma olmaksızın) üç kişi, ortak sapkın isteğin gerçekleştirilmesi. <span style="font-style:italic;">The Image,</span> mat, anlaşılmaz olan davranış üzerinedir. <span style="font-style:italic;">Gözün Hikâyesi'</span>ndeki vurgu ise başlangıçta fantezi, sonra onun bir miktar kendiliğinden “yaratılan” eylemle nedensel bağıntısı üzerinedir. Anlatının gelişimi, eyleme geçme evrelerini izler. Bataille, bir dizi bildik nesneyi ele geçiren erotik saplantının ödüllendirilmesinin evrelerinin çetelesini çıkarır. Onun örgütleme prensibi buna göre uzamsaldır: Belirli bir zincire göre düzenlenen bir dizi nesne, sarsıcı erotik eylemlerle ele geçirilir ve sömürülür. Bu nesnelerle ve yakınlarındaki insanlarla oynayan ya da iffetlerini bozan müstehcenlik, uzun öykünün eylemini oluşturur. Son nesne (göz) öncekilerden daha cüretkâr bir ihlâlde kullanıldığı zaman anlatı sona erer. Öyküde hiçbir açığa vurma ya da sürpriz, hiçbir yeni “bilgi” yer alamaz, sadece zaten bilinenlerin daha da kuvvetlendirilmeleri vardır. Bu görünüşte birbiriyle ilişkisiz öğeler gerçekte ilişkilidir; aslında hepsi de aynı şeyin değişik versiyonlarıdır. İlk bölümdeki yumurta, sadece en sonunda İspanyol’dan çıkarılan göz küresinin ilk versiyonudur.</p>

  <p>Her belirli erotik fantezi, aynı zamanda fazladan bir dayanılmaz, huzursuz edici cinsel yoğunluk atmosferi yaratan türden, “yasak” olanı gerçekleştirme bakımından fantezidir. Zaman zaman okuyucu kalpsiz, yoldan çıkmış tatmine tanık olur gibi olur; diğer zamanlarda ise sadece olumsuz olanın acımasız ilerleyişinde hazır bulunur. Bildiklerimden daha iyi olan Bataille’ın eserleri, sanat biçimi olarak pornografinin estetik olasılıklarına işaret ederler: Okumuş olduğum tüm pornografik düzyazı kurmaca eserlerin sanatsal açıdan en ustalıklısı olan <span style="font-style:italic;">Gözün Hikâyesi</span> ve en özgün ve güçlü biçimde entelektüel olan <span style="font-style:italic;">Madame Edwarda</span>.</p>

  <p>Sanat ve düşün biçimi olarak pornografinin estetik olasılıkları üzerine konuşmak, kişi, genellikle tam zamanlı, uzmanlaşmış cinsel saplantının önderliğinde, nasıl da tedavisi imkânsız bir sefalet içinde yaşayan insanları düşündüğünde, duyarsız ya da abartılı görünebilir. Buna karşın, pornografinin bireysel kâbusun gerçeklerinden çok daha fazlasını kazandırdığını iddia edeceğim. İmgelemin bu biçimi, ne kadar sarsıcı ve yinelemeci olursa olsun, şehvet düşkünü olmayanların çıkarları (spekülatif, estetik) üzerinde hak iddia edebilecek bir dünya görüşü yaratır. Aslında bu çıkar, tam da geleneksel olarak pornografik düşüncenin sınırları diye görmezden geldiğimiz şeyde yatar.</p>
</body>
</html>
