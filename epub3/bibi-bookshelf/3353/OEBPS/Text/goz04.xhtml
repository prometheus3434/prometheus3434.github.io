<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc">II</h1>

  <p>Pornografinin çözümleme başlığı olarak kategorize edilmesinin ötesinde, pornografik eserlerin edebiyat olup olamayacağı sorusunun hiçbir zaman gerçekten tartışılmamasının başka bir nedeni daha vardır. İngiliz ve Amerikalı eleştirmenlerin çoğunun sürdürdüğü edebiyat görüşünü kastediyorum: Pornografik çalışmaları, tanımı itibariyle edebiyattan sınır dışı edip, bunun yanı sıra pek çok şeyi dışlayan görüş.</p>

  <p>Tabii ki, yayımlanmış kurmaca kitaplar olarak ortaya çıkmaları bakımından hiç kimse pornografinin bir edebiyat dalı olduğunu inkâr etmez. Ancak, bu tartışmalı bağlantının ötesinde, daha fazlasına izin verilmez. Pek çok eleştirmenin düzyazı edebiyatın doğasını anlamlandırma eğilimi, onların pornografinin doğasına dair görüşlerinden daha aşağı olmayarak, kaçınılmaz bir biçimde pornografiyi edebiyatla aksi doğrultuda ilişkilendirir. Eğer pornografik kitap, edebiyata (ve onun hiçbir türüne) ait olmayan olarak tanımlanacaksa, tekil kitapları incelemek tek neden olmayacağına göre, bu su götürmez bir durumdur.</p>

  <p>Pornografinin ve edebiyatın ortak en dışlayıcı tanımları dört ayrı sava dayanır. Bunlardan biri, “pornografik eserler, onu cinsel olarak coşkulandırmayı önererek okuyucuyu hedef alır” diyen en uçtaki darkafalı açı, edebiyatın karmaşık işlevinin antitezidir. Buna göre, pornografinin amacının, cinsel heyecana neden olmanın, hakiki sanatın uyandırdığı durgun, bağımsız bağlılık ile çakıştığı öne sürülebilir. Fakat “gerçekçi” edebiyat tarafından üstlenilen, okuyucunun ahlâkî duygularına saygılı sesleniş düşünülürse, savın bu dönüşümü, özellikle iknâ edici değil gibidir; bazı “tescilli” şaheserlerin (Chaucer’den Lawrence'a kadar) okuyucuları tam anlamıyla cinsel açıdan heyecanlandıran pasajlar içerdiğinden hiç söz etmeyelim. Gerçekten değerli herhangi bir edebi çalışmanın pek çok “niyet”i varken pornografinin hâlâ yalnızca bir tekine sahip olduğunu varsaymak daha akla yatkındır.</p>

  <p>Diğerleri gibi Adorno’nun da öne sürdüğü başka bir sav, pornografik eserlerin edebiyatın “başlangıç, orta ve son” biçim özelliğinden yoksun olmasıdır. Pornografik kurmaca eser, başlangıç için böyle ham bir bağışlatıcı nedenden daha iyisini hazırlayamaz; bir kere başladıktan sonra öylesine devam eder ve hiçbir yerde bitmez.</p>

  <p>Diğer bir sav: Pornografik edebiyat, anlatım biçimlerine gösterdiği özene dair hiçbir savunu sunamaz; zirâ pornografinin amacı dilin küçültülmüş, yalnızca araçsal bir rol oynadığı, bir dizi sözcükle anlatılamayan fanteziyi esinlendirmektir.</p>

  <p>En son ve en güçlü olanı ise, edebiyatın konusunun insanların birbirleriyle ilişkileri, onların karmaşık duyguları ve duygulanımları olduğu; pornografinin ise tam aksine tam tamına oluşturulmuş kişilere (psikolojik ve toplumsal betimlemelere) dudak büktüğü, güdüler ve onların geçerlilikleri sorununa ilgisiz kaldığı ve sadece kişiliksiz organların nedensiz, yorulmak bilmez alışverişlerini rapor ettiği savıdır.</p>

  <p>Bugün pek çok İngiliz ve Amerikalı eleştirmen tarafından sürdürülen bu edebiyat kavrayışından kısa bir çıkarsama yapmak gerekirse, bundan pornografinin edebi değerinin sıfır olması gerektiği çıkar. Fakat bu paradigmalar kendi içlerinde bir derinlemesine çözümlemeye tahammül edemezler, hâttâ kendi konularına bile karşılık gelmezler. Örneğin, <span style="font-style:italic;">O 'nun Hikâyesi</span> 'ni ele alalım: Bu romanın olağan standartlara göre açıkça müstehcen ve okuyucuyu cinsel olarak uyarmakta pek çoklarından daha etkili olmasına karşın, cinsel uyarılma, betimlenen durumların tek işlevi olarak ortaya çıkmaz. Anlatının belirli bir başlangıcı, ortası ve sonu vardır. Eserin çekiciliği, yazarın, dili sıkıcı bir gereklilik olarak gördüğü izlenimini vermez pek. Daha da fazlası, karakterler saplantılı ve tamamıyla toplumdışı olsalar bile çok derin duygulanımlara sahiptirler; karakterlerin psikolojik ya da toplumsal açıdan “normal” olmasalar bile nedenleri vardır. <span style="font-style:italic;">O'nun Hikâyesi</span> 'deki karakterler, şehvet <span style="font-style:italic;">(lust)</span> psikolojisinden türetilen cinsten bir “psikolojiyle donatılmıştır. Ve karakterler hakkında, yerleştirildikleri koşulların içinde öğrenilebilecek şey -cinsel yoğunlaşma biçimleriyle ve apaçık betimlenen cinsel davranışla- kesinlikle sınırlandırılmıştır; O ve partnerleri, çağdaş edebiyatın pornografik olmayan pek çok eserindeki karakterlere göre daha az indirgenmemiş ya da küçültülmemiştir.</p>

  <p>Sadece İngiliz ve Amerikalı eleştirmenler konuyla ilgili daha sofistike bir edebi görüş geliştirdikleri zaman ilgi çekici bir tartışma yürütülebilecektir. (Sonunda, bu tartışma sadece pornografi hakkında değil, aşırı durumlara ve davranışlara ısrarla odaklanan tüm çağdaş edebiyat gövdesi üzerine olacaktır). Bir zorluk ortaya çıkıyor, çünkü birçok eleştirmen düzyazı edebiyatını “gerçekçiliğin” (XIX. yüzyıl romanının ana geleneğiyle kabaca ilişkilendirilebilecek) belirli edebi eğilimleriyle özdeşleştirmeye devam ediyor. Alternatif edebi biçim örnekleri için, kişi yalnızca XX. yüzyıl edebiyatının en büyükleriyle kısıtlanamaz: <span style="font-style:italic;">Ulysses'</span>le, sadece karakterler üzerine değil, kişiler arası alışverişlerin araçları, bireysel psikolojinin ve kişisel gereksinimin dışında kalan her şey üzerine bir kitapla; Fransız gerçeküstücülüğüyle ve onun son meyvesi olan <span style="font-style:italic;">Yeni Roman'la;</span> Alman “dışavurumcu” kurmaca eserleriyle; Biely’nin <span style="font-style:italic;">St. Petersburg'u</span> ve Nabokov tarafından temsil edilen Rus post-romanıyla; ya da Stein ve Burroughs’un çizgisel olmayan, zamansız anlatılarıyla. Yaşamdaki gibi kişilerin bildik koşullarda birbirleriyle nasıl yaşadıklarının gerçekçi sunumunu vermek yerine “fantezi”ye dayanan esere kusur bulan edebiyat tanımı, tam anlamıyla ikna edici olmayan, kibirli ve yavan kişiler arasındaki ilişkileri betimleyen pastoral duyarlıklı geleneklerle bile başa çıkamaz.</p>

  <p>Bu yenilgiyi kolay kabul etmeyen klişelerden bazılarının yerle bir edilmesinin zamanı çoktan gelmiştir; bu, geçmişin edebiyatının daha sağlam bir okumasını teşvik edeceği gibi, eleştirmenlerle ve sıradan okuyucularla, yapısal olarak pornografiyi andıran yazı kuşaklarını içeren çağdaş edebiyat arasında daha iyi bir ilişki kuracaktır. Edebiyatın “insan” a saplanıp kalmasını talep etmek (“insan”ı seçmek hem yazar hem de okuyucu için ahlakî açıdan kendini kutlamayı anında sağladığından) kolaycılıktır, neredeyse anlamsızdır. Tartışılan konu, “insan”a karşı “insan olmayan” değil, insan sesini düzyazı anlatısına dönüştürmek için sonsuz miktardaki farklı biçimler ve tonaliteler listesi oluşturmaktır. Eleştirmen için doğru soru, kitapla (her romanın eşsiz nesne olarak yargılandığı ve dünyanın gerçekte olduğundan çok daha az karmaşık bir yer olarak görüldüğü) “dünya” ve “gerçeklik” arasındaki ilişki değil, dünyanın onun sayesinde öyle ya da böyle var olduğu ve kurumsallaştığı araç olarak bilincin kendi karmaşıklığı ve tekil kurmaca kitaplara karşı, onların birbirleriyle diyalog halinde var olabilecekleri olgusunu gözden kaçırmayan bir yaklaşımın ne olduğudur. Bu bakış açısından, eski romancıların bildik, toplumsal olarak derinlikli durumlarda, geleneksel kronolojik akış eğilimi içinde, keskin biçimde kişileştirilmiş “karakterler”in kaderlerinin anlatılmasını betimleme kararı, yalnızca olası birçok karardan biridir ve ciddî okuyucuların sadâkati için tek bir kalıtımsal üstün iddiaya bile sahip değildir. Bu süreçler için, doğuştan gelen tek bir “İnsanî” özellik yoktur. Gerçekçi karakterlerin sunumu, kendisi içinde bütünlüklü bir şeyde, ahlâkî duyarlılığın daha besleyici bir gıdası da değildir.</p>

  <p>Düzyazı edebiyattaki tek kesin gerçek, onların, Henry James’in deyimiyle “düzenlenmiş kaynak” olduklarıdır. Edebi sanatta insan figürlerinin sunumu pek çok amaca hizmet edebilir. Dramatik gerilim ya da kişisel ve toplumsal ilişkilerin betimlenmesindeki üç boyutluluk, bunların üzerinde türsel standart olarak ısrar etmenin işe yaramadığı durumlarda, genellikle yazarın amacı değildir. Düşünceleri keşfetmek, düzyazı kurmaca eserlerinin amacı olarak sahicidir, doğrusu romansal gerçekçiliğin standartları tarafından bu amaç, yaşamdaki gibi kişilerin temsilini ciddi ölçüde kısıtlar. Canlı olmayan bir şeyi ya da doğal dünyanın bir kısmını yapılandırmak veya düşlemek de geçerli bir girişimdir ve insan figürünün tam bir yeniden orantılandırılmasını gerektirir. (Pastoral biçim bu iki amacı da içerir: Düşüncelerin ve doğanın resmedilmesi. Kişiler yalnızca “gerçek” doğanın kısmen biçemlenmesi ve kısmen Yeni Eflatuncu düşünceler manzarası olan belirli türden bir doğa manzarasını oluşturdukları noktaya kadar kullanılırlar.)</p>

  <p>Kişi, pek çok Amerikalı ve İngiliz eleştirmenin, edebiyatın doğasına dair güvenli bildirilerinden bu konuya dair hararetli tartışmanın birkaç nesildir sürdüğünü hiçbir zaman çıkarsayamaz. “Bana öyle geliyor ki,” diye yazmıştı Jacques Riviere 1924’te Nouvelle Revue Française’de, “bizler edebiyatın ne olduğu sorununa dair çok ciddî bir tanıklık ediyoruz.” Riviere’in belirttiğine göre, “olasılık sorununa ve edebiyatın sınırlarına” dair ciddi tepkilerden biri, “sanatın (bu sözcük hâlâ kullanabilirse) tamamen insandışı etkinliğe, süperduyumsal işleve, eğer o terimi kullanabilirsem bir tür yaratıcı astronomiye’ dönüşmesi”ne dair altı çizili eğilimdir. Riviere’i sadece “Edebiyat Kavramını Sorgulamak” adlı makalesi özellikle orijinal ya da tanımlayıcı olduğu ya da savlarını ustalıkla öne sürdüğü için değil, yalnızca edebiyat hakkında kırk yıl öncesinin Avrupa edebiyat dergilerinde neredeyse kritik beylik sözler olan köktenci görüşlerin toplamını hatırlamak için alıntılıyorum.</p>

  <p>Doğrusu bugüne kadar o maya, İngiliz ve Amerikalı yazılı dünyasında hâlâ yabancı, asimile edilememiş ve inatla yanlış anlaşılmış olarak kalıyor: Küstahlığın ortak kültürel başarısızlığından çıkmış kuşkuyla, genellikle sapıklık, cehalet yanlısı ya da yaratıcı kısırlık diye kovulmuş olarak. Ancak, İngilizce konuşan iyi eleştirmenler, büyük XX. yüzyıl edebiyatının, kimi büyük XIX. yüzyıl romancılarından aldıkları edebiyatın doğasına dair 1967 yılında hâlâ tekrarlamaya devam ettikleri bu düşünceleri nasıl da yıktığını fark etmekte yetersiz kalmayabilirlerdi. Ancak, eleştirmenlerin gerçekten yeni edebiyatı fark etmeleri genellikle Hıristiyanlık döneminin başlangıcından bir yüzyıl önce, kendi çağlarının büyük peygamberlerinkine göre tinsel aşağılığını acizlikle kabul eden, buna rağmen kutsal kitaplar dizisinin sonunu getiren ve -kişinin kuşkulandığı üzere-, inkârdan çok acıyla peygamberlik döneminin sona erdiğini açıklayan hahamlarınkine benzer bir ruh haliyle karşılanıyordu. Yani Anglo-Amerikan eleştirisi çağında, hâlâ yeterince utandırıcı biçimde, “deneysel” ya da “avant-garde” edebiyatın sonu tekrar tekrar getirildi. Edebiyatın eski kavramlarını zayıflatan her çağdaş dâhînin törensel kutlamalarına, çoğu kez o edebiyatın ne yazık ki kendi asil, kısır çizgisinin sonunu getirdiğine dair cesur direnmeler eşlik ediyordu. Artık, modern edebiyata bu düzenci, tek yanlı bakış açısı İngiliz ve Amerikan eleştirisinde -özellikle Amerikan- birkaç on yıldır birbirine paralel olmayan ilgi ve hayranlıkla mevcuttur. Fakat bu, beğeninin iflas etmesine dayanan ve yöntemin temel sahtekârlığına yaraşan bir ilgi ve hayranlıktır. Eleştirmenlerin, modern edebiyat tarafından tartışmaya açılan etkileyici yeni savlarına karşın gerileyen farkındalıkları, o edebiyatta genellikle “gerçekliğin reddi” ve “öznenin başarısızlığı” hastalığı olarak betimlenen şeye dair acılarıyla birleşerek, en yetkin Anglo-Amerikan edebi eleştirisinin üzerinde durmadığı edebi yapıları irdelemeye dair, o apaçık yere işaret eder ve kendini kültürün eleştirisine dönüştürür.</p>

  <p>Burada, başka yerlerde farklı bir eleştirel yaklaşım adına öne sürdüğüm savları yinelemek istemiyorum. Ancak, o yaklaşıma bazı değinmelerin yapılması gerekiyor. <span style="font-style:italic;">Gözün Hikâyesi'nin</span> radikal doğasından gelen tek bir eser üzerine tartışmak bile edebiyat sorununu, sanat biçimi olarak düşünülen düzyazı anlatısını yüceltiyor. Ve Bataille’ınki gibi kitaplar, Avrupa edebiyatını yarım yüzyıldan uzun zamandır meşgul eden edebiyatın doğasının sancılı yeniden değerlendirilmesi olmasaydı, yazılamazdı; fakat o bağlamdan yoksun olarak, onların İngiliz ve Amerikalı okurlar için neredeyse özümsenemez kalmaları gerekiyor, -sadece “pornografi” hariç- yani bir biçimde hoş olan süprüntü olarak. Eğer pornografi ve edebiyatın birbirlerinin antitezi olup olmadığı konusunu ele almak gerekliyse bile, eğer öyle ya da böyle pornografik eserlerin edebiyata ait olabileceklerini açıklamak gerekliyse, bu açıklamanın sanatın ne olduğuna dair geniş bakışı sezdirmesi gerekir.</p>

  <p>Çok genel olarak ortaya koyalım: Sanat (ve sanat yapmak) bir bilinç biçimidir; sanatın malzemeleri, bilinç biçimlerinin çeşitliliğidir. Sanatın bu malzemeleri kavrayışı, toplumsal kişiliğe ya da psikolojik bireyselliğe üstün gelen aşırı bilinç biçimlerinde bile, hiçbir estetik prensiple dışlayıcı olarak anlamlandırılamaz.</p>

  <p>Emin olalım ki, gündelik yaşamda kendimizdeki bu tür bilinç durumlarını engellemek için ahlâkî yükümlülükleri kabul edebiliriz. Yükümlülük, pragmatik görülebilir, bu sadece en geniş anlamda toplumsal düzeni sürdürmek için değil, bireyin diğer kişilerle arasında İnsanî ilişkiler (doğrusu bu ilişkiler daha kısa ya da uzun dönemler için fedâ edilebilir) kurması ve bunu sürdürmesi içindir. İnsanların, bilincin uç köşelerine doğru tehlikeli girişimlerde bulundukları zaman, bunu akıl sağlıklarının yani insanlıklarının pahasına yaptıkları pekâlâ bilinir. Fakat “insanlık derecesi” ya da “sıradan yaşama ve davranışlara uygun insani standart,” sanata uygulandığı zaman galiba yanlış yere konur, aşırı basitleştirilir. Eğer geçtiğimiz yüzyılda özerk faaliyet olarak tasımlanan sanat benzersiz bir önemle onurlandırıldıysa -seküler toplum tarafından kabul edilen dinsel insani etkinliğe en yakın şey- bunun nedeni, sanatın varsaydığı hedeflerden birinin bilinç cephelerine akınlar düzenlemek ve orada mevki tutmak olmasıdır. Tinsel tehlikelerin bağımsız kâşifi olan sanatçı, diğer insanlardan daha farklı davranmak için belirli bir ehliyet kazanır; mesleğinin tekilliğine karşılık gelerek uygun bir ayrıksı yaşam tarzıyla donanabilir ya da donanmaz. İşi, deneyimlerinin iklimlerini -yalnızca geliştiren ya da eğlendiren (sanatçının diğer tanımlarıyla târif edildiği gibi) değil, büyüleyen ve tüm ilgileri üzerine toplayan nesneler ve jestler- keşfetmektir. Onun temel büyüleme aracı, kırıcılık diyalektiğini bir adım daha ilerletmektir. Eserini tiksindirici, karanlık, erişilmez kılmaya çalışır; kısaca istenmeyeni ya da öyle görülen şeyi vermek ister. Ancak, sanatçının izleyicilerine karşı işleyeceği suçlar ne kadar zalimce olursa olsun, saygıdeğerliği ve tinsel otoritesi tamamen izleyicilerin onun kendine karşı işlediği (bilinen ya da öyle olduğu kanısına varılan) suçlara dair duygularına bağlıdır. Örnek alınacak modern sanatçı, çılgınlık içindeki bir tellâldır.</p>

  <p>Sanatın, yoğun tinsel riskin istenerek satın alınan sonucunun anlamı, ki her yeni oyuncunun oyuna girişi ve katılımıyla bedeli yükselir, bir dizi yenilenmiş eleştirel standarta yol açar. Bu kavrayışın himâyesinde üretilen sanat kesinlikle “gerçekçi” değildir, olamaz. Fakat yalnızca gerçekçiliğin talimatlarını dönüştüren “fantezi” ya da “gerçeküstücülük” gibi sözcükler biraz açıklık kazanır. Fantezi, kolayca “salt” fanteziye geriler; burada son söz, en “çocuksu” sıfatındadır. Sanatsal standartlar yerine psikiyatrik olanlarla suçlu bulunan fantezi, nerede biter ve imgelem nerede başlar?</p>

  <p>Çağdaş eleştirmenlerin, gerçekçi olmayan düzyazı anlatılarını edebiyatın alanından çıkarmayı ciddiyetle istemeleri pek olası olmadığı için kişi cinsel temalara, özel bir standartın uygulandığını düşünmeye başlar. Eğer kişi başka bir tür kitabı, “fantezi”nin diğer türünü düşünürse, bu durum açıklanır. Eylemin geçtiği tarihsel olmayan düşsel görünüm, eylemlerin içinde vuku bulduğu garip, kronolojik olmayan zaman; bunlar neredeyse bilimkurgudaki kadar sık pornografide ortaya çıkar. Pekâlâ bilinen, erkeklerin ve kadınların çoğunun, pornografide temsil edilen insanların zevk aldıkları cinsel yeterliliği gösteremeyecekleri olgusunda sonuca vardıracak hiçbir şey yoktur; yani organların boyutları, orgazmların sayısı ve süresi, cinsel güçlerin çeşitliği ve verimliliği, cinsel enerjinin miktarı hep büyük ölçüde, abartılı gibi görülür. Evet, bilimkurgu romanlarında betimlenen uzay gemileri ve üzerinde yaşam olan gezegenler de yoktur. Anlatının konumunun ideal topos<a href="../Text/not.xhtml#n10" id="n10d"><sup>[10]</sup></a> olduğu olgusu, ne pornografinin ne de bilimkurgunun edebiyat sayılmasını geçersiz kılar. Bu türden gerçek, somut, üç boyutlu toplumsal zaman, uzam ve kişilik bozulmaları -ve bu tür “fantastik” insan enerjisi yayılmaları- daha çok farklı bir bilinç biçiminin üzerine kurulu, başka bir çeşit edebiyattır.</p>

  <p>Edebi sayılan pornografik kitapların malzemeleri, kesinlikle insan bilincinin aşırı biçimlerinden biridir. Hiç kuşkusuz, pek çok insan cinsel açıdan saplantılı bilincin prensipte, edebiyata sanat biçimi olarak girebileceğinde anlaşır. Arzu üzerine edebiyat mı? Neden olmasın? Fakat daha sonra onlar genellikle bu sava onu gerçekte sıfırlayan bir ek madde katarlar. Edebi sayılabilmesi için, yazarın saplantılarını betimleyişine makul “uzaklıkta” bulunmasını şart koşarlar. Yaygın biçimde pornografiye uygulanan ve en nihayetinde sanattan çok psikolojiye ve toplumsal olaylara ait olan değerleri bir kez daha ortaya çıkaran böyle bir standart açıkça ikiyüzlülüktür. (Hıristiyanlık, erdemin kökeni olarak cinsel davranışın değerini yükselttiği ve üzerinde yoğunlaştığı için kültürümüzde cinsellikle ilgili her şey, kendine mahsus kararsız eğilimlere neden olarak “özel vaka”dır.)</p>

  <p>Van Gogh’un resimleri sanatsal statülerini, onun resim yapma tarzı, bilinçli temsil aracı seçiminden çok dengesiz olmasının ve hakikaten gerçekliği resmettiği biçimde görmesinin ürünü olduğu hâlde korurlar. Aynı şekilde, <span style="font-style:italic;">Gözün Hikâyesi</span> sanat eseri yerine vakâ tarihçesine dönüşmez çünkü Bataille’ın anlatısına ek olarak verilen sıradışı özyaşamöyküsel denemesinde gözler önüne serdiği gibi, kitabın saplantıları gerçekte kendisine aittir.</p>

  <p>Pornografik eseri süprüntü yerine sanat tarihinin parçası yapan şey, erotik saplantıya sahip olanın “çarpık bilincinin” yerine, sıradan gerçekliğe göre daha kabul edilebilir bilincin yerleştirilmesi değildir; aksine, bir eserde ortaya çıktığı üzere çarpık bilincin kendi orijinalliği, sertliği, hakikiliği ve gücüdür. Sanatın bakış açısından, pornografik kitaplardaki töz ne anormal ne de edebiyat karşıtıdır.</p>

  <p>Kasıtlı olsun ya da olmasın, bu kitapların ileri sürdüğü amaç ya da etki -okuyucuyu cinsel açıdan heyecanlandırma-, kusurdur. Sadece gerilemiş ve mekanikçi cinsellik düşüncesi, kişiyi <span style="font-style:italic;">Madame Edwarda</span> gibi bir kitapla cinsel açıdan heyecanlanmanın basit bir mesele olduğunu yolunda yanıltabilir.</p>

  <p>Bir eser, sanat eseri olarak incelenmeyi hak ettiği zaman genellikle eleştirmenler tarafından mahkûm edilen “amacın tekilliği”, pek çok direnç noktasından oluşmuştur. Kişide, o kitabı okurken iradesinin dışında oluşan fiziksel duygulanımlar, beraberlerinde okuyucunun tüm insanlık deneyimine -kişilik ve beden olarak sınırlarına- dokunan bir şeyler getirirler. Gerçekte, pornografinin amacının tekilliği düzmecedir. Ancak, amacın saldırganlığı doğrudur. Son olarak görülen şey araç gibidir, başlatıcı ve bastırıcı biçimde somuttur. Ancak, son daha az somuttur. Pornografi, psişik şaşırtmacayı, karışıklığı hedeflemesiyle edebiyatın dallarından biridir -bilimkurgu da diğeridir-.</p>

  <p>Bazı bakımlardan cinsel saplantıların edebiyat için konu olarak kullanılması, çok az insan tarafından geçerliliği hakkında bahse tutuşulabilecek bir edebi konunun kullanımını andırır: Dinsel saplantılar. Karşılaştırıldıkları zaman, pornografinin okuyucularının üzerindeki sınırlı, saldırgan etkisine dair bildik olgu daha farklı görünür. Okuyucularını cinsel açıdan kışkırtan kutlu amacı, gerçekte din değiştirmenin bir türüdür. Ciddî edebiyat olan pornografi, “dine döndürmek” için dinsel deneyimin aşırı biçimini betimleyen kitaplarla aynı biçimde “heyecanlandırmayı” hedefler.</p>
</body>
</html>
