<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="f1">Kızışmış Hayvanlar</h1>

  <p><img alt="anahtar" class="ant" src="../Images/anahtar.jpg" /></p>

  <p>Polis soruşturmasının vereceği sıkıntılardan kaçmak için hemen İspanyaya yola çıktık. Simone, kendisine daha önce bakmayı teklif etmiş olan son derece zengin bir İngiliz’in desteğiyle ortadan kayboluşumuzu tezgâhlamayı düşünüyordu. Ki, bu adam acınası durumumuza herkesten çok ilgi gösterecekti.</p>

  <p>Villa, gece yarısının ıssızlığında terk edildi. Bir sandal çalmak, İspanya sahillerinin bilinmedik bir noktasına ulaşmak ve sonra bu sandalı, önlem olarak villanın garajından alıp beraberimizde getirdiğimiz iki bidon benzinle yakmak konusunda hiçbir güçlükle karşılaşmadık. Sabah olunca, Simone beni tek başıma ormanda bıraktı ve İngiliz’i aramak için San Sebastian’a gitti. Ancak gece inerken geri dönebildi ama dönüşünde bagajında ipekli, zengin giysilerle dolu bavullarla muhteşem bir otomobili kullanıyordu.</p>

  <p>Bana, Sir Edmund’un Madrid’de bize katılacağını ve gün boyunca İngiliz’in kendisine, Marcelle’in ölümüyle ilgili ayrıntılı sorular sorduğunu, planlar çizmeye zorladığını anlattı. En sonunda, uşağına sarı peruklu, balmumundan bir manken almasını söylemişti; manken gelince onu yere yatırmış ve Simone’un yüzüne işemesini istemişti, tıpkı cesedin gözlerine işediği gibi: Bütün bu zaman zarfında, Sir Edmund Simone’a dokunmamıştı bile.</p>

  <p>Ancak, Marcelle’in intiharından sonra Simone’da büyük bir değişiklik olmuştu; gözleri devamlı boşluğa takılıyordu, neredeyse her şeyin kendisini sıktığı dünyamızdan farklı bir yere aitti; ya da sanki hâlâ bu dünyaya bağlıydı ama yalnızca her zamankine göre daha da şiddetlenen orgazmlar yoluyla. Bu orgazmlar, normal coşkulardan çok farklılardı; söz gelimi Afrikalı vahşilerin kahkahalarının batılılarınkinden farklı olduğu gibi. Gerçekte vahşiler, bazen beyazlar kadar normal gülebilirler ama onların kahkahalarının uzun süren kasılmaları vardır, bedenlerinin tüm kısımları şiddetle boşalır ve öylece fırıl fırıl dönerler, kollarını gelişigüzel savururlar, göbeklerini, boyunlarını ve göğüslerini titretirler, dehşetengiz bir şekilde kıkır kıkır gülerler ve yutkunurlar. Simone da şehvetli ve karanlık bir manzaraya doğru, boş bakışlı gözlerini açardı...</p>

  <p>Örneğin, Sir Edmund'un bir gece, Madrid’in çıtı pıtı, sevimli sokak fahişelerinden birini, penceresiz ve alçak tavanlı bir domuz ahırına kapatmıştı. Üzerinde sadece kombinezon olan kız, homurdanan domuzların karınlarının altındaki akışkan gübre batağına saplanmıştı. Kapı kapatıldığı zaman, hafiften serpiştiren yağmurun altında Sir Edmund, otuz bir çekerken, kıçını çamura batıran Simone, benimle o kapının önünde defalarca sevişti.</p>

  <p>Simone, hırıltılar çıkararak benden uzaklaştı, kıçını iki eliyle kavradı ve geriye attığı başını şiddetle yere vurmaya başladı; birkaç saniye soluk almaksızın öylece yatıp kaldı, bütün gücüyle batırdığı tırnaklarının yardımıyla kıçını çekiştiriyordu. Sonra bir anda silkinerek sarsıldı ve başını kapının demirlerine vurup yaralandıktan sonra, boğazlanmış bir tavuk gibi titremelerle yere serildi. Sir Edmund, ısırması için ona bileğini uzattı. Bedenindeki kasılmalar onu perişan ederken, yüzünün kana ve tükürüğe bulandığını gördüm.</p>

  <p>Böylesi büyük sara nöbetlerinden sonra, daima kollarımın arasına sığınmaya gelirdi; küçük kıçını kocaman ellerime rahatça yerleştirdi ve orada uzun bir süre boyunca hiç konuşmadan ve kıpırdamadan durdu, küçük bir kız gibi sallanıyordu ama suratı hep asıktı.</p>

  <p>Sir Edmund, bize rastgele müstehcen manzaralar sunmak için bütün yaratıcılığını kullanıyordu ama Simone, hâlâ boğa güreşlerini tercih ediyordu. Gerçekte, boğa güreşlerinde onu büyüleyen üç şey vardı: Birincisi, boğanın arenaya çıkarılmadan önce koca bir fare gibi kapatıldığı ahırdan mermi gibi fırlayışı;</p>

  <p>İkincisi, boynuzlarının, matadorun bindiği kısrağın sağrısına dibine kadar saplanışı; üçüncüsü ise yaralı, kemikleri görünen kısrağın arenada bir baştan bir başa, dört nala gidişi ve arka ayaklarının arkasından beyaz, pembe ve sedef grisi renkleriyle avuçlar dolusu iğrenç bağırsaklarının dökülüşüydü. Kısrağın patlayan sidik torbası, bir anda yere boşalıp kumun üstünde bir sidik birikintisi bıraktığı zaman, Simone’un burun kanatları zevkten titrerdi.</p>

  <p>Simone’un endişeli bekleyişi boğa güreşinin başından sonuna kadar bitmek bilmezdi; kudurmuş gibi fırlayan boğanın dev boynuzlarının boşlukta, körü körüne kırmızı renkli kumaşa vurmasını, matadoru havaya atmasını dehşetle (tabii ki şiddetli bir arzuyu dışavuruyordu bu) beklerdi. Ve şunu da eklemeliyim ki, boğanın seri ve acımasız boynuz vuruşlarını matadorun bedeninin bir parmak yakınından, şalın altından her geçirişinde, izleyici tipik sevişme oyununun bütünlüklü bir tekrarını görüyormuş gibi bir duyguya kapılır. Ölümün kaçınılmazlığını hissetmek de buna benzer. Fakat bu olağanüstü durumlar çok nadirdir. Yani, her ortaya çıkışlarında, arenada gerçek bir çılgınlık nöbeti yaratırlar ve bu tür gergin anlarda kadınların yalnızca baldırlarını birbirine sürterek boşaldıkları da iyi bilinir.</p>

  <p>Sir Edmund, boğa güreşlerinden söz ederken Simone’a, bir süre öncesine kadar bazı hakiki erkek İspanyolların ya da amatör matadorların, arena bekçilerinden ölen ilk boğanın kızartılmış yumurtalarını istediklerini, bunun bir gelenek olduğunu anlatmıştı. Bu yumurtaları, oturdukları arenanın ön sıralarına getiriyorlar, ikinci boğanın öldürülmesini seyrederken bunları yiyorlardı. Simone, bu öyküye büyük ilgi gösterdi ve o pazar yılın ilk önemli boğa güreşine gideceğimize göre, Sir Edmund’un ona ilk boğanın yumurtalarını getirmesi için yalvarmaya başladı. Ama bir şartı vardı, yumurtalar çiğ olmalıydı.</p>

  <p>“Ne yani”, diye karşı çıktı Sir Edmund, “çiğ yumurtalarla ne yapacaksın? Çiğ yumurta yemeye mi niyetleniyorsun yoksa?”</p>

  <p>Simone, “onları bir tabağın içinde istiyorum” demekle yetindi.</p>
</body>
</html>
