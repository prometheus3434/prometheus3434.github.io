<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="f1">Pornografik İmgelem</h1>

  <p class="f2"><b>Susan Sontag</b></p>

  <p style="text-align: center;"><b><br /></b></p>

  <p><img alt="anahtar" class="ant" src="../Images/anahtar.jpg" /></p>

  <p>Hiç kimse pornografilerin varlığını kabul etmeden -en azından üç tane vardır- ve onları teker teker haklarını vererek ele almadan önce, pornografi üzerine tartışmaya girişmemelidir. Eğer toplumsal tarihin öğesi olarak pornografi, psikolojik fenomen olarak pornografiden (genel görüşe göre cinsel yetersizliğin semptomu ya da hem üreticilerdeki hem tüketicilerdeki bozukluk) çok farklı biçimde incelenirse ve sonuncusu da bu iki pornografiden ayrılırsa, gerçekte hatırı sayılır bir kazanım sağlanacaktır: Sanat içindeki önemsiz ama ilgi çekici bir çeşitleme ya da gelenek.</p>

  <p>Üzerine odaklanmak istediğim, üç pornografi türünün sonuncusudur. Konuyu daraltırsak, daha iyi bir addan yoksun olan edebi tür için (mahkeme değil, ciddî entelektüel tartışma huzurunda) kuşku uyandırıcı pornografi etiketini kabul etmek istiyorum. Edebi türle, sanat olarak düşünülen ve sanatsal mükemmelliği içkin standartlarıyla bağlantılı olan, edebiyata ait eserler bütününü kastediyorum. Toplumsal ve psikolojik fenomenler açısından, tüm pornografik metinlerin statüsü aynıdır; onlar belgedir. Fakat sanat açısından bu metinlerden kimileri, pekâlâ başka bir şey olabilir. Sadece Pierre Louys’in <span style="font-style:italic;">Trois Filles de leur Mere'i</span>, George Bataille’ın <span style="font-style:italic;">Gözün Hikâyesi</span> ve ya <span style="font-style:italic;">Madame Edwarda'sı</span> değil, takma adla yayımlanan <span style="font-style:italic;">Onun Hikâyesi</span><a href="../Text/not.xhtml#n1" id="n1d"><sup>[1]</sup></a> ve <span style="font-style:italic;">The Image'</span>da<a href="../Text/not.xhtml#n2" id="n2d"><sup>[2]</sup></a> edebiyata aittir; fakat neden bu kitapların beşinin Oscar Wilde’ın <span style="font-style:italic;">Teleny</span>sinden,<a href="../Text/not.xhtml#n3" id="n3d"><sup>[3]</sup></a> Marquis De Sade’in <span style="font-style:italic;">Sodom</span> undan,<a href="../Text/not.xhtml#n4" id="n4d"><sup>[4]</sup></a> Apollinaire’in <span style="font-style:italic;">On Bir Bin Kırbaç'</span>ından<a href="../Text/not.xhtml#n5" id="n5d"><sup>[5]</sup></a> ya da Cleland’in <span style="font-style:italic;">Fanny</span> <span style="font-style:italic;">Hill</span>'inden edebi olarak çok daha üst düzeyde oldukları açıklanamaz.</p>

  <p>Pornografik şişirmeler furyası bugüne kadar yaklaşık iki yüzyıldır pazarlanıyordu; tezgâhın üzerinde birinci grup pornografik kitapların edebi statüsüne dair kuşku kalmazken, <span style="font-style:italic;">The Carpetbaggers</span><a href="../Text/not.xhtml#n6" id="n6d"><sup>[6]</sup></a> ve <span style="font-style:italic;">Bebekler Vadisi<a href="../Text/not.xhtml#n7" id="n7d"><sup>[7]</sup></a></span> çapındaki kitapların yayılması, <span style="font-style:italic;">Anna Karenina, Muhteşem Gatsby</span> ve <span style="font-style:italic;">The Man Who Loved Childreren'ın</span><a href="../Text/not.xhtml#n8" id="n8d"><sup>[8]</sup></a> değerinin sorgulanmasına neden oluyor. Pornografideki hakiki edebiyatın süprüntüye oranı, gerçekten edebi değer taşıyan romanların kitlesel beğeniler için üretilen tüm alt-edebi kurmaca eserler kütlesine oranla bir miktar daha az olabilir fakat örneğin; kendi adına çok az birinci sınıf kitaba sahip olan diğer bir kısmen şüpheli alt-türün, bilimkurgunun oranından büyük olasılıkla daha düşük değildir (Edebi biçim olarak, pornografi ve bilimkurgu birkaç ilginç yönden birbirlerine benzer). Her neyse, niceliksel ölçüm tartışmalı bir standart sunar. Göreceli olarak ne kadar ayrıksı olsalar da pornografik olarak adlandırmanın akılcı göründüğü çalışmalar vardır -bu bayatlamış etiketin artık yararı kalmadığını varsayarak-, onların aynı zamanda ciddi edebiyat olarak onaylanmaları reddedilemez.</p>

  <p>Bu nokta, apaçık görülebilecektir fakat açıkçası söz konusu olmaktan bile uzaktır. En azından İngiltere’de ve Amerika’da pornografinin akılcı incelenmesi ve değerlendirilmesi psikologlar, sosyologlar, tarihçiler, hukukçular, profesyonel ahlâkçılar ve toplumsal eleştirmenlerin yürüttüğü ciddî tartışmaların sınırları içinde sıkı sıkıya sürdürülmektedir. Pornografi, yargı açısından tedavi edilmesi gereken bir illet ve vakadır. Bu, kişinin ya ondan taraf ya da ona karşı olduğu bir şeydir. Ve pornografinin tarafını tutmak "<span style="font-style:italic;">aleatoric"<a href="../Text/not.xhtml#n9" id="n9d"><sup>[9]</sup></a></span> müziğin ya da Pop Art’ın karşısında ya da tarafında olmaya pek benzemez; daha çok yasal kürtaj hakkının ya da kilise okullarına federal yardımın karşısında ya da tarafında olmak gibidir. Aslında, konuya aynı temel yaklaşım, toplumun kötü kitapları sansürlemek hakkı ve yükümlülüğünün George P. Elliott ve George Steiner gibi geçmişteki ateşli savunucuları ve sansür politikasının sonuçlarının bu kitapların kendileri tarafından yapılabilecek kötülüklerden daha beter olacağını öngören Paul Goodman gibiler tarafından paylaşılır. Hem “hovardalar” hem de sansürcüler pornografiyi patolojik belirtilere ve problematik toplumsal ürüne indirgemekte uzlaşırlar. Buna yakın bir ortak fikir birliği, pornografinin ne olduğunda ortaya çıkar, bu şüpheli ürünleri üretme ve tüketme itkilerinin kaynaklarına dair kavramlarla tanımlanarak. Psikolojik çözümlemenin konusu olarak ele alındığı zaman, pornografi normal yetişkin cinsel gelişiminin acınası duraklamasını betimleyen metinlerden nadiren daha ilgi çekici görülür. Bu bakış açısına göre tüm pornografi, çocukluk cinsel yaşamının fantezilerinin temsiliyle aynı anlama gelir; bu fanteziler sözde yetişkinlerin satın alması için, mastürbasyon yapan yetişkinin daha yetenekli, daha az masum bilinci tarafından kurgulanmıştır. Toplumsal fenomen olarak -örneğin, XVIII. yüzyıldan itibaren Batı Avrupa ve Amerika toplumlarında pornografinin üretimindeki patlama- yaklaşım, aynı biçimde, kuşkuya yer bırakmayacak kadar kliniktir. Pornografi, grup patolojisi olur: Herkesin nedeni üzerine pekâlâ anlaştığı, kültürün bütününün hastalığı. Kötü kitapların hızla artan üretimi, Hıristiyan cinsel baskısının iltihaplandırıcı meşruiyetine, fizyolojik bilgisizliği saptırmak için bu geçmişte kalmış kusurların artık daha doğrudan tarihsel olaylarla bir araya gelerek çoğalmasına, geleneksel aile biçimlerinin ve politik düzenin büyük ölçüde parçalanmasına ve cinsel rollerin durmak bilmeyen değişiminin etkisine bağlanır (Goodman’ın birkaç yıl önceki bir denemesinde yazdığına göre, pornografi sorunu “geçiş toplumlarındaki ikilemler”den biridir). Buna göre, pornografi hastalığının kendisi üzerine son derece bütünlüklü bir fikir birliği vardır. Anlaşmazlıklar, sadece onun yayılışının psikolojik ve toplumsal sonuçlarında ve bunun ışığında taktiklerin ve politikaların formüle edilmesinde boy gösterir.</p>

  <p>Ahlâk siyasasının daha aydınlanmış mimarları hiç şüphesiz, “pornografik imgelem” diye bir şeyin varlığını kabul etmeye hazırlanmışlardır, doğrusu sadece pornografik çalışmaların, köktenci başarısızlığının ya da imgelemin deformasyonunun küçük belirtileri olması açısından. Goodman'ın, Wayland Young'ın ve diğerlerinin ortaya attıkları gibi, “pornografik toplum”un var olduğunu da kabullenebilirler. Yani, gerçekte bizimki gelişkin bir örnektir; öylesine ikiyüzlü ve baskıcı olarak kurulmuş bir toplum ki, hem kendinin mantıksal anlatımı hem de yıkıcı, halka ait (demotic) panzehiri olarak kaçınılmaz biçimde pornografi fışkırmasını üretmesi gerekir. Fakat Anglo-Amerikan edebiyat topluluğundaki hiçbir yerde, bazı pornografik kitapların ilgi çekici ve önemli sanat eserleri olduğunun öne sürüldüğünü görmedim. Pornografi, o kadar uzun süredir sadece toplumsal ve psikolojik görüngü ve ahlâki ilgi noktası olarak ele alınıyor ki, böyle bir sav nasıl geliştirilebilir?</p>
</body>
</html>
