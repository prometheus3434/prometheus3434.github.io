<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="sigil_not_in_toc">V</h1>

  <p>Pornografik imgelemin tüm ürünlerinin başat özelliği, enerjileri ve saltık olmalarıdır. Genel olarak pornografik diye adlandırılan kitaplar, birincil, ayrıksı ve öne çıkan kaygıları cinsel “maksatların” ve “etkinliklerin” resmedilmesi olan kitaplardır. Kişi, bu sözcük gereksiz gelse bile, cinsel “duygular” da diyebilir. Pornografik imgelem tarafından kullanılan kişiliklerin duyguları, herhangi bir verili anda, ya “davranışlarıyla” Özdeştir ya da fiziksel olarak engellenmediğinde “davranışa” geçmenin eşiğinde, “maksada” dair hazırlık evresidir. Pornografi, küçük, ham bir duygu sözlüğü kullanır, tümü de eylemin aşamalarıyla ilişkilidir: Kişinin eyleme geçmek istediğini duyumsamak (arzu); kişinin eyleme geçmek istemediğini duyumsamak (utanç, korku, tiksinti). İşlevsel olmayan ya da nedensiz, ne spekülatif ne de imgesel olan duygu, söz konusu eylemle uyumsuz düşüncelere dalmada bulunmaz.</p>

  <p>Böylece, pornografik imgelem, içinde vuku bulan olaylar ne kadar birbirinin tekrarı olsa bile, karşılaştırılamayacak kadar ekonomik bir evrende ikâmet eder. Buraya uygunluğun en olası kriteri uygun düşer: Her şey erotik duruma katlanmalıdır.</p>

  <p>Pornografik imgelemin önerdiği evren, bütünlüklü bir evrendir. Her şeyi erotik emrin tek reddedilebilir aracına indirgeyerek kendisine yedirilen tüm konuları hazmetme, başkalaştırma ve çevirme gücüne sahiptir. Tüm eylemler bir dizi cinsel alışveriş olarak algılanır. Böylece, pornografinin cinsler arasında neden katı ayrımlar yapmayı reddettiği ya da kalıcı hiçbir türden cinsel tercih ya da tabuya izin vermediği “yapısal” olarak açıklanabilir. Pornografik anlatıda ortak olan biseksüellik, ensest tabusuna önem vermeme ve diğer benzer özellikler, alışveriş olasılıklarını çoğaltmaya yarar. İdeal olarak, herkesin herkesle cinsel ilişkisinin olması olası olmalıdır.</p>

  <p>Tabii ki pornografik imgelem, bütünlüklü evren öneren tek bilinç biçimi değildir. Diğeri ise, modern sembolik mantığım geliştiren imgelem türüdür. Mantıkçının imgeleminde önerilen bütünlüklü evrende, tüm önermeler yıkılabilir ya da mantık dili biçiminde yeniden gösterilebilmeleri için çekiştirilebilir; gündelik dilin uymayan tarafları kısaca ortadan kaldırılır. Başka bir örnek alırsak dinsel imgelemin iyi bilinen belirli anlatımları, dinsel kutuplaşmalarla (kutsal ve dindışı, vb.) doyuma ulaşan fenomene yeniden çevrilmeleri olanaklı olan tüm malzemeleri budayarak, aynı kıyıcı yöntemle çalışır.</p>

  <p>Son örnek, açık nedenlerle, konumuzla yakından ilişkilidir. Modern erotik edebiyatta ve pornografik edebiyatın da bazı çalışmalarında dinsel metaforlar -özellikle Genet’de- bol miktarda bulunur. ‘O’nun tabi tutulduğu işkence için, <span style="font-style:italic;">O’nun Hikâyesi,</span> dinsel metaforları alabildiğine kullanır. O “inanmak istedi.” ‘O’nun kendisini cinsel olarak kullananlara mutlak kişisel boyun eğişinin şiddetli koşulları, tekrar tekrar kurtuluş biçimi olarak betimlenmiştir. Keder ve endişeyle kendini kuşatır ve “bundan sonra boşluk, ölü zaman, bağışlama yoktu”. Emin olun ki, ‘O’ tüm özgürlüğünü bütünüyle yitirdiğinde, gerçekten dinsel tören olarak betimlenen şeye katılma hakkını kazanır.</p>

  <p>“Aç” sözcüğü ve “bacaklarını açma” anlatımı, aşığının dudaklarında, öylesine tedirginlik ve güçle doluydu ki, onları asla bir tür içsel secde etme, kutsal teslimiyet yaşamadan duyamıyordu; sanki onunla konuşan erkek değil de tanrıymışçasına serttiler.</p>

  <p>Üzerinde uygulanmadan önce kırbaçtan ve diğer kötü davranışlardan korksa bile, “ama bittiği zaman bunu yaşamaktan memnundu, eğer özellikle vahşi ve uzun süreli olsaydı bile daha mutlu olurdu.” Kırbaçlama, damgalama ve sakatlama, perhizci tinsel terbiyeye başlayan kişinin inancını test eden törensel işkenceler olarak betimlenmiştir. Ondan başlangıçtaki aşığının ve sonra Sir Stephen’in istediği “kusursuz teslimiyet”, Cizvit çömezinden ya da Zen müridinden açıkça beklenen kişiliğin yok edilmesini yansıtır. O, kendininkinden çok daha kuvvetli ve otoriter iradeye hizmet etmeye uygun hâle getirilmek için “kendi iradesiyle tümüyle yeniden yaratılmak için boyun eğen o boş kafalı kişi’dir.</p>

  <p>Beklenebileceği gibi, <span style="font-style:italic;">O’nun Hikâyesi'</span>ndeki dinsel metaforların doğrulanlığı, karşılık olarak kitabın bazı düz okumalarına yol açtı. Amerika çevirisinde önsözü Paulhan’ınkini önceleyen romancı Mandiargues, <span style="font-style:italic;">O’nun Hikâyesi'ni</span> “mistik bir eser” ve böylece “kesin konuşmak gerekirse, erotik bir kitap değil” olarak betimlemekte duraksamaz. <span style="font-style:italic;">O’nun Hikâyesi'</span>nin resmettiği şey “başkalarının feragat diye adlandırabilecekleri bütünlüklü tinsel dönüşümdür.” Fakat sorun bu kadar basit değildir. Mandiargues, kitabın konusunu “mazoşizme” indirgeyecek olan, ‘O’nun zihinsel yapısının psikolojik analizine boş vermekte haklıdır. Paulhan'ın dediği gibi, “kahramanın heyecanı” geleneksel psikolojik literatürün terimleriyle tümüyle açıklanamaz. Kitabın, sadomazoşizm tiyatrosunun bazı geleneksel motiflerini ve tuzaklarını kullanması olgusunun da açıklanması gerekir. Ancak, Mandiargues bir o kadar indirgeyici ve sadece biraz daha az kaba olan bir yanlışa düşmüştür. Kesinlikle, psikolojik indirgemelere tek alternatif dinsel literatür değildir. Fakat sadece bu iki kısa soluklu alternatif, bu kültürün fazlasıyla ilan edilen tüm yeni gözyumuculuğuna karşın hüküm süren, cinsel deneyimin boyutlarının ve ciddiyetinin kemikleşmiş kötülenişini tekrar ortaya koyuyor.</p>

  <p>Bana göre, “Pauline Reage” erotik bir kitap yazmıştır. <span style="font-style:italic;">O’nun Hikâyesi</span>’nde imâ edilen kavram, yani Eros’un vaftiz olması, kitabın hakiki (erotik) havasının arkasındaki “gerçek” -‘O’na uygulanan şehvet uyandırıcı köleleştirme ve aşağılama ayinleri- değil, onun için metafordur. Neden anlatım daha güçlü bir şey anlamına gelemeyecekken daha bunu söyleyelim? Fakat dinsel terminolojinin arkasındaki bağımsız deneyimin günümüzün pek çok eğitimli insanı için sözde anlaşılamazlığına karşın, o terminolojiye giren duyguların büyütülmesine dair süregelen bir saygı gösterilir. Dinsel imgelem, pek çok insan için bütünlüklü yöntemle çalışan imgelemin sadece temel değil, gerçekte tek saygıdeğer istisnasıdır.</p>

  <p>Hiç kuşkusuz, geçtiğimiz yüzyılda ortaya çıkmış olan bütünlüklü imgelemin yeni ve kökten düzeltilmiş biçimleri -özellikle sanatçının, şehvet düşkününün, sol devrimcinin, ve çılgının- kronik olarak dinsel terminolojinin prestijini ödünç almıştır. Ve pek çok türü olan bütünlüklü deneyimler, tekrar tekrar yalnızca dinsel imgelemin canlanışları ya da çevirileri olarak kavranma eğilimindedir. En ciddî, coşkulu ve heyecanlı düzeyde konuşmanın dinsel özetlemelerin önünü kesen yeni yöntemini yaratmaya çalışmak, gelecekteki düşünün temel entelektüel görevlerinden biridir.</p>

  <p>Olayların gösterdiği gibi, <span style="font-style:italic;">Onun Hikâyesi'</span>nden, Mao’ya kadar dinsel uyarımın bu yola gelmez ayakta kalışıyla yeniden özümsenen her şey, her düşün ve duygu değersizleşir. (Hegel, felsefenin dışında, dinsel terminolojide toplanan tutkunun, saygınlığın ve duygusal uygunluğun hâzinelerine yön verebilecek post-dinsel bir terminoloji yaratmak için en büyük çabayı harcadı. Fakat onun en ilgi çekici selefleri, düşüncesinde miras bırakmış olduğu somut meta -dinsel dilin kararlılıkla altını oydular ve bunun yerine onun süreç- düşününün devrimci biçimi olan tarihselciliğin özel toplumsal ve pratik uygulamaları üzerine yoğunlaştılar. Hegel'in başarısızlığı, burada entelektüel manzaranın ortasındaki rahatsız edici bir devâsâ hantallık gibi yatıyor. Ve hiç kimse Hegel’den beri bu konuya tekrar eğilecek kadar büyük, azametli ya da enerjik olamadı.)</p>

  <p>Ve böylece, tüm imgelem türlerine, tüm ciddiyet cinslerine dair aşırı türlü seçimlerimiz arasında yalpalayarak kalakalıyoruz. Belki de pornografinin kariyerindeki en derin tinsel itiraz, onun burada irdelenen “modern” Batı evresidir (Şarktaki ya da Müslümanların dünyasında çok farklı olan pornografi); ki, bu İnsanî tutkuya ve ciddiyete karşı derin düş kırıklığıdır, zirâ eski dinsel imgelem, bütün imgelem üzerindeki emin tekeliyle birlikte, geç on sekizinci yüzyılda yıkılmaya başladı. Pek çok pornografik edebiyatın, filmin ve resmin gülünçlüğü ve zanâât eksikliği, onlarla karşılaşan herkes için açıktır. Pornografik imgelemin tipik ürünleri hakkında çok daha az belirtilen şey, dokunaklılıklarıdır. Pornografinin büyük kısmı -burada tartışılan kitaplar dışarda tutulamaz- cinsel zarardan bile daha genel olan bir şeye işaret eder. Modern kapitalist toplumun ateşli görsel tutkulara karşı uzun ömürlü insani yatkınlık için, aşkınlaştırıcı yüksek yoğunlaşma ve ciddiyet biçimleri açlığını doyuracak hakiki çıkış noktaları sağlama konusundaki travmatik başarısızlığını kast ediyorum. İnsanların “kişisel”i aşma gereksinimi, kişi, birey olma gereksiniminden daha az karmaşık değildir. Fakat bu toplum yetersiz biçimde gereksinim duyanlara hizmet eder. Esas olarak, bu gereksinimi koşullandıran, ondan eylem başlatan ve davranış kalıplarını yapılandıran, halka ait terminolojileri sağlar. Kişiye, yalnızca aşkınlaştırıcı değil, öz-yıkımcı da olan düşün ve eylem terminolojileri arasında seçim yapma sunulur.</p>
</body>
</html>
