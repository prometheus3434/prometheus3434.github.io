<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h1 class="f1">Ölü Kadının Açık Gözleri</h1>

  <p><img alt="anahtar" class="ant" src="../Images/anahtar.jpg" /></p>

  <p>Bir an için, bu beklenmeyen keşfin karşısında çaresiz kaldım; Simone da şaşırmıştı. Marcelle, artık kollarımda uyukluyordu, şimdi ne yapacağımızı bilmiyorduk. Elbisesi, uzun baldırlarının sonundaki kırmızı kurdelelerle süslü gri amını gözler önüne sererek açılmıştı ve bu, bu kadar kırılgan bir dünyada, olağanüstü bir sanrıya dönüşmüştü, yalnızca tek bir nefes bile bizi ışığa dönüştürecekti. Kıpırdamaya cesaret edemiyorduk ve tek istediğimiz, bu gerçek dışı dinginliğin mümkün olduğu kadar uzun sürmesi ve Marcelle’in iyice uykuya dalmasıydı.</p>

  <p>Zihnim bir tür korkuyla kıvranıyordu ve eğer, endişeli bakışları, benim gözlerim ve Marcelle’in çıplaklığı arasında gidip gelen Simone aniden hafifçe kımıldamasaydı, sonumuzun ne olacağını bilmiyordum: Baldırlarını araladı, boş bir ses tonuyla artık kendini tutamayacağını söyledi.</p>

  <p>Onu tam anlamıyla çıplak gösteren uzun bir titreyişle elbisesini ıslattı ve aynı anda, elbiselerime bir bel dalgası göndermeme neden oldu.</p>

  <p>Otların arasına uzandım ve başımı yassı bir taşa dayayarak açık gözlerimi samanyoluna, takımyıldızların kafatasının içinden geçen yıldızların menileriyle göksel sidikten oluşan o garip boşluğa çevirdim: Gökyüzünün doruğunda açılan ve göründüğü kadarıyla enginliğin içinde (boşlukta, mutlak sessizlik içinde bir horoz ötüşü gibi anlamsız bir biçimde patladıkları) parlayan amonyak dumanlarından yapılmış olan o açık çatlak, kırık yumurta, kırık göz ya da yassı kayaya yapışmış, karışık zihniyle kafatasını, onun benzer birtakım görüntülerini sonsuzluğa kadar göndermekteler. O tiksinti verici horoz ötüşü, özellikle hayatımla çakışıyordu, yani Kardinalinkiyle; çatlak, kırmızı rengi ve gardıropta uyandırdığı akortsuz çığlıklar ve horozları boğazlayan kişi olduğu için.</p>

  <p>Diğerleri için evren, doğru, düzenli ve namusludur çünkü namuslu insanların gözlerine mil çekilmiştir. Bu nedenledir ki, şehvetten korkarlar. Bir horoz ötüşü duyduklarında ya da yıldızlı gökyüzünü keşfettiklerinde, hiç korkmazlar. Genellikle, insanlar “tensel zevklere” yalnızca tatsız tuzsuz oldukları zaman hoşgörüyle bakarlar.</p>

  <p>Ama benim için hiçbir şüpheye gerek kalmamıştı: “Tensel zevkler” olarak bilinen şeyle ilgilenmiyordum çünkü gerçekte bunlar tatsız tuzsuzdu; yalnızca “iğrenç” olanla ilgileniyordum. Diğer taraftan, alelade sefahatle tatmin olmuyordum çünkü kirlettiği tek şey sefahatin kendisiydi ve her halükârda nitelikli ve mükemmel saflıktaki arı özü, el değmemiş bir hâlde bırakıyordu. Benim sefahat tercihim, sadece bedenimi ve düşüncelerimi kirletmekle kalmıyor, onunla birlikte hayal edebileceğim her şeyi, yani yalnızca bir dekor olan engin, yıldızlı gökyüzünü de kirletiyordu.</p>

  <p>Benim için ay, annelerin, kızkardeşlerin kanını; tiksindirici kokusuyla adet kanını çağrıştırır.</p>

  <p>Marcelle’i, ona acımadan sevdim. Eğer ölseydi, bu benim hatam olacaktı. Kâbuslar görüyorsam, kendimi kimi zaman saatler boyunca kilere kapatıyorsam, bunun nedeni kesinlikle Marcelle’i düşünüyor olmamdı. Yine de sözgelimi, onu baş aşağı tutup saçlarını kubura daldırmaya her zaman için hazırım. Ancak, şimdi o ölmüş olduğuna göre, en beklemediğim anda kendimi ona yaklaştıran felâketlerden başka hiçbir şeyim yok. Bu duygu olmaksızın, Ölü Marcelle’le kendi aramda herhangi bir bağlantı sezmek imkansız; günlerimin çoğunu cehenneme çeviren de bu zaten.</p>

  <p>Marcelle’in kendini nasıl astığını anlatmakla yetineceğim. İçine kapatıldığı eski, evladiyelik gardırobu görünce tanıdı ve dişleri birbirine vurmaya başladı; bana baktığı zaman, benim Kardinal dediği adam olduğumu anladı ve çığlıklar atmaya başladığı zaman, o umutsuz ulumayı durdurmanın tek yolu odayı terk etmekti. Simone ve ben geri döndüğümüz zaman, o gardıropta asılıydı...</p>

  <p>İpi kestim ama o çoktan ölmüştü. Onu halının üzerine yatırdık. Simone, kamışımın sertleştiğini gördü ve beni eliyle tatmin etmeye başladı. Ben de halıya uzanmıştım. Başka bir şey yapmak imkânsızdı; Simone hâlâ bir bakireydi ve onunla ilk kez cesedin yanıbaşında seviştim. Bu, ikimiz için de çok acı vericiydi fakat kesinlikle acı verici olduğu için de hoşumuza gitmişti. Simone ayağa kalktı ve cesede baktı. Marcelle tümüyle bize yabancılaşmıştı ve aslında, Simone’u da yabancılaştırmıştı. Artık, ne Marcelle’le ne de Simone’la ilgilenmiyordum. Eğer birisi çıkıp bana ölenin aslında ben olduğumu söyleseydi pek şaşırmazdım bu işe, olaylara öylesine yabancılaşmıştım. Simone’u gözledim ve kesinlikle hatırlıyorum ki, hoşuma giden tek şey Simone’un yaptığı kötü şeylerdi; ceset onu çok rahatsız ettiği için, kendisine bu kadar benzeyen bu varlığın düşüncesine bile dayanamıyormuş gibi, Marcelle’in onu hissetmemesini hazmedemiyordu. Özellikle açıkgözler rahatsız ediciydi. Simone ölünün yüzünü ıslattığı zaman bile, o gözler kapanmadı. Son derece sakindik, üçümüz de; ve bu, durumumuzun en umutsuz kısmıydı. Benim için dünyanın her türlü tasası, o dakikaya ve hepsinden öte, ölüm kadar komik bir engele bağlıydı. Yine de bu düşünce, başkaldırmaksızın ve hatta bir tür suç ortaklığı gibi Ölümü düşünmemi engellemiyordu. Aslına bakılırsa, coşku yoksunluğu her şeyi iyiden iyiye saçmalaştırmıştı ve böylece, Marcelle öldüğü zaman, bana yaşarken olduğundan daha yakındı; anlamsız varlığın her türlü hakka sahip olduğu ölçüde, bana göre durum böyleydi.</p>

  <p>Simone’un, Marcelle’in ölüsünün üstüne sıkıntıdan ya da daha kötüsü, ondan rahatsız olmaktan dolayı işemeye cüret etmesi, ölümü anlama çabasına ne kadar kapalı olduğumuzu kanıtlıyordu yalnızca; ölüm, bu gün de o zamanlar olduğu kadar anlaşılmazdır. Simone, insanların normal olarak karşıladığı gibi ölümü algılamaktan yoksundu, korkuyordu ve öfkeliydi. Fakat hiçbir saygı belirtisi göstermemişti. Marcelle, yalıtılmışlığımız içinde o kadar bize aitti ki, onu sadece bir ceset olarak göremiyorduk. Onunla ilgili hiçbir şey, ortak bir ölçüte indirgenemezdi ve o gün benliğimizi saran çelişkili istekler sanki birbirlerini yok ederek bizi kör, yapayalnız bırakıyorlardı; davranışların elle tutulmaz olduğu bir dünyaya bırakıyorlardı bizi, sanki sessiz bir mekandaki seslerdi bunlar.</p>
</body>
</html>
