<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-29</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-29" xml:lang="tr-TR">
		<div>
			<p>  </p>
			<p id="_idParaDest-27" xml:lang="en-GB"><st c="0">27  </st></p>
			<p><st c="3">Yemek odasındayız. </st><st c="22">Burak masada oturuyor. </st><st c="45">Yüzü kapıya dönük. </st><st c="64">Ben ayaktayım, huzursuz. </st><st c="89">Pencere açık ama içeri sıcak ve nemden başka şey girmiyor. </st><st c="148">Bir de vapur düdükleri ve adayı dolduran bayramcıların arı kovanını andıran uğultusu. </st><st c="234">Evin içi serin sessiz. </st><st c="257">Zamana çocukluğumun öğlen uykularını hatırlatan bir yavaşlık sinmiş. </st><st c="326">Parkeler sıcak, sinekler bile tembel.   </st></p>
			<p><st c="364">Büfeye yürüdüm. </st><st c="380">Eğilip sürgülü kapağını çektim. </st><st c="412">Eşyanın aşina sesine, kokusuna eğilip şamfıstığıyla dolu kavanozu çıkarttım. </st><st c="489">Bir çanağa bir iki avuç doldurdum. </st><st c="524">Çanağı masaya Burak’la ikimizin arasına koydum. </st><st c="572">O yemiyor. </st><st c="583">Bana bakıyor. </st><st c="597">Gülibrişimin dalları arasından parkeye minicik gölgeler düşüyor. </st><st c="662">Kımıldayan siyah noktalar. </st><st c="689">Yerde. </st><st c="696">Burak’ın yüzüme aptal âşıklar gibi bakmasından nefret ediyorum. </st><st c="760">Başka türlü bak bana!  </st></p>
			<p><st c="782">Fıstığın kabuğunu dişimle açtım. </st><st c="815">Hemen atladı.   </st></p>
			<p><st c="829">“Dişinle açma. </st><st c="844">Kırılır.”  </st></p>
			<p><st c="854">Dudaklarıma, dilime yayılan tuzu yaladım, söyledim:   </st></p>
			<p><st c="906">“Burak, ben geçen hafta kürtaj yaptırdım.”  </st></p>
			<p><st c="949">Gözlerim yüzünde. </st><st c="967">Ahmak âşık bakışının tuzla buz oluşunu izliyorum. </st><st c="1017">Yüzündeki gölgeler yer değiştiriyor. </st><st c="1054">Kafasında birbirine bağlanan düşünceleri alnındaki çizgilerden okuyorum. </st><st c="1127">Kürtaj ne salak bir sözcük. </st><st c="1155">Kürtaj yaptırdım, daha da salak. </st><st c="1188">Kulağa makyaj yaptırdım gibi geliyor. </st><st c="1226">Ya da şantaj. </st><st c="1240">Cevap versene Burak! </st><st c="1261">Soruyu sorsana. </st><st c="1277">O soruyu. </st><st c="1287">Niye tutuyorsun kendini? </st><st c="1312">Peki ben söylerim o zaman. </st><st c="1339">Senden. </st><st c="1347">Senin çocuğunu aldırdım. </st><st c="1372">O gece hamile kalmışım. </st><st c="1396">Ya, korunmayı hiç düşünmedik değil mi? </st><st c="1435">Oysa gençken ikimiz de ne kadar dikkatliydik. </st><st c="1481">Hayır söyleyemiyorum. </st><st c="1503">Sen sorsana Burak! </st><st c="1522">Benden mi? </st><st c="1533">Emin misin? </st><st c="1545">Cevabını bildiğimizi varsaydığımız sorular aramızda yağmur yüklü bulutlar gibi asılı kalmasın. </st><st c="1640">Yüzleşelim. </st><st c="1652">Allah kahretsin! </st><st c="1669">Gözlerim doluyor yine. </st><st c="1692">Aceleci damlalar üşüşüyor burnuma, gözüme. </st><st c="1735">Peçete arandım. </st><st c="1751">Yok. </st><st c="1756">Sadık Usta sofrayı toplamış, kırıntı bırakmamış. </st><st c="1805">Peçete de bırakmamış. </st><st c="1827">Kimonomun ceplerini eşeliyorum. </st><st c="1859">Sadık Usta’nın mavi çizgili beyaz mendili nerede?   </st></p>
			<p><st c="1909">Burak karşımda heykel gibi oturuyor. </st><st c="1946">Yüzü bembeyaz oldu. </st><st c="1966">Anladı. </st><st c="1974">Yoksa yerinden kalkar, gelir sarılırdı bana. </st><st c="2019">Ağlarken beni bırakmazdı böyle tek başıma. </st><st c="2062">Gözyaşları yanaklarımdan aktı. </st><st c="2093">Çenemden, boynumdan, kimonomun açıkta bıraktığı göğsüme aktı. </st><st c="2155">Avcuma fıstık kabukları battı. </st><st c="2186">Ne zamandır elimde sıkıyormuşum.   </st></p>
			<p><st c="2219"> “Burak...”  </st></p>
			<p><st c="2230">Burak kalktı. </st><st c="2244">Pencereye yürüdü. </st><st c="2262">Elleri cebinde. </st><st c="2278">Söylemen şart mıydı sanki Nur? </st><st c="2309">Ne çok şey denizin dibine batıyor, orada kalıyor. </st><st c="2359">Yan yana yaşıyor insanlar. </st><st c="2386">Siz de yapamaz mıydınız? </st><st c="2411">İlla ki ifşa etmek mi lazımdı?   </st></p>
			<p><st c="2442">“Hep böyle yapmak zorunda mısın Nur?”  </st></p>
			<p><st c="2480">Burak’ın arkası dönük. </st><st c="2503">Pencereden dışarı bakıyor. </st><st c="2530">Şimdi bir filmde olsak ben ayağa kalkar, kimonomu ardım sıra uçuşturarak onun yanına yürür, kollarımı beline dolar, ıslak yanağımı sırtına dayardım. </st><st c="2679">Hiç konuşmadan bahçedeki ağaçlara, kapağı yosun tutmuş kuyuya, yerdeki çürük dutlara, inip kalkan arılara bakardık. </st><st c="2795">Oysa ben yerimden bile kalkmıyorum. </st><st c="2831">Evin eski sahibi İtalyanlardan kalma antika masada oturmuş, fıstık kabuklarını dişimle açmayı sürdürüyorum.   </st></p>
			<p><st c="2939">Burak bir eliyle tozdan grileşmiş perdenin tülünü yakalamış. </st><st c="3000">Mırıldandığı için söylediklerini duymakta zorlanıyorum.   </st></p>
			<p><st c="3056">“Tüm kararları tek başına vermek zorunda mısın? </st><st c="3104">Bunu... </st><st c="3112">böyle... </st><st c="3121">böyle büyük bir kararı... </st><st c="3147">bana soramaz mıydın? </st><st c="3168">Beraber düşünemez miydik?”  </st></p>
			<p><st c="3195">Bahsettiği ihtimali kısacık bir süre için aklımdan geçirdim. </st><st c="3256">Hamile kaldığımı anladığım o berbat anda kliniği değil Burak’ı arasaydım. </st><st c="3330">Burak ben hamileyim. </st><st c="3351">Evet senden. </st><st c="3364">Evet o geceden. </st><st c="3380">Sonra ne yapacaktık? </st><st c="3401">Bu çocuğu doğurup büyütmeyi mi konuşacaktık? </st><st c="3446">Ufuk ne olacaktı? </st><st c="3464">Çocuğu Ufuk’un nüfusuna mı geçirecektik? </st><st c="3505">Yoksa Burak’ınkine mi? </st><st c="3528">Ufuk’la boşanacak mıydık? </st><st c="3554">Yoksa Ufuk Burak’tan peydahladığım bir çocuğa babalık mı edecekti? </st><st c="3621">Deliler gibi çocuğu olsun isteyen, son iki yıldır gitgide şiddetlenen ısrarlarla bu işin bir çaresine bakmamızı söyleyen Ufuk, gidip de Burak’la yattığımı ve sonra ondan hamile kaldığımı öğrenince sevinçten havalara mı uçacaktı? </st><st c="3850">Bunları mı konuşacaktık Burak? </st><st c="3881">Hayır, tabii ki bunları değil. </st><st c="3912">Burak için her şey çok açık olacaktı. </st><st c="3950">Biz Ufuk’la boşanacaktık. </st><st c="3976">Sonra ben onunla evlenecektim ve çocuğumuzu büyütecektik. </st><st c="4034">Mutlu son.   </st></p>
			<p><st c="4045">Kimonomun cebinden tütün paketimi çıkartıp bir sigara sarmaya başladım. </st><st c="4117">Her zamankinden özenli, incecik sardım, yalayıp kapattım. </st><st c="4175">Yakamadım. </st><st c="4186">Burak döndü, karşımda ayakta durdu. </st><st c="4222">Yüzü allak bullak olmuştu. </st><st c="4249">Üzüldüm. </st><st c="4258">Ufuk’u düşündüm. </st><st c="4275">Onun da yüzü muhakkak ki böyle dağılmıştı. </st><st c="4318">Yılan gözlü doktorun yayvan ağızlı asistanı ev telefonumuzdan arayıp eşinizin kürtajı diye başlayan cümlesini kurduğunda onun da yüzü böyle tuz buz olmuştu kesin. </st><st c="4481">Kürtaj dememiştir o. </st><st c="4502">Operasyon demiştir. </st><st c="4522">Eşinizin operasyonu. </st><st c="4543">Of, Ufuk ya. </st><st c="4556">Senin incindiğini düşünmek yüreğimi kanatıyor. </st><st c="4603">O yılan gözlü kadının marifetidir bu. </st><st c="4641">Asistana bizim evi o aratmıştır. </st><st c="4674">Kocanın onay belgesini kliniğin karşısındaki büfede imzaladığımı anlamıştır. </st><st c="4751">Hukuki yükümlülük alamazmış. </st><st c="4780">Elimden imzalı kâğıdı aldın ama sonra paşa paşa. </st><st c="4829">Ödemeyi nakit ve euro ile yapacağımı söyler söylemez. </st><st c="4883">Sonra da intikam mı aldın? </st><st c="4910">İş işten geçtikten sonra Ufuk’u aramak neden? </st><st c="4956">Parayı cebine atmadın mı?   </st></p>
			<p><st c="4982"> “Sen Nur... </st><st c="4994">Sen! </st><st c="4999">Sen... </st><st c="5006">Allah kahretsin! </st><st c="5023">Mecbur musun? </st><st c="5037">Mecbur muydun? </st><st c="5052">Ha?”  </st></p>
			<p><st c="5057">Burak sandalyenin arkasını kavradı. </st><st c="5093">O kadar sıkıyordu ki parmak eklemleri beyazlamıştı. </st><st c="5145">Bir an havaya kaldırıp yere vuracağını sandım. </st><st c="5192">Şirin Saka’nın Viyana’dan getirttiği ahşap tonetlerini parçalayacağını. </st><st c="5264">Öyle hiddetliydi ki sesi. </st><st c="5290">Ancak bir bütünü parça parça ederse boşalacak bir öfke. </st><st c="5346">Öfke sadece yüzünden değil, vücudundan, derisinden de fışkırıyordu. </st><st c="5414">Gözeneklerinden havaya tuhaf, hiç tanımadığım bir koku yayılıyordu. </st><st c="5482">Sanki ona bir türlü âşık olamadım diye yıllarca içinde bu öfkeyi biriktirmişti ve şimdi... </st><st c="5573">Ve şimdi iskemleyi değil, beni paramparça edecekti. </st><st c="5625">Ürperdim. </st><st c="5635">Yapar mıydı? </st><st c="5648">Gözü dönmüş olabilir miydi? </st><st c="5676">Deli gibi bakıyordu yüzüme. </st><st c="5704">İşte nihayet adamı delirttin Nur. </st><st c="5738">Kedinin fareyle oynadığı gibi oynadın onunla. </st><st c="5784">Düzgün bir ilişkisi olmasın diye uğraştın. </st><st c="5827">Âşık olacak gibiyse araya girdin, cilveyle, nazla aklını çeldin, sevgilileri korkuttun kaçırdın. </st><st c="5924">Şimdi yılların hıncını senden çıkartsa söyleyecek sözün var mı?  </st></p>
			<p><st c="5988">Ama hayır. </st><st c="5999">Burak delirmez. </st><st c="6015">Delirmeye izin vermez. </st><st c="6038">Erkek öfkesini bilmez. </st><st c="6061">Burak ufacık yaşında, taşındıkları büyük şehirde annesiyle yalnız kalmış bir çocuktur. </st><st c="6148">Daima da öyle kalacaktır. </st><st c="6174">Burak saldırmaz. </st><st c="6191">Burak korur. </st><st c="6204">İşte demin sımsıkı kavradığı sandalyeye çöküyor şimdi. </st><st c="6259">Başını ellerinin arasına aldı. </st><st c="6290">Oradan konuşunca sesi boğuk çıktı.   </st></p>
			<p><st c="6325">“Ufuk biliyor mu?”  </st></p>
			<p><st c="6344">Cevap vermedim. </st><st c="6360">Kıvırcık saçlarının içinden geçen parmaklarına baktım. </st><st c="6415">Baktım ve düşündüm. </st><st c="6435">Bugüne kadar aklımdan geçmesine izin vermediğim o şeyi düşündüm. </st><st c="6500">Çocuğumuz kime benzerdi? </st><st c="6525">Ona mı? </st><st c="6533">Bana mı? </st><st c="6542">Kız mıydı? </st><st c="6553">Oğlan mıydı? </st><st c="6566">Altı haftalık ölçmüşlerdi. </st><st c="6593">Kabuklu yer fıstığına benziyordu. </st><st c="6627">Siyah ekranda. </st><st c="6642">Ultrasona ne gerek vardı? </st><st c="6668">Görmeliyiz demişti yılan gözlü. </st><st c="6700">Yalandı. </st><st c="6709">Onun da bir ücreti vardı tabii. </st><st c="6741">Euro olarak bana ödettiği. </st><st c="6768">Oğlan mıydı, kız mıydı söylememişti. </st><st c="6805">Bilmek de istemezdim. </st><st c="6827">Ama şimdi merak ediyordum. </st><st c="6854">Burak’ın kıvırcık saçları mı, benim fırça gibi sert düz saçlarım mı? </st><st c="6923">Yoksa annemin bal rengi güzelliğine sahip bir kız çocuğu muydu? </st><st c="6987">Cinayet miydi bu şimdi? </st><st c="7011">Beni aldırsaydı annem, bu cinayet sayılmaz mıydı? </st><st c="7061">Ben var olmayacaktım. </st><st c="7083">Ben de bir insanı yok etmiştim. </st><st c="7115">Hayır, bir insanın ihtimalini yok etmiştim. </st><st c="7159">Burak haklıydı. </st><st c="7175">Bu tek başına verilmeyecek kadar ağır bir karardı. </st><st c="7226">Yanımda birisi olmalıydı. </st><st c="7252">Ben bu yükü tek başıma taşıyacak kadar güçlü değildim. </st><st c="7307">Kimse değil.   </st></p>
			<p><st c="7320">Burak başını kaldırdı. </st><st c="7343">Gözleri içine çökmüş, kızarmıştı.   </st></p>
			<p><st c="7377">“Nur, Ufuk ne kadarını biliyor?”  </st></p>
			<p><st c="7410">Büfeye yürüyüp kadehime konyak doldurduğumu neden sonra aynada yüzümü görünce fark ettim. </st><st c="7500">Yüzüm ufacık kalmış. </st><st c="7521">Yanaklarımın çöktüğü yerlere gölgeler dolmuş. </st><st c="7567">CD’nin play tuşuna bastım. </st><st c="7594">Albinoni başladı. </st><st c="7612">Önce org. </st><st c="7622">Ve arkada kalp atışı gibi kontrbas. </st><st c="7658">Kalp atışı için henüz çok erken, demişti ultrason teknisyeni kadın. </st><st c="7726">O odada neden bulunduğumu bilmiyordu. </st><st c="7764">Belki de kalbi hiç atmayacaktı. </st><st c="7796">Org. </st><st c="7801">Keman. </st><st c="7808">Viyolonsel. </st><st c="7820">Gözlerimi kapattım. </st><st c="7840">Annem. </st><st c="7847">Annem bu parçayı ne severdi. </st><st c="7876">Ben anne olmayı beceremedim anne. </st><st c="7910">İçimde yüksel anne. </st><st c="7930">Bu yükü taşırken yanımda sen olmalıydın. </st><st c="7971">Ben bir tek seni istiyordum. </st><st c="8000">Elimi bir tek sen tutmalıydın. </st><st c="8031">Anne gitmemeliydin sen o kadar erken. </st><st c="8069">Bıraktığın yerden sarılan olmadı bana anne.   </st></p>
			<p><st c="8113">“Nur?”  </st></p>
			<p><st c="8120">“Hı?”  </st></p>
			<p><st c="8126">“Ufuk ne kadarını biliyor?”  </st></p>
			<p><st c="8154">Erkekler! </st><st c="8164">En büyük derdiniz birbirinizsiniz. </st><st c="8199">Sidik yarışı. </st><st c="8213">Konyağı kafama diktim. </st><st c="8236">Hemen doldurmayacağım ikinciyi. </st><st c="8268">Kadehimi büfenin üzerine bırakıp döndüm. </st><st c="8309">Masaya yürüyüp ayakta durduğum yerde sigaramı yaktım. </st><st c="8363">Alışkanlıkla şak diye Zippo’yu kapattım, avcumda sıktım. </st><st c="8420">İlk nefesi çekerken tütüne mi yoksa Zippo’nun benzin kokusuna mı müptelayım acaba diye düşündüm. </st><st c="8517">Sigaranın dumanı ciğerimi sıkıştırdı.  </st></p>
			<p><st c="8555"> “Seninle yattığımı bilmiyor. </st><st c="8584">Bunu soruyorsan.”  </st></p>
			<p><st c="8602">Böyle dememe bozulmuştur kesin. </st><st c="8634">Seviştiğimizi demeliydim. </st><st c="8660">Telaffuz edilmemiş o cümle hâlâ hayalet gibi aramızda, masanın üzerinde duruyor. </st><st c="8741">Etrafında daireler çiziyoruz. </st><st c="8771">Hayır Burak, Ufuk bebeğin senden olduğunu bilmiyor. </st><st c="8823">Bebeğin-senden- oluşu. </st><st c="8846">Bu bebek senden Burak. </st><st c="8869">Sorsana Burak! </st><st c="8884">Beni sen hamile bıraktın. </st><st c="8910">Ufuk bir yıldır uğraşıyor. </st><st c="8937">Bir türlü denk getiremiyor. </st><st c="8965">Sen ise bir atışta hedefi tutturdun. </st><st c="9002">Bravo Burak. </st><st c="9015">Şimdi içgüdüsel olarak benim seni daha cazip bulmam gerekiyor değil mi? </st><st c="9087">Ama öyle değil işte Burak. </st><st c="9114">Ufuk beni terk etti gitti. </st><st c="9141">Klinikten aradılar. </st><st c="9161">Karınız kürtaj yaptırdı. </st><st c="9186">Operasyon geçirdi. </st><st c="9205">Nasıl bilmiyorsunuz? </st><st c="9226">İmza attınız. </st><st c="9240">Elimizde belge var. </st><st c="9260">Fakslayalım tabii. </st><st c="9279">Ufuk o günden beri yok. </st><st c="9303">Ve ben onu, sadece onu özlüyorum Burak. </st><st c="9343">Seni değil.   </st></p>
			<p><st c="9355">“Ona da haber vermedin değil mi? </st><st c="9388">O da sonradan öğrendi. </st><st c="9411">O yüzden burada değil şimdi.”  </st></p>
			<p><st c="9441">İşte ben buna araştırmacı gazetecilik derim. </st><st c="9486">Müzik sustu. </st><st c="9499">Ne çabuk! </st><st c="9509">CD çaların play tuşuna tekrar bastım. </st><st c="9547">Büfeye gitmişken ikinci kadehi de doldurdum. </st><st c="9592">Pencerenin önüne yürüdüm. </st><st c="9618">Bahçe gölgelenmiş. </st><st c="9637">Hafif bir rüzgâr çıkmış. </st><st c="9662">Çıplak göğsümü öne çıkardım. </st><st c="9691">Serinler belki. </st><st c="9707">Çürük yaprak kokusunu içime çektim. </st><st c="9743">Yosun, lağım ve lodos ve martı çığlığı. </st><st c="9783">Bu taraftan deniz görünmez ama sesi gelir, serinliği gelir. </st><st c="9843">Canım yüzmek istedi. </st><st c="9864">Boğazım, gırtlağım, midem yanıyor. </st><st c="9899">Ne yapıyoruz Burak biz bu odada? </st><st c="9932">Ne diye iki yetişkini oynuyoruz? </st><st c="9965">Söylenmesi gereken replikleri söylüyor, susulması gereken yerde susuyor, çekilmesi gereken acıları çekiyoruz. </st><st c="10075">Yaralarımız bile olması gerektiği için oradalar. </st><st c="10124">Haydi iskeleye inelim, yüzelim. </st><st c="10156">Açılalım. </st><st c="10166">Açılalım. </st><st c="10176">Kulaçlarımızla maviyi kucaklayayım. </st><st c="10212">Sırtüstü yatıp gökyüzüne bakalım. </st><st c="10246">Denizin tuzunda kollarımız bacaklarımız birbirine dokunsun, yosunlar gibi yumuşacık, usulcacık karışsınlar. </st><st c="10354">Eskisi gibi. </st><st c="10367">Seninle ilk defa tanıştığımız o uzak vadinin sakladığı ıssız kumsalından denize atladığımız sabahlardaki gibi.   </st></p>
			<p><st c="10478">Burak yanıma gelmiş. </st><st c="10499">Yan yana ayakta duruyoruz. </st><st c="10526">Açık pencerenin önünde. </st><st c="10550">Benim elimde konyak kadehi. </st><st c="10578">Bu sıcakta saçma bir seçim tabii. </st><st c="10612">Ama annem... </st><st c="10625">Albinoni ve annem. </st><st c="10644">Annem, ben ve kızım. </st><st c="10665">Muhakkak kızım olacaktı. </st><st c="10690">Biliyordum. </st><st c="10702">Belki oğlan olsaydı bu kadar korkmazdım. </st><st c="10743">Ama bir kız çocuğu ile kurulacak bağı kaldıramazdım. </st><st c="10796">Yenilecektim. </st><st c="10810">Bağlanamayacaktım kızıma. </st><st c="10836">Çünkü biz, hiçbirimiz bağlanamamıştık birbirimize. </st><st c="10887">Fikret üzerimizdeki laneti yanlış yerde arıyordu. </st><st c="10937">Büyükdedeye değil, Şirin Saka’yı terk edip giden annesine bakmalıydı. </st><st c="11007">Büyükannem küçücük kızmış o zamanlar. </st><st c="11045">Babası ölmüş. </st><st c="11059">Annesi kızcağızı Nevzat Dayı diye birinin yanına yollamış kim bilir hangi art niyetle. </st><st c="11146">Büyükannem dün sabah kahvaltı sofrasında sevgiden mahrum çocukluğunu anlattı bize. </st><st c="11229">Fikret’in aradığı hikâye burada, burnunun dibindeydi. </st><st c="11283">Çoğalarak kendini yeniden üreten bir bağlanamayış trajedisi. </st><st c="11344">Belki de bilmeden de olsa bu trajediye son noktayı ben koydum.   </st></p>
			<p><st c="11407">Burak’a sokuldum. </st><st c="11425">Şimdi kollarımız birbirine değiyor. </st><st c="11461">Kolunu belime sarsın. </st><st c="11483">Beni kendine çeksin. </st><st c="11504">Korusun, kollasın, ben yanındayken sana bir şey olmaz, yalnız değilsin artık desin. </st><st c="11588">Ve ben başımı göğsüne dayayayım. </st><st c="11621">Artık hiçbir şey için çaba sarf etmeden, yanlış anlaşılır mıyım diye açıklamalar üretmeden, tek başıma çaresine bakayım da sonra anlatırımlar ile yorulmadan, sırtüstü denizde yatar gibi Burak’a bıraksam kendimi. </st><st c="11833">Olur mu?   </st></p>
			<p><st c="11842">Burak kolunu çekti. </st><st c="11862">Masaya dönüp telefonunu, kulaklıklarını, not defterini alıp pantolonunun ceplerine sokuşturdu. </st><st c="11957">Korkuyla arkasından baktım.   </st></p>
			<p><st c="11985">“Ben biraz hava alacağım Nur.”  </st></p>
			<p><st c="12016">“Ben de geleyim. </st><st c="12033">Viranbağ’da bir şeyler yeriz.”  </st></p>
			<p><st c="12064">“Hayır. </st><st c="12072">Tek başıma kalmak istiyorum. </st><st c="12101">Biraz aklımı toplamak...”  </st></p>
			<p><st c="12127">Kapının kulpuna uzanmıştı eli. </st><st c="12158">Hızlı bir hamleyle yanına vardım. </st><st c="12192">Ufuk’u çok özlüyorum, tamam. </st><st c="12221">Ama Burak’ın gitmesine dayanamam. </st><st c="12255">Bilmiyorum, belki de çok içtim. </st><st c="12287">Ne istediğini değil, ne istemediğini bilen kadınlara döndüm. </st><st c="12348">Beni terk etmesini istemiyorum. </st><st c="12380">Kilidi çeviren elini tuttum. </st><st c="12409">Etki etmedi. </st><st c="12422">Kapıyı açtı. </st><st c="12435">Hole çıktı. </st><st c="12447">Oradan bahçeye. </st><st c="12463">Yalınayak peşinden koştum. </st><st c="12490">Tabanıma çakıllar battı. </st><st c="12515">Bahçe kapısını açacağı sırada koluna yapıştım. </st><st c="12562">Tuttuğum kolundan çevirip yüzüme bakmaya zorladım Burak’ı. </st><st c="12621">Gözlerini kaçırdı. </st><st c="12640">Ben de o yüzden omzuna bakarak mırıldandım.   </st></p>
			<p><st c="12684">“Burak lütfen... </st><st c="12701">Burak ben çok özür dilerim. </st><st c="12729">Çok çok özür dilerim. </st><st c="12751">Lütfen beni bırakma. </st><st c="12772">Beni bırakma artık. </st><st c="12792">Ne olursun. </st><st c="12804">Özür diliyorum senden her şey için.”   </st></p>
			<p><st c="12841">Burak cevap vermedi. </st><st c="12862">Kolunu kurtarıp dışarı çıktı. </st><st c="12892">Sadık’ın çanı kapanan kapının ardından çınladı.   </st></p>
		</div>
	<div id="charCountTotal" value="12940"></div></body>
</html>
