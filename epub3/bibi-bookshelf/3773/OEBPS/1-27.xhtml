<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-27</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-27" xml:lang="tr-TR">
		<div>
			<p>  </p>
			<p id="_idParaDest-25" xml:lang="en-GB"><st c="0">25  </st></p>
			<p><st c="3">Yataktaydık. </st><st c="16">Pişmanlık çizgisini çoktan geçtiğimiz bir yerdeydik. </st><st c="69">Nur’u kollarımda tutuyordum. </st><st c="98">Çırılçıplaktı. </st><st c="113">İnce kılçıklı küçük bir balık gibi kıvrılmış, göğsüme sokulmuştu. </st><st c="179">Arka balkonun açık kapısından içeri rüzgâr estikçe terli teni ürperiyordu. </st><st c="254">Ürperince bana daha da sokuluyordu. </st><st c="290">Kolumun altındaki o yer ona aitti. </st><st c="325">Kolumun kemiği, kasları onun vücudu oraya tastamam otursun diye yaratılmıştı. </st><st c="403">Öteden beri bu böyleydi.   </st></p>
			<p><st c="428">Gecenin ilerleyen saatlerinde, kapı ikinci defa çaldığında karşımda ne istediğini bilen bir kadın duruyordu. </st><st c="537">İlk seferde üzerinden tüten dalgınlıktan, tereddütten eser kalmamıştı. </st><st c="608">Ağır ağır soyunduk. </st><st c="628">Çırılçıplak karşılıklı durduk. </st><st c="659">Acelemiz yoktu. </st><st c="675">Karar verilmişti. </st><st c="693">Sınır geçilmişti. </st><st c="711">Yatağın örtüsünü çektim, açtım. </st><st c="743">Yorganın altına girdik. </st><st c="767">Arsız ve aç iki yeniyetme gibi değil, her gece beraber uyuyan karı kocalar gibi. </st><st c="848">Zafer benimdi nasıl olsa. </st><st c="874">Onu kollarıma aldım. </st><st c="895">Yorganın altındaki sıcak karanlıkta dudaklarımla tüm vücudunu gezdim, unuttuğum kuytuluklarını yeniden keşfettim. </st><st c="1009">Hiçbir talebi yoktu. </st><st c="1030">Gençken yaptığı gibi beni yönlendirmiyordu artık. </st><st c="1080">Cinsel zevkten daha fazlası için buradaydı, onu seziyordum. </st><st c="1140">Derin bir bağ peşindeydi. </st><st c="1166">Bir türlü tamamlayamadığı eksik bir zincir halkasını benimle birleşme sırasında elde edeceğini umuyordu. </st><st c="1271">Kendini bana bırakmıştı.  </st></p>
			<p><st c="1296">Ben ise avını yere sermiş muzaffer bir aslan gibi gururluydum. </st><st c="1359">Sevişirken ve sonrasında onu kollarımda tutarken. </st><st c="1409">Ciğerlerim rüzgârın şişirdiği tül perdeler gibi sevinçle doluyordu. </st><st c="1477">Kaslarıma güç pompalanıyordu. </st><st c="1507">Göğsümün sol tarafında Nur’un minicik başı yatıyordu. </st><st c="1561">Tam kalbimin üzerinde. </st><st c="1584">Kısa saçlarını, çıplak ensesini okşarken arzu içimde tekrar yükseliyordu. </st><st c="1658">Sanki biraz önce doyuma ermemişim gibi onu bir daha istiyordum. </st><st c="1722">İstiyordum ve istediğimi alacaktım. </st><st c="1758">Ben haz peşindeydim. </st><st c="1779">En safından haz. </st><st c="1796">Yıllardır özlemini çektiğim bu tenin, bana yasak bu hikâyenin vaat ettiği coşkunun peşindeydim. </st><st c="1892">Onu kendi zamanımda, istediğim gibi, istediğim kadar alacaktım. </st><st c="1956">Daha çok sevişecektik. </st><st c="1979">Biliyordum. </st><st c="1991">Yorgunluktan sızana kadar sevişecektik. </st><st c="2031">Madem bir sınırı geçmiştik, gün ışığı gerçeği yüzümüze vurana kadar o sınırın ötesinde kalacaktık.   </st></p>
			<p><st c="2130">Ufuk’a ne uyduracağı umurumda değildi. </st><st c="2169">Zaten anlaşılan uyduracağını çoktan uydurmuştu. </st><st c="2217">Ufuk’un aramamasından belliydi. </st><st c="2249">Yoksa insan bu saate kadar eve dönmeyen karısını merak etmez mi? </st><st c="2314">Yoksa böyle şeylere alışık mıydı? </st><st c="2348">Açık ilişki mi yaşıyorlardı? </st><st c="2377">Nur açıp telefonu, “Ufukçuğum, beni bu gece bekleme” diyor muydu? </st><st c="2443">İçimi bir kıskançlık yokladı. </st><st c="2473">Hayır, olamaz. </st><st c="2488">Bu ülkede en modern, en özgür kadın bile kocasına dönüp ben bu geceyi başka bir adamın yatağında geçireceğim diyemez. </st><st c="2606">Deyip de evli kalamaz. </st><st c="2629">Ülkenin pek çok yerinde kadın böyle bir durumda canlı bile kalamaz. </st><st c="2697">Ufuk Nur’a fiske bile vurmaz ama Nur yine de böyle bir şey söyleyemez. </st><st c="2768">Yüzleşmenin ağırlığının altına giremez. </st><st c="2808">Bir bahane uydurmuştur. </st><st c="2832">Adaya gidiyorum demiştir mesela. </st><st c="2865">Hayalet romanlarını bitirmeye adaya, Şirin Hanım’ın evine kapandığını ben bile biliyorum. </st><st c="2955">Ufuk da inanmıştır. </st><st c="2975">İnanmayı seçmiştir.   </st></p>
			<p><st c="2995">İçim rahatladı. </st><st c="3011">Elimi omurgası boyunca gezdirdim. </st><st c="3045">Ne kadar inceydi. </st><st c="3063">Güzel, zarif sevgilim benim. </st><st c="3092">Yıllar güzelliğine sadece güzellik katmıştı. </st><st c="3137">Şakağını öptüm. </st><st c="3153">Terlemişti. </st><st c="3165">İçim kıvançla doldu. </st><st c="3186">Ben terletmiştim onu. </st><st c="3208">Tüm umursamaz havasını almıştım. </st><st c="3241">Kollarıyla boynuma asılmıştı. </st><st c="3271">Balkon kapısı açık sevişiyorduk. </st><st c="3304">Ağzını omzuma dayayıp içinden çıkan zevk çığlığını tenimde boğmak istemişti. </st><st c="3381">Ağzından inim inim boşalmıştı zevk. </st><st c="3417">Ensesinden, şakaklarından, kuyruksokumundan ter fışkırmıştı. </st><st c="3478">Şimdi ellerimi gezdirdiğim yerler o terle yumuşamış, tatlı, serin nemlenmişti. </st><st c="3557">İlk sevişmemizi hatırladım. </st><st c="3585">Issız vadimizde, ufacık bir çadırın içinde. </st><st c="3629">Karanlıkta vücudunu görememiştim. </st><st c="3663">Aysız bir geceydi. </st><st c="3682">Çadırın dışında, kumsala dalgalar vuruyordu. </st><st c="3727">Neresine dokunacağımı şaşırmıştım. </st><st c="3762">Elleriyle beni yönlendirmişti, bir süre sonra boş vermişti. </st><st c="3822">Beceriksizliğimden utanmıştım. </st><st c="3853">Aceleciliğimden ve acemiliğimden. </st><st c="3887">Yine de kaçıp gitmemişti. </st><st c="3913">Ertesi gece yine bana gelmişti. </st><st c="3945">Sonraki gece tekrar. </st><st c="3966">Fırtına patlayıp da çadırları apar topar indirip tepedeki köy evine sığındığımız güne kadar her gece benim küçük çadırımda uyumuştu.   </st></p>
			<p><st c="4099">“Ne düşünüyorsun?”  </st></p>
			<p><st c="4118">“Hiç.”  </st></p>
			<p><st c="4125">“Nefesin değişti. </st><st c="4143">Kesin aklına bir şey geldi.”  </st></p>
			<p><st c="4172">Bacağını bacağımın üzerine attı. </st><st c="4205">Eli yanağımda gezdi.   </st></p>
			<p><st c="4226">“O fırtınayı.”  </st></p>
			<p><st c="4241"> “Hımm.”  </st></p>
			<p><st c="4249">“Anladın mı hangisini?”  </st></p>
			<p><st c="4273">“Anladım tabii.”  </st></p>
			<p><st c="4290">“Hangisi?”  </st></p>
			<p><st c="4301">Nur kollarımdan sıyrılıp, ayağa kalktı. </st><st c="4341">Karanlıkta teni sedef sedef parlıyordu. </st><st c="4381">Yatağın ucundaki kırmızı ekose battaniyeye sarınıp balkona çıktı. </st><st c="4447">Tül perdenin ardından içki şişelerini, kadehlerimizi toplamasını izledim. </st><st c="4521">O gittikten sonra balkonu olduğu gibi bırakmıştım. </st><st c="4572">Dişlerimi bile fırçalamadan yatacaktım. </st><st c="4612">Ama sonra geri gelmişti. </st><st c="4637">Bana dönmüştü! </st><st c="4652">Yattığım yerde gülümsedim.   </st></p>
			<p><st c="4679">Odaya döndü. </st><st c="4692">Ayaklarının dibine düşen battaniyeye dolanmadan yatağın kenarına oturdu, kadehlerimizi doldurup benimkini uzattı. </st><st c="4806">Dirseğimin üzerinde doğrulup içkimi aldım. </st><st c="4849">Nur konyak kadehi elinde, başı önünde üzgün duruyordu. </st><st c="4904">Beraber hatırlayalım diye bir kez daha şansımı denedim.   </st></p>
			<p><st c="4960"> “Fırtına benim hoşuma gitmişti. </st><st c="4992">O telaş, o koşturmaca, önceliklerin bir anda değişmesi. </st><st c="5048">Biz benim çadırımda uyuyorduk. </st><st c="5079">Hava aydınlanmıştı ama güneş doğmamıştı. </st><st c="5120">Tuhaf, kül rengiydi hava. </st><st c="5146">Deniz bile, o kadar alıştığımız turkuvaz rengini yitirmişti. </st><st c="5207">Sıcak, kuru bir barınak ve midemize inecek bir lokmadan güzel bir hayal yokmuş diye düşünmüştüm. </st><st c="5304">Doğanın yanında insan ne ki!”  </st></p>
			<p><st c="5334">Cevap vermedi. </st><st c="5349">Uzanıp tek elimle onu kendime çekmeyi denedim. </st><st c="5396">Gelmedi, yatağın kenarında oturmayı sürdürdü. </st><st c="5442">Onun da o sabahı düşündüğüne inanmak istiyordum. </st><st c="5491">İstemenin ötesinde acıklı bir şekilde buna muhtaçtım. </st><st c="5545">Birden içimdeki zafer hissinin silindiğini hissettim. </st><st c="5599">Anılara tutundum.   </st></p>
			<p><st c="5617">Fırtınadan hemen önce, sabahın köründe Onur paldır küldür benim çadırımın fermuarını açmış, mahrem, namahrem demeden koca kafasını içeri daldırıvermişti. </st><st c="5771">Uyku tulumunun ucuyla Nur’un çıplak sırtını örtmeye çalışmıştım derhal. </st><st c="5843">Sanki Onur Nur’un her sabah benim çadırımdan incecik tığ işi bikinisiyle çıkıp denize koştuğunu görmüyordu. </st><st c="5951">Olsun, yüzen bir kadının çıplak sırtı başkaydı, sevişme sonrası çıplaklığı başka. </st><st c="6033">Sırt aynı sırttı ama anlamı farklıydı.   </st></p>
			<p><st c="6072">“Oğlum Burak, kalkın çabuk! </st><st c="6100">Fırtına patlamak üzere. </st><st c="6124">Acayip karardı ortalık. </st><st c="6148">Kalk, Nur. </st><st c="6159">Öteki kızları da uyandır. </st><st c="6185">Bir an önce çadırları toplayın. </st><st c="6217">Yukarıdaki köye çıkıyoruz. </st><st c="6244">Çabuk çabuk! </st><st c="6257">Uyansana lan. </st><st c="6271">Rüzgâr çadırı alıp denize uçuracak içinde ikinizle beraber!”  </st></p>
			<p><st c="6332">Sonra bir koşturma. </st><st c="6352">Nur fırladığı gibi diğer kızların dört kişi kaldıkları büyük çadıra koşmuştu. </st><st c="6430">Dalgalar kudurmuş, günlerdir bizi bağrına basan uysal vadi bir anda delirivermişti. </st><st c="6514">Rüzgâr zeytin ağaçlarını bir sağa, bir sola savuruyordu. </st><st c="6571">Yapraklar uçuşuyordu, toz, toprak, her şey uçuşuyordu. </st><st c="6626">Çadırı tek başıma toplamama imkân yoktu. </st><st c="6667">Onur’un yardımıyla çubukları söküp balon gibi şişen naylonu yere indirdim. </st><st c="6742">Kumlu muşambayı zar zor sardım. </st><st c="6774">Rüzgârın uğultusundan birbirimizi duyamıyorduk. </st><st c="6822">Nur ve arkadaşları o büyük çadırlarını indirmişler, beşi birden diz çökmüş rulo yapmaya çalışıyorlardı. </st><st c="6926">Boş bulduğumuz kumsalımıza öyle bir yayılmıştık ki tepedeki köye çıkan patikaya koşarken dereye sarkıttığımız şarapları, domatesleri, Boğaziçili kızların ev kadını hamaratlığı ile ilk günden kayaların oyuğuna yerleştirdikleri kahveyi, tuzu, konserveleri orada bırakmak zorunda kaldık. </st><st c="7211">Nur hızlıca kamp ocağı ile metal kap kacağı topladı. </st><st c="7264">Bulutlar alçaldı. </st><st c="7282">Hava karardı. </st><st c="7296">Deniz iyice azdı. </st><st c="7314">Köpüren ağzı bile gri bir canavara dönüşmüştü. </st><st c="7361">İlk dalga yarım saat öncesine kadar Nur’la uyuduğumuz çadırımı kurduğum yerde patladı. </st><st c="7448">Ardından gökten çavuş üzümü büyüklüğünde damlalar boşaldı, yüzümüze gözümüze çarptı.   </st></p>
			<p><st c="7533"> “Bırakın her şeyi olduğu gibi. </st><st c="7564">Yarın iner alırız. </st><st c="7583">Çantaları sırtlayın, yola koyulun!”   </st></p>
			<p><st c="7619">Tek sıra halinde dimdik tepeye tırmanmaya başladık. </st><st c="7671">Kafilenin önünde Onur. </st><st c="7694">En arkada ben. </st><st c="7709">Arada kızlar. </st><st c="7723">Gözüm önümde yürüyen Nur’un sırtındaki kocaman sırt çantasında. </st><st c="7787">Hangi arada bilmiyorum çadırı paketleyip çantasına bağlamayı başarmıştı. </st><st c="7860">Üzerinde dizlerine kadar inen bir panço yağmurluk vardı. </st><st c="7917">Lacivert. </st><st c="7927">Boğaziçili kızların hepsi yağmurluklu idi zaten. </st><st c="7976">Serüven niyetiyle bu tatile çıkmış olan Onur ile ben ise tuz, kahve, çatal ve kaşık unuttuğumuz gibi yağmurluk da getirmemiştik yanımızda. </st><st c="8115">Şimdi yukarıdaki köye çıkan, bir yanı sarp kayalık, diğer yanı uçurum patikada tek sıra halinde yürürken makineli tüfek gibi kafamıza inen dolu tanelerinin saldırısı altında titriyorduk. </st><st c="8302">Doğa tatiline çıkan şehirli gençlerin fırtınayla imtihanı.   </st></p>
			<p><st c="8361">“Ne gülüyorsun?”   </st></p>
			<p><st c="8378">Nur nihayet kadehini komodine bırakıp yanıma uzandı. </st><st c="8431">Sırtüstü yatıp kollarını başının altında kavuşturdu. </st><st c="8484">Bu pozisyonda ona sarılmam çok zordu. </st><st c="8522">Kuş üzümlerine benzeyen meme uçlarını ağzıma almak istedim. </st><st c="8582">Ama vakti değildi. </st><st c="8601">Nur beni iterdi. </st><st c="8618">Memeleri konusunda çok hassastı. </st><st c="8651">İyice tahrik olmadan onlara dokundurtmazdı. </st><st c="8695">Ben de kendimi sırtüstü yatağa bıraktım. </st><st c="8736">Tavanda nereden yansıdığı belli olmayan ışıklar dolandı, geçti.   </st></p>
			<p><st c="8800">“Fırtınayı düşünüyorum. </st><st c="8824">Yukarıdaki köye çıkışımızı. </st><st c="8852">Onur’la ben nasıl hazırlıksız yakalanmıştık. </st><st c="8897">Siz kızlar ise izciler gibi tam teşkilat gelmiştiniz. </st><st c="8951">Yağmurluklar, şapkalar, su geçirmez pabuçlar...”  </st></p>
			<p><st c="9000">Gülmedi. </st><st c="9009">Unutmuş olamaz.   </st></p>
			<p><st c="9025">“Biz de pek acemiydik ama... </st><st c="9054">İyi ki köyde üzerimize uygun bir şeyler vermişlerdi. </st><st c="9107">Yoksa hastalanırdık. </st><st c="9128">Çantalarımız da su geçirmişti, hatırlarsan.”  </st></p>
			<p><st c="9173">Sığındığımız köy evindeki sahne tüm canlılığıyla belleğimde belirdi. </st><st c="9242">Yaşlı karı koca bize yer sofrası kurmuştu. </st><st c="9285">Odun sobasının üzerinde çay demleyip, otlu, patatesli gözleme ısıtmışlardı. </st><st c="9361">Adam, Tevfik Dede’ydi adı, Onur’la ikimize kuru kıyafetler getirmişti. </st><st c="9432">Köyü terk etmiş oğullarının tişörtleri, çorapları. </st><st c="9483">Kızlar yağmurluklarını çıkartıp sobayla sedir arasında gerili ipe asmışlardı. </st><st c="9561">Ayakkabılarımız evin avlusunda, bir tentenin altına dizilmişti. </st><st c="9625">Yaşlı kadın kızlara el örgüsü rengârenk patiklerden getirmişti. </st><st c="9689">Gece orada kalalım diye ısrar etmişlerdi.   </st></p>
			<p><st c="9731"> “Tevfik Dede’nin evini hatırlıyor musun? </st><st c="9772">Gece bizim için kurdukları çilingir sofrasını? </st><st c="9819">Amma da içmiştik!”  </st></p>
			<p><st c="9838">Nur’un yanımda, sırtüstü yattığı yerde gülümsediğini hayal ettim. </st><st c="9904">Tevfik Dede tam bir akşamcı çıkmıştı. </st><st c="9942">Karısı da dünyanın en iyi çilingir sofrasını kuruyordu. </st><st c="9998">Bir haftadır barbunya fasulyesi ve ton balığı konservesi yemekten dilimiz, damağımız kurumuştu, Tevfik dedenin karısının yaptığı kabak çiçeği dolmalarını, favayı, kaynattığı cins cins otları, çirozları, sucukları, keçi peynirini, manda yoğurdunu, avludaki fırında pişirdikleri pideleri kıtlıktan çıkmış gibi yemiştik. </st><st c="10316">Gençtik. </st><st c="10325">Hep açtık. </st><st c="10336">Yer sofrasının etrafında oturuyorduk. </st><st c="10374">Üşümüştük. </st><st c="10385">Nur sıcak pide parçalarının içine tereyağı sürüp sürüp ağzına atıyordu. </st><st c="10457">Pencerelere yağmur vuruyor, arkamızda çıtır çıtır soba yanıyordu. </st><st c="10523">Tevfik Dede ince belli çay bardaklarımıza rakı dolduruyordu. </st><st c="10584">Ne biçim rakıydı, kendileri mi yapıyorlardı bilmiyordum. </st><st c="10641">Kim bilir ne zaman tuvalete gitmek için ayağa kalktığımda başım fırıl fırıl dönüyordu.   </st></p>
			<p><st c="10728">Avluya çıktım. </st><st c="10743">Temiz hava ciğerimi kesti. </st><st c="10770">Fırtına dinmişti. </st><st c="10788">Hava yine de serindi. </st><st c="10810">Islak toprak ve çam kokusu... </st><st c="10840">Kapkaranlık bir gece inmişti. </st><st c="10870">Köyde elektrik olmadığını, ne zamandır gaz lambasının ışığında oturduğumuzu o zaman fark ettim. </st><st c="10966">Aşağıda bizim kumsal karanlık, kapkaranlık ve çok ıssızdı. </st><st c="11025">Çadırımı kuytu bir köşeye saklamıştım. </st><st c="11064">Uyku tulumumu ve matımı da. </st><st c="11092">Yarın tekrar aşağı inecektik. </st><st c="11122">Onur’la tatilimize devam edecektik. </st><st c="11158">Onur tatil demiyordu. </st><st c="11180">Serüvendi bizimki. </st><st c="11199">Erkek erkeğe. </st><st c="11213">Pazartesi kızların okulları açılıyordu. </st><st c="11253">Onlar yarın gece otobüsüyle İstanbul’a döneceklerdi. </st><st c="11306">Bunu düşününce yüreğim sıkıştı. </st><st c="11338">Hayır, Nur’u bırakamazdım. </st><st c="11365">Ben Nur’suz o kumsala inemezdim artık. </st><st c="11404">Yarın sabah onunla ve arkadaşlarıyla anayola yürüyecek ve sonra bizi İstanbul’a götürecek gece otobüsüne onlarla binecektim. </st><st c="11529">Çadırım ve içindekiler Onur’a kalacaktı. </st><st c="11570">Onur bana aylarca, yıllarca kızgın kalacaktı.   </st></p>
			<p><st c="11616">Arkamdaki kapı açıldı. </st><st c="11639">Avluya Nur çıktı. </st><st c="11657">Yan yana durup gökyüzüne baktık. </st><st c="11690">Rüzgâr bulutları dağıtmış, atmosferdeki pusu kiri tamamen temizlemişti. </st><st c="11762">Kapkara fonda milyonlarca yıldız göz kırpıyordu. </st><st c="11811">Şehir çocukları olarak görmeye alışmadığımız bir kalabalık vardı gökyüzünde. </st><st c="11888">Nur başını indirmeden sigarasının dumanını havaya bıraktı. </st><st c="11947">O karanlıkta siluetini gördüğüm boynunun uzunluğu, gerdanının zarafeti aklımı başımdan aldı yine.   </st></p>
			<p><st c="12045">“Oha! </st><st c="12051">Boş yok bakar mısın? </st><st c="12072">Uzay tamamen parsellenmiş vaziyette. </st><st c="12109">Biz de kendimizi bir bok sanıyoruz ha!”  </st></p>
			<p><st c="12149">Kolumu beline sarmak istedim. </st><st c="12179">Onu kendime çekip öpmek. </st><st c="12204">Yapamadım. </st><st c="12215">Tatil boyunca her gece sevişmiştik evet ama gündüzleri Nur arkadaşlarının yanına çekilince benden uzak durmuştu. </st><st c="12328">Elini bile tutturmamıştı. </st><st c="12354">Başka bir sevgilisi vardı herhalde diye düşünmüştüm. </st><st c="12407">Geceleri herkes yattıktan sonra çadırıma gelmişti.   </st></p>
			<p><st c="12458">Nur avlunun ucundan aşağı, iki sarp yamacın kuşattığı vadinin açıldığı kumsala baktı. </st><st c="12544">Kumsal o kadar aşağıda kalmıştı ki karanlıklar içinde ufacık görünüyordu. </st><st c="12618">Buna rağmen kayalara vurup patlayan dalgaların sesini duyabilmemize şaşırdım. </st><st c="12696">Denizdeki fırtına henüz dinmemişti.   </st></p>
			<p><st c="12732">“Abi, biz nasıl kaldık şu aşağıda? </st><st c="12767">Amma da ıssız. </st><st c="12782">Gece vakti kayıkla, motorla eli bıçaklı herifler gelseydi, hepimizi kıtır kıtır doğrarlardı ha!”  </st></p>
			<p><st c="12879">Verecek bir cevap aradım. </st><st c="12905">Ben seni korurdum bebeğim, gibi komik, çapkın bir şey. </st><st c="12960">Nur birtakım mizah dergilerinin müptelasıydı. </st><st c="13006">Oralardan bir şeyler anımsamaya çalıştım. </st><st c="13048">Aklıma gelen cümlelerin hiçbirini beğenmedim. </st><st c="13094">Balıkçı köyünde büyümüş bıçkın delikanlıyı oynayabilirdim. </st><st c="13153">“Biz sizin gibi Nişantaşı’nda büyümedik bayan!” Bu da olmazdı herhalde. </st><st c="13225">Köyden on bir yaşında ayrılmıştım. </st><st c="13260">Kurtuluş’ta büyümüştüm. </st><st c="13284">İstanbul Erkek Lisesi’nde okumuştum. </st><st c="13321">Taşra bıçkınlığı hiç yoktu bende. </st><st c="13355">Efendi bir şehir çocuğuydum. </st><st c="13384">Memur çocuğu. </st><st c="13398">Öğretmen çocuğu. </st><st c="13415">Babasız büyüyen. </st><st c="13432">Uzayan sessizlikte Nur bana yaklaştı. </st><st c="13470">Hafif yalpalıyordu. </st><st c="13490">Bir gözü gaz lambasının sarısını yansıtan pencerede, parmak uçlarına kalkıp kollarını boynuma doladı. </st><st c="13592">Sigarası hâlâ parmaklarının arasındaydı. </st><st c="13633">Normalde tiksindiğim sigara kokusu bile o anda hoşuma gitti. </st><st c="13694">Beline sarıldım.   </st></p>
			<p><st c="13711">“Burak...”  </st></p>
			<p><st c="13722">“Söyle canım.”  </st></p>
			<p><st c="13737">Canım, ağzımdan kendiliğinden çıkıvermişti. </st><st c="13781">Duraksadım. </st><st c="13793">Nur’un tepkisini bekledim.   </st></p>
			<p><st c="13820">“Burak ben... </st><st c="13834">ben çok fena sarhoşum. </st><st c="13857">Kusacağım galiba. </st><st c="13875">Beni tuvalete götürür müsün?”  </st></p>
			<p><st c="13905">Avlunun ucundaki tahta kapılı alaturka tuvalete böğüre böğüre kustuğunu da mı hatırlamıyor acaba? </st><st c="14003">Onu Tevfik Dede’nin karısının yaptığı yer yatağına zar zor taşıyıp, yatırmıştım. </st><st c="14084">Sızana kadar elimi bırakmamıştı. </st><st c="14117">Kızlara sobanın durduğu, yemek yediğimiz ön odada döşekler serilmişti. </st><st c="14188">Biz Onur’la Tevfik Dede ile karısının yattığı arka odadaki döşeklerde uyuyacaktık. </st><st c="14271">Yaşlı karı koca nerede uyumuşlardı acaba? </st><st c="14313">Hiç hatırlamıyorum. </st><st c="14333">Gençlik kibri içinde umursamamışız bile.   </st></p>
			<p><st c="14374">Karanlık küçük odada, pamuk yorganlarımızın altında yatarken Onur beni uyarmıştı. </st><st c="14456">Ertesi gün onu ekip Nur’un peşinden İstanbul’a döneceğimi bilmiş gibi.   </st></p>
			<p><st c="14527">“Abi bu Boğaziçili kızlar var ya. </st><st c="14561">Bunlardan uzak duracaksın abi. </st><st c="14592">Bunlar seni, beni bozuk para gibi harcarlar. </st><st c="14637">Bana bak! </st><st c="14647">Ciddi söylüyorum kanka. </st><st c="14671">Ayağını denk al!”  </st></p>
			<p><st c="14689">Onur’un yıllar önceki ikazını Nur’a hatırlatmak için ağzımı açtım. </st><st c="14756">Adam haklıymış. </st><st c="14772">Yirmi üç yıldır beni harcaya harcaya bitiremedin, diyecektim. </st><st c="14834">Vazgeçtim. </st><st c="14845">Siteme ne gerek vardı? </st><st c="14868">O benden, benim her daim mevcut aşkımdan faydalanıyorsa ben de onu hayatımda tuttuğum için bir şeyler kazanmıyor muydum? </st><st c="14989">Bir defa bile git kardeşim işine, diyebildim mi? </st><st c="15038">Demek istedim mi? </st><st c="15056">Böyle gecelerin ihtimalini, o ihtimalin heyecanını, ihtimal gerçek olduğunda içimde coşan bu vahşi arzunun eşini benzerini başka nerede bulabilirdim? </st><st c="15206">Kaç erkek bir ömürlük tutkuyu içinde barındırabiliyordu? </st><st c="15263">Evlenip, çoluk çocuğa karışsam karım bana bu gecenin tatminini ve hazzını verebilecek miydi? </st><st c="15356">Elbette hayır. </st><st c="15371">Evlendiğim kadın Nur olsa bile bana bu gecenin coşkusunu yaşatamazdı.   </st></p>
			<p><st c="15441">“Burak, farkında mısın bu evde ilk defa sevişiyoruz!”  </st></p>
			<p><st c="15495">Nur yatakta yan dönmüş bana bakıyordu. </st><st c="15534">Haklıydı. </st><st c="15544">Annem emekli olduktan sonra evden pek çıkmazdı. </st><st c="15592">Çıksa da ben bunu fırsat bilip Nur’u eve atacak bir adam değildim. </st><st c="15659">Hiç olmamıştım. </st><st c="15675">Zaten inişli çıkışlı ilişkimizin pek çok evresinde Nur benimle yatmayı reddetmişti. </st><st c="15759">Birilerine âşık olurdu. </st><st c="15783">Nur gençliğinde hastalıklı bir monogamdı. </st><st c="15825">Sevgililerine ihanet etmezdi. </st><st c="15855">Ciddi sevgililer edindiği dönemlerinde yine de bizim eve gelir, annemle arka balkonda oturup krikkrak yer, çay içer, akşam salonda bizimle televizyon seyreder, annemin bıçağın ucunda uzattığı elma dilimlerini alır ama benimle sevişmezdi. </st><st c="16093">Şimdi kocasını aldatıyor olması için çok ciddi bir sebebi bulunmalıydı. </st><st c="16165">Ama düşünmeyecektim. </st><st c="16186">Benim derdim değildi bu. </st><st c="16211">Derdim haline de getirmeyecektim. </st><st c="16245">Benim, elimdeki aşk ve tutku gecesini dilediğimce yaşamaktan başka bir derdim yoktu.   </st></p>
			<p><st c="16330">“Bu oda hep senin miydi? </st><st c="16355">Yani çocukken de sen bu odada mı kaldın? </st><st c="16396">Yoksa büyüyünce mi geçtin?”  </st></p>
			<p><st c="16424">“Yo, hep benimdi. </st><st c="16442">En baştan beri. </st><st c="16458">Neden ki?”  </st></p>
			<p><st c="16469">Bir elini karnımın üzerine koydu. </st><st c="16503">İnce serin parmaklarıyla göbek deliğimin etrafındaki tüyleri okşadı.   </st></p>
			<p><st c="16572">“Eh, burası evin esas yatak odası. </st><st c="16607">Büyük. </st><st c="16614">Balkonlu. </st><st c="16624">Dolaplı. </st><st c="16633">İki kişilik yatak. </st><st c="16652">Ebeveyn yatak odası olmaya müsait. </st><st c="16687">İlk taşındığınızda annen burayı kendi alıp, sana yandaki küçük odayı vermiş olabilir diye düşündüm.”  </st></p>
			<p><st c="16788">“Babam ölmüştü biz buraya taşındığımızda.”  </st></p>
			<p><st c="16831">“Biliyorum elbette ama ne bileyim annen... </st><st c="16874">Annen gencecik kadın o zaman. </st><st c="16904">Kaç yaşındaydı?”  </st></p>
			<p><st c="16921"> “Bilmem. </st><st c="16930">Olsun olsun otuz iki, otuz üç.”  </st></p>
			<p><st c="16962">Dirseğinin üzerinde doğrulup, arkasını döndü. </st><st c="17008">Şişeden kadehine konyak doldurdu.  </st></p>
			<p><st c="17042">“Otuz iki, otuz üç! </st><st c="17062">O yaşta dul kalmak. </st><st c="17082">Of! </st><st c="17086">Neden bir daha evlenmedi sence?”  </st></p>
			<p><st c="17119">Omuz silktim.   </st></p>
			<p><st c="17133">“Üvey baba ile büyümeyeyim diye herhalde.”  </st></p>
			<p><st c="17176">Bana döndü. </st><st c="17188">Yüzünde muzip bir ifade vardı.   </st></p>
			<p><st c="17219">“Sence annen babandan sonra kimseyle yatmış mıdır?”  </st></p>
			<p><st c="17271">“Yok canım, ne münasebet!”  </st></p>
			<p><st c="17298">Güldü. </st><st c="17305">Yüzünün yarısını kaplayan kadehin üzerinden bana baktı.   </st></p>
			<p><st c="17361">“Vay! </st><st c="17367">Bu ne fevri cevap böyle Bay Burak! </st><st c="17402">Kıskandın mı yoksa?”  </st></p>
			<p><st c="17423">Gözlerindeki pırıltıyı gördüm. </st><st c="17454">Sinir oldum. </st><st c="17467">Ben gençliğimizin en anlamlı anılarını beraber konuşup yeniden yaşayalım diye uğraşayım onun aklı nerede?   </st></p>
			<p><st c="17573">“Ne alakası var Nur? </st><st c="17594">Annemi hiç tanımıyormuş gibi konuşuyorsun. </st><st c="17637">Ellisine gelmeden anneanneye döndü. </st><st c="17673">Tek eğlencesi arka balkondan insanları izlemekti.”  </st></p>
			<p><st c="17724">“Evet, ama otuzu ile ellisi arasındaki yıllara ne diyeceksin? </st><st c="17786">Biliyorsun bir kadın cinsel olgunluğa otuz beşinden sonra erişiyor. </st><st c="17854">Hatta kırk.”  </st></p>
			<p><st c="17867">“Saçmalıyorsun. </st><st c="17883">Annem...”  </st></p>
			<p><st c="17893">“Tamam tamam kızma! </st><st c="17913">Sen daha iyi bilirsin.”  </st></p>
			<p><st c="17937">Sokuldu. </st><st c="17946">Kolumun altına küçük başını yerleştirip bacakları ile bacaklarımı mengeneye aldı. </st><st c="18028">Parmak uçlarıyla göğsüme dokundu. </st><st c="18062">Yanıt vermedim. </st><st c="18078">Sevişme hevesim kaçmıştı. </st><st c="18104">Canım mı sıkılmıştı? </st><st c="18125">Annem konusuna mı? </st><st c="18144">Hakikaten annesini kıskanan bir oğlan çocuğu muydum? </st><st c="18197">Ben okuldayken annem bu evde sevgilileri ile buluşmuş mudur? </st><st c="18258">Olacak iş mi? </st><st c="18272">Annem babama pek sevdalıydı. </st><st c="18301">Yaşça epeyce büyüğü olmasına rağmen onunla evlenmişti. </st><st c="18356">Edirneli kız, öğretmen okulu mezunu. </st><st c="18393">Babam için kenti bırakıp o ufacık balıkçı köyüne yerleşmiş. </st><st c="18453">Ona ihanet etmezdi. </st><st c="18473">Ne diye bildiğim şeyleri kendi kendime tekrarlıyordum şimdi? </st><st c="18534">Kimi ikna etmeye çalışıyordum? </st><st c="18565">Annem de Nur gibi hayat dolu, istek dolu bir vücuda sahip olamaz mıydı? </st><st c="18637">Neden olmasın? </st><st c="18652">Çünkü olmadı. </st><st c="18666">Deli saçması.   </st></p>
			<p><st c="18680">Nur konuyu değiştirdi.   </st></p>
			<p><st c="18703">“Burak, sen ilk röportajlarından birini Sadık Usta ile yapmıştın değil mi?”  </st></p>
			<p><st c="18779">“Hı, hı.”  </st></p>
			<p><st c="18789">“Ne anlatmıştı sana?”  </st></p>
			<p><st c="18811">Eli göğsüm ile karnım arasında gidip geliyor, daireler çiziyordu şimdi. </st><st c="18883">İçimden konuşmak gelmiyordu.   </st></p>
			<p><st c="18912">“Hatırlamıyorum. </st><st c="18929">Yıllar önceydi. </st><st c="18945">On beş senesi vardır.”  </st></p>
			<p><st c="18968">“Hiç mi bir şey hatırlamıyorsun?”  </st></p>
			<p><st c="19002">İçimi çektim. </st><st c="19016">Durduk yere canım sıkılmıştı ama Nur’un elinin altında tenim uyanıyordu. </st><st c="19089">Kasıklarıma kan yürümüştü bile. </st><st c="19121">Sakin bir sesle konuşmaya çalıştım.   </st></p>
			<p><st c="19157">“Büyükannenden bahsedip durmuştu. </st><st c="19191">Bayan Şirin aşağı, Bayan Şirin yukarı. </st><st c="19230">Ondan ayrı bir hayatı yoktu. </st><st c="19259">Zorlamıştım. </st><st c="19272">Ağzından şahsi, duygusal bir cümle kopartabilmek için.”  </st></p>
			<p><st c="19328">“Kopartabilmiş miydin?”  </st></p>
			<p><st c="19352">“Yok canım. </st><st c="19364">Nerede? </st><st c="19372">Üsküdar’daki ev. </st><st c="19389">Bahçe, Şirin’in yeteneği, dayısı. </st><st c="19423">Buradaki ev filan falan en fazla.”  </st></p>
			<p><st c="19458">“Buradaki ev de ne?”  </st></p>
			<p><st c="19479">“Sizin Maçka’daki evde yaşarlarmış ya eskiden.”  </st></p>
			<p><st c="19527">“Ne alakası var canım?”  </st></p>
			<p><st c="19551">“Öyle demişti Sadık. </st><st c="19572">Hatırlıyorum. </st><st c="19586">Ben de hayret etmiştim. </st><st c="19610">Hatta not almıştım. </st><st c="19630">O zamandan beri Maçka, diye.”  </st></p>
			<p><st c="19660">“Bizim Maçka’daki ev babamındır. </st><st c="19693">Anne tarafımla hiç alakası yoktur ki. </st><st c="19731">Babam annemle evlenirken almış, hatta belki daha bile önce.”  </st></p>
			<p><st c="19792">“Bilmem ki. </st><st c="19804">Belki başka bir ev vardı Maçka’da. </st><st c="19839">Oralar hep köşk, konakmış ya. </st><st c="19869">Orada yaşamışlardır.”  </st></p>
			<p><st c="19891">“Belki. </st><st c="19899">Adam sır küpü zaten. </st><st c="19920">Ya, düşünsene bir ömrü büyükanneme âşık geçiriyor.”  </st></p>
			<p><st c="19972">“Nereden çıkartıyorsun bunu?”  </st></p>
			<p><st c="20002">“Aman Burak! </st><st c="20015">Gün gibi ortada değil mi? </st><st c="20041">Bence büyükannem de ona âşık ya. </st><st c="20074">Merak ettiğim...” Eli bacaklarımın arasına inmiş, çoktan uyanmış organımı okşuyordu. </st><st c="20159">“...acaba hiç sevişmişler midir?”  </st></p>
			<p><st c="20193">Ani bir hamleyle onu sırtüstü devirdim. </st><st c="20233">Kıkırdadı. </st><st c="20244">Üzerine çıktım.   </st></p>
			<p><st c="20260">“Senin aklının fikrinin nerede olduğu anlaşıldı.”   </st></p>
			<p><st c="20310">“Sahiden merak ediyorum ya!”  </st></p>
			<p><st c="20339">“Tabii tabii!”  </st></p>
			<p><st c="20354">Elimi bacaklarının iç tarafındaki ipeksi deriye sürdüm. </st><st c="20410">Diline, dudaklarına konyağın mayhoş şekeri bulaşmıştı. </st><st c="20465">Beni içine almaya hazırdı. </st><st c="20492">Yüreğimde yine bir sevinç dalgası yükseldi, can sıkıntımı temizleyip götürdü. </st><st c="20570">Benimdi. </st><st c="20579">Sabaha kadar benimdi. </st><st c="20601">Dünya yarın sabah sona erebilirdi. </st><st c="20636">Geçmiş de gelecek de umurumda değildi. </st><st c="20675">Bu gece Nur benimdi.   </st></p>
		</div>
	<div id="charCountTotal" value="20696"></div></body>
</html>
