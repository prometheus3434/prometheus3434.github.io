<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-3</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-3" xml:lang="tr-TR">
		<div>
			<p>  </p>
			<p id="_idParaDest-1" xml:lang="en-GB"><st c="0">1  </st></p>
			<p><st c="3">Kapı aralandı.   </st></p>
			<p><st c="18">“Burak…”   </st></p>
			<p><st c="27">Homurdandım.   </st></p>
			<p><st c="40">“Şşşt, Burak? </st><st c="54">Uyuyor musun?”  </st></p>
			<p><st c="69">Parkeler gıcırdadı. </st><st c="89">Selin içeri süzüldü. </st><st c="110">Artık uyumuyorum Selin. </st><st c="134">Sayende. </st><st c="143">Çapaktan birbirine yapışmış gözlerimi zorlukla araladım. </st><st c="200">Başım çatlıyordu. </st><st c="218">Güneş yanığı uzun bacaklar görüş alanıma girdi. </st><st c="266">Sonra yüzüme saçlar düştü, boynumu gıdıkladı. </st><st c="312">Selin yatağın yanında yere çöktü. </st><st c="346">Uyanık olduğumu anlayınca sırıttı. </st><st c="381">Gözlerimi kapattım. </st><st c="401">Yüksek tavan, beyaz badana, başımın ağrısı.   </st></p>
			<p><st c="445"> “Akşamdan kalmasınız galiba bayım! </st><st c="480">Gözleriniz olmuş Japon çekirdeği.”  </st></p>
			<p><st c="515">“Hımm.”  </st></p>
			<p><st c="523">“Şişt Burak, uyan. </st><st c="542">Sana bir şey söyleyeceğim.”  </st></p>
			<p><st c="570">Bas git ya Selin! </st><st c="588">Uyuyorum. </st><st c="598">Git yaşıtın delikanlıların yatağına sokul. </st><st c="641">Gençsin, güzelsin, saçların buğday başakları, bacakların sütun ama benim derdim seninle değil, halanla. </st><st c="745">Nerede o? </st><st c="755">Uyuyordur tabii. </st><st c="772">Nerede olacak?   </st></p>
			<p><st c="787">Nur’u düşününce aklıma dün gece geldi. </st><st c="826">Evin aşağısındaki tahta iskelede oturuyorduk. </st><st c="872">Nur, Selin ve ben. </st><st c="891">Hala, yeğen ve aile dostu Burak. </st><st c="924">Nur’un dostu Burak. </st><st c="944">Sarhoştuk. </st><st c="955">Selin’le ikimiz iki şişe kırmızı şarabı bitirmiştik. </st><st c="1008">Nur sıcak yaz gecesine inat yine konyak içiyordu. </st><st c="1058">Eski iskelenin çürük tahtalarında sigarasını söndürüyor ama filtreyi denize atacağına, özenle yan yana tahtanın üzerine diziyordu. </st><st c="1189">Sonra? </st><st c="1196">Sonra sen, Selin, eve çıktın, elinde yeni bir şarap şişesiyle geri geldin. </st><st c="1271">Düz bir çizgide yürüyemeyip yalpaladığın için şişe denize düştü. </st><st c="1336">Düştüğü yerden ben çıkarttım o şişeyi. </st><st c="1375">Nur’la Selin’in kahkahaları, alkışları. </st><st c="1415">Kahraman Burak. </st><st c="1431">Ne o? </st><st c="1437">Diz boyu denize düşen şarap şişesini kurtardık. </st><st c="1485">Sonra o şarabı da içtik. </st><st c="1510">Bir de cigaralık döndü. </st><st c="1534">Nur ot çıkardı ortaya. </st><st c="1557">Sonra ben birinizle öpüştüm. </st><st c="1586">Nur’la herhalde. </st><st c="1603">Yoksa ikinizle birden mi? </st><st c="1629">Yok, yok hayır. </st><st c="1645">Kimseyle öpüşmedim. </st><st c="1665">Rüyaydı o.   </st></p>
			<p><st c="1676">“Şşş Burak! </st><st c="1688">Uyan ama hadi ya! </st><st c="1706">Ciddiyim. </st><st c="1716">Babam yok.”  </st></p>
			<p><st c="1728">“Hı hı.”  </st></p>
			<p><st c="1737">“Babam yok diyorum. </st><st c="1757">Duydun mu? </st><st c="1768">Gitmiş, yok.”  </st></p>
			<p><st c="1782">“Gelir birazdan Selin. </st><st c="1805">Yürüyüşe çıkmıştır.”  </st></p>
			<p><st c="1826">Evet, rüyaydı. </st><st c="1841">Çok da güzeldi. </st><st c="1857">Nur’u öpüyordum. </st><st c="1874">İskelede yalnızdık. </st><st c="1894">Ama o tahta iskele artık burada, Şirin Saka’nın evinin önünde değildi. </st><st c="1965">Nur’la tanıştığımız ıssız vadinin kumsalındaydı. </st><st c="2014">Bulutların arkasından çıkan ay ışığında Nur’un çıplak vücudu gümüş gibi parlıyordu. </st><st c="2098">Ona çok önemli bir şey söylemem gerekiyordu ama konuşursam rüyadan çıkarım diye kendimi tutuyordum.   </st></p>
			<p><st c="2198">Selin dürtünce mecburen gözlerimi açtım. </st><st c="2239">Tamam, rüya bitti. </st><st c="2258">Şimdiki zamana zorunlu iniş. </st><st c="2287">Tekerlekler yere konarken başım yine sızladı. </st><st c="2333">Kimliğimin unsurları birer birer bilincime aktı. </st><st c="2382">Ben Burak Gökçe. </st><st c="2399">Kırk dört yaşında. </st><st c="2418">Erkek. </st><st c="2425">Burası Şirin Saka’nın Büyükada’daki evi. </st><st c="2466">Günlerden? </st><st c="2477">Günlerden Pazar. </st><st c="2494">Şeker bayramı. </st><st c="2509">Yarın Şirin Saka’nın yüzüncü yaş günü. </st><st c="2548">Ben aile dostu ve gazeteci sıfatımla burada bulunuyorum.   </st></p>
			<p><st c="2605">Gözlüğüme uzanmak için komodine dönünce Selin’le burun buruna geldik. </st><st c="2675">Dünya bulanıktı ama Selin o kadar yakınımdaydı ki konuşurken büyük mavi gözlerini sonuna kadar açtığını istemesem de görüyordum. </st><st c="2804">Çocuksu hali, sesi, yerli dizilerden arak tonlaması sinirime dokundu.  </st></p>
			<p><st c="2874">“Yok, yok. </st><st c="2885">Gitmiş. </st><st c="2893">Adadan gitmiş. </st><st c="2908">Yatağı bozulmamış. </st><st c="2927">Sadık Usta’nın dün sabah yaptığı gibi düzgün duruyor. </st><st c="2981">Yani uyumamış. </st><st c="2996">Seyahatlere götürdüğü sırt çantasını almış. </st><st c="3040">Bilgisayarı da yok. </st><st c="3060">Şarj aleti filan, hepsi kayıp. </st><st c="3091">Babam gitmiş Burak!”  </st></p>
			<p><st c="3112">İçimi çektim. </st><st c="3126">Açık pencereden odaya dolan ışığın pembesi solmuş, sarıya dönmüş bile. </st><st c="3197">Nankör yaz sabahları. </st><st c="3219">Telaşlı güneş. </st><st c="3234">On sekiz saat orada asılı duracak kendisi değilmiş gibi derhal gökyüzüne yükselme derdinde. </st><st c="3326">Fikret’i düşündüm. </st><st c="3345">Selin’in babası. </st><st c="3362">Beni arayıp büyükannelerinin yüzüncü yaş gününü aile içinde kutlayacaklarını, basından sadece beni davet edeceklerini söylemişti. </st><st c="3492">Sesinde her zamanki ciddiyet. </st><st c="3522">İçimden güldüm. </st><st c="3538">Şirin Saka basının çok umurundaydı sanki! </st><st c="3580">Tamam, bir zamanlar sanat çevrelerinde isminden epeyce söz ettirmiş bir ressamdı ama artık adını hatırlayan mı kaldı? </st><st c="3698">Bir şey demedim. </st><st c="3715">Ne de olsa Şirin Saka, Fikret’in büyükannesi.   </st></p>
			<p><st c="3761">Beni adadaki eve Nur’un değil de, abisi Fikret’in davet etmesine biraz bozulmuştum ama bu kaçırılacak fırsat değildi doğrusu. </st><st c="3887">Bayram boyunca Şirin Saka’nın Büyükada’daki evinde kalacaktım. </st><st c="3950">Şirin Hanım’la konuşacak, eserlerini yarattığı kütüphanesinde vakit geçirecek, eski fotoğraflara bakacak, kütüphanesindeki eski mektupları, kartpostalları, varsa anı defterlerini okuyacaktım. </st><st c="4142">Üstelik tüm bu süre boyunca da Nur’la aynı çatı altında kalacaktık ve kocası Ufuk ilgilenmediğim bir ailevi sebepten bize katılamayacaktı. </st><st c="4281">Fikret’in teklifini ikiletmedim.   </st></p>
			<p><st c="4314">Bir zamanlar Şirin Saka’yla röportaj yapmak için yanıp tutuşurdum. </st><st c="4381">Nur’dan defalarca rica etmiştim. </st><st c="4414">Büyükannesiyle bir söyleşi ayarlasın bana diye. </st><st c="4462">Nur hep yan çizdi. </st><st c="4481">Büyükannesi bulunmaz Hint kumaşıydı sanki. </st><st c="4524">Ben de bir süre sonra işin ucunu bıraktım. </st><st c="4567">Şimdi bu fırsat kendiliğinden karşıma çıkmıştı. </st><st c="4615">Gerçi Fikret telefonda beni “Büyükannemin aklı bir gidip bir geliyor” diye uyarmıştı ama ben yıllardır yaşlı insanlarla söyleşiler yapıyordum. </st><st c="4758">Kırık bir aynanın parçalarından yansıyan görüntüleri bir araya getirip anlamlı bir hikâye kurmayı öğrenmiştim artık. </st><st c="4875">Şirin Hanım’ın gidip gelen zihni benim için basit bir bulmacadan ibaretti.   </st></p>
			<p><st c="4950">Selin burnumun dibinde cevap bekliyordu. </st><st c="4991">Tatlı tarçın kokusunu içime çektim. </st><st c="5027">Ağzım çamur gibiydi. </st><st c="5048">Kuruluktan birbirine yapışmış dudaklarımı zorlukla oynattım.   </st></p>
			<p><st c="5109">“Belki yoga yapıyordur. </st><st c="5133">Güne yogasız başlamıyor demiştiniz hani.”  </st></p>
			<p><st c="5175">“Ay, ne alaka Burak! </st><st c="5196">İnsan çantasını, bilgisayarını alıp yoga yapmaya mı gider? </st><st c="5255">Kendi odasında, güneş doğmadan yapıyor yogasını zaten. </st><st c="5310">Güneş doğduktan sonra bir işe yaramazmış. </st><st c="5352">Hadi kalk. </st><st c="5363">Babamı arayalım. </st><st c="5380">İskeleye inelim. </st><st c="5397">Aşırı merak ediyorum. </st><st c="5419">Vapurların birine binmiştir belki filan.”  </st></p>
			<p><st c="5461">Bacaklarıma dolanan pikeyi düzeltip dirseğimin üzerinde doğruldum. </st><st c="5528">Selin tişörtümü görünce güldü.   </st></p>
			<p><st c="5559">“Vay! </st><st c="5565">Metallica ha?”  </st></p>
			<p><st c="5580">Bu tişörtü dün gece sarhoş odaya geldiğimde karanlıkta el yordamıyla dolapların birinde bulup sırtıma geçirmiştim. </st><st c="5695">Şarap şişesini almak için denize girince gömleğim ıslanmıştı. </st><st c="5757">Çıkartıp iskelenin orada bir yere asmıştık. </st><st c="5801">Tişört Selin’in abisi Oğuz’a ait olmalıydı.   </st></p>
			<p><st c="5845"> “Nur nerede? </st><st c="5858">Uyandı mı? </st><st c="5869">Belki babanın nereye gittiğini biliyordur.”  </st></p>
			<p><st c="5913">“Ohoo! </st><st c="5920">Onu bekleyecek olursak! </st><st c="5944">Halam öğleden önce uyanmaz ki. </st><st c="5975">Bütün gece yazmıştır o. </st><st c="5999">Yeni bir romana başladı. </st><st c="6024">Tarihi roman. </st><st c="6038">Zengin bir işadamı sipariş etmiş. </st><st c="6072">Senin haberin yok mu? </st><st c="6094">Biz hepimiz uyuyunca yazıyor o. </st><st c="6126">Hayalet yazar ya!”  </st></p>
			<p><st c="6145">Selin kendi esprisine kendi güldü. </st><st c="6180">Ben bir şey demedim. </st><st c="6201">Nur’un hayalet yazarlık yapması içimi acıtıyordu. </st><st c="6251">Nur’la ilgili her şey içimi acıtıyordu.   </st></p>
			<p><st c="6291">“Tamam kalkıyorum. </st><st c="6310">Bir müsaade et. </st><st c="6326">İki dakika kendime geleyim, yüzümü yıkayayım. </st><st c="6372">Sen beni dışarıda bekle.”  </st></p>
			<p><st c="6398">Selin söylene söylene ayağa kalktı. </st><st c="6434">Kapıya yürüdü. </st><st c="6449">Bu samimiyet de neyin nesiydi? </st><st c="6480">Gece karanlığında aynı şişeden şarap içersen olacağı budur oğlum Burak. </st><st c="6552">Sarhoşluğun etkisiyle kesin kendime dair bir şeyler anlatmışımdır. </st><st c="6619">Öyle şeyler ki Selin şimdi kendini bana yakın hissediyordur.   </st></p>
			<p><st c="6680">Pikeyi üzerimden sıyırıp tek kişilik yatağın kenarına oturdum. </st><st c="6743">Başımın ağrısı geçmek bilmiyordu. </st><st c="6777">Komodinde duran cam sürahiden bir bardak su doldurdum. </st><st c="6832">Birazını içip bardağı şakaklarıma bastırdım. </st><st c="6877">Serini iyi geldi. </st><st c="6895">Hemen ayağa kalkacak durumda değildim. </st><st c="6934">Gözüm komodinin üzerinde asılı tabloya ilişti. </st><st c="6981">Şirin Saka imzalı bir yağlıboya. </st><st c="7014">Açıklı koyulu mavi gölgeler içinde bir gemi. </st><st c="7059">Güvertedeki ince siyah siluetler geminin oransızca büyük çizilmiş bacalarından çıkan dumana karışıyor. </st><st c="7162">Yüzleri yok. </st><st c="7175">Ellerinde beyaz mendiller. </st><st c="7202">Fonda yeşil dağlar, dağlara oyulmuş taş binalar. </st><st c="7251">Belki kaya mezarları… Zirveden eteklere sis iniyor, geminin burnu o sisin içinde yitmiş. </st><st c="7340">Nedense bu tablo Süheyla Hanım’ı düşündürdü bana. </st><st c="7390">Nur’un vakitsiz ölen annesi Süheyla Bulut. </st><st c="7433">Şirin Saka’nın tek evladı.   </st></p>
			<p><st c="7460">Ben Süheyla Bulut ile hiç tanışmadım. </st><st c="7498">Nur’la tanıştığımız tatilin son günü ölmüştü. </st><st c="7544">Bizim tatilden döndüğümüz gün. </st><st c="7575">Biz gece otobüsüyle Fethiye’den İstanbul’a dönerken. </st><st c="7628">Saçma olduğunu bildiğim halde yıllarca kadıncağıza gizli bir öfke beslemiştim. </st><st c="7707">Aşkımızı mahvetti diye. </st><st c="7731">Sanki biz İstanbul’a dönerken onun kalbi durmasaydı Nur’la düzgün bir ilişkimiz olurdu. </st><st c="7819">Bu öfkeyi yıllardır içimde taşıdığımı şimdi Şirin Saka’nın tablosundaki ince uzun mavi dumanlı siluetlere bakarken daha iyi anlıyordum. </st><st c="7955">Annesi yaşasaydı Nur bana âşık olacaktı. </st><st c="7996">Buna samimiyetle inanmıştım. </st><st c="8025">Ne saçmalık!   </st></p>
			<p><st c="8038">Bir bardak daha su. </st><st c="8058">Boğazım çöle dönmüş. </st><st c="8079">Nemlenmek bilmiyor. </st><st c="8099">Su boğazımın kurusuna temas etmeden mideme iniyor. </st><st c="8150">Sürahi elimde, ayağa kalkıp pencereye yürüdüm. </st><st c="8197">Tül perdeyi kenara çekip bahçeye baktım. </st><st c="8238">Ağzında bitmiş bir sigarayla bahçıvan kuru toprağa hortumla su tutuyordu. </st><st c="8312">Ağaçlar, çiçekler, saksılarda bitkiler hep kurumuş. </st><st c="8364">Şirin Hanım da Sadık da artık bahçeye bakamayacak kadar yaşlandılar. </st><st c="8433">Oysa bir zamanlar bu bahçe ne güzeldi. </st><st c="8472">Renk renk güller, duvara sarılmış hanımelleri, mor, kırmızı, bakanın gözünü alan begonvillerle bezenmişti.   </st></p>
			<p><st c="8579">Nur’u uyandırıp beraber Boğaziçi Üniversitesi’ne gittiğimiz o sabahı konuşmak istedim. </st><st c="8666">İkimizin odası arasındaki banyodan geçsem, kapısını tıklatsam, yan yana uzansak, biraz o hatırlasa, biraz ben. </st><st c="8777">Eski bir filmi seyreder gibi birbirimizin hafızasından gençliğimizi izlesek. </st><st c="8854">Olmaz! </st><st c="8861">Selin kapıda nöbet tutarken aradaki geçitten Nur’un odasına giremem. </st><st c="8930">Ayrıca Nur değerli uykusunun bölünmesine de çok kızar. </st><st c="8985">Hem kim annesinin öldüğünü haber aldığı sabahı hatırlamak ister ki?   </st></p>
			<p><st c="9053">Ben tek başıma hatırlamalıyım.   </st></p>
			<p><st c="9084">Hatırladım.   </st></p>
			<p><st c="9096">Nur dişlerinin arasına sıkıştırdığı telefon kartıyla bana el sallıyor, gülümsüyor. </st><st c="9179">Annesine telefon etmeden hemen önce. </st><st c="9216">Boğaziçi Üniversitesi’nin kırmızı çatılı güzelim binaları ile çevrili yeşil kampüsündeyiz. </st><st c="9307">Ben stepler denen basamaklarda oturuyorum. </st><st c="9350">Steplerde oturunca aşağısı, ellerinde bavullarıyla yurtlarına dönen öğrenciler, güneş yanığı güzel kızlar, bahar güneşinde çimlere yayılmış kediler bir tiyatro sahnesi gibi görünüyor. </st><st c="9534">Hayat benim için en güzel oyununu oynuyor. </st><st c="9577">Telefon kulübesine yürürken Nur’un alacalı elbisesi uçuşuyor. </st><st c="9639">Kampüste dolanan erkekler dönüp güneşten yanmış biçimli bacaklarına bakıyorlar. </st><st c="9719">Elbisesi kısacık. </st><st c="9737">Mayıs ayı için fazla kısa. </st><st c="9764">Parlak turuncu, kırmızı, sarısıyla fazla yazlık. </st><st c="9813">Şehre gelene kadar elbisenin kısalığını fark etmemişim. </st><st c="9869">Şimdi rahatsızım. </st><st c="9887">Ellerimi burnuma götürüyorum. </st><st c="9917">Avuç içlerimde onun saçlarının kokusu. </st><st c="9956">Hanımeli, tuz ve kum. </st><st c="9978">Tatilden o sabah dönmüşüz. </st><st c="10005">Otobüsten indiğimiz gibi üniversitenin yolunu tutmuşuz. </st><st c="10061">Çünkü Nur’un o sabahki derse yetişmesi lazım. </st><st c="10107">Epistemoloji dersi.   </st></p>
			<p><st c="10127">“Kırsana dersi, notları başkasından alırsın sonra.”  </st></p>
			<p><st c="10179">İstanbul’a dönerken böyle demiştim ona. </st><st c="10219">Otobüste, muavin Nescafe servisi yapıyordu. </st><st c="10263">Pazar pazartesiye bağlanıyordu. </st><st c="10295">Tatil hayata, hayal hakikate bağlanıyordu. </st><st c="10338">Ben kopmamak için Nur’a tutunuyordum. </st><st c="10376">Parmaklarım onun kirpi saçlarında dolanıyordu. </st><st c="10423">Otobüs yeni açılmış TEM otoyolunda tam gaz şehre yaklaşıyordu. </st><st c="10486">Nur uykulu gözlerle pencereden dışarıyı seyrediyordu. </st><st c="10540">Sağ tarafımızda körfezin yüzeyi yağ gibiydi. </st><st c="10585">Dümdüz. </st><st c="10593">Eflatun, pembe, mor... </st><st c="10616">Bir haftadır kristal mavisine bağıra çağıra daldığımız deniz değildi bu. </st><st c="10689">Beni huzursuz ediyordu. </st><st c="10713">Geri dönmek istiyordum.   </st></p>
			<p><st c="10737">“Olmaz. </st><st c="10745">Bu dersi felsefe bölümünden seçmeli alıyorum. </st><st c="10791">Sınıftaki kimseyi tanımıyorum. </st><st c="10822">Zaten ben başkasının notlarından anlamam. </st><st c="10864">Gitmek zorundayım.”  </st></p>
			<p><st c="10884">Gittik ama Nur o derse giremedi.   </st></p>
			<p><st c="10917">Erguvanlar açmıştı. </st><st c="10937">Mor tepelerle denizin mavisi, Boğaz’ın zarif kıvrımı ve Güney kampüse inen yoldaki bitkilerin, çamların yeşili olağanüstü güzeldi. </st><st c="11068">Yanımızdan bir sürü el ele, sarmaş dolaş çift geçiyordu. </st><st c="11125">Ben bir türlü uzanıp Nur’un elini tutamıyordum. </st><st c="11173">O yanımda, sırtında boyundan büyük çantası, çantaya bağlı uyku tulumu, çadırı, sağından solundan sarkan metal kampçı kupası, matarasıyla dalgın dalgın yürüyordu. </st><st c="11335">Kısacık saçlarında dün akşam son defa girdiğimiz denizin tuzu beyaz beyaz kurumuştu. </st><st c="11420">Güneş yanığı yüzü süzgündü. </st><st c="11448">Otobüs yormuş olmalı onu diye kendimi avutuyordum. </st><st c="11499">Vadimiz, sadece deniz yoluyla ulaşılan ıssız kumsalımız, ateş başında şarap içtiğimiz, sucuk kızartıp, takımyıldızları saydığımız, sonra ufacık çadırda ter içinde seviştiğimiz geceler o kadar uzakta kalmış olamazdı.   </st></p>
			<p><st c="11715">Yeşil sahaya indiğimizde Nur bana döndü. </st><st c="11756">Sesi yumuşacıktı. </st><st c="11774">Yüzü çocuk gibi tatlı.   </st></p>
			<p><st c="11797"> “Bak, ne diyeceğim Burak. </st><st c="11823">Dersi kıramam ama bu dersten sonra üç saatlik bir </st><span><st c="11873">gap</st></span><st c="11876"> var. </st><st c="11882">Eve gidip çantamı bırakacaktım ama boş ver. </st><st c="11926">Çimenlerde takılırız. </st><st c="11948">Orta Kantin’den patatesli börek ve çay alırız. </st><st c="11995">Okulun berbat çayını bile özledim. </st><st c="12030">Ha, ne dersin? </st><st c="12045">Hatta istersen Hisar’a ineriz. </st><st c="12076">Büfeden sosisli yer, Ali Baba’da otururuz.”   </st></p>
			<p><st c="12120">Eli elimi kavradı. </st><st c="12139">Sıcacık. </st><st c="12148">Sımsıkı. </st><st c="12157">Tüm kaygılarımdan bir anda sıyrıldım. </st><st c="12195">İçimden kahkaha atmak geldi. </st><st c="12224">Sırtındaki o koca çanta engellemeseydi, kolumu atıp onu kendime çekecektim. </st><st c="12300">Oysa salak salak başımı sallamakla yetindim. </st><st c="12345">Çantasını yere indirirdi, fermuarlı ön gözünü açıp telefon kartını çıkarttı.   </st></p>
			<p><st c="12422">“Ben bir koşu annemi arayayım, geldiğimi söyleyeyim de merak etmesin. </st><st c="12492">Sen çantalarla şurada, steplerde otur, iki dakika sürmez işim.”  </st></p>
			<p><st c="12556">Zamanı tam orada durduralım Nur. </st><st c="12589">Kes, diyelim ve film o karede donsun. </st><st c="12627">Sen telefon kulübelerinin önüne varınca bana dön ve el salla. </st><st c="12689">Yüzünde çocuksu tebessümün olsun. </st><st c="12723">Yazlık, kısacık, alacalı elbisenin incecik etekleri rüzgârda uçuşsun. </st><st c="12793">Sağından solundan geçen çocuklar bacaklarına baksınlar. </st><st c="12849">Sen dön bana bak. </st><st c="12867">Dişlerinin arasına sıkıştırdığın telefon kartıyla, gülümse, el salla.   </st></p>
			<p><st c="12937">Hayatımın en mutlu anına zaman elini sürmesin.   </st></p>
			<p><st c="12984">Telefonu Nur’un annesi değil abisi Fikret açtı. </st><st c="13032">Süheyla Bulut o sabah kalp krizi geçirmişti. </st><st c="13077">Nur abisinin sözlerini bitirmesini beklemeden almacı elinden düşürdü. </st><st c="13147">Telefon kordonun ucunda sallanırken kulübeden çıktı. </st><st c="13200">İki adım attı. </st><st c="13215">Bir oğlan telefonun içinde unuttuğu kartını Nur’a uzattı. </st><st c="13273">Nur başını kaldırıp steplerde oturan bana baktı. </st><st c="13322">Biraz önceki çocuksu tebessümü yerini sert, sivri bir acıya bırakmıştı. </st><st c="13394">Ben şaşkındım. </st><st c="13409">Hayatın en güzel oyununu izlemeye gelmiş bir seyircinin şaşkınlığıydı benimki. </st><st c="13488">Zamanın değil, o sert, sivri acının hayatımın en mutlu anını paramparça ettiğini çok sonra anladım.   </st></p>
			<p><st c="13588">Nur bir daha hiç öyle güzel gülümsemedi. </st><st c="13629">Ne bana, ne de başkasına.   </st></p>
			<p><st c="13655">“Burak?! </st><st c="13664">Ne yapıyorsun ya? </st><st c="13682">Hu hu? </st><st c="13689">Gelmiyor musun? </st><st c="13705">Uykuya mı daldın yine?”  </st></p>
			<p><st c="13729">Selin kapıyı aralayıp başını uzattı. </st><st c="13766">Benim don tişört pencerenin önünde ayakta dikildiğimi görünce telaşla geri çekildi. </st><st c="13850">Yürüyüp sürahiyi başucumdaki sehpaya bıraktım. </st><st c="13897">Yüreğime bir yumru oturmuştu. </st><st c="13927">Siyah Metallica tişörtünün altına pantolonumu geçirip Nur’un odasıyla benimkini ayıran tuvalete yollandım.  </st></p>
		</div>
	<div id="charCountTotal" value="14034"></div></body>
</html>
