<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-10</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-10" xml:lang="tr-TR">
		<div>
			<p>  </p>
			<p id="_idParaDest-8" xml:lang="en-GB"><st c="0">8  </st></p>
			<p><st c="2">Rüyamda annemi görüyordum. </st><st c="29">Meğer ölmemiş. </st><st c="44">Saklanıyormuş. </st><st c="59">Hem de yıllardır. </st><st c="77">Benden, Fikret’ten, babamdan ama en çok kendi annesinden saklanıyormuş. </st><st c="149">Şirin Saka’nın ilgisini, sevgisini kazanmak için beyhude yere çabalamaktan yorulmuş. </st><st c="234">O ölene kadar saklanacakmış. </st><st c="263">Sonra ortaya çıkacak mısın anne, diyorum. </st><st c="305">İçim bir yandan acıyor, bir yandan da sevinçle doluyor. </st><st c="361">O zaman anlıyorum. </st><st c="380">Ben çocuğum rüyamda. </st><st c="401">Annemle denizdeyiz. </st><st c="421">Beni kucağına alıyor. </st><st c="443">Bacaklarım, kollarımla sarılıyorum ona. </st><st c="483">Hafifliyorum. </st><st c="497">Onun rahminde, sıcak sular içinde yattığım, güvenli zamanların anısı geri geliyor.   </st></p>
			<p><st c="580">Uyandım. </st><st c="589">Güneş yükselmiş dimdik yatağa düşüyor. </st><st c="628">Karyolanın pirinç başında, ayaklarında sıcak dans ediyor. </st><st c="686">Yüzümü yastığa gömdüm. </st><st c="709">Benim annem öldü. </st><st c="727">Yıllar önce hem de. </st><st c="747">Ben onun yokluğuna hâlâ alışamadım. </st><st c="783">Bir rüyayla baştan çıkmaya hazırım. </st><st c="819">Bir sanrıya inanıyorum hemen. </st><st c="849">Aslında ölmemiş. </st><st c="866">Mantıklı açıklamalarım da var: Ne de olsa ölüsünü ben görmedim. </st><st c="930">Fikret gördü. </st><st c="944">Cenazeyi, imamı, belediyeyi, mezarlığı da hep o ayarladı. </st><st c="1002">Ben tatildeydim. </st><span><st c="1019">Spring Break</st></span><st c="1031">’ti. </st><st c="1037">Babamın durumu ile kıyaslandığında yine de iyiydim. </st><st c="1089">Bangkok’tan gelen uçağı rötar yapmıştı. </st><st c="1129">Az daha karısının cenazesine yetişemeyecekti. </st><st c="1175">Sözde iş gezisindeydi. </st><st c="1198">Babam iş gezisinde. </st><st c="1218">Ha ha ha! </st><st c="1228">Ben o genç yaşımda bile onun Uzakdoğu’daki iş gezilerine kıçımla gülüyordum. </st><st c="1305">Orta yaş bunalımını körpe kızlarla âlem yaparak atlatma derdindeydi. </st><st c="1374">Kesin Tayland’dan bin bir tane zührevi hastalıkla dönüyordu. </st><st c="1435">Dünyanın kerhanesine girip de hastalık kapmamak mümkün müydü?  </st></p>
			<p><st c="1497">Annemi bu konuda uyardığımda, o omuz silkiyordu.  </st></p>
			<p><st c="1546">“Nurcuğum babanın benimle o şekilde ilgilendiği mi kaldı?”  </st></p>
			<p><st c="1605">Utancımdan bir türlü soramıyordum. </st><st c="1640">Canın çekmiyor mu anne? </st><st c="1664">Eğer babam da seninle sevişmiyorsa, şeftali kabuğu gibi güzel tenini, şu uzun ipek saçlarını kimler seviyor? </st><st c="1773">O, sorumu duymuş gibi ince uzun parmaklarının arasında tuttuğu sigarasının dumanını eliyle dağıtıyordu. </st><st c="1877">Gözlerinde hüzün mü, yoksa bezginlik mi olduğunu çözemediğim karanlık gölgeler. </st><st c="1957">Eskiden olsa tombul şarap kadehini okşardı ama içkiyi bırakmıştı. </st><st c="2023">Biz de o günler hiç yaşanmamış gibi davranıyorduk. </st><st c="2074">Annem sanki hiç içmemişti. </st><st c="2101">Öğlen kırmızı şarapla başlayıp gecenin körüne kadar eline geçen her şişeyi kafasına dikmemişti. </st><st c="2197">Konuşmadığımız için artık o günleri hatırlamıyorduk. </st><st c="2250">Hakkında konuşmamaya ant içtiğimiz bir geçmiş kolaylıkla anılarımızdan silinebilirdi. </st><st c="2336">Biz de silmiştik. </st><st c="2354">Zincirleme sigarasına ses çıkartmıyorduk.   </st></p>
			<p><span><st c="2396">Spring Break</st></span><st c="2408"> tatiline gitmek üzere evden çıkarken ona doğru dürüst sarılamamıştım. </st><st c="2479">Sırtımda boyumdan büyük bir çanta asılıydı. </st><st c="2523">Yere indirmeye üşenmiştim. </st><st c="2550">Çantanın altına çadırım bağlıydı. </st><st c="2584">Bir yanında uyku tulumunun altına sereceğim matım, diğer yanında mavi metal çaydanlığım, kupam, mataram. </st><st c="2689">O çantanın saplarını omuzlarımdan geçirebilmek için oturmam gerekiyordu. </st><st c="2762">Ben salondaki kanepeye oturmuştum, annem çantanın askılarını kollarımdan geçirmişti. </st><st c="2847">Ayağa kalkarken sendelemiştim. </st><st c="2878">Annem halime gülmüştü. </st><st c="2901">Üzülmüştü de.   </st></p>
			<p><st c="2915">“Şükrü’yü çağıralım, seni otobüs garajına bıraksın.”   </st></p>
			<p><st c="2968">“Aşağıdan taksiye bineceğim anne. </st><st c="3002">Merak etme.”  </st></p>
			<p><st c="3015">Aceleciydim. </st><st c="3028">Bir an önce evden çıkmak istiyordum. </st><st c="3065">Özgürlük daima evin dışındaydı. </st><st c="3097">Otel odalarında, hostel koğuşlarında, ucuz pansiyonlarda, kamp çadırlarında. </st><st c="3174">Tarihi binamızın kafesli asansörünü beklemeye bile tahammülüm yoktu. </st><st c="3243">Annem kapının ağzında. </st><st c="3266">Üzerinde sabahlığı. </st><st c="3286">Anne akşam oldu, bir giyin yahu. </st><st c="3319">Ne gerek var? </st><st c="3333">Babam Tayland’da. </st><st c="3351">Ben yokken ne yapacak? </st><st c="3374">Fikret uğrar. </st><st c="3388">Oğuz’u getirir. </st><st c="3404">Oynarlar. </st><st c="3414">Arkadaşlarını görür. </st><st c="3435">Poker oynarlar. </st><st c="3451">Buzlu, limonlu çay yaparlar. </st><st c="3480">Annemin yanında cin tonik içmezler.   </st></p>
			<p><st c="3516">“Varınca beni ara mutlaka.”  </st></p>
			<p><st c="3544">Asansörün kapısı ağır. </st><st c="3567">Sırtımda ev kadar büyük çantamla zar zor sığıyorum.   </st></p>
			<p><st c="3619">“Bilmiyorum anne. </st><st c="3637">Ölüdeniz’den ararım ama ondan sonra telefon imkânı olmayacak. </st><st c="3699">Biliyorsun, gittiğimiz yerde yerleşim yok.”  </st></p>
			<p><st c="3743">Sesimde saçma sapan bir kibir. </st><st c="3774">Annemin umuru değil.   </st></p>
			<p><st c="3795">“Ölüdeniz’den ara o zaman.”  </st></p>
			<p><st c="3823">“Tamam bakarız. </st><st c="3839">Hadi bay! </st><st c="3849">Öptüm.”  </st></p>
			<p><st c="3857">Ama öpmedim. </st><st c="3870">Çoktan kafesli asansörün içindeydim. </st><st c="3907">Kapıya dayanmış bitkin, güzel, hüzünlü Süheyla. </st><st c="3955">İnce beyaz elini kaldırdı. </st><st c="3982">Önce yüzü yitti, sonra vücudu, en son ayaklarını gördüm. </st><st c="4039">Sonra asansör bir alt kata indi. </st><st c="4072">Annem yitti. </st><st c="4085">Sonsuza dek.   </st></p>
			<p><st c="4098">Rüyamda annem gençti. </st><st c="4120">Çok genç. </st><st c="4130">Selin’in yaşında ya var, ya yok. </st><st c="4163">Gülüyordu. </st><st c="4174">Oysa çocukluğumda annem yorgundu. </st><st c="4208">Keyifsiz, sırtında sarı, pembe, yeşil, mevsime göre değişen bir sabahlık. </st><st c="4282">Kahvaltımızı hazırlarken mutsuz. </st><st c="4315">Ben kalın ekmek dilimlerine şokella sürerken o başını ellerinin arasına almış, babamın şoförü Şükrü Abi’nin bizi alıp götüreceği anı bekliyor. </st><st c="4458">Maçka’daki evin mutfağındayız. </st><st c="4489">Mutfağımız geniş ve ferah. </st><st c="4516">Büyük pencereleri arka avluya bakıyor. </st><st c="4555">Arka avlumuz olağanüstü güzel. </st><st c="4586">Bence salonun pencerelerinden görünen ve misafirleri hayran bırakan Boğaz manzarasından da güzel arka avlumuz. </st><st c="4697">Heykelli havuzu, palmiyeleri, yeşillikler içinde badem şekerleri gibi dizilmiş ufak, beyaz taşlı yolları var. </st><st c="4807">Ama annem hiçbirini görmüyor. </st><st c="4837">Çünkü başı ağrıyor. </st><st c="4857">Çünkü akşamdan kalma. </st><st c="4879">Ben çocukken annem içiyor. </st><st c="4906">Mutfak masasında Fikret’le didişmemize tahammülü yok. </st><st c="4960">Önlüğümün yakasını yanlış ilikleyip odasına dönüyor. </st><st c="5013">Şükrü Abi nasıl olsa bizi okula götürecek.   </st></p>
			<p><st c="5056">Ah Fikret, ağzını bir açtın pir açtın. </st><st c="5095">Anılar yağmuru dur durak bilmiyor şimdi!  </st></p>
			<p><st c="5136">Acaba Fikret anneme şu hayatta bir şans daha vermek için mi kızının göbek adını Süheyla koydu? </st><st c="5231">Gerçi Selin’in doğduğu yıl Fikret’in manevi konulara merakı henüz başlamamıştı. </st><st c="5311">Henüz reenkarnasyona, geçmiş yaşam regresyonlarına, ailenin dokusuna sızmış lanetlere inanmıyordu ama belki abimin sezgileri sandığımdan kuvvetlidir. </st><st c="5461">Belki annem ona da rüyalarında konuşmuştur.  </st></p>
			<p><st c="5505">Annemin öldüğünü haber aldığımda yanımda Burak vardı. </st><st c="5559">Tatilde tanışmıştık. </st><st c="5580">Aslında otobüste tanışmıştık ama o öyle hatırlamayı tercih etmiyor. </st><st c="5648">Onun kafasında yıldızlı göklerin altında kamp kurduğumuz ıssız kumsalda, ateş başında bir tanışma sahnesi var. </st><st c="5759">İflâh olmaz bir romantik bu Burak. </st><st c="5794">Kaç defa söyledim. </st><st c="5813">Biz ateş başında filan değil, gece otobüsünün mola yerinde tanıştık. </st><st c="5882">O yıllarda mola yerine henüz dinlenme tesisi denmiyordu. </st><st c="5939">Tuvaletlere de turnike konulmamıştı. </st><st c="5976">Biz üniversitemizin bizlere ihsan ettiği bahar tatiline çıkmış dört kız, mola yerinin floresan lambaları altında, gece yarısı mecburmuşuz gibi mercimek çorbası kaşıklıyorduk. </st><st c="6151">Gözlerimizden uyku akıyordu. </st><st c="6180">Kıçımızdan sarkan eşofmanlarımız, çapaklı gözlerimiz, arkası basılmış saçlarımızla güzellik standartlarımızın çok uzağındaydık. </st><st c="6308">Yine de karşı masada zehir gibi çay ve zincirleme sigara içen otobüs şoförü ile muavin, masaları silen komi ile mola halinde bilumum erkek gözlerini bize dikmiş, kadın başına –hem de gece gece– yola çıkmış, bize bakıyor, yavşak yavşak gülüyorlardı.  </st></p>
			<p><st c="6557">Burak elinde tepeleme yemek dolu metal tepsiyle masamıza yaklaşıp bizimle oturmak için izin istediğinde sevinmiştik. </st><st c="6674">Çaktırmamıştık, olur buyur diye yarım ağız boş sandalyeleri işaret etmiştik ama sevinmiştik. </st><st c="6767">O çelimsiz vücuduyla heriflerle aramıza paravan oluşturamazdı belki ama bizim masaya oturunca şoförler nihayet kendi aralarında konuşacak bir şeyler bulmuşlar, komi de uzakta masaları silmeye yollanmıştı. </st><st c="6972">Biz sevinmiştik de Burak’ın arkadaşı Onur pek hoşlanmamıştı. </st><st c="7033">Ne bizden, ne de Burak’ın Superman gibi kurtarıcılığa soyunmasından. </st><st c="7102">Elimizi sıkarken somurtmasından belliydi. </st><st c="7144">Hele hele bizim aynı ıssız vadide kamp kuracağımızı duyunca iyice bozum oldu.   </st></p>
			<p><st c="7222">Sabah, otobüsten inip de bizi ıssız vadimize götürecek tekneye bindiğimizde Burak kıç tarafında yanımızda oturdu. </st><st c="7336">Onur önde, burunda kaldı. </st><st c="7362">Meğer erkek erkeğe bir maceraya çıkmış bu ikisi. </st><st c="7411">Bıçaklı, çakılı, oltalı, dürbünlü, her türlü eril donanımlı ama yanlarında bir paket makarna, üç kuru fasulye konservesi ile bolca çabuk çorba haricinde yemek yok.   </st></p>
			<p><st c="7575"> “Ne yiyeceksiniz bir hafta boyunca? </st><st c="7611">Konserveleriniz bitince ava mı çıkacaksınız?”  </st></p>
			<p><st c="7657">Burak gözlük camlarının ardından mahcup mahcup gülümsedi. </st><st c="7715">Teknenin burnu yeşil kıyıya paralel, dalgalara bata çıka ilerliyordu. </st><st c="7785">Bizim kızlar eşofmanlarının paçalarını dizlerine kadar çekmiş, kıştan kalma beyaz bacaklarını denize sarkıtmışlar, bağrışıp duruyorlardı. </st><st c="7923">Su çok soğuktu. </st><st c="7939">Aylardan nisan.   </st></p>
			<p><st c="7955"> “Eh, avladığınız hayvanların etini bize getirin de spagetti bolonez pişirelim.”  </st></p>
			<p><st c="8035">Gülüştük. </st><st c="8045">Burak utangaçtı. </st><st c="8062">Yüzüme uzun süre bakamıyordu. </st><st c="8092">Gözlerini gözlerimde ısrarla tutma huyu henüz gelişmemişti. </st><st c="8152">Mola yerinde, masamıza oturup da aklınca bizi heriflerin mide bulandıran bakışlarından kurtardığında onu boş yere Superman’e benzetmemiştim. </st><st c="8293">Siyah kıvırcık saçlı, kare gözlüklü, ufak tefek tam bir Clark Kent’ti. </st><st c="8364">Dizlerimi karnıma çektim, yüzümü rüzgâra verdim. </st><st c="8413">Akdeniz’in kokusundan başım döndü.  </st></p>
			<p><st c="8448">Sonra birden tekne burnunu doğuya çevirdi ve biz vadiyi gördük. </st><st c="8512">Sarp iki tepenin arasına sıkışmış bir kanyon ve gölgesinde uzun, upuzun, ıssız bir kumsal. </st><st c="8603">Kekik kokulu sert rüzgâr yüzümüze çarptı. </st><st c="8645">Soluğumuzu tuttuk. </st><st c="8664">Teknenin pata patalarından başka ses duyulmuyordu. </st><st c="8715">Tabiatın güzelliği ve gücü karşımızda dikiliyordu. </st><st c="8766">Biz kızlar tüm kamp teçhizatımıza, high-tech çadırımıza rağmen doğanın takdirine kaldığımızı anladık. </st><st c="8868">Bu tekne bizi bırakıp gittikten sonra medeniyetle tüm bağımız kesilecekti. </st><st c="8943">Tepedeki köye daracık bir keçi yoluyla çıkılabilirdi ama kimi noktalarında iple tırmanış gerektiğini biliyorduk. </st><st c="9056">Birden Burak’la Onur’a rastladığımıza sevindim.   </st></p>
			<p><st c="9104">Tekne kumsala yaklaşırken güneş kayalık tepenin en yüksek noktasına kurulmuş köyün ardından yükseldi. </st><st c="9206">Denizin rengi turkuvaza döndü. </st><st c="9237">Kanyonun kumsala açıldığı noktada gelincikler mahmur mahmur güneşe açıldılar. </st><st c="9315">Çimler yeşerdi. </st><st c="9331">Tekne hız kesti. </st><st c="9348">Biz soluğumuzu tutup karşımızdaki bu olağanüstü dünyayı seyrettik.   </st></p>
			<p><st c="9415">Deniz beni hep baştan çıkartır. </st><st c="9447">Hiçbir erkeğin, hiçbir sevişmenin sağlayamadığı bir tamlık duygusu denize daldığımda ruhuma yayılır. </st><st c="9548">Vücudumun onun sertliğine, serinliğine yavaş yavaş alışmasına bayılırım. </st><st c="9621">Çocukken bile adadaki evin tahta iskelesinden denize atladığımda içime bugün cinsel haz olduğunu bildiğim bir his yayılırdı. </st><st c="9746">Deniz çok büyüktü. </st><st c="9765">Ben ise hem küçük, hem eksik. </st><st c="9795">Hayat ben büyüyünce başlayacak, uzak bir limandı. </st><st c="9845">O limana varana kadar hep mış gibi yapacaktım. </st><st c="9892">Burası bizim evimizmiş. </st><st c="9916">İşte salon, işte mutfak. </st><st c="9941">Ben bu evin hanımı imişim. </st><st c="9968">Sizler, oyuncak bebeklerim, benim çocuklarımmışsınız. </st><st c="10022">Ama değilsiniz. </st><st c="10038">Burası da benim evim değil. </st><st c="10066">Büyükannemin bahçesinde bir köşe. </st><st c="10100">Ben o yetişkin güzel kadın değilim. </st><st c="10136">Hiçbir şey tam değil. </st><st c="10158">Eksik. </st><st c="10165">Çocukken bu oyunun bir sonu olduğuna inanıyordum. </st><st c="10215">Büyüyünce tam olacaktım. </st><st c="10240">Sonra büyüdüm ve anladım ki hayatın kendisi bir mış gibi düzeninde, gerçeğin bir gün geleceğine inanarak uyuyup uyanmakmış.  </st></p>
			<p><st c="10364">Bir tek yüzerken, denizin mavisi kollarımdan akarken gerçeğin içinde, tam yüreğinde durduğumu hissederdim. </st><st c="10471">Çocukken de şimdi de. </st><st c="10493">Belki bu yüzden bizi vadimize götüren teknenin burnunda Burak’la yan yana oturduğumuz o serin nisan sabahında hayatıma girmekte olan bu erkeğin de tamlık vaat edip yine sadece benden çalacağını hissettiğim için ansızın bağırdım.  </st></p>
			<p><st c="10722">“Hadi Burak! </st><st c="10735">Yüzmeye. </st><st c="10744">Atla! </st><st c="10750">Var mısın?”  </st></p>
			<p><st c="10762">Kazağımı, eşofmanımı Burak’ın şaşkın bakışları altında sırtımdan, altımdan sıyırıp attım, sekerek kıç tarafına geçtim. </st><st c="10881">Bizim kızlar tezahürat yaptılar. </st><st c="10914">Onur somurttu. </st><st c="10929">Üzerimde bikinimle döndüm, burunda bıraktığım Burak’a baktım. </st><st c="10991">Utangaç haliyle tişörtünü çıkartıyordu. </st><st c="11031">Daracık göğüskafesi, uzun bacaklarıyla solgun, çelimsiz bir ergen gibiydi. </st><st c="11106">Hayatta yatmam ben bu çocukla! </st><st c="11137">Giden teknenin arka ucundan kendimi suya bıraktım. </st><st c="11188">Çok soğuktu! </st><st c="11201">Beynim dondu. </st><st c="11215">Bağırarak kulaç atmaya başladım. </st><st c="11248">Tekne arkasında köpükler bırakarak uzaklaştı. </st><st c="11294">Bizim kızlar bağrıştılar.   </st></p>
			<p><st c="11320">“Atla Burak atla! </st><st c="11338">Soğuk ama girince alışırsın!”  </st></p>
			<p><st c="11368">Zavallı Burak sadece beni etkilemek için titreye titreye kendini suya bıraktı. </st><st c="11447">Kızlar tezahürat yaptılar.   </st></p>
			<p><st c="11474">“Bravo Burak!”   </st></p>
			<p><st c="11489">Sandığımdan da iyi yüzüyordu. </st><st c="11519">O çelimsiz beyaz kollardan beklemediğimiz ağır, sağlam kulaçlarla bana yaklaştı. </st><st c="11600">Suda karşılıklı durduk. </st><st c="11624">Vadinin sarp kayalıkları arasına sıkışmış turkuvaz bir havuzu andıran deniz öyle temizdi ki dipteki çakılları, taşları görebiliyorduk. </st><st c="11759">Bizden bağımsız oynayıp duran beyaz bacaklarımızın arasından ani manevralarla bir o yana bir bu yana yön değiştirerek yüzen küçük, mavi gri balık sürüleri geçiyordu. </st><st c="11925">Burak’a baktım. </st><st c="11941">Çocukluğunu denizle haşır neşir geçirdiği besbelliydi. </st><st c="11996">Su onun da yuvasıydı. </st><st c="12018">Gözleri denizin mavisi yansıdıkça yağlı iri sele zeytini gibi parlıyordu. </st><st c="12092">Gözlüksüz haliyle yakışıklı bile sayılabilirdi. </st><st c="12140">Biraz güneşte yanar, kaslanırsa belki de yatardım onunla.   </st></p>
			<p><st c="12198">Beraber kumsala yüzdük.   </st></p>
		</div>
	<div id="charCountTotal" value="12222"></div></body>
</html>
