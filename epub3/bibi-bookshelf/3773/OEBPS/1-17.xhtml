<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-17</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-17" xml:lang="tr-TR">
		<div>
			<p>  </p>
			<p id="_idParaDest-15" xml:lang="en-GB"><st c="0">15  </st></p>
			<p><st c="3">Bayan Şirin bu sabah odasına götürdüğüm kahvaltısının bir lokmasını dahi yemedi. </st><st c="84">Dün sabah yemek odasında çocuklarla oturur iken büründüğü neşeli haleti ruhiye de bugün silinmiş, gitmiş. </st><st c="190">Yazık. </st><st c="197">Bana sorarsanız dün sofrada hanımımı bir parça yordular. </st><st c="254">Çocuklar farkında değiller. </st><st c="282">Sordular, ettiler. </st><st c="301">Birtakım lüzumsuz, maziye dair teferruatı anlatmaya teşvik ettiler. </st><st c="369">Hanımımın takati tükendi. </st><st c="395">İstirahat etsin diye odasına götürdüm. </st><st c="434">Bereket versin, Bay Burak da çocuklar da dün bir daha hanımımı rahatsız etmediler amma yine de bugün halsiz ve iştahsız uyandı işte. </st><st c="567">Halbuki sabah Niko’nun fırınından taze aldığım ekmekleri sevdiği usulde yumurtaya banarak pişirmiştim. </st><st c="670">Elini dahi sürmemiş. </st><st c="691">Safi kahve içmiş. </st><st c="709">Süt de ilave etmiyor. </st><st c="731">Zehir misali kahveyi içince elleri titriyor. </st><st c="776">Bazı akşamlar çorba kaşığı ağzını bulamıyor. </st><st c="821">Boynuna bağladığım peçeteye çorba damlıyor. </st><st c="865">O vakit ellerini kaldırıp yüzünün önünde tutuyor. </st><st c="915">Bakıyor, bakıyor. </st><st c="933">Hiç lakırdı etmiyor. </st><st c="954">Biliyorum ki kahroluyor. </st><st c="979">Hanımımın sükûtu karşısında içimde bir yer sızlıyor.   </st></p>
			<p><st c="1032">O eller ki bir vakitler onlardan hayat akardı. </st><st c="1079">Onlar benim içimde muhafaza ettiğimi dahi bilmediğim âlemlere can verirdi. </st><st c="1154">Farzımuhal, Bayan Şirin tuvalin yüzüne bir renk atardı, bir tanecik renk ve bendeniz birden neyin resmini çizdiğini idrak ederdim. </st><st c="1285">Bayan Şirin çizdiği resimle alakadar olduğumu derhal anlardı. </st><st c="1347">O esnada her ne yapıyorsam artık. </st><st c="1381">Belki soluğumu tutuyordum veya şuursuzca bir ses çıkıyordu boğazımdan. </st><st c="1452">Sorardı: Sadık bu resimde ne görüyorsun? </st><st c="1493">Susardım. </st><st c="1503">Nasıl diyeyim? </st><st c="1518">Kızardı. </st><st c="1527">Konuş be adam, ne görüyorsun? </st><st c="1557">Diyemezdim: Pencerenin önündeki akasyanın haziran yağmurları esnasında cama vuruşunu görüyorum, diye. </st><st c="1659">Ne haddime düşmüş. </st><st c="1678">Ben susup durdukça hanımımın elleri, mavi, turuncu, vişneçürüğüne boyalı elleri, iki yanına düşerdi. </st><st c="1779">Aman Sadık derdi, sanat her insanın ruhuna tesir eder. </st><st c="1834">Seninkine temas dahi etmiyorsa, bu benim eserim sanat değil.   </st></p>
			<p><st c="1895">Kahvesinden gayrı bir şeyciğe dokunmadığı tepsiyi titreyen elleriyle bana uzatırken hafızama bunlar geldi. </st><st c="2002">Akşam, yorgun argın şömineye karşı oturduğunda parmaklarındaki boyaları tinerle silerdim. </st><st c="2092">Mavilerin, turuncuların içinden derisinin beyazı zambak gibi açardı. </st><st c="2161">Tepsiyi aldım, holü geçtim. </st><st c="2189">Mutfağa girecekken kulağıma musiki ilişti. </st><st c="2232">Yemek odasından geliyordu. </st><st c="2259">Usulca kapıyı ittim, baktım. </st><st c="2288">Bir de ne göreyim? </st><st c="2307">Bayan Nur yapayalnız, boş masanın başına oturmuş, ağlıyor. </st><st c="2366">Kahve fincanını iki eliyle kavramış, gözyaşları yanaklarından sicim gibi akıyor. </st><st c="2447">İçim yandı. </st><st c="2459">Çocukken de tıpkı böyle içli içli ağlardı yavrucak. </st><st c="2511">Geri çekildim. </st><st c="2526">Beni görmemişti zati. </st><st c="2548">Bayan Şirin’in tepsisini sessizce mutfağa bırakıp odama geçtim. </st><st c="2612">Etrafa öğlenden sonra nizam versem de olur. </st><st c="2656">Bırakayım, Bayan Nur gönlünce ah etsin.   </st></p>
			<p><st c="2696">Ve fakat odama girince ne edeceğimi bilemedim. </st><st c="2743">Gündüzleyin odamda vakit geçirme âdetim yoktur. </st><st c="2791">Yakışık almaz. </st><st c="2806">Halbuki Bayan Şirin’in bana ihsan ettiği bu oda hem ziyadesiyle geniş hem de insanın içini ısıtan bir tarafı var. </st><st c="2920">Belki duvarları kiremit rengi tuğlalarla örülü tek oda burası olduğu için bana öyle geliyor. </st><st c="3013">Kimi zaman düşünürüm, bu evde rahatça uyuyabileceğim tek oda burasıdır. </st><st c="3085">Bayan Şirin geniş gönüllü bir insan olduğu için merhum Profesör Halit Beyefendi’nin ölümünden sonra beni buraya aldı, deniz kıyısındaki müştemilata da bahçevan ve ailesini yerleştirdi.   </st></p>
			<p><st c="3270">Başlarda Halit Beyefendi bu evi ilk satın aldığı sıralarda, o müştemilatta ben yaşıyordum. </st><st c="3361">Çok şükür bir şikâyetim yoktu. </st><st c="3392">Bilakis. </st><st c="3401">Sabaha karşı uyanıp da penceremin önünde süt gibi denizi, o denize olta atmış balıkçı kayıklarını görünce çocuk misali seviniyordum. </st><st c="3534">Kış gecelerinde rüzgâr delirdiğinde, dalgalar yükselip de ahşap iskeleyi dövdüğünde ister istemez aklıma çocukluğumuz gelirdi. </st><st c="3661">Fakat zannetmem ki Bayan Şirin o günleri anımsayıp da bana o müştemilatı münasip görmüştür. </st><st c="3753">O eski günlerde, biz çok uzak bir dağda yaşardık. </st><st c="3803">Bayan Şirin validesi büyükhanım ve beybabası Nuri Efendi ile büyük konakta kalırdı. </st><st c="3887">Bizim anacığımla kaldığımız iki göz bir dairemiz vardı. </st><st c="3943">Taş konağa yer altından bir koridorla bitiştirilmişti. </st><st c="3998">Koridor karanlık ve nemliydi. </st><st c="4028">Duvarındaki oyuklarında mumlar yanardı. </st><st c="4068">Yürürken birtakım gözler beni izlerdi. </st><st c="4107">Ürkerdim. </st><st c="4117">Gece vakti anama ihtiyaç duyulduğunda koridorun yosun kaplı duvarlarında çan sesi yankılanırdı. </st><st c="4213">O vakit zavallı anacığım benim ağlamama, sızlanmama aldırmadan kalkar, büyük hanımın yardımına koşardı. </st><st c="4317">Ben duvarın öte yanında kopan fırtınadan korkardım. </st><st c="4369">Anamla uyuduğumuz yatakta, yapayalnız, kuduran rüzgâr küçük kulübemizi bağlı olduğu konaktan kopartıp alacak diye ağlardım.   </st></p>
			<p><st c="4493">Profesör Halit’in bu evi satın aldığı vakitlerde artık o büyük konak yoktu. </st><st c="4569">Bayan Şirin onu satmıştı. </st><st c="4595">Zannedersem oradan gelen para ile de adadaki bu evi aldılar. </st><st c="4656">Orada yaşadıklarımız çoktan mazide kalmıştı. </st><st c="4701">Aradan geçen senelerde nice hadise vuku bulmuş, sonra Bayan Şirin Paris’te resim tahsili almış, geri dönmüş, Profesör Halit ile evlenmişti. </st><st c="4841">“Deniz kenarındaki kulübe de senin olur Sadık” derken çocukluğumuzdaki nizamın tekerrür ettiğini hatırlamamış olması pek tabii.   </st></p>
			<p><st c="4969">Bayan Şirin’in odasıyla şimdiki odam arasında mutfak, kiler ve yüznumara bulunur. </st><st c="5051">Benim odam evin arka cephesine, onunki ön tarafa bakar. </st><st c="5107">İki oda arasındaki boşluğa rağmen ben hanımımın ilk tıkırtısında derhal ayaktayım. </st><st c="5190">Bazı geceler kulağıma terliklerinin sesi çalınır. </st><st c="5240">Oysa kulaklarım iyi duymaz. </st><st c="5268">Söylemiştim. </st><st c="5281">Mesele hanımım olunca fakat, kurt gibi geceyi dinler, parkeler üzerinde sürünen terliklerin hışırtısını bile işitirim. </st><st c="5400">Bayan Şirin yataktan pencereye yürüyor, orada uzun boylu duruyor, sonra dönüyor aynaya bakıyor. </st><st c="5496">Kimi geceler aynanın önünden kalkmıyor. </st><st c="5536">Tedirgin oluyorum. </st><st c="5555">Oturduğu yerde uykuya daldıysa, maazallah başı düşer de tuvalet masasının kıyısına köşesine çarpar diye ürküp onun odasına giriyorum. </st><st c="5689">Fakat sonra orada karşılaştığım manzara beni daha fazla ürkütüyor. </st><st c="5756">Hanımımı aynanın karşısında otururken buluyorum. </st><st c="5805">Gece karanlık olduğu için esasen aynaya bir şey yansımıyor fakat Bayan Şirin benim görmediklerimi görür gibi, göz kalemi ile aynanın sathına suretini çiziyor.   </st></p>
			<p><st c="5964">Sabahleyin ben bir sabunlu bezi hazır edip aynadaki sureti siliyorum. </st><st c="6034">Silerken hayretler içinde kalıyorum. </st><st c="6071">Sureti şaşırtıcı ölçüde aslına benziyor. </st><st c="6112">Tek bir çizgi, tek bir gölge bile atlanmamış. </st><st c="6158">Bazan da ürperiyorum. </st><st c="6180">Zira Bayan Şirin aynanın üç kanadına üç ayrı suret resmetmiş oluyor. </st><st c="6249">Birbirlerine bakıyorlar. </st><st c="6274">Ben bir tanesini silerken diğer ikisi gözlerini üzerimde tutuyorlar. </st><st c="6343">Müthiş huzursuzluk duyuyorum. </st><st c="6373">Yine de huzursuzluğumu bir tarafa bırakıp, tıpkı bir vakitler hanımımın ellerindeki boyaları tinerle temizlerken gösterdiğim itinayla her bir kanada resmedilmiş çizgileri tek tek siliyorum. </st><st c="6563">Temizlediğim camda zambaklar değil, benim ihtiyar yüzüm tecessüm ediyor.   </st></p>
			<p><st c="6636">Ah akıl! </st><st c="6645">Ah akıl! </st><st c="6654">İnsanın eli daima işle iştigal etmeli. </st><st c="6693">Aksi takdirde akıl olmadık hayale, hatıraya dalıyor. </st><st c="6746">Ben Bayan Nur, Bay Fikret gibi odamda bir başıma oturmayı bilmiyorum ki. </st><st c="6819">Aklım nerelere gitti. </st><st c="6841">Kışın dahi, bu evde Bayan Şirin ile kaldığımızda mutfakla, temizlikle işim bittiğinde, kütüphanede hanımımın az berisindeki koltukta otururum. </st><st c="6984">Yatmadan yatmaya odama gelirim.   </st></p>
			<p><st c="7016">Rahmetli Profesör Halit’in zamanında bu odada müzik enstrümanları dururdu. </st><st c="7091">Süheyla küçükhanım müziğe kabiliyetliydi. </st><st c="7133">Kemanı da piyanoyu da pek güzel çalardı. </st><st c="7174">Babasının da şimdi benim boş bıraktığım şu köşede kontrbası dururdu. </st><st c="7243">Bu kontrbas dedikleri odanın bir çeyreğini kaplayan heyula gibi enstrümandı. </st><st c="7320">İsmini bu eve taşınınca Profesör Halit’ten öğrenmiştim. </st><st c="7376">Hatta profesör beyefendi bir defasında sır verir gibi kulağıma eğilmiş ve “Sadık, biliyor musun ben bu evi sırf bu kontrbas ile beraber satıyorlar diye aldım” demişti.   </st></p>
			<p><st c="7544">Meğer oldum olası bu aletin nasıl çalınacağını öğrenmek arzusu varmış. </st><st c="7615">Buranın eski sahipleri İtalyan aile Profesör Halit ile Bayan Şirin’e evi gezdirirken eşyanın yanı sıra musiki odasındaki piyanoyu ve kontrbası da arkalarında bırakmak zorunda kaldıklarını söyleyince Profesör Halit derhal el sıkışmış. </st><st c="7849">Vakıa servet Bayan Şirin’e ait idi amma kim bilir belki Halit beyefendi de üniversiteden kazandığı maaşını eklemiştir. </st><st c="7968">Ben o işlere karışmam.   </st></p>
			<p><st c="7991">Doğrusu Profesör Halit bu çalgıyı çalışmaya başladığında ben çıkan musikiden bir şey anlamamıştım. </st><st c="8090">Bu odaya pek girmezdim zati. </st><st c="8119">İşim başımdan aşkındı. </st><st c="8142">O vakitler Süheylacık yeni doğmuştu. </st><st c="8179">Hayat üst katta akıp gidiyordu. </st><st c="8211">Bebeği şimdi Bayan Nur’un kaldığı sokak tarafındaki odaya yerleştirmiştik. </st><st c="8286">Bayan Şirin hasta, halsiz ve atölyesi olarak kullandığı kütüphaneye inemediği için de bir parça hırçındı. </st><st c="8392">Profesör Halit’in aşağıda dum dum dum musiki çalışmasına tahammülü yoktu. </st><st c="8466">Kontrbas talimi başladığında parkeler zangır zangır titrerdi. </st><st c="8528">Bayan Şirin’in başı tutardı. </st><st c="8557">Çocuğun odasında, yattığı yerde bağırır, sesini duyuramadığında ağlardı. </st><st c="8630">O ağlayınca bebek Süheyla da ağlıyordu. </st><st c="8670">Profesör Halit tınmıyordu. </st><st c="8697">Ben yavruyu kucağımda uyuturdum.  </st></p>
			<p><st c="8730">Velhasıl Süheyla büyüdü. </st><st c="8755">Eline kemanı aldı. </st><st c="8774">Ben ancak o vakit Profesör Halit’in çalgısından çıkan sesi idrak ettim. </st><st c="8846">Nasıl ki Bayan Şirin’in eserleri tek bir renk ilavesi ile canlanırdı, Profesör Halit’in kontrbasının zelzele uğultusunu andıran sedası da Süheyla kemanla bir nota çalar çalmaz mana kazandı, musikiye tekâmül etti. </st><st c="9059">Ondan sonra ruhumda bir musiki tiryakiliği peyda oldu. </st><st c="9114">Ne vakit bu odada musiki başlarsa bendenizi karışık, anlaşılması güç bir his sarardı, uzak durayım derken kendimi odanın kapısında bulurdum.   </st></p>
			<p><st c="9255">Bazan adaya Profesör Halit’in ablasının kızları gelirlerdi. </st><st c="9315">Onların evi Heybeliada’daydı. </st><st c="9345">Gündüz vaporu ile buraya varır, Süheyla ile deniz banyosu yaparlardı. </st><st c="9415">Pek aklı başında çocuklardı. </st><st c="9444">Akşam çay saatinden sonra hep birden bu odada toplaşırlardı. </st><st c="9505">Büyük kız, ismi neydi şimdi unuttum pek güzel piyano çalardı. </st><st c="9567">Onu piyanonun başına oturturlardı. </st><st c="9602">Süheylacık kemanı alırdı eline. </st><st c="9634">Güzel boynunu büküverirdi incecik. </st><st c="9669">Profesör Halit kontrbasa bir nota basardı. </st><st c="9712">O vakit ben mutfakta ne iş yapıyorsam bırakır, kilere geçerdim. </st><st c="9776">Kilerin bir duvarı bu odaya bitişiktir. </st><st c="9816">Veyahut merdivenin altındaki dolaptan süpürgeyi alma bahanesiyle odanın kapısının karşısında bir parça oyalanırdım. </st><st c="9932">Profesör Halit kontrbasın arkasında dikildiği yerden başını uzatır, gel Sadık derdi. </st><st c="10017">Utana sıkıla kapının eşiğine varırdım. </st><st c="10056">Bir yandan da Bayan Şirin kızacak diye içim içimi yerdi. </st><st c="10113">Zira hanımım kütüphanede resim yaparken doğabilecek ihtiyaçlarını karşılamak üzere hazırda beklememi isterdi. </st><st c="10223">Ve fakat musiki içime öyle bir dokunurdu ki bu odanın kapısından bir türlü ayrılmazdım.   </st></p>
			<p><st c="10311">Sonra öğrendim ki meğer bu odada ses başka tınlarmış. </st><st c="10365">Bunu da yine Profesör Halit’ten işittim. </st><st c="10406">Hiç unutmam. </st><st c="10419">Kahvaltı sofrasındaydı. </st><st c="10443">Nur’un şimdi oturup ağladığı sandalyede o vakit o oturuyordu. </st><st c="10505">O da koca sofrada tek başınaydı. </st><st c="10538">Fakat halinden memnundu. </st><st c="10563">Bayan Şirin kütüphaneye kapanmıştı. </st><st c="10599">Uyandıktan sonra derhal oraya girmesi Profesör Halit’i alakadar etmezdi. </st><st c="10672">İştahla benim servis ettiğim yumurtasını kaşıklıyordu. </st><st c="10727">Bir yandan da musiki odasından gelen Süheyla’yı dinliyordu. </st><st c="10787">Dinlerken gözlerini yumuyor, bir eliyle masaya vurarak tempo tutuyordu. </st><st c="10859">O sabah Süheyla’nın şan hocası gelmişti. </st><st c="10900">Çocuğa bir opera öğretiyordu. </st><st c="10930">Süheyla’nın sesi, en güzel nehirlerin şırıltısından da güzeldi ve adeta elinde mikrofon tutar gibi gür çıkıyordu. </st><st c="11044">Şaşmış kalmıştım. </st><st c="11062">Ben de o vakitler gençtim. </st><st c="11089">Demek bir cesaret, bir cüret gelmiş üzerime ki Profesör Halit’e bu işin sırrını sormuştum.   </st></p>
			<p><st c="11180">“Pek özel bir akustiği var bu odanın da o yüzden Sadık. </st><st c="11236">Oda müziği için özel inşa edilmiş orası.”   </st></p>
			<p><st c="11278">Daha da konuşmak ister gibi bir hali vardı ama ben kâfi ölçüde densizlik etmiştim. </st><st c="11361">Sustum. </st><st c="11369">O da tekrar gözlerini yumdu ve Süheyla’nın sesine daldı.   </st></p>
			<p><st c="11426">Profesör Halit pek genç yaşında hayata veda etti. </st><st c="11476">Allah rahmet eylesin. </st><st c="11498">Bir akşam vakti. </st><st c="11515">Bayan Şirin, Süheyla ve beyefendi üçü yemek odasında oturuyorlardı. </st><st c="11583">Çorba servisini yapmıştım. </st><st c="11610">Hâlâ hatırımdadır. </st><st c="11629">Pirinçli pırasa çorbasıydı. </st><st c="11657">Havuç, patates, soğan ve bolca maydanoz, taze nane ile pişirmiştim. </st><st c="11725">Hafif, sulu, yaz çorbasıydı. </st><st c="11754">Okullar kapanmış, Süheyla ile Profesör Halit adaya o gün varmışlardı. </st><st c="11824">Biz Bayan Şirin ile iki aya yakın süredir buradaydık. </st><st c="11878">O sene de erikler bahara durdu muydu, hanımım bana sandıkları, valizleri toplatmıştı. </st><st c="11964">Profesör Halit ile Süheylacığı Moda’da bir başlarına bırakıp, biz ikimiz adaya geldiydik. </st><st c="12054">Evi açmış, havalandırmış, yaz için hazır bir şekle şemaile sokmuş idik.   </st></p>
			<p><st c="12126">O akşam Süheyla ile Profesör Halit’in İstanbul’dan gelişini kutluyorduk. </st><st c="12199">Mektepler yaz tatiline girmiş, baba kız adaya göçmüşlerdi. </st><st c="12258">Bayan Şirin ilhamı kesilecek diye bir parça huysuzlandıydı fakat bence evin şenlenmesi onu da mesut edecekti. </st><st c="12368">Evvelki ay memlekette ihtilal olmuştu. </st><st c="12407">Bayan Şirin askerlerin idareyi ele geçirmelerinden memnundu. </st><st c="12468">“Taşra zihniyetiyle memleketi idare etmeye kalkışırlarsa olacağı budur” dedi. </st><st c="12546">Süheyla sınıf arkadaşlarıyla beraber Taksim Meydanı’na çıkıp askerlere çiçek verdiklerini anlattı. </st><st c="12645">Profesör Halit Beyefendi’nin bazı kaygıları mevcuttu ama teferruata girmedi. </st><st c="12722">Bayan Şirin son tablosunu yeni tamamlamıştı. </st><st c="12767">Pek keyifliydi. </st><st c="12783">Yakında Splendid Oteli’nde bir davet düzenleyecek, son eserlerini sergileyecekti.   </st></p>
			<p><st c="12865">Perdeleri, pencereleri hep açmıştık. </st><st c="12902">Camın önünde gülibrişim pek tatlı hışırdıyordu. </st><st c="12950">Dut ağacının dalları meyvenin ağırlığından eğilmişti. </st><st c="13004">Bereketli bir seneydi. </st><st c="13027">Radyoda bir piyano konçertosu çalıyordu. </st><st c="13068">Süheyla’nın ayakları masanın altından tempo tutuyordu. </st><st c="13123">Bendeniz Halit Bey ile Süheyla’nın şerefine fırında kuzu pişirmiştim. </st><st c="13193">Bahçeden topladığım biberiyeden serpmiştim üzerine. </st><st c="13245">Çorba kâselerini toplayıp sofraya tepsisi içerisinde kuzuyu getirdim. </st><st c="13315">Süheyla ile Profesör Halit Bey bir kitaptan konuşuyorlardı. </st><st c="13375">Bu kitap Süheylacığa pek tesir etmişti. </st><st c="13415">Profesör bey ise bir yandan tabağına koyduğum eti keserken, bir yandan gülüyordu.  </st></p>
			<p><st c="13497">“O kadar uzun yazmasına ne lüzum varmış, iki bölümde ne dediğini anladık zaten.”  </st></p>
			<p><st c="13578">Süheyla itiraz etti. </st><st c="13599">Kitabın dünyayı değiştireceğinden bahis açtı. </st><st c="13645">Yazarı hanımın Rus olmasına rağmen İngilizce öğrenip, o tuğla kalınlığındaki kitabını İngilizce yazdığından dem vurdu. </st><st c="13764">Konuşurken gözleri parlıyor, yanakları kızarıyor, yere vuran ayağının temposu hızlanıyordu. </st><st c="13856">Bu kızı ilk defa böyle tutkuyla bir şeyden söz ederken görüyordum. </st><st c="13923">Kapının yanında hazırda beklediğim yerde Bayan Şirin ile göz göze geldik. </st><st c="13997">O da benim kadar şaşmıştı Süheylacığın değişmesine. </st><st c="14049">Eğlenmişti de. </st><st c="14064">Kaşlarını kaldırıp bana baktı. </st><st c="14095">Çok hafifçe tebessüm ettim. </st><st c="14123">Sadece Bayan Şirin’in göreceği kadar hafif. </st><st c="14167">Tam o sırada Profesör Halit güldü.  </st></p>
			<p><st c="14202">“Saf aklın ürünü temiz gönüllü insanla kör kuvvetin çatışması. </st><st c="14265">Homer’den beri anlatılagelen hikâye bu Süheylacığım. </st><st c="14318">Bari senin Rus hanım biraz edebiyattan anla...”   </st></p>
			<p><st c="14366">Cümlesini tamamlayamadan sandalyesinde eğrildi. </st><st c="14414">Ağzı çarpılmıştı. </st><st c="14432">Dudaklarının bir yakasıyla gülüyor, diğeriyle öfkeleniyordu. </st><st c="14493">Ben derhal yanına koştum fakat geç kalmıştım. </st><st c="14539">Profesör Halit müthiş bir gürültüyle yere yığıldı. </st><st c="14590">Masa örtüsüne tutunmak istediğinden onunla beraber tabağı da düştü. </st><st c="14658">Kuzu etleri, püre ve salatası parkenin üzerine saçıldı. </st><st c="14714">Elim ayağıma dolandı. </st><st c="14736">Süheylacık oturduğu sandalyeye mıhlanmış bir kuş gibi titriyordu. </st><st c="14802">Bayan Şirin peçetesini kucağından atıp yere diz çöktü. </st><st c="14857">Elleri, yemekten önce derisinden boyaları temizlediğim becerikli parmakları Profesör Halit’in şahdamarını buldu.   </st></p>
			<p><st c="14970">“Sadık derhal bir araba bul! </st><st c="14999">Git, Doktor Kemal’i getir!”   </st></p>
			<p><st c="15027">Sesi müthiş sakindi. </st><st c="15048">Şuurum o sayede geri geldi. </st><st c="15076">Derhal ayakkabılarımı ayağıma geçirip yola koyuldum.   </st></p>
			<p><st c="15129">Sonradan çok defalar düşündüm. </st><st c="15160">O akşam Ada’da değil de İstanbul’da, Moda’daki dairede olsa idik Profesör Halit’i kurtarabilir miydik? </st><st c="15263">O vakitler Büyükada’da hastane yoktu. </st><st c="15301">İstanbul’a inmek bugünkü kadar zahmetsiz bir iş değildi. </st><st c="15358">Vapur beklemek lazım gelecekti. </st><st c="15390">Veyahut belki bir balıkçı teknesi ile Haydarpaşa Numune’ye yetiştirilebilirdi. </st><st c="15469">Profesör Halit’e inme inmişti. </st><st c="15500">Balıkçı teknesinin sarsıntısına dayanamazdı. </st><st c="15545">Doktor Kemal yemek odasında Profesör Halit’in yanı başına diz çökmüş, bir eli beyefendinin başının arkasında, diğer eli nabzında tıbbi izahat veriyor, tüm ihtimalleri tane tane Bayan Şirin’e sıralıyordu. </st><st c="15749">Halit Bey havale geçiriyordu. </st><st c="15779">Doktor Kemal, beyin kanaması tabirini kullandı. </st><st c="15827">Şuuru kapanmıştı. </st><st c="15845">Yüzünün bir yarısı güler, diğer yarısı hâlâ kızar vaziyette kalakalmıştı.   </st></p>
			<p><st c="15919">Doktor Kemal onu rahat bir yere yatırıp vedalaşmamızı tavsiye edince ben Süheylacığı omuzlarından tuttum. </st><st c="16025">Kızcağızım elimden kurtulup müzik odasına kapandı. </st><st c="16076">Doktor Kemal ile ikimiz Profesör Halit beyefendiyi yemek odasının karşısındaki salona taşıdık, kanepeye yatırdık. </st><st c="16190">Doktor Kemal çamlardaki evine dönmedi. </st><st c="16229">Geceyi Bayan Şirin’in salonunda geçirdi. </st><st c="16270">Bayan Şirin de uyumadı. </st><st c="16294">Pencerenin önündeki yaldızlı koltukta oturdu. </st><st c="16340">Süheyla sabaha kadar müzik odasından çıkmadı. </st><st c="16386">Ertesi sabah koridordaki koşturmacayı, merdivendeki telaşlı ayak seslerini işitince Profesör Halit Bey’in ruhunu teslim ettiğini anlamıştır yavrucak. </st><st c="16536">Bayan Şirin oturduğu yerden Doktor Kemal’in Profesör Halit Bey’in gözkapaklarını kapatışını, benim üst kattan getirdiğim beyaz çarşafla yüzünü örtüşünü, çenesini bağlamamızı, karnının üstüne bıçak koymamızı izliyordu. </st><st c="16754">Yüzünden, dudaklarından ve hatta gözlerinden renk çekilmişti. </st><st c="16816">Beyaz, şeffaf bir heykel gibiydi. </st><st c="16850">İnsan onun da kocasıyla beraber can verdiğini düşünüyordu ister istemez.   </st></p>
			<p><st c="16923">Sonra birden kemanı işittik. </st><st c="16952">Süheyla matemin melodisini icra ediyordu. </st><st c="16994">Babasıyla defalarca etüt ettikleri bir parçaydı bu. </st><st c="17046">Musiki odasının muazzam akustiği notaları evin her bir odasına taşıyor, yükselen seda duvara, cama, yerin parkesine, şöminenin taşlarına vurmak suretiyle çoğalıyor fakat bir türlü kontrbasın noksanlığını telafi edemiyordu. </st><st c="17269">Bir zamanlar adını bile bilmediğim o çalgının yokluğu yüreğimde bir oyuk açıyordu.   </st></p>
			<p><st c="17352">Yerimizden dahi kımıldamadan o içli parçayı sonuna kadar dinledik.   </st></p>
			<p><st c="17419">Süheyla o günden sonra bir daha kemanını eline almadı. </st><st c="17474">Bayan Şirin kontrbası İstanbul Devlet Opera ve Balesine bağışladı, piyanoyu ön odaya taşıttı. </st><st c="17568">Ona da sonraki yıllarda el süren olmadı. </st><st c="17609">Boşalan musiki odasına ben yerleştim.   </st></p>
			<p><st c="17647">Bazan, yatağımda bir başıma oturduğumda Süheyla ile Profesör Halit’in hayaleti beni ziyarete gelir. </st><st c="17747">Yemek odasında ağlayan Bayan Nur’un başa sara sara defalarca çaldığı o parçayı kulaklarımın içinde duyarım. </st><st c="17855">İçlenirim. </st><st c="17866">Hiç âdetim değil iken iki damla yaş gözümden akar.   </st></p>
		</div>
	<div id="charCountTotal" value="17917"></div></body>
</html>
