<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-6</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-6" xml:lang="tr-TR">
		<div>
			<p>  </p>
			<p id="_idParaDest-4" xml:lang="en-GB"><st c="0">4  </st></p>
			<p><st c="2">Sırayla evden çıktılar. </st><st c="26">İlk önce Fikret. </st><st c="43">Sırtında çantasıyla kapıya yürüdü. </st><st c="78">Ben uyanıktım. </st><st c="93">Pencerenin önündeki yazı masasında elimde kalem, önümde boş bir sayfayla oturuyordum. </st><st c="179">Fikret’i bahçede görünce hemen masa lambasını söndürdüm. </st><st c="236">Tüllerin arkasına saklanıp baktım. </st><st c="271">Henüz hava aydınlanmamıştı. </st><st c="299">Koyu mor tül gibi bir ışık kırılmış sadece. </st><st c="343">Nereye gidiyor benim antika abim? </st><st c="377">Yoksa yogadan, meditasyondan sonra namaza, niyaza mı merak sardı? </st><st c="443">Bayram namazına mı niyetlendi? </st><st c="474">Sabah ezanı bile okunmadı daha Fikret! </st><st c="513">Nereye böyle?   </st></p>
			<p><st c="527">Fikret ardından bahçenin ağır demir kapısını kapatırken Sadık’ın astığı çan boş sokakta, bizim bahçede yankılandı. </st><st c="642">Kimsenin umuru olmadı. </st><st c="665">Bahçıvan Hüseyin’in köpeği aşağıdaki müştemilatın oradan bir iki defa havladı, o kadar. </st><st c="753">Fikret kol saatine bakarak hızlı adımlarla yokuş yukarı çıktı. </st><st c="816">İskele tarafına dönüp gözden kayboldu. </st><st c="855">Geri gelir mi diye pencerede biraz bekledim. </st><st c="900">Şafak söktü. </st><st c="913">Ezan okundu. </st><st c="926">Uzun gecenin sonu. </st><st c="945">Fikret dönmedi.  </st></p>
			<p><st c="961">Hava aydınlandıktan sonra Sadık Usta çıktı. </st><st c="1005">Kambur haliyle bisikletini odunluğun yanında durduğu yerden aldı, çarşıya gitti geldi. </st><st c="1092">Sepeti boşalttı. </st><st c="1109">Zavallı adamcağız, bu yaşta hâlâ sabahın köründe çarşıya inmeyi üzerine vazife biliyor. </st><st c="1197">Kaç defa size yatılı bir yardımcı tutalım, işlerinizi o görsün dedik. </st><st c="1267">Sadık Usta da büyükannem de yanaşmadılar. </st><st c="1309">Fikret yine de bir iki kişi tuttu ama bu iki inatçı ihtiyar onları kaçırttılar. </st><st c="1389">Neyse ki aşağıdaki evde bahçıvan Hüseyin ile karısı Şehnaz yaşıyorlar da ağır işi, temizliği onlar yapıyorlar. </st><st c="1500">Şehnaz tencere yemekleri pişiriyor bizim mutfakta. </st><st c="1551">Sadık Usta da sabahları çarşıdan kahvaltılık malzeme alıp eve dönüyor. </st><st c="1622">Kahvaltı sofrasını kurup kaldırıyor. </st><st c="1659">Zaten ikisi de kuş kadar yiyorlar. </st><st c="1694">Varsın insin sabahları çarşıya. </st><st c="1726">Adamcağız onca yılın alışkanlığından vazgeçmesin.   </st></p>
			<p><st c="1776">Sadık Usta bisikletin sepetine yüklediği paketleri yan kapıdan kilere taşırken Burak’la Selin bahçede belirdiler. </st><st c="1890">Selin </st><span><st c="1896">vintage</st></span><st c="1903"> görünümlü ama bildiğin Çin malı Schwinn Cruiser bisikletini duvarın dibinden aldı. </st><st c="1987">Sonra da akılları sıra kimseye görünmeden evden tüydüler. </st><st c="2045">Oysa başlarını kaldırsalar üst kattaki yatak odasının pencere pervazında oturan beni görebilirlerdi. </st><st c="2146">Selin kapıya bağlı çanı tuttu ki uyanmayayım. </st><st c="2192">Bak sen! </st><st c="2201">Bizim yeğen yere bakan yürek yakan çıktı. </st><st c="2243">Dün gece iskelede hep beraber içerken de Burak’ın içine düşecekti neredeyse. </st><st c="2320">Her söylediğine kahkahayı bastı. </st><st c="2353">Kıskandım mı? </st><st c="2367">Hayır. </st><st c="2374">Burak onunla ilgilenmedi ki! </st><st c="2403">Benimle göz göze gelmeye çalışıyordu. </st><st c="2441">Aklından geçenleri biliyordum. </st><st c="2472">Bir kaçamak daha. </st><st c="2490">Bir defa kocanı aldattın. </st><st c="2516">Yine aldatırsın. </st><st c="2533">O işler öyle değil işte Burak. </st><st c="2564">Bir hata ettik. </st><st c="2580">Günahını ben çektim. </st><st c="2601">Çekiyorum. </st><st c="2612">Senin dünyadan haberin yok tabii.   </st></p>
			<p><st c="2646">Bunları düşünür ve Burak’ın şaraptan aldığı her yudumda biraz daha uzun süre yüzümde takılı kalan gözlerinden kaçmaya çalışırken Selin’i kıskanmak aklıma bile gelmemişti. </st><st c="2817">Ama şimdi sabah sabah ikisini hırsız gibi evden çıkarken görünce... </st><st c="2885">İnsanın aklına ister istemez birtakım sorular geliyor. </st><st c="2940">Yoksa dün gece, kafalarımız bir dünya odalarımıza çekildikten sonra Burak bana inat olsun diye Selin’in odasına süzülüp… Yok artık! </st><st c="3072">Burak erdem sahibi, efendi insandır. </st><st c="3109">Bana hınçlanıp yirmilik çıtırın koynuna girmez. </st><st c="3157">O çıtır Selin ise hiç girmez. </st><st c="3187">Fitne fücur hep benim aklımdan geçer. </st><st c="3225">Kaç yıllık dostumun günahına giriyorum.   </st></p>
			<p><st c="3265">Gerçi o kadar bitkinim ki kıskançlık dahil herhangi bir duyguyu hissedecek halim yok. </st><st c="3351">Sadece uyumak istiyorum. </st><st c="3376">Bir zamanlar annemin hasta yattığı şu pirinç başlıklı, sağdan sola dönerken yayları gıcırdayan karyolaya uzansam ve uyusam, uyusam... </st><st c="3510">Unutsam. </st><st c="3519">Oysa uyuyamıyorum. </st><st c="3538">Kaç gece geçti, gözlerimi kırpmadım. </st><st c="3575">Ufuk gittiğinden beri böyle. </st><st c="3604">Ufuk’un “Klinikten aradılar, yaptığın şeyin affedilir tarafı yok Nur” yazan notu yemek masasının üzerine bırakıp evi terk ettiği akşam kalbimin üzerine oturan yumru günlerdir beni uyutmuyor.   </st></p>
			<p><st c="3795">Toz kokulu tüllerin arasından yokuştan yukarı yürüyüşlerini seyrettim. </st><st c="3866">Selin bisiklete binmemiş, itiyordu. </st><st c="3902">İterken hafifçe Burak’a yaslanıyordu.   </st></p>
			<p><st c="3940">Burak Selin yaşında kızlarla yatıyor mudur acaba?  </st></p>
			<p><st c="3990">Dün gece Selin şarap almaya eve çıktığında Burak’ın hafif sarhoş, hafif hüzünlü sorduğu soru aklıma geldi.   </st></p>
			<p><st c="4097">“Selin’in doğduğu geceyi hatırlıyor musun?”  </st></p>
			<p><st c="4141">Eski iskelenin tahtalarına sırtüstü uzanmış, kollarını başının altına yastık yapmış, kuytu kumsalımızda bir başka parlayan yıldızları seyrediyordu. </st><st c="4289">Ben ayaklarımı suya sarkıtmıştım. </st><st c="4323">Oynattıkça ayaklarım yakamoza bulanıyordu. </st><st c="4366">Çok güzeldi. </st><st c="4379">Selin’in doğduğu gece de çok güzeldi. </st><st c="4417">Biz Burak’la beraberdik. </st><st c="4442">Fikret’in evindeydik üstelik. </st><st c="4472">Selin’in ana rahmine düştüğü yatakta uyuyorduk. </st><st c="4520">Uyuyor, uyanıyor, sevişiyor, sonra tekrar uyuyorduk. </st><st c="4573">Freya doğum için ülkesine, Norveç’e gitmişti. </st><st c="4619">Fikret ve Oğuz da onunla beraber. </st><st c="4653">Köpeklerine bakmak üzere ben de onların Levent’teki güzel villalarında kalıyordum.   </st></p>
			<p><st c="4736">“Yılbaşı gecesi miydi?”  </st></p>
			<p><st c="4760">Öyleydi tabii. </st><st c="4775">Gayet iyi hatırlıyordum da işte Burak onu ve geçmişimizi fazla önemsediğimi sanmasın. </st><st c="4861">O sene yılbaşında canım gezip tozmak istememişti. </st><st c="4911">Kalbim kırıktı. </st><st c="4927">En son sevgilim beni bırakıp nişanlısına dönmüştü. </st><st c="4978">Arkadaşlarımla Taksim’e, Beyoğlu’na çıkarsam o ikisini baş başa görürüm diye korkuyordum. </st><st c="5068">Onları bir barda, hiç ayrılmamışlar gibi, ayrılıkları zarfında aralarına ben girmemişim gibi mesut, el ele diz dize biralarını yudumlar ve yeni yılın gelişini kutlarken görürsem varlığım yeryüzünden silinmiş gibi hissedecektim kendimi. </st><st c="5304">Eski sevgili uzaktan bana attığı buz gibi bakışıyla </st><span><st c="5356">benli günlerini sil istersen </st></span><st c="5385">diyecekti ve ben kahrolacaktım. </st><st c="5417">En iyisi, en güvenlisi evde oturmaktı. </st><st c="5456">Fikret’in bahçeli, iki katlı, plazma ekranlı televizyonu olan evi güzeldi. </st><st c="5531">Sıcaktı. </st><st c="5540">Sevimliydi. </st><st c="5552">İki yıl önce arkadaş kalmalıyız bahanesiyle terk ettiğim Burak’ı oraya çağırdım. </st><st c="5633">Arkadaş arkadaş yemek pişirir, şarap içer, film seyrederiz. </st><st c="5693">Buz gibi soğukta, düdük kadar bir etek ve ruhumdaki yırtıkla Taksim barlarının birinden çıkıp diğerine girmek zorunda kalmam, eğleneceğim diye kıçımı yırtmam. </st><st c="5852">Hesaplı da olur hem.   </st></p>
			<p><st c="5873">“Evet. </st><st c="5880">96’ya giriyorduk. </st><st c="5898">Fikret’le Freya’nın evinde.”  </st></p>
			<p><st c="5927">Burak ise benim tam tersimdir. </st><st c="5958">Geçmişimizi ne çok ayrıntısıyla hatırlarsa o kadar yetkin hisseder kendini. </st><st c="6034">Yanıt vermedim. </st><st c="6050">O devam etti.   </st></p>
			<p><st c="6064">“Aniden kar başlamıştı, hatırlıyor musun?”   </st></p>
			<p><st c="6107">Hatırlıyorum tabii. </st><st c="6127">Burak beni öperken ben somon rengi halının üzerinde çıplak yattığım yerden, Fikret’in perdesiz salon penceresinden kar tanelerinin beyaza kesmiş gökyüzünden bahçeye inişini izlemiştim.   </st></p>
			<p><st c="6312">“Sen gidip köpeği kulübesinden çıkartıp eve getirmiştin. </st><st c="6369">Oysa Freya sıkı sıkı tembihlemişti. </st><st c="6405">Köpek kulübesinde kalmalıydı.”  </st></p>
			<p><st c="6436">Başımı kaldırıp suyun karanlığına başını eğmiş çam ağaçlarına baktım. </st><st c="6506">Burak’ın susmaya niyeti yoktu. </st><st c="6537">İlla ki beraber hatırlayacağız. </st><st c="6569">Yattığı yerden doğrulup yanıma oturdu. </st><st c="6608">Ayaklarını suya daldırdı. </st><st c="6634">Yakamoz coştu. </st><st c="6649">Gözümü ayaklarımızdan dökülen ışıltıdan ayırmadım. </st><st c="6700">Burak’ın omzu omzuma yaslandı. </st><st c="6731">Çıplak kollarımız birbirine dokundu. </st><st c="6768">Gereksiz yere fısıldadı.   </st></p>
			<p><st c="6793">“Sen donacak diye korkmuştun ama o köpek Rus kurduydu. </st><st c="6848">Donmazdı.”  </st></p>
			<p><st c="6859">Güldü. </st><st c="6866">Bakışları yanağımda, kulağımda, boynumda geziyordu. </st><st c="6918">Görmüyordum ama hissediyordum. </st><st c="6949">Başımı çevirsem göz göze gelecektik. </st><st c="6986">Ayaklarımı suyun içinde oynattım. </st><st c="7020">Sustuk. </st><st c="7028">Suskunluğumuzun içinden somon rengi halının üzerindeki sevişmemizin anısı geçti.   </st></p>
			<p><st c="7109">O gecenin başında, arkadaş arkadaş yiyeceğimiz yemeğimizi bile bitirmeden, dumanı tüten pilavı ve tavuğu tabaklarımızda bırakıp birbirimizin kollarına atılmıştık. </st><st c="7272">Oysa Freya’nın ufacık ama aydınlık mutfağında kıç kıça çarpışarak pişirdiğimiz yılbaşı yemeğine ikimiz de pek özenmiştik. </st><st c="7394">Fırında tavuk ve üzümlü pilav. </st><st c="7425">Yanına patates salatası. </st><st c="7450">Üzerine ceviz serpilmiş kabak tatlısı. </st><st c="7489">Gecenin arkadaş arkadaş geçeceğine dair izler taşıyan birkaç saatti. </st><st c="7558">Tavuğun poposundan içeri elma tıkarken gülüşmüştük ve patates salatası için soğan doğrarken Burak’ın gözlerinden yaşlar akmıştı. </st><st c="7687">Ona da gülmüştük. </st><st c="7705">Sonra Burak’ın getirdiği kırmızı şarabı sofraya taşımıştık. </st><st c="7765">Tavuğa uymazdı ama ne yapalım. </st><st c="7796">Özene bezene hazırladığımız yılbaşı yemeğini yiyip televizyon karşısına geçecektik. </st><st c="7880">Kalabalıklardan uzakta, yün çoraplı ayaklarımız altımızda. </st><st c="7939">Arkadaş arkadaş.   </st></p>
			<p><st c="7956">Uzun zamandır “sadece arkadaş”tık. </st><st c="7991">Ben iki sene önce onu terk edip gitmiştim. </st><st c="8034">Gitmiştim çünkü annem ölmüştü. </st><st c="8065">Üzerinden dokuz ay geçmiş olmasına rağmen ben onun ölümünü telaffuz edemiyordum. </st><st c="8146">Annem gitti, diyordum. </st><st c="8169">Veya annemden sonra. </st><st c="8190">Ölüm ile annemi aynı cümleye yerleştiremiyordum. </st><st c="8239">Miras işleriyle tek başına uğraşan Fikret’in elinde gördüğüm ve tepesinde Ölüm Belgesi yazan kâğıdı unutmak için hafifmeşrep kadın kimliğine bürünmüştüm. </st><st c="8393">Burak’ınki ağır aşktı ve istediğim en son şeydi. </st><st c="8442">Sevgili değiştirip duruyordum. </st><st c="8473">Arızalarımla hepsini bıktırıyordum. </st><st c="8509">Nişanlısına dönen en son sevgiliyi de dengesiz hallerimle usandırmıştım. </st><st c="8582">Onu da biliyorum. </st><st c="8600">Biraz çabalasam benimle kalabilirdi.   </st></p>
			<p><st c="8637">Burak arkadaşımdı. </st><st c="8656">Arkadaşım kalmayı başarmıştı. </st><st c="8686">Ağır aşkına rağmen. </st><st c="8706">Ama sonra, yılbaşı soframızda kadehleri tokuştururken bana öyle yakıcı bir arzuyla bakmıştı ki, tanıştığımız kumsaldaki soluk soluğa sevişmelerimizin anısı vücudumdan elektrik gibi geçmişti. </st><st c="8897">Bir anda kendimi Fikret’in duvardan duvara kaplı somon halısı üzerinde Burak’ın altında çırılçıplak bulmuştum.   </st></p>
			<p><st c="9008">Sonra kar başlamıştı.   </st></p>
			<p><st c="9030">“İşte geldim! </st><st c="9044">Ay, beş yüz saat hangi şarabı getirsem diye kararsız kaldım. </st><st c="9105">Sadık Usta’nın kileri şarap mahzeni gibi. </st><st c="9147">Aşırı...”   </st></p>
			<p><st c="9157">Selin konuşmasının devamını getiremedi. </st><st c="9197">İskelenin ucunda bizi dip dibe, diz dize otururken görmüştü. </st><st c="9258">Sustu. </st><st c="9265">Ortak geçmişimiz üzerimizde bulut gibi salınıyordu. </st><st c="9317">Ve kim bilir belki de Selin o bulutun varlığını algılayacak hassaslıkta antenlere sahipti ve orada kendisine yer olmadığını sezmişti. </st><st c="9451">Bize doğru iki adım attı ve tökezledi. </st><st c="9490">Az kalsın yüzüstü yere kapaklanıyordu. </st><st c="9529">Alçak sesle feryat etti. </st><st c="9554">Burak hemen ayağa fırladı, paçalarından sular damlatarak Selin’e uzandı. </st><st c="9627">Tam o anda şarap şişesi Selin’in elinden fırlayıp iskeleden aşağı, suya düştü. </st><st c="9706">Hep beraber gülmeye başladık. </st><st c="9736">Burak dizine kadar sıvadığı paçalarıyla denize girdi. </st><st c="9790">Biz Selin’le ona alkış tuttuk. </st><st c="9821">Bazı şeyler unutuldu. </st><st c="9843">Cigaralık sarıldı, döndü. </st><st c="9869">Gece devam etti.   </st></p>
			<p><st c="9886">Sonra beni yine uyku tutmadı.   </st></p>
			<p><st c="9916">Komodinin üzerinde duran telefonumu alıp Ufuk’un numarasını çevirdim. </st><st c="9986">Mesaj atmayı çoktan bıraktım. </st><st c="10016">Okumuyor bile. </st><st c="10031">Belki de sahiden bitti. </st><st c="10055">Bir defasında Ufuk bana çok geç diye bir şey sahiden var Nur, demişti. </st><st c="10126">Çocuk konusunu konuştuğumuz bir akşamdı. </st><st c="10167">Ufuk elinden tutup iskeleden kalkan vapurları göstereceği bir minik kopyası olsun istiyordu. </st><st c="10260">Ruhunu güncellenmiş bir bedende ölümsüzlüğe yollayacaktı. </st><st c="10318">Ben de ölümsüzlük istiyordum ama başka yollardan. </st><st c="10368">Platon’un deyimiyle düşünce ve daha ne varsa. </st><st c="10414">Ben kitap yazacaktım. </st><st c="10436">Şiirler, öyküler ve romanlar. </st><st c="10466">Bir bedene değil, eserlere can vermek ve ruhumun ölümsüzlüğünü o eserlerde yakalamak derdindeydim. </st><st c="10565">Platon’dan geçtiğim de şüphelidir ya kesin olarak evlilikte sınıfta kaldım. </st><st c="10641">İnsan soyunu devam ettirmeyi amaçlamayan evlilik, evlilik midir? </st><st c="10706">Antropolojik olarak değildir. </st><st c="10736">Ayrıca antropolojik olarak rollerimiz de tersti. </st><st c="10785">Kadın yazar, erkek baba olmak istiyordu. </st><st c="10826">Oysa toprağa bağlı kadın üremek, göklere bağlı erkek üretmekle yükümlü olmalıydı. </st><st c="10908">Rollerimiz değişseydi, Ufuk çekip gitmezdi. </st><st c="10952">Öyle mi sahiden? </st><st c="10969">Onu yıllarca oyaladığım yetmemiş gibi. </st><st c="11008">Ha bugün, ha yarın diye çocuk işini ertelemişim, sonra da... </st><st c="11069">Yaptığımın affedilir tarafı yok. </st><st c="11102">Biliyorum.   </st></p>
			<p><st c="11113">Ümitsizlik içinde telefonu elimden bıraktım. </st><st c="11158">Bikinimi giydim, kapının arkasında asılı kimonomu sırtıma geçirip yalınayak odamdan çıkıp aşağı indim. </st><st c="11261">Alt katın odalarının açıldığı büyük hol boştu. </st><st c="11308">Ön kapının tepesindeki renkli vitraylardan giren ışık yerdeki mozaiklere düşmüş. </st><st c="11389">Taşlardan serin bir sessizlik yükseliyor. </st><st c="11431">Büyükannem kendi deyimiyle yüznumaradaydı. </st><st c="11474">Ufacık başındaki iki tüy saçı buzlu camın ardında hareket ediyordu. </st><st c="11542">Sadık Usta mutfakta. </st><st c="11563">Ona görünmeden dışarı süzüldüm. </st><st c="11595">Bahçede ayağıma taşlar battı. </st><st c="11625">Kıyıya indim. </st><st c="11639">Eski tahta iskelenin üzerinde dün gece bıraktığımız şarap şişeleri duruyor hâlâ. </st><st c="11720">Benim sarma sigaraların filtreleri dağılmış. </st><st c="11765">Kimonomu çıkarttım. </st><st c="11785">İskelenin ucundan olimpik havuza dalıyormuşum gibi bir çalımla denize balıklama atladım. </st><st c="11874">Güneşin düştüğü kesitte ışık, dün geceki yakamozlara taş çıkartırcasına bir neşeyle oynaşıyordu. </st><st c="11971">Kulaçlarımı attıkça kaçışan, etrafa sıçrayan mini mini pırıltılar. </st><st c="12038">Masmavi, serin suda yüzdüm, Horoz Reis’in çay bahçesi görünene kadar açıldım. </st><st c="12116">Büyükannemin taş konağı denize inen kuru otların bürüdüğü bahçesi ve suskun, küskün cephesiyle ufaldı, Maden Mahallesi’ne sıralanmış evlerden herhangi biri oldu. </st><st c="12278">Kollarımı, bacaklarımı iki yana açıp sırtüstü yattım. </st><st c="12332">Koskoca mavi su kütlesinin ortasında tek başınayım. </st><st c="12384">Özgürlük bu işte.   </st></p>
			<p><st c="12402">Annem de çok iyi yüzerdi, hatta bana yüzmeyi o öğretmişti ama boyunu geçen yere gitmezdi. </st><st c="12492">Plajda, sığda kumların üzerinde otururdu. </st><st c="12534">Dalgalar çıplak bacaklarını yalar, geri çekilirdi. </st><st c="12585">Gözünde büyük camlı güneş gözlüğü, başında hasır şapkası... </st><st c="12645">Dudaklarım mosmor olup da sudan çıktığımda beni turkuvaz renkli büyük havluya sarıp çilli kollarıyla kucaklardı. </st><st c="12758">Tuzlu dudaklarımın arasına kremalı bisküvi yerleştirirdi. </st><st c="12816">Ah, anne sen onca sene kıyıda, temkinli temkinli otur sonra git, açıl! </st><st c="12887">Geriye dönüşü düşünmeden derine, daha derine dal. </st><st c="12937">Şişenin dibinde boğul.   </st></p>
			<p><st c="12960">Allah kahretsin!   </st></p>
			<p><st c="12977">Gözlerime yaşlar hücum etti. </st><st c="13006">Yine. </st><st c="13012">Bu aralar çok sık oluyor. </st><st c="13038">Annemin aklıma düşmesi de çok sık oluyor, onu düşünürken gözlerimin dolması da, geçmişin hayaletlerinin zihnime üşüşmesi de. </st><st c="13163">Fikret soktu kafama bu lanet zincirini. </st><st c="13203">Annem kalpten gitti. </st><st c="13224">O kadar. </st><st c="13233">Geçmişi kurcalamanın bize ne faydası olacak? </st><st c="13278">Kalbimin üzerindeki yumru biraz daha büyüdü. </st><st c="13323">O anda anladım. </st><st c="13339">O yumru Ufuk’un evi terk ettiği gün oraya yerleşmedi. </st><st c="13393">O yumru oradaydı. </st><st c="13411">Yıllardır.   </st></p>
			<p><st c="13422">Ağlamaya başladım. </st><st c="13441">Hıçkırmadan. </st><st c="13454">İncecik. </st><st c="13463">İçimi çeke çeke. </st><st c="13480">Deniz beni kucakladı, kocaman elinin üzerine yatırıp, usul usul salladı. </st><st c="13553">Gözyaşlarım tuzuna karıştı. </st><st c="13581">İyi böyle.   </st></p>
		</div>
	<div id="charCountTotal" value="13592"></div></body>
</html>
