<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-28</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-28" xml:lang="tr-TR">
		<div>
			<p>  </p>
			<p id="_idParaDest-26" xml:lang="en-GB"><st c="0">26  </st></p>
			<p><st c="3">Ufuk Enişte adaya çantasız geldi. </st><st c="37">Olabilir. </st><st c="47">Adadaki evde benim, Oğuz’un, babamın üç beş parça kıyafeti durur. </st><st c="113">Onun da vardır. </st><st c="129">Hem ben o kadar tantana yapınca adamcağız aceleyle evden fırladı. </st><st c="195">Çanta hazırlayacak zaman mı bıraktım diye içimden geçirdim. </st><st c="255">Ama sonra motor tarifesine bir bakalım, dönüş için, deyince feci bozum oldum. </st><st c="333">Hatta panikledim. </st><st c="351">Ne oluyorsun Selin kızım? </st><st c="377">Nedir bu halin? </st><st c="393">Ne olur yani enişten dönerse? </st><st c="423">Biliyorum tabii ne olduğunu. </st><st c="452">Gün gibi açık da işte bir türlü kendime itiraf edemiyorum. </st><st c="511">Ufuk Enişte’yi neden çağırdım ta buralara kadar? </st><st c="560">Gerçekten babamın intihar ettiğine inanıyor muyum? </st><st c="611">O sırada, Aya Yorgi’de onunla telefonda konuşurken inanıyordum. </st><st c="675">Şimdi? </st><st c="682">Şimdi biraz inanıyorum. </st><st c="706">Yoksa histerik kadınlar gibi ilgi mi çekmek istiyordum? </st><st c="762">Of, işte bu olasılık berbat bir şey. </st><st c="799">Daha da berbatı var: Ufuk Eniştemi buraya çağırdım ki, gelsin Nur Halama sahip çıksın. </st><st c="886">O ne demekse? </st><st c="900">Sahip çıkmak? </st><st c="914">İşte Nur’la ilgilensin ki Burak bana kalsın. </st><st c="959">Evet, tastamam böyle düşündüm. </st><st c="990">Dizilerdeki kötü kadınlardan ne farkım kaldı şimdi benim?   </st></p>
			<p><st c="1048">Ufuk Eniştem motor iskelesinin kapısında asılı tarifenin fotoğrafını çekip bana döndü.  </st></p>
			<p><st c="1135">“Gece yarısına kadar Bostancı’ya motor kalkıyor. </st><st c="1184">Mesele yok. </st><st c="1196">Ne yapalım istersin şimdi? </st><st c="1223">Babanı aramaya başlayalım mı? </st><st c="1253">Veya önce bir yerde oturup konuşalım mı?”  </st></p>
			<p><st c="1295">Bu noktada normal davranış enişteme dönüp neden geceyi bizim evde geçirmediğini sormak olurdu. </st><st c="1390">Yani karısı burada, adadayken, ailecek (plus Burak) yarın ninemin yüzüncü yaşını kutlayacakken ne diye Bostancı’ya dönme planları yapıyor ki? </st><st c="1532">Soramadım. </st><st c="1543">Belli ki bilmediğim bir şeyler olmuş. </st><st c="1581">Ben nedense bir şeyleri bilmediğimi belli etmekten çok utanırım. </st><st c="1646">Bilgiç bilgiç kafamı sallarım.   </st></p>
			<p><st c="1677">Yürümeye başladık. </st><st c="1696">Bizim ev tarafına değil. </st><st c="1721">Aksi tarafa. </st><st c="1734">Kulübün oraya çıkan dimdik merdivenlere. </st><st c="1775">Eniştemin bacakları uzundur. </st><st c="1804">Basamakları çekirge gibi tırmandı. </st><st c="1839">Kırık beyaz keten gömleğinin sırtında bir damla bile ter belirmedi. </st><st c="1907">Altına açık kahverengi ince kumaştan bir pantolon giymişti ve yumuşacık ince süet pabuçlar. </st><st c="1999">Asalet ve anlayış. </st><st c="2018">Ufuk Güney. </st><st c="2030">Peşinden koşturdum. </st><st c="2050">Soluk soluğa yukarı vardım.   </st></p>
			<p><st c="2078">“Şurada bir çay içelim mi Selin? </st><st c="2111">Bana şu hikâyeyi en başından bir anlat. </st><st c="2151">Merak ediyorum.”  </st></p>
			<p><st c="2168">Şurada bir çay içelim mi dediği yer Splendid Oteli’ydi. </st><st c="2224">Beyaz cephesi, kırmızı panjurları, çatısında zarif kubbeleriyle bizim adanın en eski, en şık oteli. </st><st c="2324">Hayatım boyunca önünden yüzlerce, binlerce defa geçmişimdir de bir defa bile içine girmek aklıma gelmemiştir. </st><st c="2434">Bana yasak bir bahçedir orası. </st><st c="2465">Merdivene kırmızı halılar sermişler. </st><st c="2502">Sermemişler tabii de. </st><st c="2524">İnsana öyle geliyor. </st><st c="2545">Ufuk Eniştemin peşinden koştum. </st><st c="2577">Soluk soluğa. </st><st c="2591">İçeri girdik. </st><st c="2605">Girer girmez boyut atladık. </st><st c="2633">Dışarının at çişi kokulu nemli sıcağına inat içeriyi kahve kokulu bir serinlik sarmıştı. </st><st c="2722">Yüksek tavanlar, kristal avizeler ve gülümseyen yüzler. </st><st c="2778">Vivaldi. </st><st c="2787">Dört mevsimden biri. </st><st c="2808">Galiba ilkbahar. </st><st c="2825">Hoş geldiniz, şöyle buyurun, pencere kenarında kanepeye geçin dilerseniz. </st><st c="2899">Alçak sesli konuşmalar. </st><st c="2923">Tam bir, “Adadayım ama çizgimden de çıkmam” konsepti. </st><st c="2977">Kesik kot şortumdan, ince askılı beyaz atletimden, suya, çamura dayanıklı lastik sandaletlerimden felaket utandım. </st><st c="3092">Oysa sabah Burak’ın odasına giderken kendimi nasıl da seksi hissediyordum. </st><st c="3167">Şimdi ise tek dileğim büyülü bir değneğin dokunuşuyla sırtıma bej keten bir elbise geçirilmesi.   </st></p>
			<p><st c="3263">Antika kanepeler, aynalı büfeler, şık sehpalar, yaldızlı koltuklarla döşenmiş muhteşem bir salona girdik. </st><st c="3369">Eniştemin oturalım mı diye sorduğu koltuk kanepe takımına kenardan kenardan, yengeç adımlarıyla yaklaştım. </st><st c="3476">Karşıdaki yaldızlı kanepe sehpa grubunda oturanlar ve arkadaki aynalı konsolun oradaki bar taburelerine tünemiş olanlar bizi başlarıyla selamladılar. </st><st c="3626">Çok uzun bakmadılar ama baktıkları süre içinde ben gözlerde çakan soru işaretlerini gördüm. </st><st c="3718">Baba kız mıyız? </st><st c="3734">Orta yaş krizinin ortasındaki erkek ile genç sevgili miyiz? </st><st c="3794">Adalı mıyız? </st><st c="3807">Turist miyiz? </st><st c="3821">Günübirlikçi olmadığımız kesin. </st><st c="3853">Kimlerdeniz? </st><st c="3866">X-ray ışınlı gözlerden geçtik.  </st></p>
			<p><st c="3897">Hepsi de sözleşmiş gibi ütülü ketenler, pastel renkli ipekler giymişlerdi. </st><st c="3972">Neydi o kelime? </st><st c="3988">Seviyeli. </st><st c="3998">Evet seviyeli bir güruh. </st><st c="4023">Başka bir sıfat düşünemiyorum bu insanları niteleyecek. </st><st c="4079">Ufuk Eniştem yanımda olmasaydı beni hayatta içeri almazlardı. </st><st c="4141">Eminim. </st><st c="4149">Girişteki duvara dayanmış altın varaklı aynada gördüm ki enişteme yetişeceğim derken yanaklarım kızarmış, şakaklarımdan iki yol ter iniyor boynuma. </st><st c="4297">Ayrıca güneşte fazla yanmıştım. </st><st c="4329">Bronzlaşma modası çoktan geçti. </st><st c="4361">Bronz ten bakımsızlığın, hoyratlığın işareti. </st><st c="4407">Nur Halamınki gibi porselen ciltlerin devrindeydik. </st><st c="4459">Kendimi yine başka bir cins gibi hissettim. </st><st c="4503">Onlar siyam kedisi, ben ise balıkçının azman sarmanı.   </st></p>
			<p><st c="4557">Eniştem oturduğu yaldızlı kanepede bacak bacak üstüne attı, yüzüme baktı. </st><st c="4631">İnce uzun yüzü, sakin yeşil gözleri eee, diye sordu. </st><st c="4684">Eniştem üstelemez. </st><st c="4703">Bekler. </st><st c="4711">Sabırlıdır. </st><st c="4723">Ben koltuğun ucuna ilişmiştim. </st><st c="4754">Kovarlarsa hemen kaçarım. </st><st c="4780">Çaylar geldi. </st><st c="4794">Porselen çaydanlıkta sallama English Breakfast. </st><st c="4842">Şekerlik. </st><st c="4852">Sütlük. </st><st c="4860">Yaldız kenarlı Çin porseleni pembe fincanlar. </st><st c="4906">İnce belli çay bardakları da otelin kırmızı halılı girişinin dışında kalmıştı. </st><st c="4985">Biz artık Avrupa’daydık. </st><st c="5010">İsviçre’de filan olabilir. </st><st c="5037">Seviyeliydik. </st><st c="5051">Şık koltuğumun iyice ucuna kayıp enişteme doğru eğildim.   </st></p>
			<p><st c="5108">“Enişte, yani Ufuk, bakma böyle sakin durduğuma. </st><st c="5157">Babamı aşırı merak ediyorum. </st><st c="5186">Bildiğin gibi değil.”  </st></p>
			<p><st c="5208">Çayını sehpaya bırakıp o da bana doğru eğildi.   </st></p>
			<p><st c="5255">“Dinliyorum. </st><st c="5268">Ne oldu? </st><st c="5277">Nasıl oldu? </st><st c="5289">Şu büyükdedenin intiharı hikâyesi nedir?”  </st></p>
			<p><st c="5331">Fincanımı tabağına koyup biraz düşünür gibi yaptım. </st><st c="5383">Eniştem yemez ya. </st><st c="5401">Kumral sakal bıyığının altından bana gülüyordu kesin. </st><st c="5455">Başımı kaldırdım, baktım. </st><st c="5481">Hayır gülmüyordu. </st><st c="5499">Gülmüyordu ama dalgındı. </st><st c="5524">Benimle, anlatacaklarımla, babamla, büyükdedeyle ilgilendiği yoktu. </st><st c="5592">Aklından başka, bambaşka şeyler geçiyordu. </st><st c="5635">Bana bakıyor ama beni görmüyordu. </st><st c="5669">O halde en dramatik hikâyeden başlamak akıllıca olacaktı. </st><st c="5727">Sırtımı dikleştirdim. </st><st c="5749">Sesimi esrarengiz bir alçak tona çektim.   </st></p>
			<p><st c="5790">“Şimdi şöyle: Ninemin babası kendini vurmuş. </st><st c="5835">Silahla. </st><st c="5844">Ya da av tüfeği olabilir. </st><st c="5870">Tam anlamadım. </st><st c="5885">Ninem o zamanlar henüz çocukmuş. </st><st c="5918">On iki yaşında galiba. </st><st c="5941">Kahvaltı etmişler. </st><st c="5960">Sofrada oturuyorlarmış. </st><st c="5984">Semaverde çay kaynıyormuş. </st><st c="6011">Adam ansızın çekmiş silahı vurmuş kendini. </st><st c="6054">Kanı hep duvara sıçramış. </st><st c="6080">Bir daha da çıkmamış.”  </st></p>
			<p><st c="6103">Ufuk Eniştemin kaşları kalktı.   </st></p>
			<p><st c="6134">“Enteresan. </st><st c="6146">Hiç duymamıştım. </st><st c="6163">Sen nereden öğrendin?”  </st></p>
			<p><st c="6186">“Ninemin kendisi anlattı. </st><st c="6212">Bugün, sabah. </st><st c="6226">Eski fotoğraflara bakıyorduk. </st><st c="6256">Kütüphanedeydik. </st><st c="6273">O sırada. </st><st c="6283">Bombayı patlattı. </st><st c="6301">Benim babam kendini vurdu. </st><st c="6328">Aynen böyle dedi.”  </st></p>
			<p><st c="6347">“Uyduruyor olabilir mi? </st><st c="6371">Ya hayal görüyorsa? </st><st c="6391">Yıllar önce okuduğu bir kitaptan ya da duyduğu bir hikâyeden etkilenmiş olmasın? </st><st c="6472">Bugüne kadar haberimiz olmaz mıydı böyle bir intihardan? </st><st c="6529">Ne zaman olmuş dedin? </st><st c="6551">Yılını söyledi mi?”  </st></p>
			<p><st c="6571"> “Yok canım. </st><st c="6583">Nerede? </st><st c="6591">Papağan gibi hep aynı şeyleri tekrarladı. </st><st c="6633">Meryem Kalfa diye biri oradaymış. </st><st c="6667">Adam duvardan tüfeği almış, ağzına sokmuş, beynini havaya uçurmuş.”  </st></p>
			<p><st c="6735">Ufuk Eniştem havadaki ayağını sallıyordu. </st><st c="6777">Sonra başını kaşıdı. </st><st c="6798">Hissettim. </st><st c="6809">İlgisini çekebilmiştim. </st><st c="6833">İçimde bir sürü at şaha kalktı. </st><st c="6865">Yaşa Selin! </st><st c="6877">Bravo sana.   </st></p>
			<p><st c="6889">“Aslında yılını hesaplayabiliriz. </st><st c="6923">Gündemde o sırada ne varmış bilirsek belki bir çerçeveye oturtabiliriz. </st><st c="6995">Şirin Hanım babasının intiharına şahit olduğunda kaç yaşında bir çocukmuş? </st><st c="7070">On iki mi dedin?”  </st></p>
			<p><st c="7088">O böyle sorunca elimde yaldız kenarlı çay fincanımla kalakaldım. </st><st c="7153">Ninem, babasının intiharına şahit olmuş bir çocuktu. </st><st c="7206">Ninem bir zamanlar çocuktu ve babasının beyninin tavana sıçrayan parçalarını görmüştü. </st><st c="7293">Sofraya her oturuşunda gözü duvardaki kan lekesine takılmıştı. </st><st c="7356">Takılmak zorunda kalmıştı. </st><st c="7383">Leke çıkmamıştı. </st><st c="7400">Babasının beyninin dağıldığına şahitlik eden çocuk büyümüş, yetişkin bir kadına evrilmişti. </st><st c="7492">Yavaş yavaş babamı anlamaya başlıyordum. </st><st c="7533">Bu travmayı yaşamış çocuktan sağlıklı bir yetişkin çıkar mıydı? </st><span><st c="7597">No way</st></span><st c="7603">! Sonra o ruhu sakat yetişkin kadın bir çocuk doğuruyor ve onu büyütüyordu. </st><st c="7679">Süheyla adlı bir çocuk. </st><st c="7703">Adaşım. </st><st c="7711">Hiç tanımadığım babaannem. </st><st c="7738">O çocuğun ruh sağlığı yerinde miydi? </st><st c="7775">Değildi. </st><st c="7784">Nereden biliyorum? </st><st c="7803">Sadık Usta’dan mı duydum? </st><st c="7829">Nur Halamdan mı? </st><st c="7846">Güzel ama mutsuz Süheyla. </st><st c="7872">Ben çocukken ninemi ziyarete gelen ahbaplar, sanatçı, entel danteller saçımı okşarken “Aman bahtı benzemesin” derlerdi. </st><st c="7992">Ben çok benziyormuşum ya büyük Süheyla’ya. </st><st c="8035">Bahtım benzemesin imiş. </st><st c="8059">Ben fısıltılarını duyduğumu büyüklerden saklardım. </st><st c="8110">Dert olmasın onlara. </st><st c="8131">Çocuğu üzdük diye üzülmesinler diye ben üzülürdüm. </st><st c="8182">Yüke bakar mısınız ya? </st><st c="8205">A, ama, bir dakika! </st><st c="8225">Bu yük tam da babamın bahsettiği şey değil mi? </st><st c="8272">Büyükdededen bana kadar iniyor. </st><st c="8304">Tanrım! </st><st c="8312">Baba! </st><st c="8318">Var ya, şimdi seni aşırı iyi anladım. </st><st c="8356">Bu yükten kurtulalım diye büyükdedenin başına geleni öğrenmek istiyorsun. </st><st c="8430">Yük. </st><st c="8435">Yük. </st><st c="8440">Yükümüz ağır ve yükümüz içimizde. </st><st c="8474">Adamın neden kendini vurduğunu öğrenirsek...  </st></p>
			<p><st c="8519">“Nerelere daldın öyle Selin? </st><st c="8548">Hâlâ yılı mı hesaplıyorsun?”  </st></p>
			<p><st c="8577">“Yok, hayır. </st><st c="8590">Şeyi düşünüyordum...”  </st></p>
			<p><st c="8612">“Bak, Şirin Hanım 1917 doğumlu olduğuna göre bu olay 1929’da yaşanmış olmalı. </st><st c="8690">Amerika’daki büyük ekonomik buhranın başlangıcı. </st><st c="8739">O sırada Wall Street’te intihar eden çok oldu ama büyük dedenin bununla ilgisi olduğunu sanmam. </st><st c="8835">Türkiye konjonktüründe düşünürsek, 1929... </st><st c="8878">O zamanlar nerede yaşıyorlardı? </st><st c="8910">Üsküdar mıydı? </st><st c="8925">Şirin Hanım’ın arada sırada bahsettiği Üsküdar’daki konak vardır. </st><st c="8991">Doğru hatırlıyor muyum?”  </st></p>
			<p><st c="9016">Omuz silktim. </st><st c="9030">Ne önemi vardı ki yılların, yerlerin? </st><st c="9068">Ortada babasının beyninden duvara boşalan kanı görmüş on iki yaşında bir kız çocuğu vardı. </st><st c="9159">Ve sonra onun yetiştirdiği bir diğer kız çocuğu, ardından o kızın bir oğlu babam ve kızı halam. </st><st c="9255">En sonunda da Oğuz ile ben. </st><st c="9283">Hiçbirimiz mutlu değildik. </st><st c="9310">Değiliz. </st><st c="9319">Babam haklıydı. </st><st c="9335">Bir lanet vardı. </st><st c="9352">Bulut gibi üzerimizde dolanan. </st><st c="9383">Şortumun cebinden telefonumu çıkarttım. </st><st c="9423">Babamı aradım. </st><st c="9438">Anladım seni diyecektim. </st><st c="9463">Gel beraber araştıralım şu laneti. </st><st c="9498">Yalnız değilsin baba. </st><st c="9520">O hislerden bende de var... </st><st c="9548">Hepimizde var baba diyecektim ama aradığım kişiye ulaşılamıyordu.   </st></p>
			<p><st c="9614">“Babama hâlâ ulaşılamıyor enişte.”  </st></p>
			<p><st c="9649">“Tamam, kaygılanma. </st><st c="9669">Bulacağız onu. </st><st c="9684">Sen hiç merak etme. </st><st c="9704">Fikret’ten haber alana kadar ben senin yanında kalacağım. </st><st c="9762">Anlaştık mı?”  </st></p>
			<p><st c="9776">Başımı salladım. </st><st c="9793">Boğazıma bir yumru takılmıştı. </st><st c="9824">Çayımdan bir yudum aldım. </st><st c="9850">Soğumuş. </st><st c="9859">Ufuk Eniştem doğrulup kanepenin bana yakın tarafına kaydı, uzanıp elimi tuttu. </st><st c="9938">Yumru boğazıma acayip battı. </st><st c="9967">Eli serindi. </st><st c="9980">Benim güneş yanığı kalın kemikli elimin üzerine kapanan ince uzun parmaklara baktım.   </st></p>
			<p><st c="10065">“Bak, Selinciğim ben sana şu kadarını söyleyeyim. </st><st c="10115">Bu babanın intihar hikâyesi baştan aşağı tutarsız. </st><st c="10166">Katılıyor musun? </st><st c="10183">Ortada ne bir mektup var. </st><st c="10209">Ne de bir intihar planı. </st><st c="10234">Babanın kendini öldürmek istediğine dair bir şey ne ben duydum, ne sen ne de Nur. </st><st c="10316">Buraya kadar beraber miyiz?”  </st></p>
			<p><st c="10345">Ufuk Eniştem alçak sesle, tane tane konuşuyordu. </st><st c="10394">Eli gibi sesi de serindi. </st><st c="10420">İçimdeki sızlayan bir yaraya merhem sürülüyor gibi oluyordu o konuştukça.   </st></p>
			<p><st c="10494">“Belli ki sen Şirin Hanım’ın ani çıkışından etkilenmişsin. </st><st c="10553">Onun da intihar hikâyesi ne derece doğru bilmiyoruz. </st><st c="10606">Ama araştırıp buluruz. </st><st c="10629">Dert değil. </st><st c="10641">Fakat oradan babanın birkaç saatliğine ortalıktan çekilmesine köprü kuran senin zihnin. </st><st c="10729">Bu da zihninin kaygılı olduğunu gösteriyor. </st><st c="10773">Düşüncelerinin bütün olasılıklar içinde en şiddetli, en korkunç olanına yönelmesi bana senin ağır stres altında olduğunu düşündürüyor. </st><st c="10908">Söyle bakayım, senin canını sıkan başka bir şey mi var?”  </st></p>
			<p><st c="10965">Şık saray koltuğumda rahatsız rahatsız kımıldandım. </st><st c="11017">Nasıl derim ben şimdi? </st><st c="11040">Ufuk Enişte ben âşık oldum. </st><st c="11068">Sırılsıklam. </st><st c="11081">Tepeden tırnağa. </st><st c="11098">Hayatımda ilk defa böyle fena. </st><st c="11129">Öncekiler, sana eskiden anlattıklarım, onlar çocuk oyunu imiş. </st><st c="11192">Şimdi ben ilk defa gerçek bir erkeği istiyorum. </st><st c="11240">O ise bana kuruş kadar değer vermiyor. </st><st c="11279">Onun olmazsam kendi içimdeki dipsiz kuyuya düşüp yiteceğim. </st><st c="11339">Onu deliler gibi özlüyorum. </st><st c="11367">Oysa düne kadar aklımda bile yoktu. </st><st c="11403">Şimdi ise beni bu dünyada ondan başka kimse anlamazmış gibi geliyor. </st><st c="11472">Aşırı saçma!   </st></p>
			<p><st c="11485">“Ha? </st><st c="11490">Selin? </st><st c="11497">Kaldır başını, yüzüme bak bir.”  </st></p>
			<p><st c="11529">“Hı?”  </st></p>
			<p><st c="11535">“Güzelim, bana anlatmak istediğin bir şey var mı?”  </st></p>
			<p><st c="11586">Gözlerim doldu. </st><st c="11602">Anlatamıyorum işte enişte. </st><st c="11629">Sizin halamla aranızda olup biten o bilinmez şey yüzünden ben içimi dökemiyorum. </st><st c="11710">Sen neden bu gece eve gelmiyorsun? </st><st c="11745">Sen neden halamla görüşmüyorsun? </st><st c="11778">Sen bunları bana anlat ki ben de sana kalbimi açayım. </st><st c="11832">Yoksa böyle tutsak gibi kalıyorum işte.   </st></p>
			<p><st c="11872">Başımı salladım. </st><st c="11889">Sesim boğuk boğuk çıktı.   </st></p>
			<p><st c="11914">“Yok başka bir şey enişte, Ufuk. </st><st c="11947">Bu sabaha kadar her şey yolundaydı. </st><st c="11983">Sonra babam ortadan kaybolunca... </st><st c="12017">Belki haklısın. </st><st c="12033">Bilmiyorum. </st><st c="12045">Buluttan nem kapıyorum. </st><st c="12069">Ama içimde böyle kötü bir his...”  </st></p>
			<p><st c="12103">Yanaklarımdan akan yaşlar yaldız kenarlı incecik porselen fincanın içine aktı, English Breakfast’e karıştı. </st><st c="12211">Of ya, ne rezillik. </st><st c="12231">Burnum da akıyordu. </st><st c="12251">Peçete de getirmemişlerdi. </st><st c="12278">Getirmişler de bej keten. </st><st c="12304">Burnumu silecek halim yok ya onlara. </st><st c="12341">Başımı kaldırmadım.   </st></p>
			<p><st c="12361">Eniştem ayaklandı.   </st></p>
			<p><st c="12380">“Hadi gel. </st><st c="12391">Çıkalım yürüyelim seninle biraz. </st><st c="12424">Babanın gidebileceği yerlere beraber bakalım. </st><st c="12470">Sen şimdi düşün Fikret adada kafasını dinlemek istese nereye giderdi?”  </st></p>
			<p><st c="12541">O hesabı öderken ben tuvalete koştum. </st><st c="12579">Altın kaplama musluğu açıp yüzüme su çarptım. </st><st c="12625">Burnumu sildim. </st><st c="12641">Kirpiklerim ıslak. </st><st c="12660">Burnum ve gözlerim kırmızıydı. </st><st c="12691">Ağladığımı saklayamazdım ama yine de ağlamamış gibi davranacaktım. </st><st c="12758">Ufuk da ağladığımı görmemiş, kırmızı gözlerimi, burnumu fark etmemiş gibi yapacaktı. </st><st c="12843">Benim duygusal karmaşam üçüncü bir kişi gibi yanımızda yürüyecekti. </st><st c="12911">Biz onu yok sayacaktık. </st><st c="12935">Peşimizde sürükleyecektik. </st><st c="12962">Yükümüzü. </st><st c="12972">Benim yükümü.   </st></p>
			<p><st c="12986">Splendid Otel’den çıkıp sola döndük. </st><st c="13023">Nizam tarafına. </st><st c="13039">Bizim evden uzağa. </st><st c="13058">Anadolu Kulübü’nün arkasına düşen gölgeli, sessiz sokağa girdik. </st><st c="13123">Kulübün çocuk bahçesinin yüksek duvarının ardından neşeli çocuk sesleri geliyordu.   </st></p>
			<p><st c="13206">“Nereye gidelim dersin Selin? </st><st c="13236">Buradan dümdüz yukarı vurursak çamlar. </st><st c="13275">Çankaya Caddesi’nden devam edersek Dil Burnu’na bakabiliriz. </st><st c="13336">Âşıklar Kahvesi’nde de olabilir ama nedense babanı sessiz sakin, ormanlık bir yerde hayal ediyorum. </st><st c="13436">Büyük Tur Yolu’nda bir yerler, Viranbağ Çay Bahçesi belki? </st><st c="13495">Yoksa sarp bir yamaçtan inmiş, el değmemiş bir kumsalda denize mi giriyor acaba?”  </st></p>
			<p><st c="13577"> “Çamlara çıkalım. </st><st c="13595">Hristos Tepesi’nin oraya bir bakalım. </st><st c="13633">Babam Hristos Manastırı’nı sever. </st><st c="13667">Orada değilse Dil tarafından döneriz. </st><st c="13705">”  </st></p>
			<p><st c="13707">“Hay hay. </st><st c="13717">Düş önüme. </st><st c="13728">Adanın yerlisi sensin.”  </st></p>
			<p><st c="13752">Tepemizden pembe bulutlar geçti. </st><st c="13785">Akşam iniyordu. </st><st c="13801">Nihayet. </st><st c="13810">Amma da uzun bir gündü bu. </st><st c="13837">Yokuşun sonundan sola döndük. </st><st c="13867">Burada orman başlıyordu. </st><st c="13892">Altın ışıltılı denizin yeşilin koynuna girdiği aşağıdaki koyda kuleli köşkler, önlerinde tekneleri, yatları, bahçelerinde kırmızı balıkların yüzdüğü havuzları...   </st></p>
			<p><st c="14054"> “Ufuk, sence babam ne bileyim Heybeli’de ya da Burgaz’da bir pansiyonda tek başına kalıyor olabilir mi?”  </st></p>
			<p><st c="14159"> “Mümkün tabii. </st><st c="14174">Ama bayram günü yer ayırtmadan oda bulması zor. </st><st c="14222">Önceden planladıysa böyle bir şeyi ne diye Şirin Hanım’ın yüzüncü yaş kutlamasına denk getirdi? </st><st c="14318">Bu olasılık aklına nereden geldi?”  </st></p>
			<p><st c="14353">“Hiç. </st><st c="14359">Öylesine. </st><st c="14369">Karşımızda Heybeli’yi görünce...”  </st></p>
			<p><st c="14403">Evler bitti. </st><st c="14416">Artık sağımız, solumuz her yer çam ormanıydı. </st><st c="14462">Ayağımızın altında hışırdayan çam dikenleri, kozalaklar ve toprak. </st><st c="14529">Etrafımızda gençlik sürüleri. </st><st c="14559">Oğlanların aklı bir kuytuda sevişmede, kızlar sonuna kadar gitmeden oğlanı elde tutma derdinde. </st><st c="14655">Neyse geçelim. </st><st c="14670">Geçtik. </st><st c="14678">Onlar yavaş yürüyordu. </st><st c="14701">Yola serpiştirilmiş spor aletlerine inip biniyor, itişiyorlardı. </st><st c="14766">Bağrışıyor, yorulup şurada bir oturalım, diyorlardı. </st><st c="14819">Sonra mıncık mıncık. </st><st c="14840">Ufuk ile ben Avrupai bir çift gibi hızlı, atletik adımlar atarak onları solladık.   </st></p>
			<p><st c="14922">Eniştem yere bakarak yürüyordu. </st><st c="14954">Yürürken yumuşak, süet pabuçlarının altında çam dikenleri çıtırdıyordu. </st><st c="15026">Ortalık sıcak kozalak kokuyordu. </st><st c="15059">Ağaçların arasına altın gibi inen kızıl ışık çok güzeldi. </st><st c="15117">Başını kaldırsa, arada bir ağaçların arasından çıkıveren ve akşamın alacasında rengi laciverte dönmüş denizi görecekti. </st><st c="15237">Ama eniştem bir türlü başını yerden kaldırmıyordu.   </st></p>
			<p><st c="15288">“Selin, sana bir şey soracağım. </st><st c="15320">Nur hiç benden bahsetti mi?”  </st></p>
			<p><st c="15349">Durdum. </st><st c="15357">Güneş ağaçların arasından süzülüp gözüme girdi. </st><st c="15405">Elimi yüzüme siper edip eniştemin yüzünü görmeye çalıştım.   </st></p>
			<p><st c="15464">“Nasıl? </st><st c="15472">Anlamadım.”  </st></p>
			<p><st c="15484">“Yani sana hiç evliliği, evliliğimiz ile ilgili bir şey anlattı mı?”  </st></p>
			<p><st c="15553">Kulaklarıma inanamıyordum. </st><st c="15580">Koskoca Ufuk Enişte ergen oğlanlar gibi hoşlandığı kız hakkında benim, Selin’in ağzını arıyordu. </st><st c="15677">Durdurun dünyayı, delirecek var! </st><st c="15710">Ufuk Güney’in Selin’e muhtaç olduğu bu mühim an kayda geçsin. </st><st c="15772">Eniştem birden depara kalktı. </st><st c="15802">Koştum, yetiştim. </st><st c="15820">Hız kesmeden konuştu.   </st></p>
			<p><st c="15842"> “Neyse, boş ver şimdi bunu. </st><st c="15870">Babana bakınalım biraz. </st><st c="15894">Onu şu tepede, manzaraya karşı meditasyon yaparken bulabiliriz gibime geliyor.”  </st></p>
			<p><st c="15974">Hadi, hadi yeme beni Ufuk! </st><st c="16001">Hızlıca düşünmeye çalıştım. </st><st c="16029">Halamın Ufuk Eniştem hakkında söylediklerini aklımdan geçirdim. </st><st c="16093">Tek bir şey bile bulamadım. </st><st c="16121">İçim söndü. </st><st c="16133">Yenilgi. </st><st c="16142">Orman yolu bitti. </st><st c="16160">Sola, asfalt yokuşa döndük. </st><st c="16188">Bir fayton geçti yanımızdan. </st><st c="16217">Arkasından bir tane daha. </st><st c="16243">Eski Rum Yetimhanesi tüm heybeti ve hayaletleriyle karşımızda belirdi. </st><st c="16314">Ne zaman önünden geçsem saçları sıfıra vurulmuş deli bakışlı yetim çocukların hayaletleri musallat olur bana. </st><st c="16424">Kesin bu gece de rüyama girecekler. </st><st c="16460">Başımı diğer tarafa çevirdim. </st><st c="16490">Ufuk Eniştem üzgün görünüyordu. </st><st c="16522">Onu neşelendirecek bir şeyler düşünmeliydim. </st><st c="16567">Halam kesinlikle kocası ile ilgili güzel sözler söylemiştir. </st><st c="16628">Ben hatırlamıyorum. </st><st c="16648">İnsanın böyle yakışıklı, tatlı, </st><span><st c="16680">cool </st></span><st c="16685">bir kocası olur da onun hakkında konuşmaz mı? </st><st c="16731">Benim salak kafam kaydetmemiş.   </st></p>
			<p><st c="16762">“Biliyorsun Selin, Nur çok yalnız bir kadın.”   </st></p>
			<p><st c="16808">Biliyor muyum? </st><st c="16823">Biliyorum. </st><st c="16834">Yani evet, şimdi düşününce...   </st></p>
			<p><st c="16864">“Son yıllarda iyice ıssızlaştı. </st><st c="16896">Eski arkadaşlarından uzaklaştı. </st><st c="16928">Senin büyüyüp de ona arkadaşlık etmen çok hoşuna gidiyor. </st><st c="16986">O yüzden de düşündüm ki belki seninle dertleşiyordur.”  </st></p>
			<p><st c="17041">Yanaklarımın kızardığını hissettim. </st><st c="17077">Yüzüme engelleyemediğim bir gülümseme yayılıyordu.   </st></p>
			<p><st c="17128">“Düşünsene... </st><st c="17142">Senden benden yakını yok. </st><st c="17168">Bir de Burak.”  </st></p>
			<p><st c="17183">Bunu duyunca zınk diye durdum. </st><st c="17214">Ufuk fark etmedi. </st><st c="17232">Hristos Manastırı zirvede belirmişti. </st><st c="17270">Binanın kiremit rengi kemerleri batan günün ışığı ile tutuşmuş. </st><st c="17334">Üst katın yeşil tahta panjurlarının arasından çıkan boru çiçeklerinin mor rengi de iyice patlamış. </st><st c="17433">Nur Halam çok yalnız bir kadın. </st><st c="17465">Bir ben varım hayatında. </st><st c="17490">Bir de Burak. </st><st c="17504">O kadar. </st><st c="17513">Nur Halam yalnız bir kadın ve Burak onun dostu. </st><st c="17561">Ufuk Eniştem böyle rahat bunu söyleyebildiğine göre Burak halamın harbiden arkadaşı. </st><st c="17646">Kankası. </st><st c="17655">Kardeşi gibi bir şey. </st><st c="17677">Tabii ya! </st><st c="17687">Bendeki de ne hayal gücü arkadaşım ya!   </st></p>
			<p><st c="17726">Birden kuşlar gibi hafifledim. </st><st c="17757">Koşarak manastırın önünde Ufuk’a yetiştim. </st><st c="17800">Güneş Heybeli’nin arkasına alev topu gibi iniyordu. </st><st c="17852">Heyecanım boğazıma çıktı. </st><st c="17878">Manastırın önündeki duvara tırmandım, oturdum. </st><st c="17925">Tuğlalar ılıktı. </st><st c="17942">Bacaklarımın arkasına geçti ılığı. </st><st c="17977">Ufak tefek çakıllar dokundu tenime. </st><st c="18013">Salak salak güldüm.   </st></p>
			<p><st c="18033">“Ufuk, ben âşık oldum!”  </st></p>
			<p><st c="18057">Eniştem gözlerini manzaradan ayırıp bana döndü. </st><st c="18105">Yüzünde hayretle karışık bir tebessüm vardı. </st><st c="18150">Çok şekerdi. </st><st c="18163">Ayaklarımı salladım. </st><st c="18184">Biraz şımarıkça.   </st></p>
			<p><st c="18201">“Vay vay! </st><st c="18211">Bak sen. </st><st c="18220">Tüm bu sıkıntılar aşkın kaprisleri mi yoksa?”  </st></p>
			<p><st c="18266"> “Bilmem ki belki.”  </st></p>
			<p><st c="18285">Yine aynı gülüş bende. </st><st c="18308">Kendime biraz sinir oldum ama amaaan bırak gitsin.   </st></p>
			<p><st c="18359">“Kim bu şanslı erkek?”  </st></p>
			<p><st c="18382">Ufuk gelip yanıma oturdu. </st><st c="18408">Güneşin yarısı Heybeli’nin yeşil tepesi ardından yitmişti. </st><st c="18467">Yine de çok büyüktü. </st><st c="18488">Çok kırmızı. </st><st c="18501">Dokunduğu gökleri, bulutları pembeye boyuyor, denize rengârenk düşüyordu. </st><st c="18575">Cümbüş. </st><st c="18583">Evet tam bir cümbüştü bu akşam. </st><st c="18615">İçim dışım, her şey bir renk, duygu, his cümbüşü. </st><st c="18665">Sabahtan beri yükselip alçalan ruhum sonunda huzur bulmuştu. </st><st c="18726">Huzur ve neşe aynı anda hissediliyordu. </st><st c="18766">Âşık olunca. </st><st c="18779">Âşıktım ben. </st><st c="18792">Sırılsıklam. </st><st c="18805">Ve bir kadın âşık olduğunda...   </st></p>
			<p><st c="18836">Ve bir kadın âşık olduğunda... </st><st c="18867">Kulağımda Nur Halamın sesi. </st><st c="18895">Yıllar önce bir gün. </st><st c="18916">Ben lisedeydim daha. </st><st c="18937">Kilyos’a gidiyoruz. </st><st c="18957">Nur Halam bordo küçük arabasını kullanıyor. </st><st c="19001">Bahar günü. </st><st c="19013">Ağaçlarda beyaz, pembe çiçekler. </st><st c="19046">Deli güzel bir hava. </st><st c="19067">Sigarasının dumanı pencereden içeri geri dönüyor. </st><st c="19117">Hoşuma gidiyor. </st><st c="19133">Arabanın teybinde Alanis Morisette çalıyor, Nur Halam söylüyor. </st><span><st c="19197">It is like rain in your wedding day. </st><st c="19234">It is a free ride when you’ve already paid</st></span><st c="19276">. Teybi yeni almış. </st><st c="19296">CD çaları var diye böbürleniyor. </st><st c="19329">Durduğumuzda koca cihazı yuvasından çıkartıp yanında taşıyor. </st><st c="19391">Çalınmasın diye. </st><st c="19408">Bu bana çok komik geliyor. </st><st c="19435">Virajı dönünce karşımıza uçsuz bucaksız Karadeniz çıkıyor. </st><st c="19494">Yer gök mavi. </st><st c="19508">Sudan bir kürenin içindeyiz. </st><st c="19537">Kumdan tepecikler altın gibi parıldıyor uzakta. </st><st c="19585">Halam gözlerini yoldan ayırmadan anlatıyor. </st><st c="19629">Âşık bir kadını anlatıyor. </st><st c="19656">Kadının âşık halini. </st><st c="19677">Çünkü aşk başka bir kafa. </st><st c="19703">Sen artık sen değilsin. </st><st c="19727">Seni seven birinin gözünden kendine bakıyorsun ve orada güzelsin. </st><st c="19793">Orada sevilesi bir varlıksın. </st><st c="19823">Halam Ufuk Enişteye yeni âşık olmuş.   </st></p>
			<p><st c="19860">Göz ucuyla Ufuk Enişteme baktım. </st><st c="19893">Bunu anlatsam mı? </st><st c="19911">Manzarayı seyrediyordu. </st><st c="19935">Yüzü ifadesiz. </st><st c="19950">İsa peygamber. </st><st c="19965">Sessizliğinden biraz huzursuz oldum. </st><st c="20002">Yanlış bir şey mi dedim? </st><st c="20027">Onu üzdüm mü? </st><st c="20041">Keşke bir aşk hikâyesi uydursaydım, onu eğlendirseydim. </st><st c="20097">Tüh! </st><st c="20102">Heybeliada’nın yeşil tepeleri kan kırmızısı güneşi içti, yuttu. </st><st c="20166">Göklerin pembesi solmaya yüz tuttu. </st><st c="20202">Biz o eski manastırın duvarında yan yana hiç konuşmadan oturduk. </st><st c="20267">Renkler silindi. </st><st c="20284">Kim bilir ne kadar zaman sonra Ufuk Eniştem duvardan inip, pantolona yapışmış çam dikenlerini silkeledi. </st><st c="20389">Bana döndü, elini uzattı. </st><st c="20415">Gülümsüyordu.   </st></p>
			<p><st c="20429">“Hadi gel eve dönelim Selin. </st><st c="20458">Belki de baban bizi orada bekliyordur. </st><st c="20497">Ne dersin? </st><st c="20508">Eve gidip onlara sürpriz yapalım mı?”  </st></p>
			<p><st c="20546">Bunu duyunca içim sevinç dolmalıydı. </st><st c="20583">Ufuk Eniştem eve geliyordu. </st><st c="20611">Bizimle kalacaktı. </st><st c="20630">Ama nedense olmadı. </st><st c="20650">Dolmadı yani.   </st></p>
			<p><st c="20664">Yine de uzattığı elini tutup duvardan aşağı atladım.   </st></p>
		</div>
	<div id="charCountTotal" value="20717"></div></body>
</html>
