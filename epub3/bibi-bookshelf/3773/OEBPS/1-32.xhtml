<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-32</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-32" xml:lang="tr-TR">
		<div>
			<p>  </p>
			<p id="_idParaDest-30" xml:lang="en-GB"><st c="0">30  </st></p>
			<p><st c="3">Yemek odasının ışığını yakıp da karşımda Sadık ile ninemi bulduğumda kafam bir dünyaydı. </st><st c="92">Biraz önce tek kâğıtlı bir jointin tamamını bir başıma içip bitirmişim. </st><st c="164">Ama bir dakika! </st><st c="180">Yanlış anlama olmasın. </st><st c="203">Ben öyle sabah akşam joint saran tayfadan değilim. </st><st c="254">Bu bayramda yanımda biraz ot getirdiysem, o da belki adada kalırken beste yaparım, otu içince ilham gelir diyeydi. </st><st c="369">Ama bu defa beste yapmak için sarmadım. </st><st c="409">Doğruya doğru. </st><st c="424">Canımın sıkıntısını unutmak için sardım. </st><st c="465">Kendimden çıkmak için. </st><st c="488">Canım feci sıkılıyordu.   </st></p>
			<p><st c="512">Ufuk Eniştemle gülüşe konuşa eve geldik. </st><st c="553">Belki ben biraz zoraki gülüyordum esprilerine ama o bariz bir şekilde neşelenmişti. </st><st c="637">Ben âşık oldum diye o da gaza mı geldi nedir? </st><st c="683">Âşık olduğum “çocuk”la ilgili bir dolu soru sordu. </st><st c="734">Ben aramızda kayda değer bir şey yok henüz, dedikçe anlamlı anlamlı gülümsedi. </st><st c="813">Neymiş, aşk en güzel benim yaşımda hissedilirmiş, bu zamanlar altın çağımızmış. </st><st c="893">Onun aşka saygısı sonsuzmuş. </st><st c="922">Filan falan. </st><st c="935">Bir türlü âşık olduğum çocuğun çocuk değil, koskoca Burak Gökçe olduğunu söyleyemedim. </st><st c="1022">Söylemedikçe de durumun acınası saçmalığı iyice açığa çıktı. </st><st c="1083">Kendi kafamda.   </st></p>
			<p><st c="1098">O yükselirken ben düştüm. </st><st c="1124">Ama çaktırmadım. </st><st c="1141">Hristos Tepesi’nden aşağı inerken bir dolu hikâye uydurdum. </st><st c="1201">Mesela âşık olduğum çocuk için gazetecilik okuyor dedim. </st><st c="1258">Gerçeğe yakın, beyaz yalan. </st><st c="1286">Kadıköy’de ön grup olarak sahne aldığımız barda tanıştık dedim. </st><st c="1350">Düpedüz yalan. </st><st c="1365">Siyah kıvırcık saçlı, gözlüklü. </st><st c="1397">Burası doğru. </st><st c="1411">Benden hoşlanıyor mu, onu bile henüz bilmiyorum. </st><st c="1460">Bunu söyleyince Ufuk Eniştem güldü, tatlı tatlı.   </st></p>
			<p><st c="1509">“Sen âşık oldum diyecek kadar güçlü duygular hissedeceksin ve o senden hoşlanmayacak. </st><st c="1595">Tabiat kanunlarına aykırı bu dediğin Selin.”  </st></p>
			<p><st c="1640">Bu sözlere sevinmem gerekirdi ama içim iyice ağırlaştı. </st><st c="1696">O sırada bizim bahçe kapısından girmiştik ve ben alacakaranlığa rağmen yemek odası penceresinin ardında hareket eden birilerini görmüştüm. </st><st c="1835">Belki o yüzden. </st><st c="1851">Yemek masasının üzerindeki sevişme sahnesi yine hayalimde belirdi. </st><st c="1918">E, hani geçmiştik bunları Selin? </st><st c="1951">Hani onlar kankaydılar. </st><st c="1975">Nur Halam yalnız bir kadındı. </st><st c="2005">Burak onun dostuydu. </st><st c="2026">Hayır, Nur Halam kirazlı kimonosunun eteklerini Burak için açmış bir... </st><st c="2098">bir... </st><st c="2105">İçim nefret ve kıskançlıkla doldu. </st><st c="2140">Ama daha baskın bir duygu içimde yükseliyordu: Panik. </st><st c="2194">Ufuk Enişteme Burak’ın burada bizimle olduğunu, dün sabah geldiğini, kahvaltı sofrasında ninemle röportaj yaptığını, sonra akşam bizim tahta iskelede benimle ve Nur Halamla şarap ve joint içip kafa bir dünya denize girdiğini söylememiştim. </st><st c="2434">Söyleyememiştim.  </st></p>
			<p><st c="2451"> Eniştem bahçeyi geçti. </st><st c="2474">Eve girmek üzereydi. </st><st c="2495">Koştum yakaladım. </st><st c="2513">Yemek odasının açık penceresinde şişip duran tül perdeye bakmamak için insanüstü bir çaba harcıyordum. </st><st c="2616">Nasıl söylemeli ki şimdi bunu? </st><st c="2647">Bodoslama gir işte.   </st></p>
			<p><st c="2667">“Enişte, şey, Ufuk, sana daha önce söylemeyi unuttum. </st><st c="2721">Biliyorsundur zaten. </st><st c="2742">Burak burada. </st><st c="2756">Ninemle röportaj yapmaya gelmişti. </st><st c="2791">Sonra dün gece burada kaldı. </st><st c="2820">Gazetedeki sa...sa...sayfası için.”  </st></p>
			<p><st c="2856">Cümlemi zar zor tamamladım çünkü eniştemin kolu elimin altında resmen buz kesmişti. </st><st c="2940">Başını hafifçe sağa eğip yüzüme baktı. </st><st c="2979">Kaşları çatılmıştı.   </st></p>
			<p><st c="2999">“Selin, bunu bana neden daha önce söylemedin?”  </st></p>
			<p><st c="3046">Sesi buz gibiydi. </st><st c="3064">Kolunu elimden kurtardı. </st><st c="3089">Eve gireceğine deniz tarafına döndü.   </st></p>
			<p><st c="3126">“Sen geç içeri Selin. </st><st c="3148">Ben biraz sonra gelirim. </st><st c="3173">Senden ricam lütfen Nur’a burada olduğumu söyleme.”  </st></p>
			<p><st c="3225">Gidecekti. </st><st c="3236">Eniştem ben eve girer girmez, kapıdan çıkıp gidecekti. </st><st c="3291">Çanın çaldığını duyacaktık. </st><st c="3319">İçim parçalandı. </st><st c="3336">Hani babamı bulmadan beni bırakmayacaktın enişte? </st><st c="3386">Eh ama kızım Selin. </st><st c="3406">Ne bekliyorsun? </st><st c="3422">Adamı önce yükselttin, sonra balon gibi söndürdün. </st><st c="3473">Hepsi senin suçun. </st><st c="3492">Aşktan söz etmenin zamanı mıydı? </st><st c="3525">Adam karısı tarafından ihanete uğruyor o sırada.   </st></p>
			<p><st c="3574">Başım önümde eve girdim. </st><st c="3599">Yemek odasının sağdaki kapısı önünden geçerken yavaşlamadım bile. </st><st c="3665">Doğruca yukarı. </st><st c="3681">Mırıltılarını duydum yine de. </st><st c="3711">Gözlerim doldu. </st><st c="3727">Ufuk Enişteme yapılmaz böyle şey. </st><st c="3761">Ayıp be! </st><st c="3770">Yine döndük, geldik başladığımız noktaya. </st><span><st c="3812">Square 1</st></span><st c="3820">.   </st></p>
			<p><st c="3822">Odama girince kalem kutuma sakladığım otu çıkardım. </st><st c="3874">Dün sabah Burak’ı beklerken aldığım sigaradan bir tane kırdım. </st><st c="3937">Kulaklıklarımı taktım. </st><st c="3960">Çalışırken Massive Attack’ın </st><span><st c="3989">Teardrop</st></span><st c="3997">’unu açtım. </st><st c="4010">Yakışır. </st><st c="4019">Otu ufaladım, kırıntılarla karın doyurma çabası... </st><st c="4070">Zıvanayı taktım. </st><st c="4087">Çantamın dibinde kibrit arandım. </st><st c="4120">Buldum. </st><st c="4128">Yaktım. </st><st c="4136">Bir nefes. </st><st c="4147">Sonra bir tane daha. </st><st c="4168">İyi geldi. </st><st c="4179">Nane gibi, kekik gibi bir şey işte bu da. </st><st c="4221">Ne zararı olabilir?   </st></p>
			<p><st c="4241">Sonra odadan çıkıp merdivenden inmişim. </st><st c="4281">İzliyorum kendimi. </st><st c="4300">Holdeyim. </st><st c="4310">Hava kararmış. </st><st c="4325">Yemek odasının kapısındayım. </st><st c="4354">Kulağımı dayamışım. </st><st c="4374">İnilti mi duyacağım? </st><st c="4395">Bu kadar saat sevişilir mi? </st><st c="4423">Ben ne bileyim? </st><st c="4439">Acemi, aceleci, doyumsuz sevişmelerden başka ne bilirim ben? </st><st c="4500">Repertuvarım bu kadar. </st><st c="4523">Ah, Burak, ah. </st><st c="4538">Bari bir defacık sevişseydik seninle. </st><st c="4576">Kadınlığımı yaşasaydım. </st><st c="4600">Ne diyorsun be kızım? </st><st c="4622">Burak seninle yatar, sonra da bırakırdı seni. </st><st c="4668">Kaçar, kaçınırdı. </st><st c="4686">Mesajlarını cevapsız bırakırdı. </st><st c="4718">Israr edersen o gece hiç yaşanmamış gibi salak, arkadaşça ve hatta babacan cevaplar verirdi. </st><st c="4811">O geceyi her hareketi, her sözü ve davranışı ile inkâr ederdi. </st><st c="4874">Ben iyi seks değil, samimi bir bağ kurma derdindeyim. </st><st c="4928">O ise bana sadece bir sebepten dolayı yaklaşacak: Şehvet. </st><st c="4986">Orta yaşlı bir Türk erkeği o nihayetinde. </st><st c="5028">Şehvet ile samimi bağ birbirini itecek. </st><st c="5068">Aralarında açılan boşluğa, hop ben düşeceğim. </st><st c="5114">Lanet olsun.   </st></p>
			<p><st c="5127">Diye diye kurar da kurarken kulağımı dayadığım kapının ardında duyduğum seslerin tuhaflığını fark ettim. </st><st c="5232">Nece konuşuyor bunlar? </st><st c="5255">Mırıl mırıl. </st><st c="5268">Sandalyeler çekiliyor, itiliyor. </st><st c="5301">Eğilip anahtar deliğinden içeri baktım. </st><st c="5341">Hiçbir şey görünmüyor. </st><st c="5364">Yeter be a, benden günah gitti! </st><st c="5396">Asıldım kapının koluna. </st><st c="5420">Tık diye açıldı. </st><st c="5437">Meğer kilitli değilmiş. </st><st c="5461">Nasıl olur? </st><st c="5473">A! </st><st c="5476">Ama peki bu ne şimdi? </st><st c="5498">Karşımdaki iki sandalye. </st><st c="5523">O iki sandalyede yan yana oturan iki insan. </st><st c="5567">Baştan beri oturuyorlar mı böyle? </st><st c="5601">Ne kokuyor burası? </st><st c="5620">Ama bu ikisi... </st><st c="5636">Bu ikisi... </st><st c="5648">Birden beni bir gülme aldı. </st><st c="5676">Ben Taocu sevişme kitabındaki resimleri bizim yemek masasında uygulayan Burak ile Nur’u beklerken, karanlıkta bu ikisi... </st><st c="5798">Sadık ile Şirin! </st><st c="5815">Gülme krizine girdim. </st><st c="5837">Feci! </st><st c="5843">Durdurmaya çalıştıkça artıyor. </st><st c="5874">İki büklüm öne eğildim. </st><st c="5898">Kıkır kıkır. </st><st c="5911">Gel de anlat şimdi şu ikisine </st><span><st c="5941">giggles </st></span><st c="5949">nedir, nasıl olur, neden olur.   </st></p>
			<p><st c="5980">Işığı yaktım. </st><st c="5994">Avizenin kristalleri parladı. </st><st c="6024">Gözlerim kamaştı. </st><st c="6042">Kesin kıpkırmızıdır gözlerim. </st><st c="6072">Onlar yüzlerine araba farı tutulmuş geyikler gibi şaşkın bir ifadeyle bana bakıyorlardı. </st><st c="6161">Bu ne ya arkadaşım? </st><st c="6181">Yemek odasının altını üstüne getirmişler. </st><st c="6223">Nasıl becerdilerse büyük, masif masayı pencerenin önüne çekmişler. </st><st c="6290">Sonra da arkası yüksek ahşap sandalyelere iki bitkin serçe gibi tünemişler. </st><st c="6366">Gülmem şak diye kesildi. </st><st c="6391">Yan yana oturan iki ufacık ihtiyara bakarken ağlamaklı oldum. </st><st c="6453">Ne kadar yaşlılar tanrım! </st><st c="6479">Yaşam pınarları kurumuş iki beden. </st><st c="6514">Ruhun son damlalarıyla geçinen iki insan. </st><st c="6556">Onların da bir zamanlar genç olduğuna inanmak ne kadar zor. </st><st c="6616">Sanki yaşlı doğmuşlar. </st><st c="6639">Sanki hep böyle kuru, kabuk, çağdan uzak, çağdan habersiz, beceriksiz, uzak ve anlamaz bakışlarla dünyaya bakmışlar. </st><st c="6756">Oysa kesin bilgi: Onlar da bir zamanlar gençtiler. </st><st c="6807">Benim hissettiğim şeyleri hissettiler. </st><st c="6846">Öyle mi gerçekten? </st><st c="6865">Hayat onlara da bana dokunduğu gibi dokundu mu? </st><st c="6913">Aklım almıyor.   </st></p>
			<p><st c="6928">Ben bunları düşünerek onlara bakıyordum. </st><st c="6969">Onlar karşılarındaki duvara bakıyorlardı. </st><st c="7011">Ben onlara baktığım için duvarı henüz görmemiştim. </st><st c="7062">Duvardaki resmi görmem için aradan çok zaman geçmesi gerekti. </st><st c="7124">Ya da bana öyle geldi. </st><st c="7147">Zaman algımı yitirmiştim. </st><st c="7173">Birden içim sevinçle doldu. </st><st c="7201">Tabii ya! </st><st c="7211">Eğer yemek odasında bulduğum kişiler Sadık ile Şirin ise... </st><st c="7271">P ise Q o halde... </st><st c="7290">Feci bir kâbustan uyanmıştım sanki. </st><st c="7326">Burada, bu odada sandığım şeylerin hiçbiri olmamıştı. </st><st c="7380">Hayat iyi bir yerinden devam ediyordu. </st><st c="7419">Çıkıp Ufuk Eniştemi bulmalıydım. </st><st c="7452">Kolundan çeke çeke eve getirmeliydim. </st><st c="7490">Hemen şimdi, dönüp çıkmalıydım ama birden,   </st></p>
			<p><st c="7533">“Romeyka!” dedi ninem.   </st></p>
			<p><st c="7556">Sadık irkildi.   </st></p>
			<p><st c="7571">“Bayan Şirin!”  </st></p>
			<p><st c="7586">Ben onlara doğru iki adım attım ve otun kafası birden feci geldi. </st><st c="7652">Kamyon gibi çarptı, ayaklarımı yerden kesti. </st><st c="7697">Havalandım. </st><st c="7709">Tavana vurdum. </st><st c="7724">Oradan bakınca bizim yemek odası, Selin, Şirin, Sadık, her şey sinema perdesinde oynayan bir filme dönüştü. </st><st c="7832">Ben savrulduğum yerden, tavandan seyrediyorum. </st><st c="7879">Merakla diyalogları dinliyorum.   </st></p>
			<p><st c="7911">“Romeyka nedir? </st><st c="7927">Evreka gibi bir şey mi?”  </st></p>
			<p><st c="7952">Kıkırdayan Selin tüm dertlerini, tasalarını ve Ufuk Eniştesini unuttu.   </st></p>
			<p><st c="8023">“Bir şey değil küçük hanım. </st><st c="8051">Büyükanneniz çok bitkin.”  </st></p>
			<p><st c="8077">“Bizim konuştuğumuz lisanın ismi Romeyka’dır. </st><st c="8123">Pontiaka diye de bilinir.”  </st></p>
			<p><st c="8150">Demek uydurmuyorum. </st><st c="8170">Demek duyduğum o mırıltılar hayal değilmiş. </st><st c="8214">Bir de üstelik sormuşum. </st><st c="8239">Nece konuşuyorsunuz diye. </st><st c="8265">Evet, tabii sordum. </st><st c="8285">Biraz önce odaya girdiğimde. </st><st c="8314">Aklımdan geçirdim sanıyordum. </st><st c="8344">Sesli sormuşum. </st><st c="8360">Kafamın iyi olduğunu anlar mı bu ikisi? </st><st c="8400">Anlamasınlar. </st><st c="8414">Tüm ciddiyetimi takındım.   </st></p>
			<p><st c="8440">“Nece yani bu şey, bu dediğin dil? </st><st c="8475">Siz nereden biliyorsunuz?”  </st></p>
			<p><st c="8502">Birden aklıma kendi uydurdukları dilde konuşan ikizler geldi. </st><st c="8564">Psikoloji 101 dersinde okumuştuk. </st><st c="8598">Böyle vakalar var sahiden. </st><st c="8625">Kimse anlamıyor ne dediklerini. </st><st c="8657">Anneleri bile. </st><st c="8672">Yan yana oturan Şirin ve Sadık’a bir daha baktım. </st><st c="8722">Buruşuk yanaklarına. </st><st c="8743">Feri sönmüş, içe göçmüş oyuk mavi gözlerine. </st><st c="8788">Sadık esmer tenli, Şirin pembe beyaz ama oturuşları, boyunlarını hafif sağa eğişleri, iç çekişleri bile benziyor. </st><st c="8902">İster misin bu ikisi sonunda ikiz çıksın! </st><st c="8944">Kıkırdadım. </st><st c="8956">Kafam bir dünya.   </st></p>
			<p><st c="8973">“Selin yakınıma gel. </st><st c="8994">Otur şöyle.”  </st></p>
			<p><st c="9007">Ninem arkasına bastonunu astığı yanındaki sandalyeyi işaret etti. </st><st c="9073">Hay hay. </st><st c="9082">Bana uygun görülen yere geçtim. </st><st c="9114">Şimdi üçümüz telgraf tellerindeki kuşlar gibi yan yana oturuyoruz. </st><st c="9181">Benim kafamın bir tarafı hâlâ tavanda. </st><st c="9220">Onlar serçe, ben martı. </st><st c="9244">Yüzümüz duvara dönük. </st><st c="9266">Yüzümüz. </st><st c="9275">Yüzlerimiz duvara... </st><st c="9296">Duvar... </st><st c="9305">Aman Tanrım! </st><st c="9318">Selin ayağa kalkıyor. </st><st c="9340">Yok artık. </st><st c="9351">OHA! </st><st c="9356">İ-na-nıl-maz bir tablo var karşımda. </st><st c="9393">Duvara atılan iki, üç, dört adım. </st><st c="9427">Dağlara, bulutlara, köpük köpük denize, kara dumanlı gemilere dokunma isteği dayanılmaz.   </st></p>
			<p><st c="9516"> “Dokunma! </st><st c="9526">Kurumadı daha.”  </st></p>
			<p><st c="9542">“Vooha! </st><st c="9550">Nine! </st><st c="9556">Wow! </st><st c="9561">Süper bir şey bu... </st><st c="9581">bu... </st><st c="9587">Bu nedir? </st><st c="9597">Bunu sen mi yaptın? </st><st c="9617">Ama nasıl? </st><st c="9628">Ne zaman?”  </st></p>
			<p><st c="9639"> “Küçükhanım büyükanneniz pek bitkin. </st><st c="9676">Yarın konuşsanız? </st><st c="9694">Ben müsaadenizle ortalığı toplayacağım.”  </st></p>
			<p><st c="9735">“Otur Sadık! </st><st c="9748">Selin’e anlatmamız lazım gelen şeyler var. </st><st c="9791">Ne de olsa Fikret’in kızı o.”   </st></p>
			<p><st c="9821">Ninemin sesi sertti.   </st></p>
			<p><st c="9842">“Ne? </st><st c="9847">Ne? </st><st c="9851">Ne anlatacaksınız bana?”  </st></p>
			<p><st c="9876">Çok meraklanmıştım. </st><st c="9896">Bir yandan da gözümü duvardan alamıyordum. </st><st c="9939">Sanki duvarın arkasında ilk katın odalarının açıldığı hol değil de sahiden bir uzak diyar var. </st><st c="10034">Yürüsem, dağları aşar, denize varırım. </st><st c="10073">Mutfağa, kilere değil.   </st></p>
			<p><st c="10096">“Anlatsana Nine!”  </st></p>
			<p><st c="10114">“Ne görüyorsun sen onu anlat ilk evvela.”  </st></p>
			<p><st c="10156">Of be Şirin! </st><st c="10169">Ne görmüyorum ki! </st><st c="10187">Döktürmüşsün. </st><st c="10201">Tamam boyunun yettiği yere kadar boyamışsın. </st><st c="10246">Duvarın üst yarısı boş, sinir bozucu şampanya renginde ama aşağısı muhteşem. </st><st c="10323">Bombalar mı istersin, dağlar, ormanlar, taş köprüler, coşan nehirler, Şirin Saka stili dev gibi adamlar. </st><st c="10428">Bıyıklı, siyah yelekli, kırmızı kuşaklı. </st><st c="10469">Birinin eline siyah mendil tutuştur, halay başı olsun. </st><st c="10524">Sonra öbür elini tut, katıl halaya. </st><st c="10560">Haydi yallah! </st><st c="10574">Öyle bir halleri var. </st><st c="10596">Tam bir Şirin Saka. </st><st c="10616">Stilize. </st><st c="10625">Tüm oranlara ve gerçeğe meydan okuyan çizgiler. </st><st c="10673">Ve arkada, bir ev. </st><st c="10692">Biliyor muyum ben burayı? </st><st c="10718">Yaklaştım. </st><st c="10729">Büyük bir ev. </st><st c="10743">Taş duvarına mor, pembe çiçekler sarılı. </st><st c="10784">Fotoğrafını gördüm mü? </st><st c="10807">Yoksa rüya mıydı? </st><st c="10825">Sonra baktım, üzgün süzgün bir genç kız yürüyor dağlardan aşağı. </st><st c="10890">İki örgüsü süklüm püklüm beyaz başörtüsünden çıkıyor. </st><st c="10944">Bir tek o değil, başka adamlar da yürüyor. </st><st c="10987">Baktıkça beliriyorlar. </st><st c="11010">Sanki bir bilgisayar simülasyonu. </st><st c="11044">Dikkatini verdikçe görüyorsun. </st><st c="11075">İnsanların hepsi de yorgun. </st><st c="11103">Ninem nasıl yapıyor da bu yorgunluğu ya da ne bileyim işte o genç adamların dans coşkusunu bize hissettiriyor bilmiyorum. </st><st c="11225">Kadın boşuna o kadar ünlü olmamış.   </st></p>
			<p><st c="11260"> “Gözlerini yumma. </st><st c="11278">Anca bakarak işitebilirsin. </st><st c="11306">Yaklaş daha. </st><st c="11319">Ne diyor sana bu manzara?”  </st></p>
			<p><st c="11346">İşitmek mi? </st><st c="11358">Bunların da kafa bir dünya galiba. </st><st c="11393">Peki. </st><st c="11399">İyice yaklaştım. </st><st c="11416">Sanatçı burada ne anlatmak istemiş? </st><st c="11452">Baktım. </st><st c="11460">Baktım. </st><st c="11468">Bir şey duymadım. </st><st c="11486">Dağlarda bombalar patlıyordu. </st><st c="11516">Birileri de ağlıyordu. </st><st c="11539">Rüzgârın uğultusu belki? </st><st c="11564">Denizde köpükler olduğuna göre. </st><st c="11596">Ama bunları duymuyordum. </st><st c="11621">Aklım yine bu ikisinin aralarında konuştukları dile gitti. </st><st c="11680">Öylesine attım.   </st></p>
			<p><st c="11696">“Sizin demin konuştuğunuz o dili duyuyorum. </st><st c="11740">Bu insanlar o dili konuşuyorlar.”  </st></p>
			<p><st c="11774">Sadık Usta içini çekti. </st><st c="11798">Ninem bastonuna dayanarak ayağa kalktı. </st><st c="11838">Sadık Usta yerinde oturmaya devam etti. </st><st c="11878">Bu garipti işte. </st><st c="11895">Normalde hemen ayağa fırlardı. </st><st c="11926">Ninemin kolunu tutardı, bastonunu uzatırdı, eteğini düzeltirdi ne bileyim hazırda beklerdi. </st><st c="12018">Beklemişti bugüne kadar. </st><st c="12043">Oysa şimdi dirseğini masaya dayamış öylece oturduğu yerde kalakalmıştı. </st><st c="12115">Yılmış, yenilmiş, bir şeylere. </st><st c="12146">Ama neye? </st><st c="12156">Teslim olmuş. </st><st c="12170">Ama kime?   </st></p>
			<p><st c="12180">“Şu iki adamı görüyor musun Selin?”  </st></p>
			<p><st c="12216">Ninem ağır ağır muhteşem eserine yürüdü. </st><st c="12257">Yaklaşıp bastonuyla işaret ettiği yere baktım.   </st></p>
			<p><st c="12304">“Sana bu iki arkadaşın hikâyesini anlatacağım. </st><st c="12351">İhanetin hikâyesini. </st><st c="12372">Zira şimdi bu kutuyu açmazsam maziden geçit...”  </st></p>
			<p><st c="12420">Sadık Usta oturduğu yerde inledi. </st><st c="12454">Korkuyla ondan yana döndüm. </st><st c="12482">Acayip şeyler oluyordu burada. </st><st c="12513">Bu iki ihtiyarın koca duvarı bu kadar kısa sürede boyamış olmaları başlı başına acayipti ya, Şirin Saka’nın stili kadar hızı da dillere destandı. </st><st c="12659">Bir gecede beş şaheser çıkarttığı filan olurmuş, babam anlatırdı. </st><st c="12725">Başka tuhaflıklar da vardı. </st><st c="12753">Konuştukları şey, neceyse artık o dil, o işte odanın havasına işlemişti. </st><st c="12826">Şimdi bir de geçit meçit mevzularına giriyorsak konu derinleşti, işimiz işti.   </st></p>
			<p><st c="12904">“Sadık Usta iyi misin?”  </st></p>
			<p><st c="12928">Kuru kabuk Sadıkçık ümitsizce elini salladı. </st><st c="12973">Ninem bastonuyla bacağıma dokundu.   </st></p>
			<p><st c="13008">“Selin! </st><st c="13016">Buraya bak. </st><st c="13028">İşitiyor musun? </st><st c="13044">Tüm bunları sana hikâye etmem lazım geliyor. </st><st c="13089">Başkasına değil. </st><st c="13106">Sana. </st><st c="13112">Getir kolunu, yaslanayım.”  </st></p>
			<p><st c="13139">Sonrası iyice tuhaflaştı. </st><st c="13165">Ninem koluma girdi. </st><st c="13185">Kapının dibinden başladık yürümeye. </st><st c="13221">Ama artık orası kapının dibi değildi, bizim yemek odası da değildi. </st><st c="13289">Şirin ile Selin kol kola resmin içine girmiştik. </st><st c="13338">İşte o zaman sesleri duydum. </st><st c="13367">Ne ağlayış, ne bomba. </st><st c="13389">Müzik çalıyordu resmin içinde. </st><st c="13420">Heyecanlı bir kalp gibi atan manyak ritimli bir müzik. </st><st c="13475">Tiz sesli bir kemanın yayı çılgın gibi teller üzerinde gidiyordu. </st><st c="13541">Kemençe değil mi bu Şirin? </st><st c="13568">Ninemin sesi kemençenin sesi gibi çınlıyordu. </st><st c="13614">Dağa çıkan savaşçılar varmış. </st><st c="13644">Bak diyordu, bu dağa çıktı. </st><st c="13672">İki dev adam çiziminden birini işaret etti. </st><st c="13716">Yanlarından geçtik. </st><st c="13736">Uzansak kollarını tutardık. </st><st c="13764">Anasının, babasının katlinden mesul olanlarla, köyünü yakıp yağmalayanlarla harp edecekti. </st><st c="13855">Ötekisi konağında kaldı. </st><st c="13880">Çocuklar ve kadınlarla. </st><st c="13904">Dağdakine yardım yolluyordu. </st><st c="13933">Erzak, üst baş, cephanelik. </st><st c="13961">Anladın mı?   </st></p>
			<p><st c="13973">Anlamadım ama ne fark eder? </st><st c="14001">Resmin içine girdik biz seninle Şirin. </st><st c="14040">Dağlarda gezen iki genç kız gibiyiz şimdi. </st><st c="14083">Geçit dediğin bu mu yoksa? </st><st c="14110">Yürüyoruz. </st><st c="14121">Dallarda kargalar havalanıyor. </st><st c="14152">Bir yerlerde savaş var. </st><st c="14176">Başka sesler de duyuyorum. </st><st c="14203">Milisler, gerilla, çeteler, kıran kırana. </st><st c="14245">Ninem kolumdan çekiştirdi. </st><st c="14272">Duvarını mor, pembe çiçeklerin bürüdüğü evin önünde durduk. </st><st c="14332">Evin yanında bir çardak, çardağın altında çizmeli adamlar vardı. </st><st c="14397">Askerdi onlar. </st><st c="14412">Küçük bir kızı kucaklarında tutuyorlardı. </st><st c="14454">Çırılçıplak soymuşlar. </st><st c="14477">Sarı saçlarını okşuyorlar. </st><st c="14504">Ben miyim bu? </st><st c="14518">Bana benziyor. </st><st c="14533">Beni neden çizdin Şirin? </st><st c="14558">Ürperdim. </st><st c="14568">Korkuyorum. </st><st c="14580">Canımı yakacaklar. </st><st c="14599">Küçük kızın gözlerinden yaşlar akıyor. </st><st c="14638">Gözlerimden yaşlar akıyor. </st><st c="14665">Çardağın altındaki masanın başında oturan adam başını ellerinin altına almış. </st><st c="14743">Çaresiz bir adam bu. </st><st c="14764">Küçük kızın babası bu. </st><st c="14787">Bu... </st><st c="14793">Bu... </st><st c="14799">Demin yanımdan geçtiğimiz neşeli gençlerin biri. </st><st c="14848">Ona kızını alır götürürüz diyorlar. </st><st c="14884">Yerini söyleyeceksin o hain arkadaşının. </st><st c="14925">Duyuyorum. </st><st c="14936">Ya da ninem anlatıyor. </st><st c="14959">Etini çimdikliyorlar çocuğun. </st><st c="14989">Ben kendi etim çimdiklenmiş gibi irkiliyorum.   </st></p>
			<p><st c="15035">Gidelim buradan nine!   </st></p>
			<p><st c="15057">Çıkalım bu geçitten.   </st></p>
			<p><st c="15078">Olmaz! </st><st c="15085">Bu hikâyeyi işitmen lazım geliyor.   </st></p>
			<p><st c="15120">İşitmiyorum ki ben. </st><st c="15140">Ben oradayım. </st><st c="15154">Hikâyeyi ben yaşıyorum. </st><st c="15178">Çardağın altında oturan perişan babanın yükünü sırtımda taşıyorum. </st><st c="15245">Çocuğun çimdiklenen, moraran etini içimde duyuyorum. </st><st c="15298">Biliyorum işte. </st><st c="15314">Hep biliyordum. </st><st c="15330">Kimse anlatmadığı halde biliyorum. </st><st c="15365">DNA’mın sarmallarıma kaydolmuş bu hikâye. </st><st c="15407">Kuyunun dibindeki bir arşivde hepsi kayıtlı. </st><st c="15452">Hem kaydolmuş hem de kaybolmuş. </st><st c="15484">Evet, çaresiz baba kızını o askerlerin elinden alabilmek için dağa çıkmış arkadaşının saklandığı mağaranın yerini söyleyecek. </st><st c="15610">Muhbir olacak. </st><st c="15625">Dostuna ve halkına karşı duracak. </st><st c="15659">İhanetin hikâyesi işlemiş DNA sarmallarına. </st><st c="15703">Ha, şöyle hizaya gel işte, diyecekler. </st><st c="15742">Ben oradayım. </st><st c="15756">Duyuyorum. </st><st c="15767">Pis pis gülüyorlar. </st><st c="15787">Kapınıza muhafız bırakacağız. </st><st c="15817">Biz bizimle işbirliği yapanları koruruz. </st><st c="15858">Gün gelir, sizin insanlarınız bir gemiye tıkılır, bir bohçayla bu topraklardan sürülürken biz sizi yine koruruz. </st><st c="15971">Öyle diyorlar. </st><st c="15986">Küçük kızı öpüyor bir tanesi. </st><st c="16016">Sulu, iğrenç salyası yanağımdan aşağı akıyor. </st><st c="16062">Sonra yere bırakıyor, düşüyor çocuk. </st><st c="16099">Çıplak dizleri toprağa bulanıyor. </st><st c="16133">Toprağa kan bulaşıyor. </st><st c="16156">Ben de düşüyorum. </st><st c="16174">Ninemin kolunu tutuyorum.  </st></p>
			<p><st c="16200">“Bayan Şirin!”   </st></p>
			<p><st c="16215">Düşen ben değilim. </st><st c="16234">Ninem. </st><st c="16241">Duvarın dibine yığılmış. </st><st c="16266">Bir eli göğsünde. </st><st c="16284">Sesi kesik kesik.   </st></p>
			<p><st c="16302">“İyiyim bir şeyim yok. </st><st c="16325">Çarpıntım tuttu.”  </st></p>
			<p><st c="16343">Kulaklarımda uğultu. </st><st c="16364">Kemençenin sesi uzaklaşıyor. </st><st c="16393">Manyak ritim duruluyor. </st><st c="16417">Sadık Usta koşmuş, yanına diz çökmüş. </st><st c="16455">Nereden bulduysa cam şişede limon kolonyası bulmuş, ninemin bileklerinin içini ovuyor. </st><st c="16542">Ninem çöktüğü duvar dibinde sırtını dayamış. </st><st c="16587">Gözleri kapalı. </st><st c="16603">Dudakları dua okur gibi kıpır kıpır. </st><st c="16640">Başının bittiği yerde yemyeşil dağların içine oyulmuş muhteşem bir bina yükseliyor. </st><st c="16724">Demin bakarken bu binayı da gözden kaçırmıştım. </st><st c="16772">Oysa ne güzel. </st><st c="16787">Yükselmiyor, yayılıyor, dağları kucaklıyor. </st><st c="16831">O denli doğanın parçası ki insan ilk bakışta göremiyor ama sonra bir defa görünce de gözünü alamıyor. </st><st c="16933">Bir manastır. </st><st c="16947">Adadakilere benzemiyor ama biliyorum. </st><st c="16985">Üstelik büyülü bir manastır. </st><st c="17014">Bir masal olmalı bu. </st><st c="17035">Avlusunda iki küçük çocuk, el ele vermiş pür dikkat bir yere bakıyorlar. </st><st c="17108">Kız sarı kafalı, oğlanın gözleri mavi. </st><st c="17147">Bir adım geri gidiyorum. </st><st c="17172">Bir adım daha. </st><st c="17187">Çocukların bakışı uzaktan daha da belirginleşiyor. </st><st c="17238">Duvar dibine çökmüş Şirin ile onun bileklerine kompres yapan yaşlı Sadık’a dikmişler gözlerini. </st><st c="17334">Büyülenmiş gibi baktıkları şey... </st><span><st c="17368">Ho</st></span><span><st c="17370">ly shit</st></span><st c="17378">! O şey... </st><st c="17389">O şey... </st><st c="17398">Gelecek. </st><st c="17407">Kendi gelecekleri. </st><st c="17426">Çocuklar resmin içinden bizim yemek odasına, duvarın dibine çökmüş Sadık’la Şirin’e, gelecekteki suretlerine bakıyorlar. </st><st c="17547">Manastırın avlusundaki bu çocuklar çünkü Sadık ile Şirin’in ta kendisi.   </st></p>
			<p><st c="17619">Of kafam sahiden feci iyi.   </st></p>
		</div>
	<div id="charCountTotal" value="17646"></div></body>
</html>
