<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-24</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-24" xml:lang="tr-TR">
		<div>
			<p>  </p>
			<p id="_idParaDest-22" xml:lang="en-GB"><st c="0">22  </st></p>
			<p><st c="3">“Alo? </st><st c="9">Selin? </st><st c="16">Orada mısın? </st><st c="29">Duyuyor musun? </st><st c="44">Selin?”   </st></p>
			<p><st c="52">Telefonu kulağımdan çektim. </st><st c="80">Ufuk Eniştemin sesi sinek vızıltısına dönüştü. </st><st c="127">Viranbağ’a bakan yamaçta kayanın üzerinde duruyordum. </st><st c="181">Heykel gibi hareketsiz. </st><st c="205">Rüzgâr esiyor, saçlarımı dağıtıyor, tenimi kurutuyor ama beni yerimden edemiyordu. </st><st c="288">Elimde telefonum, donup kalmıştım.   </st></p>
			<p><st c="323">“Selin? </st><st c="331">Selin? </st><st c="338">Alo?”  </st></p>
			<p><st c="344">Eniştemin pes etmeye niyeti yoktu. </st><st c="379">Anlaşıldı. </st><st c="390">Dönülmez akşamın ufkundayım. </st><st c="419">Ufuk Eniştemin huzurundayım. </st><st c="448">Huzursuz bir ufuktayım. </st><st c="472">Benden şarkı sözü çıkmaz. </st><st c="498">İçimi çektim.  </st></p>
			<p><st c="512"> “Buradayım Ufuk Enişte. </st><st c="536">Duyuyorum.”   </st></p>
			<p><st c="548">Tamam, işte konuştum artık. </st><st c="576">Artık çok geç. </st><span><st c="591">Pocket dial </st></span><st c="603">numarası çekemem. </st><st c="621">Telefon arka cebimdeyken seni aramış, hiç farkında değilim enişte, çok pardon, iyi bayramlar deyip de kapatamam.   </st></p>
			<p><st c="734">“Selin? </st><st c="742">Sesin doğru dürüst gelmiyor. </st><st c="771">Bir uğultu var. </st><st c="787">Neredesin sen?”  </st></p>
			<p><st c="803">Neredeyim ben? </st><st c="818">Güzel soru. </st><st c="830">Dönüp kilisenin girişine baktım. </st><st c="863">Eniştemin ayinin uğultusunu duyması mümkün mü? </st><st c="910">Değil. </st><st c="917">Rüzgârı duyuyordur. </st><st c="937">Neredeyim ben? </st><st c="952">Bir kayanın tepesindeyim enişte. </st><st c="985">Şaşkın bir leylek gibi ayakta duruyorum. </st><st c="1026">Altımda çalılar, taşlar, dikenli böğürtlenleriyle bir yamaç denize kadar iniyor da iniyor. </st><st c="1117">Deniz dersen efsane güzel. </st><st c="1144">Adanın etrafında gümüşten bir etek bir açılmış, fırıl fırıl. </st><st c="1205">Ufka en yakın noktasında mor, sonra lacivert ve hemen aşağıdaki Viranbağ Koyu’nda çamların suya başlarını eğdikleri gölgeliklerde suyun rengi turkuvaz.   </st></p>
			<p><st c="1357">Şimdi sana bunları anlatsam, bu güzellikleri seninle paylaşmak için aramış gibi yapsam inanır mısın? </st><st c="1458">İnanmazsın. </st><st c="1470">Sen kendin söylemiştin bir defa: Biz elimize yapışmış olmasına rağmen telefon özürlü bir kuşağız. </st><st c="1568">Telefonu kulağımıza dayamayı bile bilmeyiz. </st><st c="1612">Dinlemeyi bilmeyiz de ondan. </st><st c="1641">Kararsızlık anlarımızda aval aval ekranına bakar, oradan bir çıkış ararız. </st><st c="1716">Çıkış ararken ekranın içinde kayboluruz, o ayrı. </st><st c="1765">Manzaranın fotoğrafını çeker </st><span><st c="1794">whatsapp</st></span><st c="1802"> ile yollarız. </st><st c="1817">Numara tuşlayıp da sesli anlatmak aklımızın ucundan geçmez. </st><st c="1877">Bir tek sesli gülmeyi bilmeyi biliriz. </st><st c="1916">Kahkaha atmayı değil. </st><st c="1938">LOL.   </st></p>
			<p><st c="1943">“Ufuk Enişte...”  </st></p>
			<p><st c="1960">Ay işte yine dilim sürçtü. </st><st c="1987">Ufuk diyecekken yine enişte dedim. </st><st c="2022">Oysa üniversiteye başlarken beni karşılarına almışlar ve demişlerdi ki sen artık genç bir kadınsın Selin. </st><st c="2128">Bu enişte, hala takılarını bırak. </st><st c="2162">Sen artık bizim arkadaşımızsın. </st><st c="2194">Bize Nur ile Ufuk de.   </st></p>
			<p><st c="2216">Bir türlü alışamadım.   </st></p>
			<p><st c="2238">“Selin, ne oldu? </st><st c="2255">Ağlıyor musun? </st><st c="2270">İyi misin?”  </st></p>
			<p><st c="2282">Ağlamıyordum ama bunu duyunca gözlerim doldu. </st><st c="2328">Canım eniştem benim için dertleniyordu. </st><st c="2368">Dünyada bir tek eniştem beni önemsiyordu. </st><st c="2410">Belki ona sabah karıştığım kavgayı anlatmalıyım. </st><st c="2459">Herifler az daha beni döveceklerdi Ufuk. </st><st c="2500">Burak bu sabah kahramandı.   </st></p>
			<p><st c="2527">Ama sonra... </st><st c="2540">Burak? </st><st c="2547">Hımm evet, Burak burada enişte. </st><st c="2579">Bilmiyor muydun? </st><st c="2596">A!? </st><st c="2600">Evet Burak burada Ufuk. </st><st c="2624">Ve şimdi yemek odasında, masanın üzerinde...  </st></p>
			<p><st c="2669">“Selin, canım, lütfen konuşur musun? </st><st c="2706">Ne oluyor orada? </st><st c="2723">Herkes iyi mi? </st><st c="2738">Şirin Hanım’a bir şey mi oldu?”  </st></p>
			<p><st c="2770">Burnumu çektim.   </st></p>
			<p><st c="2786">“Enişte, babam ortada yok. </st><st c="2813">Gitti. </st><st c="2820">Kayboldu!”  </st></p>
			<p><st c="2831">Sessizlik ve öksürük.   </st></p>
			<p><st c="2853">“Anlamadım. </st><st c="2865">Ne demek kayboldu? </st><st c="2884">Ne zamandır yok?”   </st></p>
			<p><st c="2902">“Bu sabahtan beri”  </st></p>
			<p><st c="2921">Güldü. </st><st c="2928">Alçak sesle. </st><st c="2941">Yumuşak, tatlı.   </st></p>
			<p><st c="2957">“Bu sabahtan beri mi? </st><st c="2979">Eh, daha akşam bile olmadı. </st><st c="3007">Birazdan gelir.”  </st></p>
			<p><st c="3024">Kayadan aşağı atlayıp kilise tarafına yürüdüm. </st><st c="3071">Kilisenin açık kapısından burnuma tütsü kokusu geldi. </st><st c="3125">Uğultu artmıştı. </st><st c="3142">Papazların duası. </st><st c="3160">Girişteki sehpaya dikilmiş mumların hep birlikte titreyişlerinde çok hüzünlü bir şey vardı. </st><st c="3252">Ne bilmiyorum. </st><st c="3267">Sesim titredi.  </st></p>
			<p><st c="3282">“Yok, enişte yok. </st><st c="3300">Öyle değil.”  </st></p>
			<p><st c="3313">Kır lokantasının ufacık mutfağının önünde itiş kakış sipariş vermeye çalışan insanların arasından geçip en uzaktaki boş masaların birine çöktüm. </st><st c="3458">Enişteme sabahtan beri olup bitenleri anlattım. </st><st c="3506">Sabahın kör karanlığında babamın yanıma gelişini, yanağımı öpüşünü, sırtında çantasıyla çıkıp gidişini... </st><st c="3612">Burak’la beraber onun peşine düşme planımızı atladım. </st><st c="3666">Zaten daha doğmadan ölmüştü bizim dedektif hikâyemiz. </st><st c="3720">Anlatırken tüm bunların bu sabah yaşandığına inanamadım. </st><st c="3777">Bana aylar öncesi gibi geliyordu.   </st></p>
			<p><st c="3811">“Selin? </st><st c="3819">Orada mısın?   </st></p>
			<p><st c="3832">“Hı, hı.”  </st></p>
			<p><st c="3842">“Sesin bir gidiyor, bir geliyor. </st><st c="3875">Baban adada bir arkadaşını ziyarete gitmiştir muhtemelen. </st><st c="3933">Telefon ettin mi?”  </st></p>
			<p><st c="3952">“Sabahtan beri arıyorum Ufuk Enişte. </st><st c="3989">Telefonu hep kapalı. </st><span><st c="4010">Whatsapp </st></span><st c="4019">kullanmıyor. </st><st c="4032">Mesajlarımın da gidip gitmediğini anlayamıyorum. </st><st c="4081">O kadar eski bir telefonu var ki!”  </st></p>
			<p><st c="4116">Ufuk Enişte derin bir soluk aldı. </st><st c="4150">Hışırtısını duydum. </st><st c="4170">Uysal yüzü gözümün önüne geldi. </st><st c="4202">Sarışın sakalları, yeşil gözleri. </st><st c="4236">İsa yüzlü eniştem. </st><st c="4255">İnsanın içine su serpen alçak perdeden sesi.   </st></p>
			<p><st c="4300">“Selinciğim alınma canım ama sen bana boşuna telaş ediyorsun gibi geldi. </st><st c="4373">Yani baban belki de bugünü tek başına geçirmek istemiştir. </st><st c="4432">Belki ıssız bir plaja denize girmeye gitmiştir. </st><st c="4480">Ya da ne bileyim, belki çamlarda yoga yapıyordur. </st><st c="4530">Biliyorsun baban son zamanlarda böyle şeylere merak sardı.”  </st></p>
			<p><st c="4590">“Biliyorum Ufuk Enişte ama...”  </st></p>
			<p><st c="4621">Ne diyeceğimi bilemedim. </st><st c="4646">Etrafımda, kır lokantasında bir şenlik bir şenlik. </st><st c="4697">Masalar birleştirilmiş, toprak zemin üzerinde dengesiz duran sandalyelerde itiş tepiş kadınlar, erkekler, çocuklar. </st><st c="4813">Tepsiler dolusu sucuk, patates kızartması, kalın kalın dilimlenmiş beyaz pamuk ekmekler, bira şişeleri, vişne suyu, kola, ev yapımı şaraplar, çoban salataları seri halinde mutfaktan masalara taşınıp duruyordu. </st><st c="5023">Bu kır lokantasının sahibi ailenin çocuğu olan garson ter içinde, ayağına takılan veletlere dudaklarının minik hareketiyle küfrederek bir tepsiyi bir masaya bırakıp kulağının arkasına sıkıştırdığı kurşunkalemiyle sipariş almaya diğer bir masaya koşuyordu. </st><st c="5279">Herkes çok neşeliydi. </st><st c="5301">Masadan masaya bayramlaşılıyor, vişne suyu ve Coca Cola içen masalarla ev yapımı şarap kadehlerini tokuşturanlar karşılıklı birbirlerine gülümsüyorlardı. </st><st c="5455">Bakın, bakın hep beraber kardeş kardeş yaşayabiliyoruz biz. </st><st c="5515">İyi bayramlar. </st><st c="5530">Size de hayırlı bayramlar. </st><st c="5557">Şeker mi Ramazan mı? </st><st c="5578">Masa altından savaştırın kelimelerinizi. </st><st c="5619">Yalan dünya! </st><st c="5632">Siz ilk fırsatta birbirinizin boğazını sıkar, komşunuzu polise ihbar edersiniz.   </st></p>
			<p><st c="5712">“Selincim, senin canını sıkan başka bir şey mi var? </st><st c="5764">Büyükannen iyi mi? </st><st c="5783">Doğum günü partisi yarın değil mi? </st><st c="5818">Her şey yolunda mı?”  </st></p>
			<p><st c="5839">Tabii ya, yarın ninemin yüzüncü yaş günü! </st><st c="5881">Yüz! </st><st c="5886">Yuh! </st><st c="5891">Burak da onun için bize gelmişti. </st><st c="5925">Şirin Saka’nın yüzüncü yaşının haberini o yazacaktı. </st><st c="5978">Külahıma anlat sen! </st><st c="5998">Ben senin ne için buraya geldiğini biliyorum Burak Gökçe! </st><st c="6056">Acar gazeteci seni. </st><st c="6076">Sahtekâr.   </st></p>
			<p><st c="6086"> “Ufuk Enişte sen neden burada değilsin?”  </st></p>
			<p><st c="6127">Sesimin bu kadar tiz çıkmasını istememiştim. </st><st c="6172">Yan masadaki örtülü kızla onun elini tutan genç adam dönüp bana baktılar. </st><st c="6246">Çok bağırmıştım anlaşılan.   </st></p>
			<p><st c="6273">Ufuk Eniştem bir süre sessiz kaldı. </st><st c="6309">Sakallarını sıvazladığını düşündüm. </st><st c="6345">Beyaz uzun parmakları, temiz tırnaklarıyla. </st><st c="6389">Ne güzel gitar çalar. </st><st c="6411">Klasik gitarda Flamenko şarkılar döktürür. </st><st c="6454">Burak’ın elleri nasıldı? </st><st c="6479">Parmakları küttü galiba. </st><st c="6504">Tırnakları da ufaktı. </st><st c="6526">Çirkin.  </st></p>
			<p><st c="6534">“Enişte? </st><st c="6543">Yarın gelecek misin?”  </st></p>
			<p><st c="6565">Son derece doğal bir soru. </st><st c="6592">Şirin Saka’nın yüzüncü yaşı için Büyükada’daki köşkünde </st><span><st c="6648">tea party</st></span><st c="6657"> yapıyoruz ve damadı orada değil. </st><st c="6691">O halde neden kalbim böyle gümbür gümbür? </st><st c="6733">Sanki yasak soruyu sordum. </st><st c="6760">Niye yasak? </st><st c="6772">Çünkü kimse bu çok bariz soruyu halama sormadı. </st><st c="6820">O yüzden yasak. </st><st c="6836">Ne babam, ne de ninem bir defa bile “Ufuk nerede, nasıl, ne yapıyor Nur?” demediler. </st><st c="6921">Sadık Usta merak eder ama içine atar. </st><st c="6959">Burak’ı saymıyorum. </st><st c="6979">Onun neden sormadığı ortada. </st><st c="7008">Herkesin bildiği bir sırdan mahrum edilmişim anlaşılan. </st><st c="7064">Lanet olsun!   </st></p>
			<p><st c="7077">Hattın diğer ucundaki sessizlik nihayet kırıldı.   </st></p>
			<p><st c="7126">“Hayır Selinciğim, yarın gelmeyeceğim.”  </st></p>
			<p><st c="7166">Gözyaşları hızla ağzıma, burnuma, genzime tırmandı. </st><st c="7218">Yüzüm, denize girmiş gibi yanmaya başladı. </st><st c="7261">Kendimi tuttum.   </st></p>
			<p><st c="7277">“Neden? </st><st c="7285">Neden ama?”  </st></p>
			<p><st c="7297">Yan masadaki örtülü kız hâlâ yüzüme bakıyordu. </st><st c="7344">Ne bakıyorsun öyle kaygılı gözlerle? </st><st c="7381">Patlamaya hazır bir bomba gibiyim evet. </st><st c="7421">Ufuk Eniştem bayramda adaya gelseydi her şey başka olurdu. </st><st c="7480">Bambaşka. </st><st c="7490">Babamın ortadan kayboluşuna kayıtsız kalmazdı o bir defa. </st><st c="7548">Benimle beraber onu arardı. </st><st c="7576">En azından akıl yürütürdü. </st><st c="7603">Ufuk Eniştem şimdi bizimle adada olsaydı Burak Nur Halamla yemek odasına kapanmazdı. </st><st c="7688">Kapanamazdı. </st><st c="7701">Kilidi vurup da yemek masası üzerinde, Albinoni eşliğinde sevişemezlerdi.   </st></p>
			<p><st c="7775">Gözyaşları hücuma geçti. </st><st c="7800">Ufuk Eniştem hattın öbür ucunda, mırıl mırıl neden burada, bizimle olmadığını anlatıyordu. </st><st c="7891">Bu bayramı annesi ve babası, Amerika’dan gelen kız kardeşi ve yeğenleriyle beraber Erenköy’de geçiriyormuş. </st><st c="7999">Yeğenleri onu özlemişler. </st><st c="8025">Yıllardır görüşmüyorlarmış. </st><st c="8053">Bu sene de böyle olmuş. </st><st c="8077">En kısa zamanda biz ikimiz buluşup Kadıköy’deki plakçılara gidecekmişiz. </st><st c="8150">Cevap vermedim. </st><st c="8166">Gürültülü gürültülü içimi çektim. </st><st c="8200">Ufuk Eniştem bu iç çekişimi neye yordu bilmiyorum ama birden sesi değişti.  </st></p>
			<p><st c="8275">“Selin, halan iyi mi?”  </st></p>
			<p><st c="8298">Ne diyeceğimi bilemedim. </st><st c="8323">Tereddüt. </st><st c="8333">Eniştemin Burak’ın adaya geldiğinden haberi var mı, yok mu? </st><st c="8393">Var. </st><st c="8398">Yok. </st><st c="8403">Olmalı. </st><st c="8411">Olmamalı. </st><st c="8421">Cevabımı belirleyecek anahtar bilgi buydu ve ben ona nasıl ulaşacağımı bilmiyordum. </st><st c="8505">Sessizliğim onu telaşlandırdı.  </st></p>
			<p><st c="8536">“Selin, neler oluyor? </st><st c="8558">Bana doğruyu söyle şimdi. </st><st c="8584">Nur iyi mi? </st><st c="8596">Ne oluyor orada?”  </st></p>
			<p><st c="8614">Sesi sertleşmişti. </st><st c="8633">Kekeledim.   </st></p>
			<p><st c="8644">“İ... </st><st c="8650">i...yi. </st><st c="8658">İyi evet.”  </st></p>
			<p><st c="8669">“Yanında mı şu anda? </st><st c="8690">Telefona çağırabilir misin?”  </st></p>
			<p><st c="8719">Bayağı telaşlanmıştı. </st><st c="8741">Bir bilse!   </st></p>
			<p><st c="8752">“Hayır. </st><st c="8760">Çağıramam yani. </st><st c="8776">Ben dışarıdayım. </st><st c="8793">Halam evde. </st><st c="8805">Evdeydi yani en son. </st><st c="8826">İyi o. </st><st c="8833">Hiçbir şeyi yok.”  </st></p>
			<p><st c="8851">İyi o. </st><st c="8858">Gayet iyi. </st><st c="8869">Pamuk prenses. </st><st c="8884">Saat kaç olmuş, o hâlâ üzerinde senin Japonya’dan getirdiğin kimonosuyla evde dolanıyordu. </st><st c="8975">Eli Burak’ın eli içinde yemek odasının kapısını kilitliyordu. </st><st c="9037">Hayır, bunları söyleyip de zalimlik edemem. </st><st c="9081">Telefonu kulağımda tutarak kalktım yan masaya sucuk ve ekmek bırakan garsonun tepsisindeki terli şişeli birayı kaptım. </st><st c="9200">Şortumun cebinden yirmi lira çıkartıp masaya bıraktım, cam küllüğün altına sıkıştırdım. </st><st c="9288">Elimde biram, kulağımda telefonla denize inen yamaca yürüdüm. </st><st c="9350">Masalardan, sucuklardan, beni gözleyen kaygılı gözlerden uzağa, yerdeki büyükçe bir kayanın arkasına çöktüm. </st><st c="9459">Şişeyi kafama diktim.   </st></p>
			<p><st c="9481">“Enişte, galiba babam intihar etti!”  </st></p>
			<p><st c="9518">“Ne? </st><st c="9523">Ne diyorsun Selin? </st><st c="9542">Nereden çıkardın şimdi bunu?”  </st></p>
			<p><st c="9572">Birden salya sümük ağlamaya başladım. </st><st c="9610">Ağzımdan baloncuklar çıktı. </st><st c="9638">Dilimde, damağımda gözyaşları biranın acısına karıştı. </st><st c="9693">Yanaklarımdan aşağı gazlı damlalar akıyordu. </st><st c="9738">Sırtımı kayaya dayayıp toprağa oturdum, bacaklarımı uzattım. </st><st c="9799">Etime taşlar, çamlar battı.   </st></p>
			<p><st c="9827">“Enişte... </st><st c="9838">çok kötüyüm ben.”  </st></p>
			<p><st c="9856">Bunu söylediğim anda gerçekten de kendimi berbat hissettiğimi anladım. </st><st c="9927">Şimdi değil, günlerdir. </st><st c="9951">Hayır haftalar, aylardır... </st><st c="9979">Hep eksik, hep yarım, bir türlü başlamayan bir hayatın eşiğinde. </st><st c="10044">Burak çıkartmıştı tüm bunları ortaya. </st><st c="10082">Allah kahretsin! </st><st c="10099">Burak’ı özlüyordum. </st><st c="10119">Nasıl olabilir böyle bir şey? </st><st c="10149">Doğru dürüst tanımadığım bir adamı özlüyordum. </st><st c="10196">Çok saçmaydı ama içimde sadece onun ilgisi ile sevgisinin dolduracağı bir boşluk vardı. </st><st c="10284">Kim ne derse desin o boşluğu sadece ve sadece dünyada bir insan doldurabilirdi. </st><st c="10364">O da Burak Gökçe’ydi. </st><st c="10386">Birden aşk dedikleri şeyin böyle bir saçmalık olduğunu anladım. </st><st c="10450">Âşık olmuştum. </st><st c="10465">Sırılsıklam. </st><st c="10478">Salak bir arabesk şarkı sözüne dönmüştüm. </st><st c="10520">Ağlamam arttı.   </st></p>
			<p><st c="10535">“Selinciğim, lütfen şimdi bana sakince neden babanın kendini öldürdüğünü düşünüyorsun, anlatır mısın? </st><st c="10637">İçine neden böyle bir şüphe düştü? </st><st c="10672">Sana söylediği bir şeyden mi yola çıktın? </st><st c="10714">Fikret hiç canına kıymak istediğinden bahsetti mi? </st><st c="10765">Yoksa bir mektup, bir not mu buldun?”   </st></p>
			<p><st c="10803">Eniştemin sesi sakindi. </st><st c="10827">O hep sakindir zaten. </st><st c="10849">Sıcak bir günde deriye sürülen aloe vera kremi gibidir. </st><st c="10905">Düşündüm. </st><st c="10915">Hayır, babam bana kendini öldürmek istediğini hiç söylememişti. </st><st c="10979">Mektup filan da yoktu ortalıkta. </st><st c="11012">En azından henüz bulmuş değildik. </st><st c="11046">Saçmaladığımı biliyordum ama eniştem benimle ilgilensin, benim için bir şeyler yapsın istiyordum. </st><st c="11144">Normalde yapmayacağı bir şeyler yapsın. </st><st c="11184">İçimden, çok derinden bir uğultu yükseliyordu.   </st></p>
			<p><st c="11231"> “Hayır ama...”  </st></p>
			<p><st c="11246">“Ama ne? </st><st c="11255">Neden böyle bir kuşkuya kapıldın sen bakayım?”  </st></p>
			<p><st c="11302">Kesin gülümsüyordu. </st><st c="11322">Yanımda olsa saçlarımı okşardı. </st><st c="11354">Birden sahiden çok özledim eniştemi. </st><st c="11391">Ona içimi açabilirdim. </st><st c="11414">Hep açmıştım zaten. </st><st c="11434">Lise yıllarım boyunca dertlerimi sabırla, alaya almadan hep o dinlemişti.   </st></p>
			<p><st c="11508">“Çü.. </st><st c="11514">çünkü ninemin babası, ninemin babası... </st><st c="11554">O intihar etmiş. </st><st c="11571">Silahla. </st><st c="11580">Ninem çocukmuş. </st><st c="11596">Onun gözünün önünde olmuş bu olay. </st><st c="11631">Kahvaltı sofrasında.”  </st></p>
			<p><st c="11653">Hattın diğer ucunda eniştem sessizleşti. </st><st c="11694">Yüzündeki gülümsemenin solduğunu hissettim. </st><st c="11738">Sanki </st><span><st c="11744">FaceTime</st></span><st c="11752">’dan konuşurmuşuz gibi görüyordum onu. </st><st c="11792">Ben anlattıkça onun sarışın sakallı ince uzun yüzü iyice uzuyor, yeşil gözlerinin rengi koyulaşıyordu. </st><st c="11895">Bense her bir cümlemle bu hikâyeye daha çok inanıyordum. </st><st c="11952">İnandıkça endişem artıyordu. </st><st c="11981">Babam? </st><st c="11988">İntihar genetik midir? </st><st c="12011">Psikoloji 101 dersini düşündüm. </st><st c="12043">Öyleydi galiba. </st><st c="12059">Bira şişesini ayaklarımın dibine bıraktım. </st><st c="12102">Kayalara çarpa çarpa yamaçtan aşağı yuvarlandı. </st><st c="12150">Aldırmadım.  </st></p>
			<p><st c="12162">“Bu... </st><st c="12169">bu bizim kanımızda var anlıyor musun Ufuk Enişte? </st><st c="12219">Çok kötüyüm ben. </st><st c="12236">Babam da aylardır bu büyükdedeye kafayı takmıştı. </st><st c="12286">Kütüphanelerde dolandı durdu. </st><st c="12316">Gazete arşivlerini araştırdı. </st><st c="12346">Ben şimdi anladım. </st><st c="12365">Onda kendini görüyordu. </st><st c="12389">Aynı eğilimler. </st><st c="12405">Aile dizimlerine filan bu kadar merak sarması boşuna değildi. </st><st c="12467">Karanlık bir kuyu var onun içinde. </st><st c="12502">Sadece onun değil, hepimizin içinde. </st><st c="12539">Aile laneti dediği şey buydu. </st><st c="12569">Babam o kuyunun içine düştü. </st><st c="12598">Babam intihar etti Ufuk Enişte! </st><st c="12630">Artık eminim bundan.”  </st></p>
			<p><st c="12652">Ağlamam coştu. </st><st c="12667">Sözcükler ağzımın içinde çakıltaşlarıydı sanki. </st><st c="12715">Patır kütür dökülüyorlardı. </st><st c="12743">Ne dediğimi kendim bile tam anlamıyordum. </st><st c="12785">Zavallı eniştem hattın öbür ucunda çaresizlikten kahroluyordu.   </st></p>
			<p><st c="12848">“Selinciğim... </st><st c="12863">Selin, dinle beni şimdi tamam mı? </st><st c="12897">Dinliyor musun?”  </st></p>
			<p><st c="12914">Beni görebilirmiş gibi başımı salladım. </st><st c="12954">Güneş inişe geçmişti. </st><st c="12976">Deniz benim dertlerimle dalga geçen hoppa bir kadındı. </st><st c="13031">Fıkır fıkır.   </st></p>
			<p><st c="13044">“Selin, orada mısın? </st><st c="13065">Selin? </st><st c="13072">Beni duyuyor musun?”  </st></p>
			<p><st c="13093">“Buradayım enişte.”  </st></p>
			<p><st c="13113"> “Selin, şimdi sen eve git. </st><st c="13140">Neredesin? </st><st c="13151">Evden uzakta mısın?”  </st></p>
			<p><st c="13172">“Yok. </st><st c="13178">Yani çok değil. </st><st c="13194">Şey, bisikletle çıktım. </st><st c="13218">Kafamı dağıtmak için.”  </st></p>
			<p><st c="13241">Nedense tek başıma Aya Yorgi’ye çıktığımı söyleyemedim. </st><st c="13297">Delilikti çünkü. </st><st c="13314">Ufuk Eniştemin beni tuhaf bir insan sanmasını istemiyordum.   </st></p>
			<p><st c="13374">“Tamam. </st><st c="13382">Bisikletini dikkatli sür. </st><st c="13408">Yavaş yavaş. </st><st c="13421">Evde uzan, biraz dinlen. </st><st c="13446">Bir bardak su iç. </st><st c="13464">Anladın mı?”  </st></p>
			<p><st c="13477">“Hı hı.”  </st></p>
			<p><st c="13486">“Ben de hemen evden çıkıyorum. </st><st c="13517">Bostancı’dan ilk motorla adaya geleceğim. </st><st c="13559">Sen azıcık sakinleş. </st><st c="13580">Bir saate kadar orada olurum. </st><st c="13610">Motor adaya yaklaşırken seni ararım. </st><st c="13647">İskelede buluşuruz. </st><st c="13667">Nur’a bir şey söyleme. </st><st c="13690">Tamam mı Selinciğim? </st><st c="13711">Anladın değil mi? </st><st c="13729">Hadi güzelim. </st><st c="13743">Bir saat sonra iskelede, Hrisafi’nin önünde buluşalım. </st><st c="13798">Anlaştık mı?”  </st></p>
			<p><st c="13812"> Burnumu çektim. </st><st c="13828">İyi ki </st><span><st c="13835">FaceTime’</st></span><st c="13844">dan konuşmuyorduk. </st><st c="13864">Eniştemin beni kızarmış burnum, şişmiş, küçülmüş gözlerimle görmesini istemezdim.   </st></p>
			<p><st c="13946">“Tamam enişte.”  </st></p>
			<p><st c="13962">Ağır ağır ayağa kalktım. </st><st c="13987">Şortuma yapışmış çalı çırpıyı silkeledim. </st><st c="14029">Bacaklarımın arkası yerdeki çakılların açtığı minik minik oyuklarla dolmuştu. </st><st c="14107">Pabuçlarımı çıkartıp elime aldım. </st><st c="14141">Bana tuhaf tuhaf bakan insanların oturduğu masaların arasından geçtim. </st><st c="14212">Sonra da eski çilekeşlerin yaptığı gibi Aya Yorgi Tepesi’nden aşağı bütün yolu yalınayak yürüdüm. </st><st c="14310">Ağlamam kesilmişti. </st><st c="14330">Ne zamandır duymadığım bir doygunluk sarmıştı beni. </st><st c="14382">Zihnim zehrini atmış, mide gibi öğütecek taze konular, hayaller arıyordu. </st><st c="14456">Heybeli’de bir pansiyon. </st><st c="14481">Sırt çantasıyla Vietnam. </st><st c="14506">Ne komikti insanın zihni. </st><st c="14532">Ufacık bir ilgiyle çözülen bir elektrik yumağıydı. </st><st c="14583">Her şeyin başı sevgi diye boşuna demiyorlardı.   </st></p>
			<p><st c="14630">Ufuk Eniştem geliyordu.   </st></p>
			<p><st c="14654">Eniştem benim için adaya geliyordu!  </st></p>
		</div>
	<div id="charCountTotal" value="14690"></div></body>
</html>
