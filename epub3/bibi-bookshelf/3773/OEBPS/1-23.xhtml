<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-23</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-23" xml:lang="tr-TR">
		<div>
			<p>  </p>
			<p id="_idParaDest-21" xml:lang="en-GB"><st c="0">21  </st></p>
			<p><st c="3">Nur yıllardır ilk defa bizim eve geliyordu. </st><st c="47">Bizim ev demem ağız alışkanlığı. </st><st c="80">Annemli zamanlardan kalma. </st><st c="107">Oysa annemin ölümünün üzerinden yedi yıl geçti. </st><st c="155">Yedi yıldır ben o dairede tek başıma yaşıyorum. </st><st c="203">Annemin yattığı arka odayı çoktan boşalttım. </st><st c="248">Tek başıma merdivenin tepesine çıkıp duvarlarını, tavanını boyadım. </st><st c="316">Eskiden salonun bir köşesinde duran yazı masamı, kitaplığımı oraya taşıdım. </st><st c="392">Ikea’dan yeni bir koltuk sipariş ettim. </st><st c="432">Onu da arka avluya bakan pencerenin önüne koydum. </st><st c="482">Asos yolundan aldığım yeşilli, turunculu kilimi de yere serdim. </st><st c="546">Kitaplığın üst rafına dizdiğim romanlarını saymazsak bu odada annemden geriye toz zerresi bile kalmadı. </st><st c="650">Yine de cümlelerimde burası hâlâ Bizim Ev. </st><st c="693">Bizim. </st><st c="700">Annemle ikimizin. </st><st c="718">Nebahat’la Burak’ın evi.   </st></p>
			<p><st c="743">Kapıyı açar açmaz Nur içeri daldı. </st><st c="778">Halinde bir tuhaflık vardı. </st><st c="806">Biraz içmişti galiba. </st><st c="828">Saatime baktım. </st><st c="844">Dokuzu geçmiş. </st><st c="859">Tatlı bir bahar akşamıydı. </st><st c="886">Günler iyice uzadığından günün geceye bağlandığını fark etmemişim. </st><st c="953">İşe dalmışım. </st><st c="967">Geçen hafta Balo Sokak’taki muhteşem dairesinde söyleşi yaptığım Anastasia Hanım’la ilgili yazımı hazırlıyordum. </st><st c="1080">Saatlerdir bilgisayarın karşısında, aynı pozisyonda oturmaktan kalçam, belim ağrımış. </st><st c="1166">Ayağa kalkınca sol dizim çıtırdadı. </st><st c="1202">Yaşlanıyorsun Burak oğlum. </st><st c="1229">Sen işe dalıp zamanın dışına çıksan da vücudun geçen her bir dakikanın bilincinde.  </st></p>
			<p><st c="1312">“Hoş geldin Nur. </st><st c="1329">İyi misin sen?”  </st></p>
			<p><st c="1345">Cevap vermedi. </st><st c="1360">Antredeki berjer koltuğa ilişip sandaletlerini çözmeye koyuldu. </st><st c="1424">İnce ayak bileklerini ortaya çıkaran kısa paçalı bir pantolon giymişti. </st><st c="1496">Üzerinde de ona çok yakışan koyu mavi ipek bluzu vardı.   </st></p>
			<p><st c="1552">“Boş ver çıkartma. </st><st c="1571">Eve artık ayakkabıyla giriliyor.”  </st></p>
			<p><st c="1605">Başını kaldırıp ufacık antredeki eşyalara baktı. </st><st c="1654">Annemin eşyalarına. </st><st c="1674">Sonra tekrar ayakkabılarına eğildi. </st><st c="1710">Sanki annemin eşyalarına hürmeten hâlâ ayakkabılarını çıkartması gerekiyordu. </st><st c="1788">Tüm şıklığına rağmen yorgun ve biraz da derbeder göründüğünü düşündüm ve bir kez daha buraya gelmeden içip içmediğini merak ettim.   </st></p>
			<p><st c="1919">Bizim (bizim!) dairenin iki kapısı vardır. </st><st c="1962">Biri misafirlerin girip çıkması için yapılmış. </st><st c="2009">Çünkü buradan mutfak, banyo ve yatak odalarının bulunduğu arka tarafa geçmeden, doğrudan salona girilebilir. </st><st c="2118">Diğeri ise eskilerin deyimiyle servis kapısı, mutfağa yakın bir noktaya açılır. </st><st c="2198">Daha ince, merdivenin sol yanında kalan bir kapıdır. </st><st c="2251">Yıllar önce annemle İstanbul’a ilk taşındığımızda, yeni dairemizin iki kapılı oluşu beni heyecanlandırmıştı. </st><st c="2360">Amcamın tuttuğu hamal eşyalarımızı yukarı taşırken ben kapının birinden çıkıyor, diğerinden giriyordum. </st><st c="2464">Kendimi öyle sevinçli hatırladığıma göre yitirdiklerimi unutmuştum. </st><st c="2532">Köyümüzü, bahçeyi, vişne ağacını, babamı...  </st></p>
			<p><st c="2576">Nur ayağa kalktı. </st><st c="2594">İnce topuklu sandaletlerini çıkarınca, yalınayak ufacık bir kız çocuğu gibi kalmıştı. </st><st c="2680">Gömleğinin parıltısı, pantolonunun usta işi kesimi bile birden silinivermişti. </st><st c="2759">Annem taşınır taşınmaz servis kapısını iptal ederek küçük antreyi dikiş diktiği, kitap okuduğu, mektup yazdığı bir alana çevirmişti. </st><st c="2892">Kendine ait bir oda. </st><st c="2913">Ama kapısız versiyonu. </st><st c="2936">Annem yatak odasından çok burada vakit geçirirdi. </st><st c="2986">Arka odayı çoktan toparlamış olmama rağmen, buraya bir türlü el atamamıştım. </st><st c="3063">Hep aklımdaydı. </st><st c="3079">Her gün erteliyordum. </st><st c="3101">Ne de olsa küçüktü, fazlaca eşyası da yoktu ama bir türlü başlayamıyordum. </st><st c="3176">Köşedeki berjer koltuğun arkasında hâlâ şalı asılı duruyordu. </st><st c="3238">Ufak sehpanın alt rafında yünlerin durduğu sepet. </st><st c="3288">Yedi yıl göz açıp kapayıncaya kadar geçmişti.  </st></p>
			<p><st c="3334">“Kusura bakma, elim boş geldim. </st><st c="3366">Divan’a uğrayacaktım aslında ama...”  </st></p>
			<p><st c="3403">Nur uzanıp annemin rafta duran dikiş makinesinin kutusuna dokundu. </st><st c="3470">Dalgın dalgın, piyano çalar gibi parmaklarını kutunun ahşabında gezdirdi. </st><st c="3544">Dönüp az önce oturduğu berjer koltuğun karşısında durdu, sarı simli şala uzun uzun baktı. </st><st c="3634">Nur buraya en son annemin cenazesini kaldırdığımız gün gelmişti. </st><st c="3699">Yedi sene önce. </st><st c="3715">Ufuk’la değil, tek başına. </st><st c="3742">O sene evlenmişlerdi. </st><st c="3764">Ufuk camide vardı. </st><st c="3783">Sonra gitmişti herhalde. </st><st c="3808">Dikkat etmemiştim.   </st></p>
			<p><st c="3827">İnatçı annem onu üç ayda yiyip bitiren kanserli günlerinin birinde illa ki İstanbul’da, Feriköy Mezarlığı’na gömülmek istediğini söylemişti. </st><st c="3968">Ne Erdek yakınlarındaki köyümüzün hemen dışında yatan babamın mezarını ne de kendi ana babasının Edirne’deki kabristanını istiyordu. </st><st c="4101">Feriköy’e gömülürse ben onu ziyaret edebilecektim. </st><st c="4152">Öğrencileri de onu orada bulacaktı. </st><st c="4188">Son dileği buydu. </st><st c="4206">Ayarlamıştık.  </st></p>
			<p><st c="4220">Nur camiden sonra bizimle Feriköy Mezarlığı’na gelmemiş, teyzem ve diğer kadınlarla eve dönmüş, çay hazırlamıştı. </st><st c="4334">Teyzemle beraber helva da kavurmuşlardı. </st><st c="4375">Sonra helvayı kâselere bölüştürüp komşulara götürmüştü.  </st></p>
			<p><st c="4431">O akşamüzerinden böyle gereksiz ayrıntıları hatırlıyorum. </st><st c="4489">Aslında çoğu şey bir sis bulutu ardında yitmiş gitmiş. </st><st c="4544">Günün vaktinden önce karardığı, yağmurlu bir bahar günüydü. </st><st c="4604">Annemin eski öğrencileri, dayılarım, amcam ve kim olduğunu bile bilmediğim ve aslında annemin ölümü için kalkıp da Edirne’den, Erdek’ten İstanbul’a gelmelerine pek şaşırdığım hısım akraba erkeklerle eve döndüğümüzde dairenin içi çoktan çay buharı, insan nefesi ve uğultuyla dolmuştu. </st><st c="4888">Kapımızın önü de ayakkabılarla. </st><st c="4920">Eskiden olsa utanırdım. </st><st c="4944">Nur paspasın üzerinde yükselen arkalarına basılmış ayakkabı dağını görmesin isterdim. </st><st c="5030">Taşralı akrabalarımın izlerini sürmesin. </st><st c="5071">O akşam mezarlıktan döndüğümüzde ise aldırmamıştım. </st><st c="5123">Belki evlendi diye. </st><st c="5143">Artık onun gözünden nasıl göründüğümün bir önemi kalmamıştı. </st><st c="5204">Ufuk, Nur’u nikâhına alırken bana özgürlüğümü vermişti. </st><st c="5260">Belki de annem öldüğü için artık aldırmıyordum. </st><st c="5308">Ne ilgisi varsa. </st><st c="5325">Kapının önünde kalakalmış, ayakkabılara bakarken bunları düşünmüştüm.  </st></p>
			<p><st c="5395">Cenaze günü Nur’un annemin gelini gibi evde kendi terlikleriyle dolanması, mutfak dolaplarının içini, kumaş peçetelerin yerini herkesten, benden bile iyi biliyor oluşu çoğunu tanımadığım akrabalarımın tuhafına gitmişti. </st><st c="5615">Küçücük salonun kıyısında köşesinde kadınlar onun ve herhalde benim dedikodumu yapıyorlardı. </st><st c="5708">Biri de çıkıp “Nebahat Hanım onu kendi kızı gibi sevdi, hanımlar yapmayın etmeyin” demedi. </st><st c="5799">Zaten bunu ben demeyeceksem kim diyecekti? </st><st c="5842">Nur’la annemin arka balkonda oturup, bir çanak dolusu kirazı yerken gülüştükleri yaz gecelerinin tanığı hısım akraba değildi ki. </st><st c="5971">Bendim. </st><st c="5979">Ben de bir şey söylemedim. </st><st c="6006">Nur’un şimdi karşısında dikildiği koltukta oturup annemin şalını elimde tuttum durdum.  </st></p>
			<p><st c="6093">Şimdi aynı şalın ilmeklerine Nur’un parmakları dolanıyordu. </st><st c="6153">Annemi düşünerek veya başka bir şeyi düşünerek. </st><st c="6201">Bilmeye imkân yoktu. </st><st c="6222">Elleri de bakışları da tedirgin bir kedi gibi bir eşyadan diğerine geçiyordu. </st><st c="6300">Onu antrede bırakıp mutfağa girdim. </st><st c="6336">Işığı yakıp ne yapacağımı bilemez bir halde buzdolabının karşısında dikildim. </st><st c="6414">Buzdolabının kapağı civardaki lokantaların, büfelerin mıknatıslı kartlarıyla doluydu.  </st></p>
			<p><st c="6500"> “Yemek ister misin? </st><st c="6520">Sipariş verelim mi? </st><st c="6540">Noodle</st><span> </span><st c="6546">söyleyebiliriz. </st><st c="6563">Balık da ısmarlayabiliriz. </st><st c="6590">Bu yakınlardan getiriyorlar. </st><st c="6619">Taze oluyor. </st><st c="6632">Izgara sardalye yanında cibez. </st><st c="6663">Sen seversin.”  </st></p>
			<p><st c="6678">Cevap vermeyince boynumu mutfak kapısından uzatıp dışarı göz attım. </st><st c="6746">Nur solgundu. </st><st c="6760">Epeyce de zayıflamış. </st><st c="6782">Üç gün önce Hünkâr’da öğle yemeği yerken böyle değildi. </st><st c="6838">Yoksa ben mi fark etmedim? </st><st c="6865">İnsan üç günde bu kadar zayıflar mı? </st><st c="6902">Yüzü ufacık kalmış, içi benekli ela gözleri iyice büyümüş. </st><st c="6961">Hasta mı yoksa?   </st></p>
			<p><st c="6977">“İyi misin sen?”  </st></p>
			<p><st c="6994">“İyiyim. </st><st c="7003">Biraz, şey, yorgunum. </st><st c="7025">Aç değilim. </st><st c="7037">Sen kendine bir şeyler sipariş et. </st><st c="7072">Varsa ben bir kadeh konyak içerim.”  </st></p>
			<p><st c="7108">Varsa... </st><st c="7117">Olmaz mı Nur? </st><st c="7131">Sen gelirsin diye benim hazırda daima konyağım bulunur. </st><st c="7187">Arka odayı yazıhaneye çevirdiğimden beri neredeyse hiç uğramadığım salona girip, yine neredeyse hiç açmadığım televizyonun altındaki büfeden şişeleri çıkardım. </st><st c="7347">Kadehlerle birlikte şişeleri arka balkona taşıdım.   </st></p>
			<p><st c="7398">Nur çoktan masadaki eski yerine oturmuştu. </st><st c="7441">Çıplak ayaklarından birini altına almış sigara sarıyordu. </st><st c="7499">Şişeleri, kadehleri masaya bıraktım. </st><st c="7536">İçkilerimizi bardaklara doldurdum. </st><st c="7571">Akşamın loş ışığında kadehlerimizi hafifçe tokuşturduk. </st><st c="7627">Gözlerini kaçırdı. </st><st c="7646">Halimizde bir tuhaflık vardı. </st><st c="7676">Yetişkin rolüne çıkan ergenler gibiydik. </st><st c="7717">Üç gün önce öğle yemeği yerken akıllı akıllı konuşan kırk küsur yaşında iki insan, inişli çıkışlı ilişkileri çeyrek yüzyılı devirmiş iki arkadaş değildik şimdi. </st><st c="7878">Tuhaflığımızın sebebi ortadaydı aslında. </st><st c="7919">Annemin yokluğunda ilk defa bu evde bir araya geliyorduk. </st><st c="7977">Bu evde ilk defa ikimiz yalnızdık. </st><st c="8012">Tesis yokluğu yüzünden anne babalarının tatile gitmesini dört gözle bekleyen, sonra da evde yalnız kalınca ne yapacağını bilemeyen ergenlerin çekingenliği üzerimize sinmişti. </st><st c="8187">Onunla sevişmeyi sonsuz kereler hayal ettiğim gençlik yatağım tülle örtülü şu pencerenin arkasındaydı. </st><st c="8290">Annem yüzünden bastırdığımız gençlik arzularımızın hayaleti bu balkonda dolanıyordu. </st><st c="8375">Masanın üzerinde asılı duran gerilime uzansam dokunabilirdim.  </st></p>
			<p><st c="8437">Birden bu durum hoşuma gitti. </st><st c="8467">Bu şimdi yaşadığım, Hünkâr’daki yetişkin halimden daha gerçek, daha ham bir varoluştu. </st><st c="8554">Keyiflendim. </st><st c="8567">Arzu uzak bir istasyondan düdüğünü örttürdü. </st><st c="8612">Acaba? </st><st c="8619">Nur Ufuk’la evlendiğinden beri, hatta daha öncesinden, Ufuk hayatına girdiğinden beri benimle sevişmemişti. </st><st c="8727">Ufuk’a sadık kaldığına emindim. </st><st c="8759">Nereden emindim? </st><st c="8776">Bilmiyorum. </st><st c="8788">Hislerim öyle söylüyordu. </st><st c="8814">Belki de bir savunma mekanizmasıydı benimki. </st><st c="8859">Ufuk’u aldatıyorsa ben kendimi iki defa aldatılmış hissederdim. </st><st c="8923">Birincisi bana söylemediği için. </st><st c="8956">İkincisi kocasını aldattığı erkek ben olmadığım için. </st><st c="9010">Bunca ağırlığı kaldıramayacağını bilen ruhum belki de sahte sezgilerle beni korumaya almıştı. </st><st c="9104">Yine de... </st><st c="9115">Yine de şu acaba’nın heyecanı ile kalbim çarpmayalı kaç yıl olmuştu? </st><st c="9184">Çok zaman. </st><st c="9195">Viskimden bir yudum alıp arkama yaslandım, apartmanların çatıları arasından çıkan lacivert gökyüzünde beliren parlak yıldıza baktım.   </st></p>
			<p><st c="9328">Nur sigarasının kâğıdını yalayıp kapattı. </st><st c="9370">Zippo’nun tanıdık sesini ve benzin kokusunu duydum. </st><st c="9422">Karşıda ışıkları bir bir yanan pencerelere doğru dumanı üfledi.   </st></p>
			<p><st c="9486">“Bu evin en sevdiğim yeri bu balkon biliyor musun?”  </st></p>
			<p><st c="9538">“Biliyorum.”  </st></p>
			<p><st c="9551">Eskiden annemle ikisi bu masaya karşılıklı otururlar, avlunun karşısındaki apartmanların mutfaklarında pişen yemeklere, balkonlara kurulan sofralara, akşam indi mi yanan ışıklara, yaz akşamları terasta öpüşen çiftlere baka baka çay içer, krikkrak, kiraz yerlerdi. </st><st c="9815">Ben de arkadaki odadaki yatağıma uzanır, sözde kitap okurken onları dinlerdim.   </st></p>
			<p><st c="9894"> “Şu karşıki kız ne mektebinde okuyor acaba? </st><st c="9938">Her daim derslerine çalışıyor. </st><st c="9969">Yüzünde dertten, sıkıntıdan çıbanlar çıkmış. </st><st c="10014">Yazık, günah çocuğa. </st><st c="10035">İki lokmalık canı var. </st><st c="10058">Bir tabak kuru pasta bile koymuyorlar masasına.”  </st></p>
			<p><st c="10107">“A! </st><st c="10111">Bakın Nebahat teyze, karşıki hanım yine saç yaptırmış. </st><st c="10166">Maşayla kıvırtmış. </st><st c="10185">Rengini de açtırmış. </st><st c="10206">Daha geçende küt kestirip, gölge attırmıştı hani.”   </st></p>
			<p><st c="10257">İçeri odadan söylenirdim:   </st></p>
			<p><st c="10283">“Başka işiniz gücünüz yok sanki. </st><st c="10316">Aklınız kadıncağızın saçında başında.”  </st></p>
			<p><st c="10355">Nur’un kahkahası karşıki binalara çarpar bana dönerdi.   </st></p>
			<p><st c="10410">“Ayol başından başka bir şeyini görüyor muyuz ki konuşalım.”   </st></p>
			<p><st c="10471">Annemin Nur’un yırtık blucinli dizine vurup kıs kıs güldüğünü tül perdelerin ardından görürdüm.   </st></p>
			<p><st c="10567">Nur eskiden bize çok sık uğrardı. </st><st c="10601">Aynı bugünkü gibi aniden, habersiz, uyarısız çıkagelirdi. </st><st c="10659">Fiat Uno’sunu iki araba arasındaki en dar boşluğa bile ustalıkla park eder, kapımızı çalardı. </st><st c="10753">Elinde Divan Pastanesi’nden aldığı bir kutu krep dantel. </st><st c="10810">Cep telefonu öncesi zamanlardı. </st><st c="10842">“Geçerken uğradım”lar yadırganmazdı. </st><st c="10879">Nur’un ani ziyaretlerine annem de alışmıştı. </st><st c="10924">Kapının zilini duydu mu pencereye koşar, aşağıda Nur’un o zamanlar ateş kızılına boyadığı kısa kirpi saçlarını görünce büfeden bir tabak daha çıkartır, sofraya koyardı. </st><st c="11093">Beraber yemek yer, sonra ışıkları söndürüp televizyon seyrederdik. </st><st c="11160">Annemin soyup bize bıçağın ucunda uzattığı elma dilimlerini iki sevgili gibi değil, iki kardeş gibi alırdık. </st><st c="11269">Nur annemin hiç sahip olamadığı kızıydı. </st><st c="11310">Eminim evlenmemizi de çok isterdi ama bir defa bile bu isteğini dile getirmedi. </st><st c="11390">Belki de Nur gibi zengin bir Nişantaşı kızının tüm sol eğilimlerine rağmen bana varmayacağını biliyordu.   </st></p>
			<p><st c="11495"> “Nebahat teyze olmadan bu balkon hiç çekilmiyor. </st><st c="11544">Yanlış anlama ama biliyorsun işte...”  </st></p>
			<p><st c="11582">Başımı salladım. </st><st c="11599">Haklıydı. </st><st c="11609">Tek başımayken annemin yokluğuna alışmıştım. </st><st c="11654">Ama şimdi Nur’la annemin bu balkonda oturdukları yaz akşamlarında, üçümüzün vücuda getirdiği o varlığın sonsuzlukta yittiğini anlamıştım. </st><st c="11792">Hayat ilerledikçe yası tutulacak ne çok şey birikiyordu!   </st></p>
			<p><st c="11849">“Karşıki ressam taşınmış galiba. </st><st c="11882">Yoksa perde mi taktırmış?”  </st></p>
			<p><st c="11909">“O binayı yıkacaklar. </st><st c="11931">Kentsel dönüşüme girmiş. </st><st c="11956">Herkesi çıkartıyorlar.”  </st></p>
			<p><st c="11980">“Yapma ya! </st><st c="11991">Kurtuluş’ta bile mi?”  </st></p>
			<p><st c="12013">Binaların arka cephelerine baktık beraber. </st><st c="12056">Kapıcı dairelerinin açıldığı alanların bazıları çöplüğe dönüşmüştü ama bazılarında hâlâ limon ağaçları vardı ve birkaç daire binaların arasına sıkışmış bu beton parçacıklarını bahçeye çevirmeyi başarmıştı. </st><st c="12262">Pencerelerde ışıklar yandı. </st><st c="12290">Kurulan sofralardan çatal bıçak sesleri geldi. </st><st c="12337">Arka sokakta çocuklar bağırarak top oynuyorlardı. </st><st c="12387">Anneler onları yemeğe çağırdı. </st><st c="12418">Televizyon sesi, tabağa çarpan kaşık sesine karıştı. </st><st c="12471">Nur gibi ben de evde en çok bu balkonu seviyordum. </st><st c="12522">Avluya bakan pencerelerde hayatlar maskesiz, olduğu gibi yaşanıyordu.   </st></p>
			<p><st c="12592">“Doldursana bir kadeh daha. </st><st c="12620">İyi geldi. </st><st c="12631">İntihar etmeyeceksek içelim bari!”  </st></p>
			<p><st c="12666">“Nereden çıktı şimdi bu?”  </st></p>
			<p><st c="12692">“Hatırlamıyor musun?”  </st></p>
			<p><st c="12714">“Hatırlıyorum tabii. </st><span><st c="12735">Bir Düğün Gecesi</st></span><st c="12751">. Neden şimdi böyle laf ettiğini anlamıyorum.”  </st></p>
			<p><st c="12798">Nur gençken Adalet Ağaoğlu’nun kitaplarına bayılırdı. </st><st c="12852">Özellikle </st><span><st c="12862">Bir Düğün Gecesi</st></span><st c="12878">’nden o kadar etkilenmişti ki baştan sona tüm kitabı yüksek sesle okuyarak kasete kaydetmişti. </st><st c="12974">Kendi sesini doksan dakikalık bir sürü kasete doldurmuştu. </st><st c="13033">Araba kullanırken dinlerdi. </st><st c="13061">Sonra, arabasının teybi çalınınca o kitabın ortasından bir bölümü okuduğu kaseti de gitti. </st><st c="13152">En çok ona yandı. </st><st c="13170">Bir daha da sevdiği kitapları kasete çekmedi.   </st></p>
			<p><st c="13216">Kadehini doldurdum. </st><st c="13236">Bir yudum alıp gözlerini kapattı.  </st></p>
			<p><st c="13270">“Annem alkolikti benim. </st><st c="13294">Ondan.”  </st></p>
			<p><st c="13302">“Ne?”  </st></p>
			<p><st c="13308">Boşta kalan elini salladı.   </st></p>
			<p><st c="13335">“Bayağı, bildiğin alkolik işte. </st><st c="13367">İçer, neşelenir, bize sarılır, öper, sonra sinirlenir, babamla kavga eder. </st><st c="13442">Bazen salonda halının üzerinde sızar, sonra yemin billah içkiyi bırakır, biraz dayanır, derken gene başlar... </st><st c="13552">Çocukluğumdan beri. </st><st c="13572">Babam onu defalarca doktora taşıdı. </st><st c="13608">Psikoloğa da gittiler. </st><st c="13631">Biliyorsun, bir zamanlar psikolog sadece deli doktoru olarak görülürdü. </st><st c="13703">Hiçbir şey fayda etmedi. </st><st c="13728">Bize de sıkı sıkı tembih edilmişti. </st><st c="13764">Okulda, mahallede, adada kimseye annemin sık sık sarhoş olduğundan da, psikoloğa gittiklerinden de söz etmeyecektik. </st><st c="13881">Malum kadının sarhoşu iyice utanılacak bir şeydi. </st><st c="13931">Sabah uyanırdık. </st><st c="13948">Annem kanepede sızmış. </st><st c="13971">Ağzı açık. </st><st c="13982">Salyası minderlere akmış. </st><st c="14008">Üzerinde yakası açık bir sabahlık. </st><st c="14043">Babam onu öylece bırakıp çıkmış gitmiş. </st><st c="14083">Biz de bırakır giderdik ya, sonra babamın şoförü Şükrü Abi bizi okula bırakırken Fikret’le ağzımızı bıçak açmazdı. </st><st c="14198">Okul yolunda içime attıklarımdan hep karnım ağrırdı.”   </st></p>
			<p><st c="14252">Sustu. </st><st c="14259">Parmaklarının arasında sönmüş sigarasını tekrar yaktı. </st><st c="14314">Masanın üzerinden yaklaşıp gölgeler arasında yanıp sönen gözlerini buldum. </st><st c="14389">Dumanı bırakırken bakışlarını kaçırıp karşıki mutfakta bulaşık yıkayan kadına baktı. </st><st c="14474">Uzanıp elini tutmak istedim. </st><st c="14503">Yapamadım. </st><st c="14514">Şaşırmıştım. </st><st c="14527">Bunca yıldır kafamda soylu, sakin, bal gözleri insanın içine huzur veren bir Süheyla Bulut imgesi yaşatmıştım. </st><st c="14638">Oysa Nur annesini bana böyle anlatmamıştı. </st><st c="14681">Nur bana annesini hiç anlatmamıştı ki. </st><st c="14720">Nadiren bahsettiği çocukluk anılarında bile annesi figüran rolündeydi. </st><st c="14791">Mamafih babası ile Fikret de Nur’un çocukluk hikâyelerinin yan karakterleriydiler. </st><st c="14874">Nur çocukluğuna dair anlatmayı seçtiği sahnelerde hep tek başınaydı. </st><st c="14943">Ya da Şirin Hanım ile beraber. </st><st c="14974">Annesi ve babasıyla değil.   </st></p>
			<p><st c="15001">Kadehim boşalmış. </st><st c="15019">Doldurdum. </st><st c="15030">Viski tatlı tatlı boğazımdan aşağı süzüldü, geçtiği yeri önce yaktı, sonra uyuşturdu.   </st></p>
			<p><st c="15116">“Bunu benden niçin sakladın?”  </st></p>
			<p><st c="15146">“Saklamadım ki.”  </st></p>
			<p><st c="15163">“Nasıl? </st><st c="15171">Anlattın da ben mi unuttum yani?”  </st></p>
			<p><st c="15205">“Hayır, hayır.”   </st></p>
			<p><st c="15221">Sinirli sinirli güldü. </st><st c="15244">İskemlesini öne çekip masanın üzerinden bana yaklaştı. </st><st c="15299">Sonra, sır verir gibi fısıldadı:  </st></p>
			<p><st c="15332">“Ben silmişim.”  </st></p>
			<p><st c="15348">“Neyi?”  </st></p>
			<p><st c="15356">“Bunu. </st><st c="15363">Annemin... </st><st c="15374">alkolik olduğunu. </st><st c="15392">Sarhoş olup babama bağırmasını. </st><st c="15424">Küfürlerle, duvarda patlayan kadehlerin gürültüsüyle kesilen çocukluk uykularımı. </st><st c="15506">Okuldaki kızların bana bakarak fısıldaşmaları sırasında kulaklarıma çıkan ısıyı. </st><st c="15587">Ölümünden önceki son yedi yılında içmemişti çünkü. </st><st c="15638">Belki o yüzden. </st><st c="15654">Tam da yedi yılı tamamlayacakken...”  </st></p>
			<p><st c="15691">Uzanıp elini tuttum. </st><st c="15712">Buz gibiydi.   </st></p>
			<p><st c="15725">“Üşüdün sen. </st><st c="15738">İçeri girelim mi?”  </st></p>
			<p><st c="15757">“Yok, yok. </st><st c="15768">İyi burası. </st><st c="15780">Konyak içimi ısıtıyor.”   </st></p>
			<p><st c="15804">Karanlıkta parlayan kadehine baktı bir süre. </st><st c="15849">Bir eli hâlâ avcumun içindeydi. </st><st c="15881">Mahalle sessizleşmişti. </st><st c="15905">Birden ruhuna çöken ağırlığı içimde duydum. </st><st c="15949">Yorgundu Nur. </st><st c="15963">Çok yorgundu. </st><st c="15977">Bir süre konuşmadan içkilerimizi yudumladık. </st><st c="16022">Gökyüzü yıldızlarla dolmuştu. </st><st c="16052">Karşıki dairelerin birinde eski bir tango çalıyordu. </st><st c="16105">Nur karanlıkta yeni bir sigara sarmaya başladı.   </st></p>
			<p><st c="16153">“İnsan beyni ne acayip bir mekanizma değil mi? </st><st c="16200">Acıyı unutmanın kabuğu ile çevreliyor. </st><st c="16239">Korumaya alıyor seni. </st><st c="16261">Sonra bir yaşa gelince, gerçeği laf arasında birisi hatırlatıyor sana.”  </st></p>
			<p><st c="16333">Sustu. </st><st c="16340">Başka bir şey daha söyleyecek gibime geldi ama devam etmedi. </st><st c="16401">Sigarasını yakıp yine karşıki binaların mavi televizyon ışığını yansıtan pencerelerine baktı. </st><st c="16495">Hava epey serinlemişti. </st><st c="16519">İçeri geçsek iyi olurdu ama içeride ne yapacaktık? </st><st c="16570">Televizyonun karşısına oturup elma mı soyacaktık? </st><st c="16620">Annemin yokluğu salonda büsbütün kendini belli edecekti. </st><st c="16677">Viskimin dibini başıma diktim. </st><st c="16708">Kanıma tatlı bir ılıklık yayıldı. </st><st c="16742">Karlı bir sokaktan soba başına dönmüşüm gibi gevşedim.   </st></p>
			<p><st c="16797">“Aman neyse ya, of senin de içini daralttım. </st><st c="16842">Yaşlanıyoruz galiba Burak!”  </st></p>
			<p><st c="16870"> “Canım, benim her gün haşır neşir olduğum insan grubuyla kıyaslanınca sen çiçeği burnunda bir tazesin henüz.”  </st></p>
			<p><st c="16980">Güldü. </st><st c="16987">Sigarayı kül tablasına bırakıp masanın üzerinden bana doğru eğildi. </st><st c="17055">Ufacık, solgun yüzünde iyice büyümüş gözlerini balkona çıktığımızdan beri ilk defa bu kadar net gördüm. </st><st c="17159">Tuhaf bir parlaklık vardı gözlerinde. </st><st c="17197">Yoksa ben fark etmeden ağlamış mıydı?   </st></p>
			<p><st c="17235">“Bana uzun zamandır ilk defa canım dedin, farkında mısın?”  </st></p>
			<p><st c="17294">Elimi tutan elinden kanıma bir elektrik yayıldı, damarlarımda dolaştı, dokunduğu hücrelerimi canlandırdı, tazeledi. </st><st c="17410">Yüzü yüzüme çok yakındı. </st><st c="17435">İnce, muntazam dudakları, minicik dişleri. </st><st c="17478">Yoksa? </st><st c="17485">Acaba? </st><st c="17492">İhtimalin aralığında kalalım istedim. </st><st c="17530">Orada salınalım. </st><st c="17547">Belki öpüşürüz, belki geri çekiliriz. </st><st c="17585">O aralıkta zaman sonsuzluğa açılıyordu. </st><st c="17625">İhtimallerin sonsuzluğu. </st><st c="17650">Nur beni hep orada tutuyordu. </st><st c="17680">Bu yüzden ondan vazgeçemiyordum. </st><st c="17713">Acabaların sonsuzluğunu sunuyordu bana hiç durmadan. </st><st c="17766">Zaman sabırsız, patlamaya hazır bir nabızdı o anda. </st><st c="17818">Nereye gideceğinize karar verin, diyordu bize. </st><st c="17865">Bir an için kendimi zamanın ve kaderin efendisi gibi hissettim. </st><st c="17929">Karar vermezsem ne yaparsın? </st><st c="17958">Hep burada bu çırpıntılı sularda hareketsiz durursam nereye akarsın?   </st></p>
			<p><st c="18027">Ama arzu vardı. </st><st c="18043">Arzu benim zihinsel hazlarımla vakit yitirmezdi. </st><st c="18092">Nur’un nefesini yüzümde duyuyordum. </st><st c="18128">Vücudunun etrafında incecik bir duman titreşiyor, dalga dalga bana bulaşıyordu. </st><st c="18208">Dudaklarım karanlığa uzandı, dudaklarını buldu. </st><st c="18256">Ilıktı. </st><st c="18264">Konyağın mayhoş şekeriyle karışmış bir ılıklık. </st><st c="18312">Dudağıma değen en lezzetli tattı. </st><st c="18346">Minicik ağzını yutmak için duyduğum isteğe gem vurmaya çalıştım. </st><st c="18411">Kalbim ağzımdan çıkacak gibiydi. </st><st c="18444">Masanın üzerinden uzanıp ensesini yakaladım. </st><st c="18489">Kısa saçlarının açıkta bıraktığı uzun boynunu, başını, yüzünü, dudaklarını, ağzını kendime çektim. </st><st c="18588">İçim kabarıyordu. </st><st c="18606">Karnım, kasıklarım, kalbim cezvesinden taşmak üzere olan kahve gibi köpürüyordu. </st><st c="18687">Nur’un ağzını dudaklarımın içine almıştım. </st><st c="18730">Tamamını. </st><st c="18740">Dişlerini, dilini, dudaklarını. </st><st c="18772">Emiyor, ısırıyor, öpüyor, öpüyordum. </st><st c="18809">Doymak bilmiyordum. </st><st c="18829">Ne çok özlemiştim onu!  </st></p>
			<p><st c="18852">Öpüşmeyi kesmeden onu ayağa kaldırdım. </st><st c="18891">Eli hâlâ elimin içindeydi. </st><st c="18918">Isınmıştı. </st><st c="18929">Küçük bir kuş gibiydi avcumda. </st><st c="18960">Yatak odasının tüllerine dolanmadan içeri girdik. </st><st c="19010">Nur’u balkon kapısının arkasındaki duvara dayadım. </st><st c="19061">Kollarımdaydı. </st><st c="19076">Sımsıkı sarıldım. </st><st c="19094">Elimden kaçmasın diye. </st><st c="19117">Bir yandan bu anın tadını çıkartmak istiyordum (yedi yıldır ilk defa!) bir yandan da acil arzuyu gemlemekte zorlanıyordum. </st><st c="19240">Artık acaba aralığını geçmiştik. </st><st c="19273">Kararsızlığımızla zamanın efendisi olmak şansını yitirmiştik. </st><st c="19335">Vücutlarımız komutayı ele almıştı.   </st></p>
			<p><st c="19370">Belini kavradım. </st><st c="19387">Gömleğinin kumaşı incecikti, kaygandı. </st><st c="19426">İçindeki tenine dair ipuçlarıyla doluydu. </st><st c="19468">Başım döndü. </st><st c="19481">Vücudunu vücuduma çektim, başımı boynuna gömdüm. </st><st c="19530">Ellerim gömleğinin içinden, tüm aşinalığına rağmen arzuyu her seferinde kamçılayan tenine dokundu. </st><st c="19629">Belinin tatlı oyuğunda gezindi. </st><st c="19661">İnip kalkan karnında, kaburgalarında, başımı gömdüğüm boynunda. </st><st c="19725">Küçük tatlı eriklere benzeyen memelerine dokunacağım anı sonraya saklıyordum. </st><st c="19803">Onu yatağa yatıracağım, kanıma yayılan gençlik iksirinin etkisiyle doya doya sevebileceğim önümüzdeki dakikalara... </st><st c="19919">Sevinç içindeydim. </st><st c="19938">Zafer sarhoşluğu içindeydim. </st><st c="19967">Bir yandan inanamıyordum. </st><st c="19993">Acaba’nın diğer yakasına geçmeyeli öyle uzun zaman olmuştu ki! </st><st c="20056">Acaba’nın sularında bile yıllardır dolaşmamıştık. </st><st c="20106">Ama şimdi buradaydı işte. </st><st c="20132">Kollarımdaydı. </st><st c="20147">Duvarla vücudum arasındaydı. </st><st c="20176">Kesik kesik soluk alıyordu. </st><st c="20204">Birbirimize sadece bizim verebildiğimiz o tuhaf hazzın hasretiyle bana gelmişti. </st><st c="20285">Bana! </st><st c="20291">Yine bana gelmişti.   </st></p>
			<p><st c="20311">İki günlük sakalımı kulağının arkasındaki o en hassas noktasına sürerken soluk soluğa fısıldadım:  </st></p>
			<p><st c="20409">“Bunun için geldin buraya değil mi?”  </st></p>
			<p><st c="20446">İnledi. </st><st c="20454">Elimi pantolonundan içeri daldırdım. </st><st c="20491">Poposunun yuvarlağında ellerimi gezdirdim. </st><st c="20534">Serindi. </st><st c="20543">İki mükemmel küre. </st><st c="20562">Eskisi kadar sert değil belki ama hâlâ pürüzsüz. </st><st c="20611">Birden içimdeki arzu önüne geçilmez bir biçimde şahlandı. </st><st c="20669">Yetti beni bu kadar oyaladığın! </st><st c="20701">Rakibini yere yıkan bir aslan gibi onu yatağa devirdim. </st><st c="20757">Yıllardır benden esirgediği, gösterip gösterip vermediği zevki ondan alacaktım. </st><st c="20837">Altımda kıvranıyordu. </st><st c="20859">Adımı söylüyordu. </st><st c="20877">Sıcaktı, ıslaktı. </st><st c="20895">Bacaklarının arası nabız gibi atıyordu. </st><st c="20935">Bu kuytularda yolumu nasıl bulacağımı bana o öğretmişti. </st><st c="20992">Ben de hiç şaşırmadan, o bildik yuvaya dalacaktım. </st><st c="21043">Hemen. </st><st c="21050">Şimdi. </st><st c="21057">Soyunmak için geri çekildiğim kısacık anda altımdan kedi gibi sıyrılıp çıkmasını hiç beklemiyordum.   </st></p>
			<p><st c="21157">“Burak! </st><st c="21165">Hayır!”  </st></p>
			<p><st c="21173">Ayağa kalkıp üstünü başını düzeltti. </st><st c="21210">Göğsü inip kalkıyordu. </st><st c="21233">Koridordan yansıyan ışıkta yüzünü doğru dürüst göremiyordum. </st><st c="21294">Ne yapacağımı bilemedim. </st><st c="21319">Vücudum vaat edilmiş zevklerin hayaliyle zonkluyordu. </st><st c="21373">Canım damarımda tıkanmıştı, patlayacaktı. </st><st c="21415">Patlayacaktım. </st><st c="21430">Hayır diyemezsin. </st><st c="21448">Şu anda diyemezsin. </st><st c="21468">Seni bir anda yatağa yıkar, istediğimi alırım. </st><st c="21515">Aynısını senin de istediğini biliyordum. </st><st c="21556">Buraya bunun için geldin! </st><st c="21582">Buraya benim için geldin!   </st></p>
			<p><st c="21608">Yatağın kenarına oturdum. </st><st c="21634">Nur el yordamıyla gömleğinin düğmelerini ilikliyordu. </st><st c="21688">Sonra ellerini saçlarının arasından geçirdi. </st><st c="21733">Yine bir ara bölgede kalmıştım ama bu sefer ne zamanın, ne kaderin efendisiydim. </st><st c="21814">Sönüyordum. </st><st c="21826">Arzu geri çekilirken geriye kırık ve çok tanıdık bir öfke bırakıyordu. </st><st c="21897">Bu hep böyle oluyordu. </st><st c="21920">Sevişsek de böyle olacaktı, onu da biliyordum. </st><st c="21967">Beni yine böyle yatağın kıyısında eksik ve şaşkın bırakıp gidecekti. </st><st c="22036">Ufuk’a gidecekti. </st><st c="22054">Bunu yapacağını bildiği için daha ileri gitmiyordu. </st><st c="22106">Çaresizlikten içim yırtılıyordu.   </st></p>
			<p><st c="22139">Kalkıp annemin eşyalarıyla dolu antreye yürüdüm. </st><st c="22188">Koridorun çiğ ışığında gözlerim kamaştı. </st><st c="22229">Nur peşimden geldi. </st><st c="22249">Annemin berjerine oturup sandaletlerini bağlamaya başladı. </st><st c="22308">Beyaz boynunda öpüşmemiz pençe pençe kızarmıştı. </st><st c="22357">Başı önünde mırıldandı:  </st></p>
			<p><st c="22381">“Burak, birden ne oldu bilmiyorum. </st><st c="22416">Özür dilerim. </st><st c="22430">Galiba çok içtim. </st><st c="22448">Şimdi gideyim. </st><st c="22463">Ben... </st><st c="22470">Yarın ararım seni.”  </st></p>
			<p><st c="22490">Ayağa kalktı. </st><st c="22504">Gözlerimin içine bakamıyordu.   </st></p>
			<p><st c="22534">Bir şey söylemeden kapıyı açtım. </st><st c="22567">Kapı aralığında vücutlarımızın birbirine değmemesi için özen gösterdim. </st><st c="22639">Yanımdan geçerken yanağıma dokunmak istedi. </st><st c="22683">Geri çekildim. </st><st c="22698">Otomatiğin düğmesine uzandım. </st><st c="22728">Apartmanın ışıkları yanmadı. </st><st c="22757">Otomatik bozulmuş.   </st></p>
			<p><st c="22776">Nur merdivenleri karanlıkta koşarak inip gözden kayboldu.   </st></p>
			<p><st c="22834">Ardından kapıyı kapattım.   </st></p>
		</div>
	<div id="charCountTotal" value="22860"></div></body>
</html>
