<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-20</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-20" xml:lang="tr-TR">
		<div>
			<p>  </p>
			<p id="_idParaDest-18" xml:lang="en-GB"><st c="0">18  </st></p>
			<p><st c="3">Burak gidince ninemi bırakıp pencerenin önündeki koltuğa çöktüm. </st><st c="68">Hırsımdan ölecektim. </st><st c="89">Gözlerimden ateş fışkırıyordu. </st><st c="120">Elime geçen süslü, sırmalı yastıkları yerden yere vurmak istiyordum. </st><st c="189">Yumruklamak, tekmelemek, havada pamuklar uçuşana kadar duvarlara, eşyalara çarpmak. </st><st c="273">O da kesmezdi ya. </st><st c="291">Esas istediğim ninemi sarsmaktı. </st><st c="324">Sıska omuzlarından yakalayıp silkelemek, hıncımı alana kadar sarsmak, sarsmak, sarsmak. </st><st c="412">Rezil ettin beni Şirin! </st><st c="436">Rezil, rezil, rezil. </st><st c="457">Yalancı, palavracı durumuna düşürdün. </st><st c="495">Burak onu buraya getirmek için ona oyun oynadığımı, planlar yaptığımı sandı.   </st></p>
			<p><st c="572">Hole çıktım. </st><st c="585">Ninem başını kanepenin arkasına dayamış, uyukluyordu. </st><st c="639">Ümitsiz vaka. </st><st c="653">Kapının önünde durdum ve ilk önce neden durduğumu anlamadım. </st><st c="714">Bahçeye açılan kapının üzerindeki renkli camlardan hole düşen ışığın oyunudur. </st><st c="793">Ama sonra gözümün gördüğünü beynim algıladı. </st><st c="838">Yemek odasından içeri süzülen iki gölge. </st><st c="879">Ellerinden birbirine bağlı iki insan. </st><st c="917">Kapı çıt etti. </st><st c="932">Koştum. </st><st c="940">Yemek odasının kapısına vardığımda anahtar içeride, kilitte döndü. </st><st c="1007">Hoppala! </st><st c="1016">Bu evde her odanın çok büyük, masallardakine benzeyen siyah, ağır, demir anahtarları vardır ama bugüne kadar bir tanesinin bile kilitte döndüğünü duymamıştım. </st><st c="1175">Onlar süstür, aksesuvardır. </st><st c="1203">Kapıları kilitlemezler. </st><st c="1227">Ne oluyoruz? </st><st c="1240">Yaklaşıp, kapıya kulağımı dayadım. </st><st c="1275">İçeriden Nur Halamın sesi geliyordu. </st><st c="1312">Sonra Burak. </st><st c="1325">Boğuk boğuk. </st><st c="1338">Mırıltılar. </st><st c="1350">Parkede yürüyen ayaklar. </st><st c="1375">Sandalye gıcırtısı. </st><st c="1395">Ve müzik. </st><st c="1405">Albinoni.   </st></p>
			<p><st c="1415">İşte o an kan beynime sıçradı. </st><st c="1446">Tam kapının koluna asılıp açmaları için zorlayacaktım, bir güç beni durdurdu. </st><st c="1524">Selin ne yapıyorsun? </st><st c="1545">Esas onlar ne yapıyorlar içeride? </st><st c="1579">Abi, ben ne salağım! </st><st c="1600">Gözümün önündekini nasıl göremedim? </st><st c="1636">Bu ikisi bir ilişki, bir </st><span><st c="1661">affair </st></span><st c="1668">yaşıyorlar. </st><st c="1680">Halam Ufuk Eniştemi aldatıyor. </st><st c="1711">Hem de burnumuzun dibinde. </st><st c="1738">Benim burnumun dibinde. </st><st c="1762">Ben de salak gibi Burak’tan medet umuyorum. </st><st c="1806">Dün gece odama gelmesini bekliyorum. </st><st c="1843">Oysa dün geceyi kimin odasında geçirdiği besbelli. </st><st c="1894">Babam da bu yüzden gitti işte. </st><st c="1925">Bu iğrenç duruma göz yummak istemedi. </st><st c="1963">Ufuk Eniştem de gelmiyor bu yüzden.   </st></p>
			<p><st c="1999">Ufuk Eniştem dünyanın en tatlı, en düzgün insanıdır. </st><st c="2052">Ona bu yapılmaz. </st><st c="2069">Hayatta yapılmaz. </st><st c="2087">Allah kahretsin ya! </st><span><st c="2107">Fuck you</st></span><st c="2115">! İkinizden de nefret ediyorum. </st><st c="2147">Eğilip anahtar deliğinden içeri baktım. </st><st c="2187">Bir tek kapının karşısına denk gelen pencere ve önündeki gülibrişimin yaprakları görünüyordu. </st><st c="2281">Hep de ters açılar beni bulur zaten. </st><st c="2318">Nerede bunlar? </st><st c="2333">Sesleri de kesildi. </st><st c="2353">Ya da Albinoni yüzünden duyamıyorum. </st><st c="2390">Sevişiyorlar mı? </st><st c="2407">Evin üst katı oda doluyken neden yemek odasında sevişiyorlar? </st><st c="2469">Fantezi olsun diye tabii. </st><st c="2495">Nur Halam masaya yatmıştır. </st><st c="2523">Kimonosunun kuşağı açık. </st><st c="2548">Etekleri masadan sarkıyor. </st><st c="2575">Burak onun üzerinde, halamın o uzun, beyaz boynunu öpüyordur. </st><st c="2637">Hayatımda ilk defa bir duygu etimi kesti. </st><st c="2679">Acısı o kadar gerçek, o kadar fizikseldi. </st><st c="2721">Canımı yaktığı halde Nur Halamın tecrübeli elleriyle Burak’a zevk verecek noktalara dokunduğunu, nefes nefese öpüştüklerini hayal ettim. </st><st c="2858">Hayal filan değil, eminim. </st><st c="2885">Bunca sessizliği başka ne açıklayabilir?   </st></p>
			<p><st c="2926">“Bayan Selin?”  </st></p>
			<p><span><st c="2941">Shit!</st></span><st c="2946"> Sadık’a yakalandım iyi mi? </st><st c="2974">Doğruldum. </st><st c="2985">Ağır ağır ona döndüm. </st><st c="3007">Başımı kaldıramıyordum. </st><st c="3031">Kahverengi deri terliklerine gözlerimi diktim. </st><st c="3078">Sadık Usta’nın kemikli yamuk başparmağı terliğin önünde iz yapmış. </st><st c="3145">Söyleyecek sözüm yok Sadık Usta. </st><st c="3178">Rezilin tekiyim ben. </st><st c="3199">Obsesif bir hastayım. </st><st c="3221">Ama hayır. </st><st c="3232">Bir dakika. </st><st c="3244">Söyleyecek sözüm var. </st><st c="3266">Daha dün aynı kapıya kulağını dayamış içeriyi dinleyen sen değil miydin? </st><st c="3339">Sabah kahvaltı sırasında…   </st></p>
			<p><st c="3365">Sırtımı dikleştirdim. </st><st c="3387">Sadık Usta benimle göz göze gelince iki adım geri attı. </st><st c="3443">Ne düşündüğümü anlamıştı. </st><st c="3469">Bu konu aramızda kalacaktı. </st><st c="3497">Ödeştik. </st><st c="3506">Bu kapının arkasında yaşananları sen ve benden başkası bilmeyecek Sadık. </st><st c="3579">Eski Türk filmlerindeki kötü adamlar gibi bir iç ses hayal ettim kendime. </st><st c="3653">Manyak manyak gülmüş de olabilirim. </st><st c="3689">Sadık Usta bir tuhaf görünüyordu. </st><st c="3723">Saçı mı dağılmış? </st><st c="3741">Ama doğru dürüst saçı yoktur ki. </st><st c="3774">Bir tarafa yatırdığı uzun bir tutamı ve kulaklarının üzerinde biraz grilik. </st><st c="3850">Hayır, başka bir şeyi dağılmış. </st><st c="3882">Üstü başı? </st><st c="3893">Bakışları? </st><st c="3904">Aman şu anda hiç onunla uğraşacak halim yok. </st><st c="3949">Daha önemli konular var gündemde.   </st></p>
			<p><st c="3983">Bisikletimi kapıp sokağa çıktım. </st><st c="4016">Çıkarken bahçe kapısını özellikle çarptım. </st><st c="4059">Kapıya asılı çanın sesi bizim sıcak, boş yokuşta fena yankılandı. </st><st c="4125">Reşat Nuri’nin evinin orada, yokuştan aşağı bıraktım kendimi. </st><st c="4187">Frene hiç dokunmadım. </st><st c="4209">Rüzgâr saçlarımı savurdu. </st><st c="4235">Gözlerimi kapattım. </st><st c="4255">Arınmak istiyordum. </st><st c="4275">Hepsinden, her şeyden. </st><st c="4298">Yokuşun ortasında bir yerinde gidon kırdım, sağdan dümdüz yukarı vurdum. </st><st c="4371">Bu sıcakta çok dik bir yokuş çıkmam gerekecekti ama en azından insanlığın yüz karası kalabalıktan kurtulacaktım. </st><st c="4484">Bayramcılar yollarını kaybetmedikleri sürece adanın ara sokaklarına girmezlerdi. </st><st c="4565">Göğsümden karnıma şıpır şıpır ter aktı. </st><st c="4605">Ciğerlerim oksijenden patlayacak, öyle acıyor. </st><st c="4652">Dalağım da şişti. </st><st c="4670">Yine de bir türlü hayalimden Burak’la Nur Halamın sevişme sahnesini silemiyordum. </st><st c="4752">Hâlâ devam ediyorlardır. </st><st c="4777">Nur Halam orgazm olmuştur. </st><st c="4804">Yemek masasının üzerinde. </st><st c="4830">İğrençsiniz!   </st></p>
			<p><st c="4843">Nikola Manastırı’nın orada kesildim. </st><st c="4880">Soluk soluğa durdum. </st><st c="4901">Ayaklarımı yere basıp alnımı gidona dayadım. </st><st c="4946">Manastırın beyaz ahşap binası ormanın içine sessiz bir biçimde uzuyordu. </st><st c="5019">Pencereler kapalı, perdeler çekik. </st><st c="5054">Bekçi veya karısı olsa da bir bardak su istesem keşke. </st><st c="5109">Dilim damağıma yapıştı. </st><st c="5133">Yanımdan iki lavuk geçti. </st><st c="5159">Sıcaktan yüzleri, enseleri kızarmış, pis jöleli saçlarından yanaklarına ter akıyor. </st><st c="5243">Beni yabancı turist kızı sanıp laf atmaya kalkıştılar. </st><st c="5298">Sonra da gerzek gerzek güldüler. </st><st c="5331">Çok enteresan bir bok söylediniz sanki.  </st></p>
			<p><st c="5371">“</st><span><st c="5372">Hello baby, can i help you?</st></span><st c="5399">”  </st></p>
			<p><st c="5402">Ters ters baktım. </st><st c="5420">Korkmuyorum sizden ve çatlak boru gibi çıkan seslerinizden. </st><st c="5480">Ne de olsa altımda bisikletim var. </st><st c="5515">Yanaşmaya kalkışırlarsa basar giderim. </st><st c="5554">Beş para etmez ciğerlerinizle peşimden koşamazsınız. </st><st c="5607">Tıkanırsınız. </st><st c="5621">Bastım pedala. </st><st c="5636">Lunapark Meydanı’na kadar durmadım. </st><st c="5672">Nefesim açılmış, ritme girmişti. </st><st c="5705">Kafam da nefesimle beraber açılıyor, delibozuk duygularım bacaklarımın hareketiyle bir düzene oturuyordu. </st><st c="5811">Nur’la Burak’ın sevişmesi bitmiş olmalıydı şimdi. </st><st c="5861">Belki pişmandılar. </st><st c="5880">Bir an gözleri dönmüştü. </st><st c="5905">Belki de sevişmemişlerdi. </st><st c="5931">Ne fark eder? </st><st c="5945">Yemek odasına kapanıp kapıyı arkalarından kilitlemelerini gerektirecek derecede mahrem bir şey yapıyorlar işte. </st><st c="6057">İster sevişsin, ister sevişmesinler. </st><st c="6094">Sevişmesinler, ne olur sevişmesinler. </st><st c="6132">Canım acıyor onları iç içe inlerken düşünürken. </st><st c="6180">Düşünme o zaman Selin. </st><st c="6203">Düşünmeden duramıyorum!   </st></p>
			<p><st c="6227">Lunapark Meydanı ana baba günüydü. </st><st c="6262">Sefil vaziyette atlar burunlarını yem torbalarına gömmüşler. </st><st c="6323">İki lokma saman yiyip hadi yine deh. </st><st c="6360">Bu sıcakta Büyük Tur Yolu’na vur nalları. </st><st c="6402">Görmemişlerin gönlü hoş olsun, arabacı mafyasının cebi dolsun. </st><st c="6465">Durup tişörtümle yüzümdeki teri kuruladım. </st><st c="6508">Eşeklerin etrafında bir grup çubukların ucundaki telefonlarıyla deliler gibi </st><span><st c="6585">selfie </st></span><st c="6592">çekiyordu. </st><st c="6603">Fonda boncuk kolyeli, sürme gözlü eşek başı, önde papatya tacı ile süslü eşek kafalılar korosu.   </st></p>
			<p><st c="6699">Bisikleti kilitleyip yokuşa vurdum. </st><st c="6735">Arka cebimden telefonumu çıkarttım. </st><st c="6771">Kulaklığı bağladım. </st><st c="6791">Rastgele çal. </st><st c="6805">Tori Amos başladı. </st><span><st c="6824">I’m not in love.</st></span><st c="6840"> Hah, tam havası. </st><st c="6858">Bu albümü Ufuk Eniştemin koleksiyonundan bilgisayara indirmiştim. </st><st c="6924">Harika bir koleksiyonu var. </st><st c="6952">Hem CD, hem plak hem de bilgisayarında bir dolu eski yeni sıkı albüm var. </st><st c="7026">Bizim kızlarla kurduğumuz grupla kendi bestelerimizi yapana kadar </st><span><st c="7092">cover</st></span><st c="7097">’larını çalabileceğimiz birçok parçayı da Ufuk Eniştem sayesinde keşfettim. </st><st c="7174">Daha ben bile grubun nasıl parçalar çalacağını bilmezken, sırf Ayşe’nin piyano, benim de basgitar çalacağımızı duyunca önüme dört tane plak, iki tane de CD koyuvermişti. </st><st c="7344">İşte Tori Amos. </st><st c="7360">Eniştem şıp diye anlamıştı. </st><st c="7388">Of! </st><st c="7392">Ufuk Enişte ya! </st><st c="7408">Sana yapılır mı bu? </st><st c="7428">Ben şimdi sizin evde kalırken nasıl yüzüne bakacağım? </st><st c="7482">Yaktın beni hala.   </st></p>
			<p><st c="7500">Durdum. </st><st c="7508">Öyle hızlı yürüyorum ki çabucak yükselmiştim. </st><st c="7554">Arkama döndüm. </st><st c="7569">Büyükada ayaklarımın altında. </st><st c="7599">Tam karşımda Hristos Tepesi. </st><st c="7628">Neden oraya gitmedim ki? </st><st c="7653">Günübirlikçiler Aya Yorgi’ye çıkar, kimse Hristos Tepesi’ni ve oradaki manastırı bilmez. </st><st c="7742">Babam götürmese ben de bilmezdim. </st><st c="7776">Geçen yaz sonu yolumuz düşmüştü. </st><st c="7809">Yürüyüş yapıyorduk. </st><st c="7829">Perili Köşk, Âşıklar Yolu, çamlar, Rum Yetimhanesi derken Hristos Tepesi’ne varmıştık. </st><st c="7916">Ben oraya ilk defa gidiyordum. </st><st c="7947">Ahşap, eskilerden kalma bir bina. </st><st c="7981">Penceresi, kapısı kapalı bir manastır ve küskün kilisesi. </st><st c="8039">Terk edilmiş herhalde. </st><st c="8062">Otlar ilk katın pencerelerine kadar büyümüş, üst katın yeşil tahta panjurlarının arasından bitkiler çıkıyor. </st><st c="8171">Babam kapıyı çaldı. </st><st c="8191">Ben çok şaşırdım. </st><st c="8209">Kimse açmaz sanıyordum ama ben yaşlarda bir çocuk açtı. </st><st c="8265">Sessiz, sakin, terbiyeli bir tipti. </st><st c="8301">İçeri girdik. </st><st c="8315">Mumlar yanıyor. </st><st c="8331">Biz zili çalınca çocuk bir koşu gitti yaktı herhalde. </st><st c="8385">Babam duvarda şifacı ikizler Kozmas ile Damianos’un ikonasını görünce çok heyecanlandı. </st><st c="8473">Bu ikona pek bir yerde bulunmazmış. </st><st c="8509">Baktım. </st><st c="8517">Bana bir şey demedi ama babamın ikonayla bir fotoğrafını çektim.   </st></p>
			<p><st c="8582">İstanbul’un en sevdiğim tarafı da bu işte. </st><st c="8625">Her yerini bildiğinizi zannederken bir kapı açılıyor, uzak bir ülke hissi veren bir mekâna adım atıyorsunuz. </st><st c="8734">Nur Halam da bir defa beni şimdi neresi olduğunu hatırlamadığım bir mahalledeki kiliselere götürmüştü. </st><st c="8837">Ben İstanbul’da bu kadar çok kilise olduğunu bilmiyordum. </st><st c="8895">Sadece İstiklal’deki büyük kiliseler var zannediyordum. </st><st c="8951">Oysa gittiğimiz mahalle adım başı kiliseydi. </st><st c="8996">Hem de kadınların kara çarşaflı, oğlan çocuklarının başlarında takkeyle dolaştığı bir mahalle. </st><st c="9091">Ve her sokakta bir kilise. </st><st c="9118">Üstelik bu kiliselerin İstiklal’dekilerle alakası yok. </st><st c="9173">Ben tek başıma o mahalleye gitmem ya, gitsem bile iki eski apartman arasına sıkışmış kapılar dikkatimi çekip de içerisi hakkında merak uyandırmazdı. </st><st c="9322">Kapılarının önünde durup zili çalıyorduk. </st><st c="9364">Kapı açılınca da kendimizi güller, dutlar, kedilerle dolu bahçelerde buluyorduk. </st><st c="9445">İnanılmaz bir şeydi. </st><st c="9466">Aynen Alice Harikalar Diyarı.   </st></p>
			<p><st c="9496">O gün Nur Halam dedi ki:  </st></p>
			<p><st c="9521">“İstanbul’u yaşayan insanın seyahat etmesine gerek yok, gözünü açsın yeter. </st><st c="9597">Sadece uzamda değil zamanda bile yolculuk edebilir.”  </st></p>
			<p><st c="9650">Ah Nur Hala ah! </st><st c="9666">Sen de az şeytan değilmişsin.   </st></p>
			<p><st c="9696">Aya Yorgi Tepesi’ne varınca kiliseye girmedim. </st><st c="9743">Bekçi kapıdaydı. </st><st c="9760">Şortlu, askılı tişörtlü, atletli kızlara örtünmeleri için bej battaniyeler uzatıyordu. </st><st c="9847">Ben paçalarını kestiğim kot şortumla evden çıktım. </st><st c="9898">O pis örtülere sarınmak da istemiyorum. </st><st c="9938">Sağa, Heybeli’ye bakan yamaca yürüdüm. </st><st c="9977">Kayalıkları hep çiftler kapmıştı. </st><st c="10011">Popomu koyacak bir taş parçası bulana kadar neredeyse Viranbağ’a kadar inecektim. </st><st c="10093">Sonunda ayazmanın aşağısında bir yer buldum. </st><st c="10138">Oturdum. </st><st c="10147">Yorulmuşum. </st><st c="10159">Ama yorgunluk sayesinde canımı yakan konuyu da birazcık unutmuşum. </st><st c="10226">Güneş Heybeli tarafına geçmiş, aşağıdaki koyda deniz gümüş gümüş parlıyor. </st><st c="10301">Çamlar suya eğilmiş. </st><st c="10322">Kayalıkların kuytusunda gölgeler oynaşıyor. </st><st c="10366">Keşke mayomu alsaydım yanıma. </st><st c="10396">Aşağı inip yüzerdim. </st><st c="10417">Oysa burada böyle mutsuz mutsuz oturmayı seçiyorum.   </st></p>
			<p><st c="10469">Nur Halam ise mutlu olmayı beceriyor. </st><st c="10507">Yürürken birden durur. </st><st c="10530">İki duvar arasına sıkışmış manolya ağacını gösterir ya da su birikintisinde banyo yapan güvercinleri. </st><st c="10632">Yüzü güler. </st><st c="10644">Burak da tabii ona âşık oluyor. </st><st c="10676">Herkes halama âşıktır zaten. </st><st c="10705">O kadar güzel değil aslında. </st><st c="10734">Ufak tefek bir defa. </st><st c="10755">Kalabalıkta görsen dikkatini çekmez. </st><st c="10792">Annem Nişantaşı’nda yürürken insanlar döner bakarlar. </st><st c="10846">Sarışın, yanık tenli, uzun boylu. </st><st c="10880">Şık da giyinir. </st><st c="10896">Nur Halam öyle değil. </st><st c="10918">Saçı, gözleri, teni tamam, ışıltılı ama çarpıcı değil. </st><st c="10973">Yine de bir yere girdi mi, etraf sessizleşir. </st><st c="11019">Neden? </st><st c="11026">İnsanlar onu hep ciddiye alırlar. </st><st c="11060">Sanki derisinden saygı dumanı tütüyor. </st><st c="11099">Saygıdeğer Nur Bulut. </st><st c="11121">Kocasını aldattığını bilseler saygı duruşuna geçerler mi acaba? </st><st c="11185">Yemek masasının üzerinde sere serpe Burak’la seviştiğini görseler yine de onu ciddiye alırlar mı? </st><st c="11283">Nur Hanım buyurun, şöyle buyurun, oturun rahat, diye peşinde dolanır mı çay bahçelerinde garsonlar, kuaförler, House Cafe’deki çocuklar?   </st></p>
			<p><st c="11420">Telefonumu arka cebimden çıkarıp ekranına boş boş baktım. </st><st c="11478">Canım sosyal medyadaki yapmacık bayram post’larını görmek istemiyordu. </st><st c="11549">Herkesin ailesi Coca Cola reklamı gibi sanki! </st><st c="11595">Bir de reklam aralarını görsek ya! </st><st c="11630">Benim babam ise bizi bayram günü terk etti. </st><st c="11674">Böyle bir post girsem insta’ya? </st><st c="11706">Büyük punto, fon mor olabilir. </st><st c="11737">Millet ne yorum yapar? </st><st c="11760">Facebook’ta da paylaşırım. </st><st c="11787">Bizim yaşlı takım da görür. </st><st c="11815">Babam da görür. </st><st c="11831">Nerede acaba? </st><st c="11845">Numarasını tuşladım. </st><span><st c="11866">Aradığınız kişiye ulaşılamıyor. </st><st c="11898">Lütfen daha sonra tekrar deneyin. </st></span><st c="11932">Denemeyeceğim bir daha işte.</st><span> </span>  </p>
			<p><st c="11960">Kilisenin çanı çalmaya başladı. </st><st c="11993">Aşağıdan bir yerden üç papaz çıktı. </st><st c="12029">Hepsi siyah cüppeli. </st><st c="12050">Uzun eteklerini savurarak kiliseye yollandılar. </st><st c="12098">Biri uzun kır sakallı ve göbekli. </st><st c="12132">Diğer ikisi genç sayılır. </st><st c="12158">Oturduğum kaya oyuğunda beni fark etmeden yanımdan geçtiler. </st><st c="12219">Burada yaşamak nasıl bir şeydir acaba? </st><st c="12258">Keşiş hayatı. </st><st c="12272">Şu muazzam manzaraya karşı uyan her sabah. </st><st c="12315">Çan sesleri. </st><st c="12328">Dua et. </st><st c="12336">Güneş doğsun. </st><st c="12350">Ekmek ye. </st><st c="12360">Kutsal sudan iç. </st><st c="12377">Sonra yine dua et. </st><st c="12396">Belki beni de böyle bir hayat paklar. </st><st c="12434">Ana babaların yarım kalmış hayallerini çocuklar gerçekleştirirmiş ya... </st><st c="12506">Genetik olarak aktarılan bir tür hayal ve arzu mirası. </st><st c="12561">Babam da geçen yaz Hristos Tepesi’ne çıktığımız gün benimle bir sırrını paylaşmıştı. </st><st c="12646">Yani sır mıydı bilmiyorum. </st><st c="12673">Aramızda kalsın dediğine göre öyleydi.   </st></p>
			<p><st c="12712">“Aramızda kalsın Selin, ben de böyle bir manastıra kapanmak isterdim.”   </st></p>
			<p><st c="12783">Hatırlıyorum babam bunu söylediğinde, adaya akşam iniyordu. </st><st c="12843">Işık turuncuya kırılmıştı. </st><st c="12870">Sıcak çamlar ayağımızın altında hışırdıyordu. </st><st c="12916">Biz yürüdükçe kozalaklardan tatlı, sıcak ahşap kokusu yayılıyordu. </st><st c="12983">O zaman şöyle düşünmüştüm: Acaba adını koyamadığım o eksikliği babam da duyuyor mu? </st><st c="13067">Onun da hayatın başlaması için bir şeyleri bekler gibi bir hali var. </st><st c="13136">O zamana kadar yedek bir hayatla idare ediyor. </st><st c="13183">Koskoca adam aslında. </st><st c="13205">Onu baba değil de bir insan olarak görmek ne zor.   </st></p>
			<p><st c="13255">Birden aklıma korkunç bir şey geldi. </st><st c="13292">Bir olasılık. </st><st c="13306">Bir felaket. </st><st c="13319">Dehşet içinde oturduğum kaya parçasında doğruldum. </st><st c="13370">Ya babam intihar ettiyse? </st><st c="13396">Ninemin babası gibi kendini öldürdüyse? </st><st c="13436">Ya dün gece odama gelip bana verdiği öpücük veda öpücüğü ise? </st><st c="13498">Aman Tanrım! </st><st c="13511">Olabilir mi böyle bir şey? </st><st c="13538">Saçmalama Selin! </st><st c="13555">Neden saçmalayayım? </st><st c="13575">Çünkü babanın intihar etmek için bir sebebi yok. </st><st c="13624">Kimin var ki? </st><st c="13638">Şirin Saka’nın babasının bir sebebi var mıymış?   </st></p>
			<p><st c="13686">“Ağzına sokup, tetiği çekti. </st><st c="13715">Duvarlara hep kanı sıçradı. </st><st c="13743">Çok sildik, lekesi çıkmadı.”   </st></p>
			<p><st c="13772">Cinnet, ağır depresyon, ani bir çöküş... </st><st c="13813">Telaşla babamın numarasını tekrar çevirdim. </st><st c="13857">Parmaklarım titriyordu. </st><span><st c="13881">Aradığınız kişiye ulaşılamıyor</st></span><st c="13911">. İçine sıçayım! </st><st c="13928">Facebook’u açtım, babamın adını yazdım. </st><st c="13968">Babam bir haftadır bir şey post etmemiş. </st><st c="14009">Duvarında change.org’da imzaladığı şeyler dışında bir şey de yok. </st><st c="14075">Bir sempozyumda çekilmiş, filtresiz, ışığı berbat, çekildiği haliyle anında yüklenmiş tipsiz üç fotoğraf. </st><st c="14181">Instragram’ı da yok. </st><st c="14202">Ne yapsam?   </st></p>
			<p><st c="14213">Ayağa kalktım. </st><st c="14228">Başım döndü. </st><st c="14241">Uçurum ve deniz yaklaşıp, uzaklaştı. </st><st c="14278">Kiliseden ayinin uğultusu geliyordu. </st><st c="14315">Bir esinti çıktı. </st><st c="14333">Adanın en yüksek tepesindeyim. </st><st c="14364">Altımda kayalıklar, kayalıklar. </st><st c="14396">Bakma aşağı! </st><st c="14409">İleri bak. </st><st c="14420">Ufuk çizgisine bak. </st><st c="14440">Derin nefes al. </st><st c="14456">Köpek adası, Heybeliada, Burgaz. </st><st c="14489">Sonra mavi, mavi, ufuk çizgisine kadar mavi... </st><st c="14536">Babam ya kendini denize attıysa? </st><st c="14569">Köprüden atlayıp intihar eden çok. </st><st c="14604">Al işte, Nur Halamın bile iki arkadaşı var. </st><st c="14648">Köprüden atladılar. </st><st c="14668">Bir arkadaşı da kendini evin bahçesindeki ağaca astı. </st><st c="14722">Yani boşuna telaşlanmıyorum. </st><st c="14751">Bir intihar dalgası sarmış bunları. </st><st c="14787">Peki, Aya Yorgi’den atlayıp da intihar edilir mi? </st><st c="14837">Edilmez Selin edilmez. </st><st c="14860">Ama başına silah dayayıp? </st><st c="14886">Sırtında tek bir çanta. </st><st c="14910">Çantada tek bir tabanca. </st><st c="14935">İntihar edecek adam gömleklerini, pantolonlarını neden alsın ki? </st><st c="15000">O yüzden hepsi yerli yerinde asılıydı. </st><st c="15039">Bilgisayarını neden aldı peki? </st><st c="15070">Son anını videoya çekmek için tabii ki! </st><st c="15110">Akıllı telefonu yok ki! </st><st c="15134">Dijital her işini o eşek ölüsü laptop’ta görür. </st><st c="15182">Fikret Bulut sırtında bilgisayarı ile sabah erken Viranbağ Koyu’na iner ve BOM! </st><st c="15262">Aman Allahım!   </st></p>
			<p><st c="15276">Sonraki davranışım çok mantıklı değildi. </st><st c="15317">Kabul ediyorum. </st><st c="15333">Ama hainlik olsun diye de yapmadım. </st><st c="15369">Aklıma bile gelmedi. </st><st c="15390">O sırada sadece babamı düşünüyordum. </st><st c="15427">Paniğe kapılmıştım. </st><st c="15447">Elimde telefonla kayanın üzerinde leylek gibi kalakalmıştım. </st><st c="15508">Telefonun ekranına boş boş bakarken parmaklarımın benden bağımsız olarak ne yaptığının yeminle farkında değildim. </st><st c="15622">Ancak kulağımda bir erkek sesinin “Alo, Selin? </st><st c="15669">Orada mısın? </st><st c="15682">Duyuyor musun?” dediğini duyunca Ufuk Eniştemi aradığımı anladım.   </st></p>
		</div>
	<div id="charCountTotal" value="15748"></div></body>
</html>
