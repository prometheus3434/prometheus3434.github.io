<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-25</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-25" xml:lang="tr-TR">
		<div>
			<p>  </p>
			<p id="_idParaDest-23" xml:lang="en-GB"><st c="0">23  </st></p>
			<p><st c="3">Bir hissi kablelvukuunun tesiriyle komodinin çekmecesini açtım. </st><st c="67">Bay Burak’ın bendeniz ile yapmış olduğu mülakata bir göz atacaktım. </st><st c="135">Dörde katladığım gazete sahifesini, muntazam bir biçimde çekmecenin arkasına yerleştirmiştim. </st><st c="229">Bazı bazı, bugünkü gibi bir hissi kablelvukuunun tesiriyle veyahut sade bir hasret ile açar okurdum. </st><st c="330">Katlı yerlerindeki cümleler silinmiş de olsa ben yazılanları hafızamdan tamamlayacak kadar çok defalar o satırları okumuş idim.   </st></p>
			<p><st c="458">Ve fakat bugün gazete sahifesini çekmecedeki yerinde bulamadım. </st><st c="522">İmkânı yok elbette. </st><st c="542">Gözüm görmüyordur. </st><st c="561">İhtiyarlık. </st><st c="573">Tıkanmaya meyil eden nefesimi itinayla soluyarak ahşap çekmeceyi sonuna kadar çektim. </st><st c="659">Yine göremedim. </st><st c="675">Bu defa çekmecenin muhteviyatını bir bir çıkartıp yatak örtüsü üzerine dizdim. </st><st c="754">Fakat maalesef, eski kahverengi camdan ilaç şişeleri, neme lazım diye sakladığım renkli kordelalar, devlet kapılarında kullandığımız birtakım eski cüzdanlar, bakkal hesaplarını tuttuğum fihrist, kenarları hep kıvrılmış telefon defterleri, iki adet camsız gözlük çerçevesi ve eski takvim yaprakları arasında o gazete sahifesini bulamadım. </st><st c="1092">Bir parça başım döndü. </st><st c="1115">Muhakkak ki bir hata yapıyordum. </st><st c="1148">Yatağımın kıyısına tutundum. </st><st c="1177">Senelerdir gözüm gibi baktığım kâğıt parçası pek tabii burada bir yerdeydi. </st><st c="1253">İhtimal o ki çekmecenin berisine düşmüştü.   </st></p>
			<p><st c="1296">Yerimden kalktım. </st><st c="1314">Başımın dönmesine aldırış etmedim. </st><st c="1349">Çekmeceyi yerinden çıkarttım. </st><st c="1379">Senelerdir başucumda duran komodini çekmecesiz görmeye alışık değilim. </st><st c="1450">Bir an nasıl söylesem, dişi noksan bir ağzın karanlığına bakıyorum gibime geldi. </st><st c="1531">Karanlığına elimi daldırırken bir parça ürperdim fakat sonra elim bir kâğıt parçasına denk gelince nabzım süratle atmaya başladı. </st><st c="1661">Heyhat bir kartpostalmış. </st><st c="1687">Bayan Nur’un Kanada’dan yolladığı, üzerinde birtakım Kızılderili heykelleri bulunan kartpostal. </st><st c="1783">Minik minik harfleriyle arkasını doldurmuş, gezdiği memleketi uzun uzun anlatmış da anlatmış. </st><st c="1877">Öyle uzun yazmış ki nihayetinde adresi yazacak parmak kadar yer kalmış. </st><st c="1949">Başka vakit olsa Bayan Nur’un kartpostalını keyifle okurdum. </st><st c="2010">Ancak bu defa işim aceleydi. </st><st c="2039">Kartpostalı şifoniyerin aynasına iliştirmek üzere yatağın üzerine bıraktım. </st><st c="2115">Bir kez daha komodinin karanlığında, sırtında, tepesinde, toz tutmuş kenarlarında elimi dolaştırdım. </st><st c="2216">Etime birkaç kıymık battı. </st><st c="2243">Aldırış etmedim. </st><st c="2260">Fakat nafile. </st><st c="2274">Aradığım sahife orada değildi. </st><st c="2305">Eğildiğim yerden dikildim, döndüm, bu defa da aynalı şifoniyerin çekmecelerini boşalttım. </st><st c="2395">Lüzumsuz pek çok eşyaya tesadüf ettim o esnada. </st><st c="2443">Ne vakittir aradığım bir boyun bağı ile çorabımın teki zuhur etti misal. </st><st c="2516">Ancak bendenizde sevinecek hal kalmamıştı. </st><st c="2559">Benim için pek kıymetli olan o gazete sahifesi halen noksandı.   </st></p>
			<p><st c="2622">Odanın zeminine serili eski kilimin üzerinde bir müddet mütereddit bir halde kalakaldım. </st><st c="2711">Bay Burak’ın mülakatı bu odada değilse nerededir? </st><st c="2761">Ortalığı toparlarken onu başka bir yere koymuş olabilir miyim? </st><st c="2824">Hayır, zinhar hayır. </st><st c="2845">O gazete sahifesine gözüm gibi bakarım. </st><st c="2885">Etrafı temizleyeceğim vakit ona dokunmam. </st><st c="2927">Öyle ise? </st><st c="2937">Duvarlar, ayna ve dolap etrafımda fırıldak gibi dönüyordu. </st><st c="2996">Zorlukla yatağa yürüdüm. </st><st c="3021">Zemin ayağımın altından kayıyordu. </st><st c="3056">Yatağın ayakucuna oturuverdim. </st><st c="3087">Başım uğulduyordu. </st><st c="3106">Bir hata, büyük bir hata vuku bulmuştu. </st><st c="3146">Ellerimle şakaklarımı ovaladım. </st><st c="3178">İhtimal o ki bir kâbusun içindeyimdir. </st><st c="3217">Uzansam, uyusam, uyandığımda Bay Burak’ın mülakatını, Bayan Nur’un çektiği fotoğraflarıyla beraber çekmecede, on yedi yıldır muhafaza ettiğim yerinde bulurum diye umdum.   </st></p>
			<p><st c="3387">Bu fikrin tılsımına kapılıp herhalde, uzandım, gündüz vakti hiç âdetim olmadığı halde gözlerimi yumdum. </st><st c="3491">Yumar yummaz da tuhaf bir haleti ruhiye ile maziye çekildim. </st><st c="3552">Yatak beni arzın merkezine çekiyordu adeta. </st><st c="3596">Yatağın ortasında yumuşak bir delik açılmıştı ve bendeniz sıvılaşmış bir vaziyette o delikten içeri akıyordum. </st><st c="3707">Bunun Azrail’in ziyareti olduğunu ilk evvela anlamadım. </st><st c="3763">Çoktan unuttum sandığım birtakım tatlı hislerin tesiriyle gevşemiş idim. </st><st c="3836">Yumulu gözlerimin ardından parlak bir yeşil rengi zuhur etti. </st><st c="3898">Ladin ağacının iğne yaprakları yeşiliydi. </st><st c="3940">Ve bir kadın sesi şöyle buyurdu: Tabiatta en çok tonu bulunan renk yeşildir. </st><st c="4017">Kimin sesidir bu? </st><st c="4035">Çoktandır duymadığım bir sestir. </st><st c="4068">Uzun boylu, su yeşili gözlü bir hanıma aittir. </st><st c="4115">Başı açıktır. </st><st c="4129">Bir şapka oturtmuştur tepesine.   </st></p>
			<p><st c="4161">Hatırladım! </st><st c="4173">Ben çok ufaktım. </st><st c="4190">Nuri Efendi henüz hayattaydı. </st><st c="4220">Bu hanım, Bayan Şirin’in annesinin konağına gelirdi. </st><st c="4273">Küçükhanıma musiki ve resim dersleri verirdi. </st><st c="4319">Ciğerleri gelişsin diye onu yürüyüşlere çıkartırdı. </st><st c="4371">Bayan Şirin bir parça narindi. </st><st c="4402">Sık sık hastalanırdı. </st><st c="4424">Orman gezintileri esnasında beni de yanlarına katarlardı. </st><st c="4482">Öğretmen hanım şapkalı başını kaldırıp yüksek ağaçlara bakardı. </st><st c="4546">Bakarken de “Bakın şu bozgere” derdi. </st><st c="4584">Bayan Şirin kıkırdardı. </st><st c="4608">Ben de gülerdim amma bozger ormanlık alan demekti, bilirdim. </st><st c="4669">Öğretmen hanım çamların, köknarların, meşelerin yapraklarını gösterirken konuşurdu: “Platananın yaprağı ile akrinin iğnesine bir bakın hele. </st><st c="4810">Benzer birbirine?” Eğilip bakar idik. </st><st c="4848">Öğretmen hanımın parmaklarına boyalar bulaşmıştı hep. </st><st c="4902">Ben çamların gövdesinden fışkıran siyah renkli reçineye dokundukça ellerime vururdu.   </st></p>
			<p><st c="4987">“Bırak çocuk! </st><st c="5001">Pisardır o. </st><st c="5013">Zamktır, katrandır, çıkmaz etinden.”   </st></p>
			<p><st c="5050">Ellerimi karnımın üzerinde kavuşturdum. </st><st c="5090">Bizim dağların deniz ve çam kokan rüzgârı esti, kuru derime bir dokundu. </st><st c="5163">Vahşi kuşların bağırtısını işittim. </st><st c="5199">Anam pek güzel kuşları taklit ederdi. </st><st c="5237">Yatağın ortasına doğru bir parça daha çöktüm sanki. </st><st c="5289">Bu defa kulağıma anacığımın sesi ilişti. </st><st c="5330">İlişti demem münasip düşmez, lakin iki kulağımın arasına bir ip germişler de anacığımın ruhu oraya oturmuştu sanki. </st><st c="5446">O denli yakından işitiyordum onu. </st><st c="5480">İşte o an ruhumu teslim ediyor olma ihtimalim aklıma düştü. </st><st c="5540">Benim yaşımda bir insanın aklına bu fikrin umumiyetle düşmesi lazım gelir ancak bendeniz pek nadir ölümü düşünürüm. </st><st c="5656">Gözlerimi açmaya uğraştım. </st><st c="5683">Muvaffak olamadım. </st><st c="5702">O vakit Azrail’in ziyaretinden büsbütün emin oldum. </st><st c="5754">Neden bilmem Bayan Nur’un masaya kapanmış ağlayan manzarası gözlerimin önünde belirdi. </st><st c="5841">“Bir çocuk aldırdım ben Sadık Usta” diyordu. </st><st c="5886">“Bir bebeğim olacaktı. </st><st c="5909">Gittim onu öldürdüm.” Onunki anamın sesine karışıyordu. </st><st c="5965">Bebelerimiz yok ki hikâyemizi değerli kılacak. </st><st c="6012">Anlat Sadıkis. </st><st c="6027">Artık anlat. </st><st c="6040">Bay Burak yazmıştı. </st><st c="6060">Onu da yitirdim anam.   </st></p>
			<p><st c="6082">Yatak beni yutuyor. </st><st c="6102">Anamın sesi mazimi yontuyor. </st><st c="6131">Uyu sen oğlusu. </st><st c="6147">Uyu. </st><st c="6152">Ninni. </st><st c="6159">Çeteciler ayaktopu oynuyorlar. </st><st c="6190">Podosfero. </st><st c="6201">Kapının aralığından gördüm. </st><st c="6229">Bildim. </st><st c="6237">Topal’ın adamlarıdır bunlar. </st><st c="6266">Papaz efendinin kafasını savuruyorlardı bir uçtan diğerine. </st><st c="6326">Gülüyorlardı. </st><st c="6340">Papaz efendinin kafası avlunun taşlarına vuruyordu. </st><st c="6392">Tok tok. </st><st c="6401">Gözleri açıktı. </st><st c="6417">Mavi. </st><st c="6423">Mahzenin dibine saklandım. </st><st c="6450">Beni görmesinler diye durmadan dua ettim. </st><st c="6492">Ama papaz efendinin başını bile koruyamayan Tanrı benim canımı neden esirgesindi?  </st></p>
			<p><st c="6574">Ayaklarım buz keserdi de anamın bacaklarının arasına saklardım. </st><st c="6638">Korkudan titrer, yine de sual etmekten alıkoyamazdım kendimi.   </st></p>
			<p><st c="6700">“Sonra ne oldu ana?”   </st></p>
			<p><st c="6721">“Hiç. </st><st c="6727">Sonra buraya geldim.”  </st></p>
			<p><st c="6749">“Nuri Efendi mi çetecilerin elinden kurtardı ana?”  </st></p>
			<p><st c="6800">“Uyu artık çocuk. </st><st c="6818">Uyu.”  </st></p>
			<p><st c="6824">Anamın sesi kesildi.   </st></p>
			<p><st c="6845">Bendeniz bir kilisenin mahzenine hiç saklanmadım. </st><st c="6895">Bir papaz efendi gördüm ama kimse onun başıyla ayaktopu oynamıyordu. </st><st c="6964">O dar patikada kadınların, ihtiyar neneler ile dedelerin peşi sıra yürüdüm mü? </st><st c="7043">Yürüdüm ama Bayan Şirin ve resim öğretmeni vardı yanımda. </st><st c="7101">Önüm sıra yürüyorlar. </st><st c="7123">Mazi kafamda karışık. </st><st c="7145">Öğretmen hanım bize yaprakları, portakal çiçeklerini gösteriyor. </st><st c="7210">Konuşuyor, anlatıyor. </st><st c="7232">Sonra bir kartal konuyor karşıki tepeye. </st><st c="7273">Öğretmen hanım ona dalıyor. </st><st c="7301">Duruyor, bakıyor, bakıyor. </st><st c="7328">Küçük hanım? </st><st c="7341">Küçük hanım neredesiniz? </st><st c="7366">Bayan Şirin durun, bekleyin, gitmeyin. </st><st c="7405">Öğretmen hanım çok kızacak! </st><st c="7433">Küçük hanım tek başınıza o tepeye tırmanmayın. </st><st c="7480">Gel Sadık gel. </st><st c="7495">Olmaz Bayan Şirin. </st><st c="7514">Siz aşağı inin rica ederim. </st><st c="7542">Manastıra çıkmamız yasak. </st><st c="7568">Hem de çok yasak! </st><st c="7586">Küçük hanım! </st><st c="7599">Manastır yıkılmış, yanmış, yağmalanmış. </st><st c="7639">Oraya çıkmanız tehlike arz ediyor!   </st></p>
			<p><st c="7674">Hadi Sadık, gel korkma, gel!   </st></p>
			<p><st c="7703">Geliyorum. </st><st c="7714">Tırmanıyorum. </st><st c="7728">Küçük hanım bekleyin. </st><st c="7750">Ter içindeyim. </st><st c="7765">Çocuğum daha. </st><st c="7779">Küçüğüm. </st><st c="7788">Soluğum kesilmiş. </st><st c="7806">Küçük hanım neredesiniz? </st><st c="7831">Şşşşt! </st><st c="7838">Sadık, buraya, buraya! </st><st c="7861">Bak buraya. </st><st c="7873">Ses çıkartma, gel saklan arkama. </st><st c="7906">Küçük hanım bu adam ne yapıyor? </st><st c="7938">Şşşt! </st><st c="7944">Sus Sadık. </st><st c="7955">Adam değil o. </st><st c="7969">Papaz. </st><st c="7976">Siyah cüppesine bak. </st><st c="7997">Küçük hanım papaz ne arıyor? </st><st c="8026">Neden yere çömmüş? </st><st c="8045">Sen burada kal Sadık. </st><st c="8067">Bu sütunun arkasından çıkma, anladın mı? </st><st c="8108">Gitmeyin küçük hanım! </st><st c="8130">Beni bir başıma koymayın. </st><st c="8156">Sus be Sadık şşşt! </st><st c="8175">Yerimizi belli edeceksin ahmak çocuk. </st><st c="8213">Ne demeye takip ettin beni? </st><st c="8241">Tamam, elimi tut, şu küçük hücreye gireceğiz. </st><st c="8287">Papaz efendi başını önüne eğdiği anda koşacağız anladın mı? </st><st c="8347">Ses çıkartma. </st><st c="8361">Başını salla anladıysan. </st><st c="8386">Pekâlâ. </st><st c="8394">Hazır mısın? </st><st c="8407">Kazdığı yere eğildiği anda. </st><st c="8435">Orta yerde donup kalırsan seni evde bir temiz döverim. </st><st c="8490">Anladın mı? </st><st c="8502">Anladın mı? </st><st c="8514">Gık çıkartma. </st><st c="8528">Hadi, bir iki üç. </st><st c="8546">Koş.   </st></p>
			<p><st c="8551">Koşuyoruz. </st><st c="8562">Kartal tepemizden uçuyor. </st><st c="8588">Bir an durmuyorum. </st><st c="8607">Yıkık sütunların arasından koşuyoruz. </st><st c="8645">Yerlerini otlar bürümüş bir hücreden diğerine. </st><st c="8692">Yanık duvarlardaki isin altından uysal bakışlı gözler bizi izliyor. </st><st c="8760">Dağlar sarmalıyor. </st><st c="8779">Aşağısı uçurum. </st><st c="8795">Saklanıyoruz. </st><st c="8809">Elim Bayan Şirin’in elinin içinde. </st><st c="8844">Çocuğum ben daha. </st><st c="8862">O benim büyüğüm.   </st></p>
			<p><st c="8879">Mahzende miyiz? </st><st c="8895">Hayır. </st><st c="8902">Harabe halinde bir manastırdayız. </st><st c="8936">Bir sütunun ardına sinmişiz. </st><st c="8965">Papaz efendinin kesik başı ile ayaktopu oynayan çeteciler yok. </st><st c="9028">Ben onlara hiç tesadüf etmedim. </st><st c="9060">Toza, toprağa bulanmış bir papaz var. </st><st c="9098">Avluyu kazıyor. </st><st c="9114">Kazıyor, kazıyor ve nihayet... </st><st c="9145">Bayan Şirin soluğunu tutmuş, bilmeden elimi sıkıyor. </st><st c="9198">Yanakları al al. </st><st c="9215">Mavi gözleri büyümüş, büyümüş de yüzünü kaplamış. </st><st c="9265">Sarı örgüsünün ucu yanağımı gıdıklıyor. </st><st c="9305">Papaz efendi kazdığı delikten gümüş çerçeveli bir resim çıkartıyor. </st><st c="9373">Küçük hanım gizlendiğimizi unutmuş. </st><st c="9409">Küçük bir feryat koyuveriyor ve hücreden dışarı bir adım atıyor. </st><st c="9474">Bu defa onu eteğinden içeri çeken benim. </st><st c="9515">Eliyle ağzımı örtüyor. </st><st c="9538">Papaz efendi diz çöktüğü yerde ağlıyor. </st><st c="9578">O gümüş çerçeveli resmi öpüp başına koyuyor tekrar tekrar ve ağlıyor.   </st></p>
			<p><st c="9648">O anda fark ediyoruz. </st><st c="9670">Başka adamlar da var manastırda. </st><st c="9703">Yukarıda, aşağıda, her yerdeler. </st><st c="9736">Jandarma. </st><st c="9746">Ağlamaya başlıyorum. </st><st c="9767">Öldürecekler onu. </st><st c="9785">Başını kesecekler. </st><st c="9804">Birbirlerine atacaklar. </st><st c="9828">Gülecekler. </st><st c="9840">Ağlamamı durduramıyorum. </st><st c="9865">Bayan Şirin eliyle ağzımı örtüyor. </st><st c="9900">Bastırıyor. </st><st c="9912">Susmuyorum. </st><st c="9924">Papaz efendi ağlıyor, ben ağlıyorum. </st><st c="9961">Şşş Sadık, sus! </st><st c="9977">Sussana çocuk! </st><st c="9992">Susamıyorum. </st><st c="10005">Hıçkırıklar boğazımdan fışkırıyor. </st><st c="10040">Papaz efendi kaçsın. </st><st c="10061">Hemen şimdi. </st><st c="10074">Öldürecekler onu.   </st></p>
			<p><st c="10092">Küçük hanım ne yapacağını şaşırmış. </st><st c="10128">Ansızın eğilip beni kucağına alıyor. </st><st c="10165">Ben çok ufak değilim. </st><st c="10187">Ama o da bu sene serpilmiş. </st><st c="10215">Zorlanıyor biraz. </st><st c="10233">Yine de koşabiliyor manastırın patikasından aşağı. </st><st c="10284">Bacaklarımı sımsıkı sarıyorum beline ki ağır çekmeyeyim. </st><st c="10341">Burnum akıyor. </st><st c="10356">Yanaklarımdan yaşlar iz iz. </st><st c="10384">Kirliyim. </st><st c="10394">Küçükhanımın yokuş aşağı koşarken göğsü kalkıp iniyor, yanakları al al, alnına sarı perçemleri dökülmüş. </st><st c="10499">Benim kollarım siyah. </st><st c="10521">Boynuna dolamaya utanıyorum. </st><st c="10550">Burnumu çekiyorum mütemadiyen. </st><st c="10581">Papaz efendi gümüş ikonayı göğsüne bastırıyor. </st><st c="10628">Başını kaldırıp bizim yüksek dağlara bakıyor. </st><st c="10674">Kaç papaz efendi. </st><st c="10692">Öldürecekler seni. </st><st c="10711">Bayan Şirin beni manastırdan kaçırıyor.   </st></p>
			<p><st c="10751">Ben yatağın ortasından açılan delikten arzın merkezine akıyorum. </st><st c="10816">Tüm uzuvlarım bir ulvi havza dahil olmuş. </st><st c="10858">Bir başım noksan kalmış. </st><st c="10883">Çocuğum ben tekrar. </st><st c="10903">Ruh meğerse bir çocukmuş. </st><st c="10929">O da yatağın ortasındaki delikten akıp yittiğinde Azrail’e teslim olacağım. </st><st c="11005">Arzın merkezinde Bayan Şirin beni kucaklamış. </st><st c="11051">Güz güneşinden sarı perçemleri alev almış.  </st></p>
			<p><st c="11094">Birden müthiş bir gürültü koptu. </st><st c="11127">Kapılar çarpıldı. </st><st c="11145">Bahçenin çanı tangırdadı. </st><st c="11171">Hanımımın sesini duydum. </st><st c="11196">Bana sesleniyordu. </st><st c="11215">Bastonuyla döşemeye vuruyordu. </st><st c="11246">Hanımım! </st><st c="11255">Bayan Şirin! </st><st c="11268">Göğsüme çökmüş Azrail’i silkeleyip doğrulmaya çalıştım. </st><st c="11324">Vücuduma hükmedemiyordum. </st><st c="11350">Ağır, yapış yapış bir maddenin içine düşmüştüm. </st><st c="11398">Öğretmen hanım ikaz etmişti halbuki. </st><st c="11435">Pisardır o. </st><st c="11447">Zamktır, katrandır, çıkmaz etinden. </st><st c="11483">Pisarın içine çekilmişim ben. </st><st c="11513">Holde ayak sesleri. </st><st c="11533">Hanımın bastonu. </st><st c="11550">Kolumu oynatamıyorum. </st><st c="11572">Feryat etsem birisi beni çıkartır mı bu kuyudan? </st><st c="11621">Feryadımı işitin! </st><st c="11639">Bayan Nur! </st><st c="11650">Bay Burak! </st><st c="11661">Selin. </st><st c="11668">Bayan Şirin! </st><st c="11681">Buradayım ben. </st><st c="11696">Uğultu gibi bir şey ağzıma doluyor. </st><st c="11732">Dudaklarım kımıldamıyor.   </st></p>
			<p><st c="11757">Uzaklardan bir seda. </st><st c="11778">Zirveleri her daim dumanlı yeşil dağlarımın ötesinden, deli denizin dibinden.   </st></p>
			<p><st c="11856">“Sadık! </st><st c="11864">Sadık! </st><st c="11871">Elimi yakala.”   </st></p>
			<p><st c="11886">Bir el dokundu elime. </st><st c="11908">Yumuşak, incecik bir el.   </st></p>
			<p><st c="11933">Süheylacık? </st><st c="11945">Sen misin? </st><st c="11956">Beni karşı tarafta sen mi karşılıyorsun?  </st></p>
			<p><st c="11997">“Sadık aç gözlerini! </st><st c="12018">İşitiyor musun Sadık? </st><st c="12040">Karabasan görüyorsun. </st><st c="12062">Aç gözlerini!”  </st></p>
			<p><st c="12077">Aklım sesin sahibini seçince vücudum hisleriyle birlikte bana döndü. </st><st c="12146">Veyahut ben ona. </st><st c="12163">Yatak beni dünyaya püskürttü. </st><st c="12193">Canım gövdeme girdi, yatağını buldu, yeniden akar oldu. </st><st c="12249">Gözlerimi araladım. </st><st c="12269">Kolum uyuşmuş. </st><st c="12284">Avcum hâlâ Bayan Şirin’in avcu içindeydi.   </st></p>
			<p><st c="12326">Zamanlar kafamda büsbütün karıştı, mazi hepten bulandı.   </st></p>
		</div>
	<div id="charCountTotal" value="12382"></div></body>
</html>
