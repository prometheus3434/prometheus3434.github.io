<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-18</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-18" xml:lang="tr-TR">
		<div>
			<p>  </p>
			<p id="_idParaDest-16" xml:lang="en-GB"><st c="0">16  </st></p>
			<p><st c="3">Selin bir hışım bahçeye fırlayınca gözyaşlarımı sildim. </st><st c="59">Adımlarının şiddetinden tüm ev sarsılmıştı, büfedeki kristaller hâlâ zangırdıyordu. </st><st c="143">Masa başından kalkıp pencereye yürüdüm. </st><st c="183">Selin’de bir telaş bir telaş. </st><st c="213">Bisikletini bahçe kapısından dışarı itiyor. </st><st c="257">Sutyen bile takmamış. </st><st c="279">Sokağa çıkınca ardına bile bakmadan pedala kuvvet yokuş yukarı vurdu. </st><st c="349">Bahçenin kapısı arkasından açık kaldı.   </st></p>
			<p><st c="388">Holde Sadık Usta’yla burun buruna geldik. </st><st c="430">O da Selin’in çıkardığı patırtıyı merak etmiş. </st><st c="477">Ağzının içinde bir şeyler mırıldanırken yüzüme bakamıyor. </st><st c="535">Ağladığımı anlamıştır. </st><st c="558">Beni tanır. </st><st c="570">Gitti, kapıları kapattı, döndü. </st><st c="602">Burnumu çeke çeke peşinden mutfağa girdim. </st><st c="645">Çocukluğumdaki gibi eviyenin yanındaki mermer tezgâha tırmanıp oturdum. </st><st c="717">Bacaklarımı sarkıttım. </st><st c="740">Serindi. </st><st c="749">Sadık Usta büyükannemin öğle yemeği tepsisini boşaltıyordu. </st><st c="809">Başımı hafifçe çevirip arkamdaki pencereden bahçeye baktım. </st><st c="869">Her yer amma da kurumuş. </st><st c="894">Sonra laf olsun diye sordum.   </st></p>
			<p><st c="923">“Sadık Usta sence Fikret nereye gitti?”  </st></p>
			<p><st c="963">Başını kaldırmadı. </st><st c="982">Şehriye çorbasının arta kalanını eski bir yoğurt kâsesine döküyordu. </st><st c="1051">Peyniri dükkândan alırken sardıkları yağlı kâğıtlara koydu. </st><st c="1111">Ekmekleri ufalayıp ıslattı. </st><st c="1139">Pencerenin pervazına kuşlar için dizdi. </st><st c="1179">Sadık Usta israfa karşıdır. </st><st c="1207">Ben olsam mesela büyükannemin tabağında bıraktığı tavuk parçalarını bir daha buzdolabına koymam. </st><st c="1304">Nasıl olsa yenmeyecek. </st><st c="1327">Sadık Usta onları bir cam kaba yerleştirdi. </st><st c="1371">Peynir paketleriyle beraber buzdolabına kaldırdı.   </st></p>
			<p><st c="1421">Kimonomun cebinden tütünü çıkardım. </st><st c="1457">Kâğıda incecik dizdim, sarıp kapattım ama yakmadan parmaklarımın arasında beklettim.   </st></p>
			<p><st c="1542">“Sabah çok erken çıktığını gördüm. </st><st c="1577">Fikret’i diyorum. </st><st c="1595">Hava aydınlanmamıştı. </st><st c="1617">Bir an camiye mi gidiyor diye şüpheye düştüm. </st><st c="1663">Fikret son zamanlar öyle tuhaflaştı, mistik, manevi konulara öyle bir kafayı taktı ki bayram namazına gittiyse şaşırmayacağım. </st><st c="1790">Gerçi artık bu ülkede bir yere gelmek istiyorsan dine imana dönmeye mecbursun ya, Fikret’in durumu öyle değil.”  </st></p>
			<p><st c="1902">Burnumu çektim. </st><st c="1918">Sadık Usta gömleğinin cebinden mendilini çıkartıp bana uzattı. </st><st c="1981">Hâlâ yüzüme bakamıyordu. </st><st c="2006">Sardığım sigarayı yanıma bırakıp mendili aldım. </st><st c="2054">Beyaz üzerine ince mavi çizgili, tertemiz, ütülü Sadık Usta mendili. </st><st c="2123">Birden gözlerim doldu. </st><st c="2146">Neredeyse bir yüzyıldır ailemize eşlik etmiş bu adamın, bana, Selin’e, anneme, büyükanneme her ağlayışımızda kumaş mendilini uzatmış bu ulu çınarın yakında öleceğini düşününce yüreğim ezildi. </st><st c="2338">Yeri hiçbir şeyle dolmaz bir boşluk açılacaktı hayatımızda işte o gün. </st><st c="2409">Bizi birleştiren güç büyükannem kadar Sadık’tı. </st><st c="2457">Belki de büyükannemden çok Sadık’tı.   </st></p>
			<p><st c="2494">“Çocukken ağladığımda da bu mendille gözlerimi silerdin, hatırlıyor musun Sadık Usta?”  </st></p>
			<p><st c="2581">Burnumu silmeye kıyamıyordum. </st><st c="2611">Mendil öyle temizdi ki! </st><st c="2635">Dün gecenin sarhoşluğu içinde silmeyi unuttuğum rimelim de bulaşacaktı. </st><st c="2707">Sadık Usta buzdolabının raflarında bir şeyler düzenliyordu. </st><st c="2767">Belli belirsiz başını salladı. </st><st c="2798">Sonra döndü, kahve makinesinin filtresini çıkardı, içindeki yaş kahveyi çöpe boşalttı. </st><st c="2885">Plastik çöpün kenarına altın filtreyi tak tak vurdu. </st><st c="2938">Sigaramı yaktım. </st><st c="2955">İlk nefesi verirken mendilin incecik mavi çizgilerini inceledim.   </st></p>
			<p><st c="3020">“Hani bir defa düşmüştüm. </st><st c="3046">Burnumu bahçedeki basamağın keskin kenarına çarpmıştım. </st><st c="3102">Şakır şakır kanıyordu. </st><st c="3125">Yerlere kan damlata damlata senin odana koşmuştum. </st><st c="3176">Senin de elin ayağın birbirine dolanmıştı. </st><st c="3219">Hatırladın mı? </st><st c="3234">Sonra burnum şişmişti. </st><st c="3257">Baykuşa benzemiştim.”  </st></p>
			<p><st c="3279">Çöpün ağzını bağlarken mırıldandı:   </st></p>
			<p><st c="3314">“Siz çok afacandınız Bayan Nur. </st><st c="3346">Sokakta çocukların alayını peşinize takar, bu bahçeye doldururdunuz. </st><st c="3415">Bayan Şirin’in size hususi zaafı olmasa, o kadar şamataya tahammül etmezdi.”  </st></p>
			<p><st c="3492">Nihayet doğrulup yüzüme baktı. </st><st c="3523">Ufak mavi gözleri bebek gözü gibi rengini yitirmeye başlamıştı. </st><st c="3587">Sütlü mavi, ışığa göre değişen bir renk almış. </st><st c="3634">Bir sigara da ona sardım.   </st></p>
			<p><st c="3660">“Kahve yapalım mı Sadık Usta? </st><st c="3690">Türk kahvesi? </st><st c="3704">Beraber birer sigara tellendirelim.”  </st></p>
			<p><st c="3741">Bakışlarını kaçırır, akşam yemeği için bir şeyler hazırlamam gerekir Bayan Nur filan der zannettim. </st><st c="3841">Şaşırttı beni.   </st></p>
			<p><st c="3856">“Hay hay, Bayan Nur. </st><st c="3877">Siz orta şekerli istersiniz değil mi? </st><st c="3915">Ben de öyle içeyim. </st><st c="3935">Kolay olsun.”  </st></p>
			<p><st c="3949">“Yaşa!”  </st></p>
			<p><st c="3957">Mutfakta kaldık. </st><st c="3974">Ne de olsa Sadık Usta en çok burada rahat ediyordu. </st><st c="4026">Ben de onunla mermer tezgâhtan bacaklarımı sarkıtarak konuşmaya alışıktım. </st><st c="4101">Kahvemi alırken sigarayı uzattım. </st><st c="4135">Sadık Usta sigara tiryakisi değildi ama sabahları çarşıya çıktığı zaman, Büyükada fırınında oturup tütün sardığını biliyordum. </st><st c="4262">Hem parmaklarının sarısından anlıyordum hem de fırında çalışan çocuklar aralarında konuşurlarken duymuştum.   </st></p>
			<p><st c="4370">O karşıma, mutfak masasına oturdu. </st><st c="4405">Sigarasından bir nefes alıp gözlerini kapattı.   </st></p>
			<p><st c="4452">“Anneniz pek ağlamıştı. </st><st c="4476">Sizin burnunuzu sargılı görünce.”  </st></p>
			<p><st c="4510">“Evet kırk yılın başında İstanbul’a inmişti. </st><st c="4555">Benim de o gün düşeceğim tutmuş.”  </st></p>
			<p><st c="4589">“Siz her gün bir yerinizi incitiyordunuz ama fark etmiyordunuz Bayan Nur. </st><st c="4663">Bahçe kapısının tepesine tırmanıp, ata biner gibi oraya otururdunuz. </st><st c="4732">Bahçevanın çocukları kapıyı bir ileri bir geri sallarken, cambazlık ederdiniz. </st><st c="4811">Yüreğim ağzıma gelirdi.”  </st></p>
			<p><st c="4836">Güldüm. </st><st c="4844">Cambazlığa meraklı bir çocuktum evet ama Sadık’ın anlattığı kadar haşarı değildim. </st><st c="4927">Meraklıydım sadece.   </st></p>
			<p><st c="4947">“Sadık Usta, hani o burnumun kanadığı gün senin odana gelmiştim. </st><st c="5012">Ağlıyordum. </st><st c="5024">Çok korkmuştum. </st><st c="5040">Sen yarama oksijenli su ve tentürdiyot sürdükten sonra beni yatağına yatırmış, bir ninni söylemiştin. </st><st c="5142">Hatırlıyor musun?”  </st></p>
			<p><st c="5161">“Hatırlamıyorum Bayan Nur. </st><st c="5188">Af buyurunuz.”  </st></p>
			<p><st c="5203">“Yabancı bir dildi. </st><st c="5223">Ben nereden biliyorsun bu ninniyi diye sormuştum sana. </st><st c="5278">Sen de anam söylerdi, demiştin. </st><st c="5310">Gerçekten hatırlamıyor musun?”  </st></p>
			<p><st c="5341">“Maalesef Bayan Nur. </st><st c="5362">Çocukluğumun üzerinden çok vakit geçti... </st><st c="5404">Ben ninni bilmem. </st><st c="5422">Size öyle gelmiş. </st><st c="5440">Siz de çok küçüktünüz o zaman.”  </st></p>
			<p><st c="5472">İnatçı bir suskunlukla gözlerini terliklerine dikti.   </st></p>
			<p><st c="5525">Yalan söylüyorsun Sadık Usta! </st><st c="5555">Sen de ben de bunu biliyoruz. </st><st c="5585">O başka dili bülbüller gibi konuşabiliyorsun. </st><st c="5631">Hani bir gün annemle Aya Yorgi’ye çıkmıştınız. </st><st c="5678">Yaz ortası. </st><st c="5690">Yıllar, yıllar önce. </st><st c="5711">Benden, Fikret’ten çok önce. </st><st c="5740">Sıcak bir gündü. </st><st c="5757">Sen gün ortasında ev işlerini ve Bayan Şirin’ini bırakıp adanın arka tarafına geçmezdin ama çok sevdiğin Süheyla’yı kıramadın. </st><st c="5884">Süheylacık babasının ruhu için dua etmek, kilisede mum dikmek istiyordu. </st><st c="5957">Profesör Halit Bey’in yemek masasından yere devrilip de bir daha ayağa kalkmayışının üzerinden tam tamına kırk gün geçmişti.   </st></p>
			<p><st c="6082">Süheyla, beraber kiliseye çıkalım Sadık Usta derken, yeşil gözlerinde akmayan yaşlar titreşiyordu. </st><st c="6181">Daha iki gün önce onu boğulmaktan kurtarmıştın. </st><st c="6229">Süheyla iyi yüzücüydü ama o gün açılmıştı. </st><st c="6272">Akıntının kuvvetini fark etmemişti. </st><st c="6308">Dalgalar onu iyice uzağa atmıştı. </st><st c="6342">Açıldığı yerde birden paniğe kapılmıştı. </st><st c="6383">Denizin ortasında yapayalnızdı. </st><st c="6415">Deniz, o güne kadar dost bildiği, yeşilini, mavisini kucakladığı su kütlesi birden kararmış, düşmana dönmüştü. </st><st c="6526">Süheyla küçüklüğünü düşündü. </st><st c="6555">Ölümün karşısında hayatın güçsüzlüğünü. </st><st c="6595">Gülünçlüğünü. </st><st c="6609">Kulağına dalgaların sesi doluyordu. </st><st c="6645">Bir de nefesi. </st><st c="6660">Hızlanan, ritmini yitiren nefesi. </st><st c="6694">Kıyı karşısındaydı. </st><st c="6714">Kat kat taraçaları, tanıdık ağaçları, pencerelerinde tahta panjurlarıyla her bir taşını ezbere bildiği güzelim ev yukarıdan ona bakıyordu. </st><st c="6853">Ama Süheyla’nın attığı kulaçları onu eve yaklaştıracağına uzağa, daha uzağa atıyordu.   </st></p>
			<p><st c="6939">Kulaçtan vazgeçti. </st><st c="6958">Kurbağa yüzmeye çalıştı. </st><st c="6983">Çırpınmamalıyım, dedi kendi kendine. </st><st c="7020">Gücümü harcamamalıyım. </st><st c="7043">Sakin olmalıyım. </st><st c="7060">Panik, onunla dalga geçer gibi yükseldi içinde. </st><st c="7108">Mantığı, serinkanlı tarafı korku selinin altında yitti. </st><st c="7164">İnsanın boğularak nasıl öldüğünü anladı birden. </st><st c="7212">Bir an geliyor, ölüm korkuya tercih ediliyordu. </st><st c="7260">Teslim oluyordu insan. </st><st c="7283">Duyduğu dehşete tahammül etmek imkânsızdı. </st><st c="7326">Boğulayım, dedi. </st><st c="7343">Öleyim. </st><st c="7351">Ve bunu der demez esas istediğinin bu olduğunu anladı. </st><st c="7406">Eskiden, çok eskiden beri ölümü özleyen bir tarafı vardı. </st><st c="7464">Babasının ölümüyle ilgisi de yoktu. </st><st c="7500">Daha eski, annesine inat içine düşmüş bir tohumdu bu. </st><st c="7554">Onu beşiğinde bırakıp atölyesine kapanan annesinin dikkatini çekmenin tek yolu kendini öldürmekti. </st><st c="7653">Böylece Şirin Saka’nın yüreğinde bir yere sahip olacaktı Süheyla. </st><st c="7719">Nihayet. </st><st c="7728">Hiç solmayan bir sızı olacaktı. </st><st c="7760">Sonsuza dek. </st><st c="7773">Sanatına sızacaktı. </st><st c="7793">Bıraktı kendini. </st><st c="7810">Battı. </st><st c="7817">Ama ciğerleri izin vermedi. </st><st c="7845">Yuttuğu ilk su damlasıyla çırpınmaya başladı. </st><st c="7891">Çırpındıkça batıyordu.   </st></p>
			<p><st c="7914">Sen onu o sırada görmüş olmalısın. </st><st c="7949">Pikeleri silkelediğin yatak odasının penceresinden denize bakışını hayal ediyorum. </st><st c="8032">Belki ilk önce martı zannettin. </st><st c="8064">Oysaki bembeyaz bir eldi. </st><st c="8090">Bir batıp, bir çıkıyordu. </st><st c="8116">Evden dışarı nasıl fırladın, bahçeden aşağı tahta iskeleye nasıl koştun, suya dalıp dalgaların Süheyla’yı attığı açığa nasıl öyle hızla yüzdün, bu kadar iyi yüzmeyi nerede öğrendin hiç kimse bilemedi.   </st></p>
			<p><st c="8317">Saçları yosun gibi başına yapışmış Süheyla’yı iskeleye çıkarttığında ağlıyordun. </st><st c="8398">Annemin güzel başı arkaya düşmüştü. </st><st c="8434">Yüzü gibi boynu da morarmış, teni soğuktan, tuzlu suyun temasından buruşmuştu. </st><st c="8513">Nefes almıyordu. </st><st c="8530">Öldü sandın. </st><st c="8543">Haksız da sayılmazdın. </st><st c="8566">Nabzı varla yok arasında atıyordu; canı vücudu terk etmek üzere tereddütte bekleyen tüm ruhlar gibi onun ruhu da yükselmiş, ablak öğle güneşinin altında yaşanan dramı izliyordu. </st><st c="8744">Gitmek kolaydı. </st><st c="8760">Giderse annesinin hayatına bir iz bırakacaktı. </st><st c="8807">Kalırsa hayata tahammül etmek zorundaydı. </st><st c="8849">Sessiz, renksiz, izsiz.   </st></p>
			<p><st c="8873">Tahta iskelede Sadık Usta yosun saçlı Süheyla’yı dizlerine yatırmış, gömleğinden, boyun bağından, burnundan sular damlarken, bağıra bağıra ağlıyordu.   </st></p>
			<p><st c="9023">Bu olayı kimseye anlatmadınız. </st><st c="9054">Süheyla’nın bir öksürüşle uyanışını. </st><st c="9091">Göz göze geldiğiniz anda yaptığınız anlaşmayı. </st><st c="9138">Yaşayacağım Sadık Usta. </st><st c="9162">Öyle fena ağlıyordun ki senin hatırın için dayanacağım şu hayata.   </st></p>
			<p><st c="9228">Yıllar sonra annem ona neden denizde açılmadığını sorduğumda o günü anlattı. </st><st c="9305">Böylece sırrınıza ben de ortak oldum.   </st></p>
			<p><st c="9343">Süheylacığın üzerine her zamankinden fazla titrediğin o günlerde kiliseye gidelim diye çok rica edince (annem benim gibi tutturmazdı, rica ederdi) karşı koyamadın. </st><st c="9507">Hem zaten Bayan Şirin öğleden sonra uykusuna yatmıştı. </st><st c="9562">Bir mum yakıp dönecektiniz en nihayetinde. </st><st c="9605">Süheyla’nın Aya Yorgi Tepesi’ne çilekeşler gibi yürüyerek çıkmak niyeti güttüğünü henüz bilmiyordun.   </st></p>
			<p><st c="9706">Lunapark Meydanı’na kadar faytonla gittiniz. </st><st c="9751">Ortalık tenhaydı. </st><st c="9769">Gölgede başlarını yem torbasına gömmüş atlar ve faytonlarının arka koltuklarında uyuklayan arabacılardan başka kimse görünmüyordu. </st><st c="9900">Süheyla seni tepeye çıkan yokuşa sürükledi. </st><st c="9944">Toz toprak dimdik bir yokuştu önünüzde uzanan. </st><st c="9991">Gençtin sen ama. </st><st c="10008">Kaç yaşındaydın sahi? </st><st c="10030">Kimse bilmez ki senin yaşını. </st><st c="10060">Muhtemelen kırkına bile varmamıştın o sıralar. </st><st c="10107">Benden gençtin yani. </st><st c="10128">Ama çocukluğunda bile ihtiyar bir ruh taşıyan çocuktun sen. </st><st c="10188">Bundan eminim.   </st></p>
			<p><st c="10203">Annemin yanında ağır ağır yürüyordun. </st><st c="10241">Güneş karşıdan yüzünüze vuruyordu. </st><st c="10276">Yolun iki yanındaki çalılıklara bugünkü gibi pis selpaklar değil, renkli kurdeleler, çanlar, adakları adanan evler, bebekler, kitaplar için küçük anahtarlıklar asılmıştı. </st><st c="10447">Ama sen onları görmüyordun. </st><st c="10475">Kasketinin örttüğü başın önüne eğikti. </st><st c="10514">Süheyla’nın deri sandaletlerinin içinde toza toprağa bulanmış çıplak ayaklarına bakıyordun. </st><st c="10606">Bir eşek tutabilirdik Bayan Süheyla, dedin. </st><st c="10650">Ben yularından tutar çekerdim yukarı kadar. </st><st c="10694">Olur mu öyle şey Sadık Usta dedi, annem. </st><st c="10735">İnce çenesiyle önünüz sıra yürüyen, tepeden tırnağa siyahlara bürünmüş ufacık tefecik üç yaşlı kadını işaret etti. </st><st c="10850">Uzun kirpiklerinin gölgesinde gözlerinin yeşili iyice ortaya çıkmıştı. </st><st c="10921">İçin titredi. </st><st c="10935">Çocuğun sayılırdı Süheyla senin. </st><st c="10968">Eline doğmuştu. </st><st c="10984">Başına bir şey gelecek diye ödün kopuyordu. </st><st c="11028">İşte az kalsın boğuluyordu geçen gün. </st><st c="11066">Profesör Halit Bey de ölmüştü şimdi. </st><st c="11103">Ya kurtlar kaparsa kırılgan küçük Süheyla’yı? </st><st c="11149">Güzelliği yüreğinde gururun değil, korkunun tellerini tıngırdatıyordu.   </st></p>
			<p><st c="11220">Kilisenin önündeki taşlıkta Süheyla mum yaktı. </st><st c="11267">Başını mavi ipek bir eşarpla örtmüştü. </st><st c="11306">Dua için açtığı küçük beyaz eli titriyordu. </st><st c="11350">Sen bu tuhaf ayin sırasında ne yapacağını bilemedin. </st><st c="11403">Kasketin elinde, başın önde, annemin arkasında durdun, bekledin. </st><st c="11468">Aşağıdan, ayazma tarafından siyah cüppeleri içinde üç papaz çıktı. </st><st c="11535">Alçak sesle aralarında konuşarak kiliseye yürüyorlardı. </st><st c="11591">Süheyla’yı gözleri kapalı derin bir duaya dalmış görünce başlarıyla seni selamlayıp kiliseye girdiler.   </st></p>
			<p><st c="11694">Tam o sırada çan çalmaya başladı. </st><st c="11728">Güneş yumuşamış, Heybeliada’nın arkasına geçmişti. </st><st c="11779">Adanın bu en yüksek tepesini çevreleyen denizin mavisinde turuncular, sarılar oynaşıyordu. </st><st c="11870">Karşıki Ruhban Okulu’ndan çana karşılık geldi. </st><st c="11917">Karşılıklı iki tepeye kurulmuş iki manastır göklere seslendiler. </st><st c="11982">Bir gün susmak zorunda kalacaklarını bilmeden bir o çaldı, bir diğeri. </st><st c="12053">Sanki dünyada yaşanan haset ve siyaset bu tepelere varamazdı. </st><st c="12115">Burası insanın dünyevi kimliğinden sıyrılıp saf ruh olarak varlığını sürdürebileceği bir ulvi tepeydi.   </st></p>
			<p><st c="12218">Çanların vuruşu bir süre daha mavilerin, yeşillerin arasında gitti, geldi. </st><st c="12293">Senin yüreğin sıkıştı. </st><st c="12316">Çok eski bir zamandan kalma, belki senin bile olmayan bir anı bilicine akmaya başladı. </st><st c="12403">Süheyla başını kaldırdı. </st><st c="12428">Gözlerinin içine baktı, gülümsedi. </st><st c="12463">Gidelim Bayan Süheyla, dedin. </st><st c="12493">Huzursuzluk karşı konulmaz bir sel gibi içinde yükseliyordu. </st><st c="12554">Süheyla seni dinlemedi.   </st></p>
			<p><st c="12578"> “Akşam ayini başlıyor, gel içeride biraz oturalım Sadık Usta.”   </st></p>
			<p><st c="12641">Mavi eşarbın çevrelediği yüzüyle Meryem Ana kadar güzeldi. </st><st c="12700">Durup dururken aklına annen geldi. </st><st c="12735">Durup dururken değil tabii. </st><st c="12763">Annenin ismiydi Meryem. </st><st c="12787">Süheyla’nın duru güzelliği, çanlar, içeriden gelen mırıltı ve tütsü kokusu sana Meryem ananın anısını getirecekti elbette.   </st></p>
			<p><st c="12910">Kilisenin içinde, arka tarafta Süheyla ile yan yana oturduğunuz tahta sırada birden fenalaştın. </st><st c="13006">Papazlar kubbenin altında, aynı ilahiyi tekrarlayıp duruyorlardı: </st><span><st c="13072">Kyrie eleison, kyrie eleison, kyri</st></span><span><st c="13106">e eleison</st></span><st c="13116">. Sıcaktan, tütsüden, yokuş yukarı tırmanmaktan. </st><st c="13165">Dedin sonra Süheyla’ya. </st><st c="13189">O bir şey demedi. </st><st c="13207">Tıpkı kırk gün önce babasının sandalyesinde eğrildiği gibi sen de yan yatıp Süheyla’nın omzuna devrildin. </st><st c="13313">Genç papazlardan biri koşup yanınıza geldi, seni kilisenin serin taşlarına, yere yatırdılar.   </st></p>
			<p><st c="13406">Süheyla ilk o zaman duydu senin ağzından çıkan o başka dili. </st><st c="13467">Genç papaz seninle konuştuğunda. </st><st c="13500">Sen baygınlığın içinden ona cevap verdiğinde. </st><st c="13546">Sözlerin tütsü dumanına karıştı. </st><st c="13579">Genç papaz anneme dönüp bir şeyler sorduğunda ve annem anlamadığında, bir kez daha sen Sadık Usta, rüyanda konuşur gibi papazın sorusunu onun dilinde yanıtladığında.   </st></p>
			<p><st c="13745">Dönüş yolunda bu konuyu konuşmadınız. </st><st c="13783">Dönüş yolunda hiç konuşmadınız. </st><st c="13815">Eve vardığınızda güneş batmıştı ama hava hâlâ aydınlıktı. </st><st c="13873">Sen mutfağa girdin. </st><st c="13893">Ocağın önündeki yerini alıp akşam yemeğini hazırlamaya başladın. </st><st c="13958">Süheyla odasına çıktı. </st><st c="13981">Dudağının kenarında minicik bir tebessümle. </st><st c="14025">Bu ikinci sırrınız oldu. </st><st c="14050">Bu sırrınızı da yıllar sonra annem bana anlattı. </st><st c="14099">Düşüp burnumu kanattığım gün bana söylediğin ninninin esrarını ona sorduğumda.  </st></p>
			<p><st c="14178">Sen de ben de tüm bunları biliyoruz ama konuşmuyoruz Sadık Usta. </st><st c="14243">Susmayı, unutmayı seçiyoruz. </st><st c="14272">Bildiklerimizi bilincin karanlık odalarına itiyoruz. </st><st c="14325">İtelim bakalım. </st><st c="14341">Yaşamanın başka bir yolunu öğrenmedik ki. </st><st c="14383">O yüzden Fikret’e kızıyoruz. </st><st c="14412">Bizi yoldan çıkartacak diye korkumuzdan. </st><st c="14453">O yüzden bir an önce eve dönsün istiyoruz. </st><st c="14496">Masanın başındaki yerine geçsin ve ondan beklendiği gibi davransın. </st><st c="14564">Geçmişi eşelemesin.   </st></p>
			<p><st c="14584">Sadık Usta’nın sigarası yarısına bile gelmeden kül tablasında sönmüştü. </st><st c="14656">Kahvesi çoktan bitmiş. </st><st c="14679">Gözleri hâlâ terliklerine dikili, hiç kımıldamadan oturuyor. </st><st c="14740">Tezgâhtan aşağı atlayıp, masaya geçtim. </st><st c="14780">Uzanıp koluna dokundum. </st><st c="14804">Yaz günü bile sırtından çıkarmadığı uzun kollu kahverengi gömleğine. </st><st c="14873">Bir rüyadan uyanır gibi gözlerini kaldırdı. </st><st c="14917">Alışkanlıkla masadaki tuzluğu, biberliği, zeytinyağı şişesini düzeltti. </st><st c="14989">Boğazını temizledi. </st><st c="15009">Son konuştuğumuz konuyu hatırlamaya çalıştı. </st><st c="15054">Ninniden önce. </st><st c="15069">Onun da benimle aynı anıya gitmiş olduğundan emindim ama bir yerinden bugünü yakaladı yine.   </st></p>
			<p><st c="15161">“Yarınki akşam çayı toplantısı için noksan bir şey kalmış mıdır Bayan Nur? </st><st c="15236">Pastayı siz sipariş edecektiniz ve Bay Fikret de ikramları ayarlayacaktı fakat...”  </st></p>
			<p><st c="15319"> “Merak etme sen Sadık Usta. </st><st c="15347">Yarınki kutlama için biz her şeyi sipariş ettik. </st><st c="15396">Sabah her şey eve teslim edilecek. </st><st c="15431">Pasta dahil. </st><st c="15444">İçin rahat olsun.”  </st></p>
			<p><st c="15463">İçini çekti. </st><st c="15476">Başı önünde, konuştu.   </st></p>
			<p><st c="15498">“Bayan Nur, manav Hasan sabah iskelede abinizi gördüğünü söyledi. </st><st c="15564">Vaporlardan önce bir vakitmiş. </st><st c="15595">Ben aldanmıştır diye düşündü idim amma şimdi siz de sabah erken çıktığını söyleyince içime bir kurt düştü. </st><st c="15702">Abinizin başı belada olmasın sakın.”  </st></p>
			<p><st c="15739">Güldüm.   </st></p>
			<p><st c="15747">“Yok yahu Sadık Usta. </st><st c="15769">Fikret orta yaş bunalımına girdi. </st><st c="15803">Kendine yeni uğraşlar edindi. </st><st c="15833">Aile ağacımızı filan yapmaya kalkıştı. </st><st c="15872">Dün Burak büyükanneme çocukluğunu anlattırdı ya, hani orada bir şey duymuştur. </st><st c="15951">Aklına takılmış, uyuyamamıştır. </st><st c="15983">Sizin eve gidip albümlere, eski gazetelere, bir şeylere bakacaktır. </st><st c="16051">Akşama gelir. </st><st c="16065">Yarınki kutlamayı hayatta kaçırmaz.”  </st></p>
			<p><st c="16102">Yeni bir sigara sarıp yaktım. </st><st c="16132">Küllüğün kenarında unuttuğu sigarasını yaksın diye Zippomu Sadık Usta’ya uzattım. </st><st c="16214">Almadı.   </st></p>
			<p><st c="16222">“Maziyi kurcalamak hayra alamet değildir Bayan Nur.”  </st></p>
			<p><st c="16275">“Neden Sadık Usta? </st><st c="16294">Fikret geçmişte kalmış sırları açığa çıkartırsak cümleten rahatlayacağımıza inanıyor.”  </st></p>
			<p><st c="16381">Bunu onu iğnelemek için söylemiştim. </st><st c="16418">Geçmişiyle ilgili bilinmezleri artık anlatsın, kabuğunu kırsın, içinde ne sakladıysa akıtsın diye. </st><st c="16517">Ama o içine kaçmış mavi gözlerini dümdüz yüzüme dikti:  </st></p>
			<p><st c="16572">“Bir rahatsızlığınız mı var Bayan Nur?”  </st></p>
			<p><st c="16612">Sadık Usta böyle dümdüz sorunca birden içimde bir şeyler oynadı. </st><st c="16677">Göğüskafesimde, karın boşluğumda kilitli bir kasa varmış, ya da ağzı taşla tıkanmış bir mağara ve açılmak üzere Sadık Usta’nın bu soruyu sormasını bekliyormuş. </st><st c="16837">Ağzımda bir şeyler geveledim. </st><st c="16867">Biraz kekeledim. </st><st c="16884">Sanki çok fena, çok utanılacak bir şey yapmıştım. </st><st c="16934">Ben ki hayatım boyunca kadın haklarını savunmuştum, şimdi nasıl oluyordu da bu yaptığımın utanç verici bir şey olduğunu düşünüyordum. </st><st c="17068">Kendimi Sadık’ın gözünden gördüğüm için mi utanç yanaklarımdan şakaklarıma tırmanıyor, tüm kafamı yakıyordu?   </st></p>
			<p><st c="17177">Sadık Usta bulanık süt mavisi gözleriyle yüzüme bakıyordu.   </st></p>
			<p><st c="17236">“Bayan Nur? </st><st c="17248">İyi misiniz? </st><st c="17261">Sakın ola, hasta filan olmayasınız?”   </st></p>
			<p><st c="17298">Kollarımı masaya, başımı kollarıma dayayıp yüzümü kapattım. </st><st c="17358">Saklandığım yerden sesim boğuk boğuk çıkıyordu. </st><st c="17406">Yumaklar dolusu sıkıntı bir anda çözülüverdi.  </st></p>
			<p><st c="17452">“Sadık Usta ben bir bebek aldırdım. </st><st c="17488">Ben... </st><st c="17495">Ömrümde bir defa hamile kaldım. </st><st c="17527">Hem de kırk iki yaşında. </st><st c="17552">Allah’ın lütfuydu. </st><st c="17571">Ama ben gittim o cana kıydım, Sadık Usta. </st><st c="17613">Ben çok... </st><st c="17624">çok kötü bir şey yaptım.”  </st></p>
			<p><st c="17650">Kaplumbağa derisi gibi kabuklu eli başıma dokundu. </st><st c="17701">İskemlesini benimkinin yanına çekmiş, nasırlı avuç içleriyle saçlarımı okşuyordu. </st><st c="17783">Ağlamaya başladım. </st><st c="17802">Hıçkırmadan, usulca. </st><st c="17823">Yaşlarım ılık ılık yüzümden kimonomun koluna aktı. </st><st c="17874">Sadık Usta kulağıma eğildi. </st><st c="17902">Gözlerimi yumdum.   </st></p>
			<p><st c="17920">Orada, kaç dakika kaldık bilmiyorum. </st><st c="17957">Ağlarken mutfak masasına başımı dayadığım yerde uyuyakalmışım. </st><st c="18020">Uyandığımda Sadık Usta yanımda değildi ama o eski ninni kafamın içinde hâlâ tınlıyordu.   </st></p>
		</div>
	<div id="charCountTotal" value="18108"></div></body>
</html>
