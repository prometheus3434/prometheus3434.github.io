<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-21</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-21" xml:lang="tr-TR">
		<div>
			<p>  </p>
			<p id="_idParaDest-19" xml:lang="en-GB"><st c="0">19  </st></p>
			<p><st c="3">Bayan Şirin’in öğle yemeği tepsisinde bıraktığı tavuk parçalarını kedilere pay ettim. </st><st c="89">Oyunbaz gri yavru gelmedi. </st><st c="116">Yine içeri mi kaçtı nedir? </st><st c="143">Bayan Nur genç yaşındaki gibi başını mutfak masasının kıyısına dayamış ve uyuyakalmıştı. </st><st c="232">Selin ile Bay Burak’ın kütüphaneye girdiklerini işittim. </st><st c="289">Bayan Şirin’i beyhude yere yormasalar keşke. </st><st c="334">Ve fakat Bay Burak’ın muharrirlik mesleği de bunu icap ettiriyor. </st><st c="400">Mühim şahsiyetlerle konuşmaz ise yazılarını kaleme alamaz. </st><st c="459">Seneler önce benimle de bir mülakat yapmıştı. </st><st c="505">Benim şahsiyetimin mühim bir yanı yok elbette. </st><st c="552">Bay Burak o vakitler “Portreler” isimli köşesine yazmaya yeni başlıyordu. </st><st c="626">Zannederim bendeniz ile de talim olsun diye görüşmüş idi. </st><st c="684">Şimdi köşe büyüdü, tüm sahifeyi Bay Burak’a tahsis ettiler. </st><st c="744">İlk gördüğümde, ne yalan söyleyeyim, kıvanç duydum.   </st></p>
			<p><st c="796">Bay Burak’ın benimle yaptığı mülakatı gazeteden kestiydim. </st><st c="855">Çekmecede muhafaza ederim. </st><st c="882">Bir resmimizi de basmışlar. </st><st c="910">Hafızamda pek tazedir. </st><st c="933">Moda’daki dairede salonda poz vermiştik. </st><st c="974">Fotoğrafımızı Bayan Nur çekmişti. </st><st c="1008">Çekmeden evvel bizi duvarın önündeki sırma işli döşemeli, ince bacaklı kanepeye oturtmuştu. </st><st c="1100">Ben Bayan Şirin’in eşyasına, bilhassa salonunda duranlara dokunmaktan, koltuklara, kanepeye oturmaktan imtina ederim amma velakin hanımım o günkü mülakat için salonu münasip görmüştü.   </st></p>
			<p><st c="1284">Konuklar gelmeden evvel çay sofrasını hazır ettim. </st><st c="1335">Altın yaldızlı küçük pasta tabaklarını çıkarttım. </st><st c="1385">O sabah gidip Baylan Pastanesi’nden almış olduğum tuzlu, susamlı halkaları, krikkrakları kayık tabaklara yerleştirdim. </st><st c="1504">Dışı çikolata kaplı vişneli pastayı en son çıkaracaktım. </st><st c="1561">Bayan Şirin ile öyle kararlaştırmış idik. </st><st c="1603">Şimdilik buzdolabında muhafaza ediyorduk. </st><st c="1645">Semaveri yaktım. </st><st c="1662">Çayı demledim. </st><st c="1677">Gümüş altlıklı çay bardaklarını semaverin yanındaki büfenin üzerine dizdim.   </st></p>
			<p><st c="1753">Bayan Şirin sofrayı teftişe geldiğinde “Kendine de bir tabak koy Sadık” dedi. </st><st c="1831">“Bugünün onur konuğusun sen.”  </st></p>
			<p><st c="1861">Bunu işitince müthiş utandım. </st><st c="1891">Fakat hanımım ne buyurursa yapma mecburiyeti bulunduğundan bir tabak daha yerleştirdim sofraya. </st><st c="1987">Mamafih buna lüzum yokmuş. </st><st c="2014">Bayan Nur bizim resmimizi çektikten sonra Bayan Şirin’i otomobille gezmeye götürmeyi teklif etti. </st><st c="2112">Çayı da Erenköy’deki Divan Pastanesi’nde içerlerdi. </st><st c="2164">Hanımım gezmelere hiç dayanamaz. </st><st c="2197">Derhal çantasını istedi. </st><st c="2222">İvedilikle hazırlanıp Bayan Nur’un kolunda evden çıktı.   </st></p>
			<p><st c="2278">Bir başımıza kaldığımızda Bay Burak bana birtakım sualler sordu. </st><st c="2343">Umumiyetle maziye dair. </st><st c="2367">Sofranın beyaz örtüsü üzerine bıraktığı cihaz lakırdılarımızı kaydediyor diye ilk evvela rahatsızlık duydum. </st><st c="2476">Kanaatimce benim mazimin gazetede tefrika edilecek bir tarafı yoktur. </st><st c="2546">Asıl mülakat yapılması gereken şahıs Bayan Şirin’dir. </st><st c="2600">Bay Burak itirazlarıma kulak asmadı. </st><st c="2637">Genç adamdı o vakitler. </st><st c="2661">Gözlüğünün arkasından gözleri parlardı.   </st></p>
			<p><st c="2701">İlk çayımızı içerken ona Üsküdar’daki gençlik senelerimi anlattım. </st><st c="2768">Bayan Şirin’in dayısı Nevzat Bey’in konağında yaşardık. </st><st c="2824">Denize tepeden bakan bir ev. </st><st c="2853">Nasıl da güzel bir bahçesi vardı. </st><st c="2887">Her cins meyvenin ağacı bulunurdu orada. </st><st c="2928">Dut, elma, erik, kiraz, badem. </st><st c="2959">İki adet palmiye ağacı bile dikmişler. </st><st c="2998">Süs havuzunun iki yanında başlarını sallar dururlar. </st><st c="3051">Havuzun içinde nilüferler arasında altın balıklar dolanırdı. </st><st c="3112">Sonra renk renk güller, bir manolya ağacı ki açtığında yoldan geçenler durur da sorardı, bu çiçek hakiki midir.   </st></p>
			<p><st c="3224">Nevzat Bey pek yüksek ruhlu bir şahıstı. </st><st c="3265">Esasen Bayan Şirin’in dayısı değil, uzak bir akrabası imiş. </st><st c="3325">Sonradan bazı fena kişiler Bayan Şirin ile akrabalığı dahi bulunmadığını iddia ettiler. </st><st c="3413">Emelleri başka imiş. </st><st c="3434">Hayır, ben bilirim. </st><st c="3454">Kimseyi incitmez, kırmaz. </st><st c="3480">Nihayetinde Bayan Şirin’i tatbiki güzel sanatlar tahsil etmesi için Paris’e gönderen de Nevzat Bey idi. </st><st c="3584">Bunun için de Nevzat Bey’in zevcesi, yenge hanımın zorlamasıdır dendiydi. </st><st c="3658">Milletin ağzı torba değil ki büzesin.   </st></p>
			<p><st c="3696">Nevzat Bey beni mektebe yazdırdı. </st><st c="3730">Orta mektebin sonuna kadar Üsküdar’da okudum. </st><st c="3776">Onun hakkında daha sonra bazı başka fena lakırdılar da dolandı. </st><st c="3840">Harp zamanı karaborsacılığa başlamış denildi. </st><st c="3886">Vagon ticareti diye bir şey icat ettiler. </st><st c="3928">Nevzat Bey’i boş yere itham ettiler. </st><st c="3965">Bir tanesine bile inanmamak lazımdır. </st><st c="4003">Bay Burak’a bu hususta izahat verdim. </st><st c="4041">Mühimdir.   </st></p>
			<p><st c="4051">Bay Burak tabağının yanına açtığı defterine birtakım notlar aldı. </st><st c="4117">Tuzlulardan ikram ettim. </st><st c="4142">Susamlı halkaları bilhassa sevmiş gibiydi. </st><st c="4185">Çayları tazelerken mutfaktan takviye getirdim. </st><st c="4232">Pastayı da buzdolabından çıkarttım, masanın orta yerine koydum. </st><st c="4296">Bay Burak ikinci çayını ağır ağır içiyordu. </st><st c="4340">Orta mektepten sonrasını sual etti. </st><st c="4376">Cevabımı harfiyen gazeteye nakletmiş. </st><st c="4414">Nadiren çekmeceden çıkartır okurum. </st><st c="4450">Şöyle arz etmişim:   </st></p>
			<p><st c="4469">“Nevzat Bey’in hanımı Melahat yenge baktı ev işlerine meraklıyım. </st><st c="4535">O esnada baş kâhya bir parça rahatsızdı. </st><st c="4576">Daha sonra verem illetine yakalandığı meydana çıktı. </st><st c="4629">Melahat Hanım yenge kâhyanın işlerini bana gösterdi. </st><st c="4682">Bir de Nevzat Bey ayakkabı fabrikasında müdür idi. </st><st c="4733">Beykoz’da. </st><st c="4744">Beni de işe soktu. </st><st c="4763">Sabahları fabrikada çalışıyordum. </st><st c="4797">Derinin yumuşatıldığı büyük kazanları çeviriyordum. </st><st c="4849">Öğlen yemeğine Nevzat Bey ile dönüyorduk. </st><st c="4891">Ondan sonra Melahat Hanım yengenin yanında kalıyordum. </st><st c="4946">Pek hoş, bilgili, Suriye çöllerinden gelmiş bir hanımdı. </st><st c="5003">Yemek pişirmesini, sofra adabını, döşemelerin, camların ne ile silineceğini, halı silkelemeyi, gümüş şamdanların nasıl parlatılacağını tek başına o öğretmiştir.”   </st></p>
			<p><st c="5165">Bunları söyleyip susmuştum. </st><st c="5193">Yanılmıyorsam bir de öksürük krizi tutmuştu beni o esnada. </st><st c="5252">O denli uzun konuşmak âdetim değildir. </st><st c="5291">Zaten bunlar ne ehemmiyetsiz mevzulardı. </st><st c="5332">Muhakkak ki Bay Burak Şirin Saka hanımefendi hususunda bir şeyler bilmek isterdi. </st><st c="5414">Öksürmem kesilince, Bayan Şirin’in henüz genç kızlığında ortaya çıkan resme karşı istidadından bahsettim.   </st></p>
			<p><st c="5520">“Nevzat Bey Bayan Şirin’i Çamlıca’daki kız lisesine yazdırmıştı. </st><st c="5585">Sabahları fabrikaya giderken hususi arabası ile onu mektebine bizzat kendisi bırakıyordu. </st><st c="5675">Öğlenleri de alıp eve getiriyordu. </st><st c="5710">Ben orta mektebi bitirdiğim vakit sabahları Nevzat Bey’in otomobiline beraber doluşur olduk. </st><st c="5803">Bay Nevzat bana kapıları tutmayı öğretti. </st><st c="5845">Önce hanımlar binecek. </st><st c="5868">Hanımlar öne oturacak. </st><st c="5891">Sonra koşup Nevzat Bey’in kapısını açacağım. </st><st c="5936">O binecek. </st><st c="5947">Bir vakit sonra, Bayan Şirin’i mektebe bıraktıktan sonra Çamlıca tepesinde otomobili kullanmayı öğretti bana. </st><st c="6057">Pek efendi bir insandı. </st><st c="6081">Mütevazı. </st><st c="6091">İnsanları ayırmayı sevmez. </st><st c="6118">Acemiliğime katiyen öfkelenmezdi. </st><st c="6152">Hatta bir vakit sonra Bayan Şirin lisenin ikinci sınıfına devam ediyordu, Melahat Hanım yenge beni yanına çağırdı ve dedi ki ‘Sadık oğlum bundan böyle Şirin’i otomobille mektebe sen bırakacaksın. </st><st c="6348">Bu sayede Nevzat Bey fabrikaya bir parça daha geç gidecek.’”  </st></p>
			<p><st c="6409">Bay Burak bu noktada notlarından başını kaldırdı. </st><st c="6459">Ben maziye yaptığım seyahatin tesirindeydim. </st><st c="6504">Bayan Şirin’i sabahları mektebe bırakırken Boğaz’ın suları üzerinde incecik bir sis tabakası bulunurdu. </st><st c="6608">Her sabah liseye çıkan yokuşa gireceğimiz yerde, hanımım yolu uzatmamızı isterdi. </st><st c="6690">Çamlıca tepesine çıkardık. </st><st c="6717">O vakitler tepe çam ormanlarıyla kaplıydı. </st><st c="6760">Arabanın tekerlerinin altında kozalaklar ezilir, pencerelerden içeri serin, nanemsi çam kokusu dolardı. </st><st c="6864">Tepeye çıkınca hanımım arabayı durdurmamı isterdi. </st><st c="6915">İlk derse geç kalma pahasına suyun üzerinde titreyen o ince dumanın perde perde kalkışını izlemek arzusundaydı. </st><st c="7027">Ben de elim mahkûm bir ağacın altına otomobili park eder, küçükhanımı beklerdim. </st><st c="7108">Bayan Şirin tüm nazarıdikkatiyle sis dağılırken tecelli eden karşıki tepeleri, güneşin dokunduğu yerde mavisi beliren denizi, İstanbul tarafındaki kubbelerin, minarelerin arasında gezinen gölgeleri seyre dalardı. </st><st c="7321">Zannedersem daha sonra çizmek üzere onları aklına nakşediyordu.   </st></p>
			<p><st c="7385">Bay Burak’ın sesiyle kendime geldim.   </st></p>
			<p><st c="7422">“Sen neden kendine çay koymadın Sadık Usta? </st><st c="7466">Alsana bir bardak. </st><st c="7485">Tabağın da boş. </st><st c="7501">Ama böyle olmaz. </st><st c="7518">Biri yer biri bakar. </st><st c="7539">Lütfen kendine çay koy.”  </st></p>
			<p><st c="7564">Sonra bardağın dibinde kalmış çayı bir dikişte bitirdi. </st><st c="7620">Boş bardağını önünden aldım. </st><st c="7649">Semaverden ikimize birden çay doldurdum. </st><st c="7690">Masaya dönüp oturduğumda havanın biraz kararmış olduğunu fark ettim. </st><st c="7759">Mart ayının son günleriydi. </st><st c="7787">Ağır bir kış geçirmiştik. </st><st c="7813">Haftalarca kar yerden kalkmamıştı. </st><st c="7848">Vakıa o gün güneşli, ılık bir gündü ama hanımım dışarıda üşütebilirdi. </st><st c="7919">Nur gençlik hevesine kapılıp da Bayan Şirin’i fazlaca yormayaydı, iyiydi.   </st></p>
			<p><st c="7993">Ağzıma yarım şeker atıp, yanağımın iç tarafında tuttum. </st><st c="8049">Bay Burak bana bakıp tebessüm etti.   </st></p>
			<p><st c="8085">“Kıtlama içiyorsun ha? </st><st c="8108">Ben çocukken bizim köyün kahvelerinde erkekler çayı kıtlama şekerle içerlerdi.”  </st></p>
			<p><st c="8188">Telaşla şekeri bir yanağımdan diğerine geçirdim. </st><st c="8237">Fark etmeden şekeri ağzıma atmıştım. </st><st c="8274">Çayımın içine atıp karıştırmam münasip düşerdi.   </st></p>
			<p><st c="8322">“Biraz da okuldan bahsedelim mi Sadık Usta? </st><st c="8366">Okulun ismi ne demiştin?”  </st></p>
			<p><st c="8392">Mektebin ismi hatırıma gelmeyince canım pek fena sıkıldı. </st><st c="8450">Doğancılar’da bir mahalle mektebiydi. </st><st c="8488">Bayram yerinin yakınındaydı. </st><st c="8517">Bayramlarda Nevzat Bey çoluk çocuk hepimizi toplar bayram yerine götürürdü. </st><st c="8593">Atlıkarıncaya binerdik. </st><st c="8617">Halka atar, cigara kazanırdık. </st><st c="8648">Kazandığımız cigaraları Nevzat Bey’e takdim ederdik, o da bize macun alırdı. </st><st c="8725">Fakat bu cins hadiseler Bay Burak için enteresan sayılmazdı kanaatimce. </st><st c="8797">Mektebin ismini niçin bilmeyi arzu etmişti ki? </st><st c="8844">Bayan Şirin’in o muazzam bahçede çizdiği resimlerden bahis açtım. </st><st c="8910">Bay Burak kalemini bırakmış, kollarını önünde kavuşturmuş, beni o vaziyette dinliyordu. </st><st c="8998">Tabağı boş kalmış. </st><st c="9017">Derhal pastadan kalınca bir dilim kestim. </st><st c="9059">İtiraz etmesin diye ben de tabağıma bir dilim aldım.   </st></p>
			<p><st c="9112">Sanat hususunda ahkâm kesecek değildim elbet. </st><st c="9158">Ancak Bayan Şirin’in o genç yaşında dahi, farzımuhal manolyayı resmederken gördüğü manzaranın bire bir eşini çizmediğini ve buna bilhassa dikkat ettiğini söyleyebilirdim. </st><st c="9329">Veyahut, Tuğrakeş Hakkı Bey’in Bayan Şirin’deki muazzam istidadı fark ettiği gün mühimdir. </st><st c="9420">Bay Burak gibi kalemi kuvvetli genç bir muharririn mutlaka bilmesi lazım gelen bir hikâyedir. </st><st c="9514">Bay Burak pastasını yerken Tuğrakeş Hakkı Bey’in Üsküdar’daki konağı ziyaret ettiği o mühim akşam hususunda hatırımda kalanları sıraya sokmaya çalıştım.   </st></p>
			<p><st c="9667">Tuğrakeş Hakkı Bey, Nevzat Bey’in komşusu olurdu. </st><st c="9717">Hat sanatı icra ederdi. </st><st c="9741">Zannedersem İstanbul’un her iki yakasında da isim yapmış bir şahsiyetti. </st><st c="9814">İki katlı, ahşap cumbalı bir evde otururdu. </st><st c="9858">İlk katını dükkân olarak tertip etmişti. </st><st c="9899">Orada bir başına çalışırdı. </st><st c="9927">Akşam inince, dükkânı kapatır, Nevzat Bey’e ziyarete gelirdi. </st><st c="9989">İkisi pek iyi ahbaptırlar. </st><st c="10016">Boğaz’a bakan verandada otururlardı. </st><st c="10053">Nevzat Bey bana rakı servisi yapmasını öğretmişti. </st><st c="10104">Ben kilerde soğuttuğumuz rakıyı kadehlerine doldururdum. </st><st c="10161">Taze kavrulmuş fındık, fıstık ikram ederdim. </st><st c="10206">Günün karşıki tepelerin ardına inişini sükût içinde seyre dalarlardı.   </st></p>
			<p><st c="10276">Bir akşamüzeri fabrikada bir mesele çıkmış. </st><st c="10320">Nevzat Bey çırağını eve yollayarak geç geleceğini bildirmişti. </st><st c="10383">Fakat Tuğrakeş Hakkı Bey’in bu rötardan haberi yok pek tabii. </st><st c="10445">Gün batmazdan az evvel çıkageldi. </st><st c="10479">Melahat Hanım yenge derhal onu içeri, verandaya buyur etti. </st><st c="10539">Ben istediği gibi rakısını da hazır etmiştim. </st><st c="10585">İstemedi. </st><st c="10595">“Nevzat gelinceye kadar bahçede gezintiye çıkayım” dedi.   </st></p>
			<p><st c="10652">O gün bugündür düşünürüm. </st><st c="10678">O akşam o fevkalade tesadüf vuku bulmasaydı Bayan Şirin’in hayatı nasıl inkişaf ederdi? </st><st c="10766">Paris’e her halükârda gider miydi? </st><st c="10801">Bugün sahip olduğu şöhrete kavuşabilir miydi? </st><st c="10847">İnsan ömrünün herhangi bir anının vücuda gelmesi için lüzumlu teferruat ne çoktur. </st><st c="10930">Teferruatın zerresini değiştirecek olsak, şimdi bulunduğumuz halden çok başkasına intikal etmemiz mümkün müdür? </st><st c="11042">Bunlar bu âlemde kimsenin yanıtlarını bilemeyeceği sualler fakat yine de insan sormaktan kendini alamıyor. </st><st c="11149">Elbette ben bu cins suallerimle Bay Burak’ı sıkacak değildim.   </st></p>
			<p><st c="11211">Ona dilim döndüğünce, Tuğrakeş Hakkı Bey’in bahçede dolanırken manolyayı resmetmekte olan Bayan Şirin’e rastgelişini anlattım. </st><st c="11338">O akşamı tasvir ederken çoktan unuttum zannettiğim teferruat, anlattıkça zihnime üşüşüyordu. </st><st c="11431">Ben manolya ağacı altındaki yerimi almıştım. </st><st c="11476">Elimde palet, boya tüpleri ve fırçalarla hazırda bekliyordum. </st><st c="11538">Tuğrakeş Hakkı Bey’in yaklaştığını, küçükhanımın tuvalde vücuda getirdiği çiçeğe baktığını gördüm. </st><st c="11637">Bir eliyle bana sus işareti verdi. </st><st c="11672">Başımı salladım. </st><st c="11689">Bayan Şirin genç kızlık çağında dahi resim çizmeye, boyalarla haşır neşir olmaya başladı mı etrafındaki âlemi unuturdu. </st><st c="11809">O akşam da kızıla kesen ışığı kaçırmamak için telaşla boyuyordu. </st><st c="11874">Tam yanı başında, elinde palet ile ayakta dikilen beni bile unutmuştu. </st><st c="11945">Ben orada masa vazifesi görüyordum. </st><st c="11981">Pek tabii Tuğrakeş Hakkı Bey’in omzunun üzerinden fırça vuruşlarını izlediğini fark etmedi. </st><st c="12073">Tuğrakeş Hakkı Bey de uzunca bir müddet orada durduktan sonra, geldiği gibi sessiz adımlarla çekildi.   </st></p>
			<p><st c="12175">Nevzat Bey eve geldiği vakit, Tuğrakeş Hakkı Bey ile her akşam âdetleri olduğu üzere süs havuzuna bakan verandada oturdular. </st><st c="12300">Ben Nevzat Bey’in talimatına harfiyen uyarak kadehlerine rakı servis ettim. </st><st c="12376">Rakısı bardakta bulut rengini alırken Tuğrakeş Hakkı Bey’in “Senin yeğenin sanata müthiş bir istidadı var. </st><st c="12483">Paris’e gönder onu azizim. </st><st c="12510">Bir Mihri Müşfik Hanım daha çıkabilir” dediğini duydum.   </st></p>
			<p><st c="12566">Esasında rakı servisini mükemmelen öğrenmiştim. </st><st c="12614">Örtüye bir damla bile dökmeden kadehleri doldurmakta üzerime yoktu. </st><st c="12682">Ve fakat o esnada birden elim titredi. </st><st c="12721">Umumiyetle bir araya geldikleri saat değildi. </st><st c="12767">Hava bir parça serinlemiş ve akşam inmişti. </st><st c="12811">Üşüdüm zahir. </st><st c="12825">Belki de akşamın alacasında gözüm seçemedi. </st><st c="12869">Nevzat Beyefendi’nin rakısını kadehine servis ederken bir damla ceketine döküldü. </st><st c="12951">Telaşa kapıldım. </st><st c="12968">Fakat beyefendi pek efendi bir insan olduğu için ses çıkarmadı. </st><st c="13032">Hiçbir şey vuku bulmamış gibi sakalını kaşımayı sürdürdü.   </st></p>
			<p><st c="13090">Bay Burak, neden bilmiyorum, bu çok mühim hikâye ile fazla ilgilenmedi. </st><st c="13162">Pek tabii ona naklederken rakıyı dökmem gibi lüzumsuz teferruatı ilave etmedim. </st><st c="13242">Mühim olan Bayan Şirin’in talihinin o akşamki tesadüf sayesinde dönmesiydi. </st><st c="13318">Bay Burak gazeteye bunu yazmalıydı. </st><st c="13354">Tuğrakeş Hakkı Bey ile Nevzat Bey’in ne münevver insanlar olduğunu, bu memleketin en mühim sanatçılarından biri sayılan Bayan Şirin Saka’nın tahsili için varlarını yoklarını nasıl ortaya koyduklarını. </st><st c="13555">Fakat Bay Burak bu hususta sualler soracağına mevzuyu tekrar benim tahsilime getirdi:   </st></p>
			<p><st c="13641">“Okulu sever miydin Sadık Usta? </st><st c="13673">İyi bir öğrenci miydin?”  </st></p>
			<p><st c="13698">Diyemedim ki Bay Burak’a biz mektebi sevip sevmediğimiz gibi mevzuları düşünmezdik. </st><st c="13782">Hakkımda Nevzat Bey’e fena bir söz söylenmesin diye derslerime çok çalışıyordum. </st><st c="13863">Hissi şükran ile doluydum. </st><st c="13890">Okumayı, yazmayı zaten biliyordum ama bu mektepte bilmediğim başka dersler de görüyorduk. </st><st c="13980">Matematiğim iyiydi. </st><st c="14000">Bir de kütüphanedeki kitapları okumaya merak salmıştım. </st><st c="14056">Mahalledeki haşarı çocuklara kıyasla usluydum. </st><st c="14103">İyi bir talebeden kastınız bu ise, iyiydim. </st><st c="14147">Bunları demeye dilim varmadı. </st><st c="14177">Böbürlenmek yakışık almazdı. </st><st c="14206">Bayan Şirin’in son derece parlak bir talebe olduğunu anlatmaya teşebbüs ettim. </st><st c="14285">Her biri memleketin kuruluşunda rol oynamış muallime hanımlar Bayan Şirin’i methetmeye doyamazlardı.   </st></p>
			<p><st c="14386">Fakat teşebbüsüm yarıda kaldı. </st><st c="14417">Bay Burak boş tabağını önünden uzaklaştırıp, defterini masaya bıraktı.   </st></p>
			<p><st c="14488">“Sadık Usta” dedi müşfik bir sesle. </st><st c="14524">“Şirin Hanımefendi ile pek çok gazeteci konuştu. </st><st c="14573">Hakkında çok yazıldı, çizildi. </st><st c="14604">Elbette senin anlattığın perspektif çok kıymetli. </st><st c="14654">İnşallah kısmet olur da ileride Şirin Hanım’la da görüşebilirsem eğer, senin anlattığın bu gençlik hikâyeleri eminim ki son derece işime yarayacaktır. </st><st c="14805">Ancak ben şimdi seninle ilgili şeyleri merak ediyorum. </st><st c="14860">Okulda arkadaşların var mıydı? </st><st c="14891">Onlarla ne oyunlar oynardınız? </st><st c="14922">Böyle şeyler. </st><st c="14936">Biraz senden konuşalım mı? </st><st c="14963">Sonra fabrikada çalıştığın yıllara, gençliğine de geleceğiz.”  </st></p>
			<p><st c="15025">Boğazım düğümlendi. </st><st c="15045">Kendim hakkımda konuşma âdetim yoktur. </st><st c="15084">Mektepteki çocuklarla alakalı söyleyecek bir şeyler düşündüm. </st><st c="15146">Hep fena şeyler geldi hatrıma. </st><st c="15177">İhtiyar hafızamın çoktan sildiğini zannettiğim birtakım tatsız hadiseler gözümün önüne geldi. </st><st c="15271">Beni avlunun köşesine sıkıştırıp dua okutmaya çalışırlardı. </st><st c="15331">Her nasılsa benim dua okuyamadığımı idrak eylemişlerdi. </st><st c="15387">Köşeye sıkışınca ne yapacağımı şaşırırdım. </st><st c="15430">Hep birden üzerime çullanırlardı. </st><st c="15464">Kelime-i şahadet getir, diye. </st><st c="15494">Ben o kelimenin manasını bilmezdim. </st><st c="15530">Ne Nevzat Bey’in evinde ne de daha evvelinde bana dini malumat verilmemişti. </st><st c="15607">Cehaletim ortaya çıkmasın diye öğlen eve dönünce Melahat Hanım yengeye de soramazdım. </st><st c="15693">Nevzat Bey’e sorsam bana kızacağından çok üzüleceğini düşünür, dertlenirdim. </st><st c="15770">Ertesi gün teneffüs arasında tekrar üzerime çullanırdı çocuklar. </st><st c="15835">Bir defasında irice oğlanlardan biri “Pantolonunu indirin” diye bağırmıştı. </st><st c="15911">“Sünnetli mi, değil mi bakalım. </st><st c="15943">Değilse biz sünnet ederiz.” Sonra hep birden arsız arsız gülmüşlerdi. </st><st c="16013">Tam o esnada öğretmen bahçeye çıkmış, oğlanları dağıtmıştı. </st><st c="16073">Benim zannedersem ki dilim tutulmuştu. </st><st c="16112">Hocamız nedenini sorunca içine düştüğüm hali anlatamadım. </st><st c="16170">Utancımdan ölecektim. </st><st c="16192">Mektebe hep ayaklarım geri geri gittim. </st><st c="16232">Orta mektebi bitirince de Nevzat Bey’e beni fabrikaya alması için çok yalvardım. </st><st c="16313">Üzüldü. </st><st c="16321">Anlamadı. </st><st c="16331">“Okumayı çok seviyorsun sen Sadık. </st><st c="16366">Liseyi de kolaylıkla bitirirsin. </st><st c="16399">Elinde bir diploman olur, neden ki?” dedi ama kabul etti. </st><st c="16457">Zaten o sırada baş kâhyanın ince hastalığı meydana çıkmıştı. </st><st c="16518">Melahat Hanım yenge de beni yetiştirmek istiyordu. </st><st c="16569">Mektep hayatım böylece sona erdi.   </st></p>
			<p><st c="16603">Hatırımdan bunlar geçerken Bay Burak yüzümde nasıl bir nazar gördüyse eğilip pasta tabağının yanında duran cihazı istop ettirdi.   </st></p>
			<p><st c="16732">“Mektebi boş ver o zaman. </st><st c="16758">Bana biraz annenle babandan söz et.”  </st></p>
			<p><st c="16795">Afalladım. </st><st c="16806">Bay Burak benimle mülakat yapmak istediğini Bayan Nur vasıtası ile bize iblağ ettiğinde Bayan Şirin ile bir parça hazırlık yapmış idik. </st><st c="16942">Ona Bayan Şirin’in ailesinden aldığım talim ve terbiye ile ancak İngiltere’deki asilzade sınıflarında eşi benzeri bulunan cinste bir kâhya olduğumu anlatacaktım. </st><st c="17104">Bugün artık benim gibi emektar hizmetkârlar ne İstanbul’da ne de dünyanın herhangi bir noktasında kalmamıştı. </st><st c="17214">Bana ev idaresini öğreten Melahat Hanım yengeyi anacaktım. </st><st c="17273">Şam’da nam salmış asilzade bir ak Arap ailesinin kızıydı. </st><st c="17331">Bu teferruatı muhakkak hikâyeme ilave etmeliydim. </st><st c="17381">Bayan Şirin’in dayısı Nevzat Bey ile izdivacı neticesinde İstanbul’a gelmişti. </st><st c="17460">Osmanlı zamanında yaşasaydık Bayan Şirin’in ailesinin bana temin ettiği terbiye ve talim ile saraya dahi intikal edebilirdim.   </st></p>
			<p><st c="17586">Bunları söyleyecektim. </st><st c="17609">Kati surette bahsini açmamam lazım gelen temaları da tayin etmiştik. </st><st c="17678">Rahmetli Süheylacık ile alakalı tek kelime konuşmayacaktım. </st><st c="17738">İhtimal o ki Bay Burak açarsa, ben mevzuyu değiştirecektim. </st><st c="17798">Bayan Şirin ile talimini etmiştik. </st><st c="17833">Profesör Halit’in zamansız vefatını konuşabilirdim ancak mecbur kalırsam. </st><st c="17907">Büyükada’daki musiki akşamlarının bana pek çok tesir ettiğini hanımım meğerse biliyormuş. </st><st c="17997">Arzu edersem Batı musikisine duyduğum alakayı ve bu hususta Profesör Halit Bey’den işittiklerimi anlatabilirdim.   </st></p>
			<p><st c="18110">Ve fakat ne bendeniz ne de Bayan Şirin, Bay Burak’ın anam babam hususunda sualleri bulunduğunu hesaplayamamıştık. </st><st c="18224">O denli eski maziyi bilmek isteyeceğini muhayyilemize dahi getirememiştik. </st><st c="18299">Ne de olsa gazetede çıkacak bir yazıdır bu. </st><st c="18343">Bir muharrir hangi sebeple benim gibi bir fukara çocuğun ana babası hususunu tecessüs edebilir? </st><st c="18439">Biz bu mülakat için hazırlanırken Bay Burak’ın işimin incelikleri ve Bayan Şirin’in yanında geçen hayatımı öğrenmek arzusunda olduğunu farz etmiştik.   </st></p>
			<p><st c="18589">Nihayet konuşabildiğimde dedim ki:  </st></p>
			<p><st c="18624">“Bay Burak karşınızdaki bu Sadık kendi yaşını bile bilmeyen ihtiyarın tekidir. </st><st c="18703">Mazur görün rica ederim. </st><st c="18728">O denli eski maziyi hafızamda tutmama imkân yoktur.”  </st></p>
			<p><st c="18781">Bay Burak gülümsedi. </st><st c="18802">Pencerenin dışında hava iyice kararmıştı. </st><st c="18844">Kalkıp lambayı yaktım. </st><st c="18867">Masasının üzerindeki kristal avize ışıl ışıl sofraya döküldü. </st><st c="18929">Boşuna israf ama hanımım gelir de Bay Burak’ı karanlıkta bıraktığımı görürse kızabilir.   </st></p>
			<p><st c="19017">“Tamam Sadık Usta, ayrıntıya girmene gerek yok. </st><st c="19065">Annenin ismini söyle. </st><st c="19087">O da Nevzat Dayı’nın evinde seninle mi kalıyordu? </st><st c="19137">Baban ne iş yapıyordu?”  </st></p>
			<p><st c="19161">“Babam ben ufakken ölmüş” diye mırıldandım. </st><st c="19205">“Hiç tanımadım.”  </st></p>
			<p><st c="19222">Neden öldüğünü sordu. </st><st c="19244">Kekeledim. </st><st c="19255">Anamın geceleri, yatağa uzandığımızda anlattığı hikâyeler başımın içindeki siste şöyle bir arzıendam ettiler. </st><st c="19365">Anam esasen ketum kadındı. </st><st c="19392">Gündüzleri Bayan Şirin’in validesi büyük hanıma hizmet ederken nadiren ağzını açardı. </st><st c="19478">Eteğinin dibinde gezmemden de hazzetmezdi. </st><st c="19521">O sebeptendir ben dağlara, ormanlara tek başıma çıkardım. </st><st c="19579">Fakat gece çöktü mü, konağın bahçesindeki küçük kulübede koyun koyuna uzandığımız gecelerde, mırıl mırıl kulağıma birtakım hikâyeler söylerdi. </st><st c="19722">Ancak uyumuş olmam şartı vardı. </st><st c="19754">Uyumazsam anlatmazdı. </st><st c="19776">O yüzden ben de anam saçının örgülerini çözüp de yorganın altına girmeden gözlerimi yumardım. </st><st c="19870">Ondan herhalde, anamın anlattığı hikâyelerin hepsini bir vakitler gördüğüm rüya gibi anımsarım. </st><st c="19966">Ve hatta kimileri kendi hatıratıma karışmıştır. </st><st c="20014">Misal, hakikatte babamı gördüm mü, yoksa safi tahayyül müdür bu ihtiyar yaşımda artık bilmeme imkân kalmamıştır.   </st></p>
			<p><st c="20127">Babam da anam gibi Nuri Efendi’nin konağında çalışırmış. </st><st c="20184">Atlara bakarmış. </st><st c="20201">Anam hep babamın yolunu gözledi. </st><st c="20234">Sağdan soldan işittiğime göre Nuri Efendi ölünce utancından çekip gitmiştir. </st><st c="20311">Onun tımar ettiği attan düştü de öldü diye. </st><st c="20355">Ancak belki bunların hepsi benim hayalimin uydurmasıdır. </st><st c="20412">Mazi benim içimde rüyaları ve hatıratı ile karmakarışıktır. </st><st c="20472">Sonra kafamın içinde bazı anılar vardır, yaşamadığım halde hatırlarım.   </st></p>
			<p><st c="20543">Bay Burak babam hususunda sorduğu sualine bir yanıt bekliyordu. </st><st c="20607">Hastalanmış, ölmüştür dedim. </st><st c="20636">Suallerinin yanıtlarını bilmemek ağrıma gitmişti. </st><st c="20686">Bay Burak ne hastalığı diye soracak diye tedirgin oldum. </st><st c="20743">Tuhaf bir sükût oldu aramızda. </st><st c="20774">Bay Burak defterini eline aldı. </st><st c="20806">Sayfalarını karıştırdı.   </st></p>
			<p><st c="20830">“Peki ya annen? </st><st c="20846">Annen Şirin Hanım’ın annesinin yanında çalışıyordu diye biliyorum ben. </st><st c="20917">Öyle mi?”  </st></p>
			<p><st c="20927">Başımı salladım. </st><st c="20944">Bay Burak notlarını karıştırmaya devam ediyordu. </st><st c="20993">Çayını yenilemek için ayağa kalktım. </st><st c="21030">Mutfaktan biraz daha tuzlu krikkrak, susamlı tuzlu halkalardan getirecektim. </st><st c="21107">Bay Burak kolumu tuttu.   </st></p>
			<p><st c="21131">“Lütfen otur Sadık Usta” dedi kati bir sesle. </st><st c="21177">“Ben başka çay almayacağım.”  </st></p>
			<p><st c="21206">Tedirgin bir biçimde gerisingeri koltuğuma oturdum. </st><st c="21258">Dediğim gibi Moda’daki evin salonu mühim misafirler haricinde kimseye açılmazdı. </st><st c="21339">Benim salondaki kanepeye, koltuğa hele akşam çayı için kurduğum sofraya ev sahibesi gibi oturduğum ise görülmüş şey değildi. </st><st c="21464">Karnıma bir sancı girdi. </st><st c="21489">Çay içince bazan olur.   </st></p>
			<p><st c="21512">Bay Burak defterinden başını kaldırdı. </st><st c="21551">Gözlüğünü çıkartıp pek samimi bir edayla gözlerimin tam içine baktı. </st><st c="21620">Gözleri yağa bandığımız zeytinler gibi siyah ve parlaktı. </st><st c="21678">Ne yapacağımı bilemedim.   </st></p>
			<p><st c="21703">“Sadık Usta annenin ismi Meryem değil miydi? </st><st c="21748">Meryem kalfa. </st><st c="21762">Şirin Hanım’ın ana babasının evinde çalışıyordu. </st><st c="21811">Sen de o evde doğdun.”   </st></p>
			<p><st c="21834">Yutkundum. </st><st c="21845">Anacığımın ismini yıllar sonra ilk defa duyunca boğazıma bir yumru takılmıştı. </st><st c="21924">Bay Burak’ın anacığımın ismini nasıl öğrendiği suali çok sonra aklıma düştü. </st><st c="22001">O yine defterine döndü. </st><st c="22025">Sayfaları karıştırırken kaşları çatıldı.   </st></p>
			<p><st c="22066">“Sadık Usta, bir şeyi anlamıyorum. </st><st c="22101">Şirin Hanım’ın dayısının Üsküdar’daki konağını pek güzel anlattın. </st><st c="22168">Bahçedeki balıktan hattat komşunuzun dükkânına kadar pek çok ayrıntı hafızanda kalmış. </st><st c="22255">Pekâlâ. </st><st c="22263">Şunu anlayamadım yalnız: Şirin Hanım neden dayısının yanında kalıyordu? </st><st c="22335">Ana babasına bir şey mi olmuştu?”  </st></p>
			<p><st c="22369">Sesimi alçalttım:   </st></p>
			<p><st c="22387">“Nuri Efendi vefat etmişti.”  </st></p>
			<p><st c="22416">“Nuri Efendi dediğin Şirin Hanım’ın babası mı?”  </st></p>
			<p><st c="22464">“Evet.”  </st></p>
			<p><st c="22472">Burak not defterine bir iki satır çiziktirdi. </st><st c="22518">İzah etme lüzumunu duydum.   </st></p>
			<p><st c="22545">“Attan düşmüştü.”  </st></p>
			<p><st c="22563">Burak başını kaldırmadan bunu da yazdı.   </st></p>
			<p><st c="22603">“Annesi? </st><st c="22612">Şirin Hanım’ın annesi? </st><st c="22635">O neredeydi?”  </st></p>
			<p><st c="22649">Yutkundum. </st><st c="22660">Karnımın ağrısı artmıştı.   </st></p>
			<p><st c="22686">“Şirin Hanım’ın validesi pek güzel bir hanımdı. </st><st c="22734">Dul kalınca derhal bir talibi çıktı.”  </st></p>
			<p><st c="22772">Sesim pek cılız çıkmıştı ya, Bay Burak yine de işitti. </st><st c="22827">Derhal sustum. </st><st c="22842">Başımı önüme eğdim. </st><st c="22862">Fazla konuşmuştum. </st><st c="22881">Bu teferruat da hafızamın kuytusunda uyur dururmuş. </st><st c="22933">Bildiğimi bile bilmiyordum. </st><st c="22961">Yine de konunun şahsımdan Şirin Hanım’a dönmesinden ötürü az da olsa bir rahatlama hissediyordum.   </st></p>
			<p><st c="23059">Bay Burak boğazını temizledi, arkasına yaslandı. </st><st c="23108">Parmağını defteri üzerinde gezdirdi.   </st></p>
			<p><st c="23145">“O halde şimdi bir bakalım. </st><st c="23173">Nuri Efendi attan düşüp ölüyor. </st><st c="23205">Karısı, hoş bir hanım. </st><st c="23228">Derhal bir talibi çıkıyor. </st><st c="23255">Yeniden evleniyor. </st><st c="23274">Buraya kadar doğru mu?”  </st></p>
			<p><st c="23298">Başımı salladım.   </st></p>
			<p><st c="23315">“Şirin o sırada kaç yaşında?”  </st></p>
			<p><st c="23345">“Çocuktur. </st><st c="23356">Tam hatırlamıyorum Bay Burak.”  </st></p>
			<p><st c="23387">Sesim kısılmıştı.   </st></p>
			<p><st c="23405">“Annesi neden yeni gelin gittiği eve kızını götürmüyor da uzak bir akrabanın evine yerleştiriyor?”  </st></p>
			<p><st c="23504">Düşündüm. </st><st c="23514">Hatırlamaya çalıştım. </st><st c="23536">Hafızamın o kadar gerisi gri kalın bir tülle kaplıydı.   </st></p>
			<p><st c="23591">“Bilmiyorum Bay Burak.”  </st></p>
			<p><st c="23615">Bilmiyorum dediğim her sefer kendimi suçlu hissediyordum. </st><st c="23673">Bay Burak’ı, Nur’u ve hanımımı utanca boğuyordum bilemeyişlerimle. </st><st c="23740">O fena rivayetler aklıma üşüşüyordu. </st><st c="23777">Nevzat Beyefendi’nin neden Bayan Şirin’i istediğine dair mahallede işittiğim pek yersiz dedikodular. </st><st c="23878">Mırıldandım:   </st></p>
			<p><st c="23891">“Nevzat Bey varlıklıydı. </st><st c="23916">Yeğeni Bayan Şirin tahsil görsün istiyordu. </st><st c="23960">O sebeple olabilir.”  </st></p>
			<p><st c="23981">Burak çenesini kaşıyıp düşündü.   </st></p>
			<p><st c="24013">“Evet haklısın. </st><st c="24029">Annesi de kızını yeni gelin gittiği eve götüreceğine dayısına teslim etmiş olabilir. </st><st c="24114">Mantıklı. </st><st c="24124">Peki ya sen? </st><st c="24137">Sen?”  </st></p>
			<p><st c="24143">“Bendeniz efendim?”  </st></p>
			<p><st c="24163">“Sen neden Nevzat Dayı’nın evine gönderildin?”  </st></p>
			<p><st c="24210">Bu ne abes bir sualdi!   </st></p>
			<p><st c="24233">“Bayan Şirin’in işlerini göreyim diye pek tabii.”   </st></p>
			<p><st c="24283">Başını salladı. </st><st c="24299">Kalemi defterinin sahifesi üzerinde tutuyor ama bir kelime yazmıyordu. </st><st c="24370">Kendi kendine mırıldandı. </st><st c="24396">Bayan Şirin’in işlerini göresin diye. </st><st c="24434">İlave etme lüzumunu duydum:  </st></p>
			<p><st c="24462">“Ayrıyeten seyahat esnasında yalnız kalmasın diye.”  </st></p>
			<p><st c="24514">“Ne seyahati?”  </st></p>
			<p><st c="24529">Bu defa hayret etme sırası bendeydi. </st><st c="24566">Bay Burak gibi zeki bir muharrir hikâyemi takip etmekte zorlanıyor muydu?   </st></p>
			<p><st c="24640">“Üsküdar’a seyahatimiz Bay Burak. </st><st c="24674">Bayan Şirin’in validesinin evinden Nevzat Dayı’nın konağına.”  </st></p>
			<p><st c="24736">“Şirin Hanım’ın validesinin evi neredeydi?”  </st></p>
			<p><st c="24780">Bir an yine kafam bulandı. </st><st c="24807">Bay Burak yanıtı pek basit suallere geçmiş olduğu halde ben halen kekeliyordum. </st><st c="24887">Telaşım arttı. </st><st c="24902">Doğduğum muhitin adını hatırlamaya gayret sarf ettim. </st><st c="24956">Unutmuş olmam ihtimal dışıydı. </st><st c="24987">Dilimin ucundaydı. </st><st c="25006">Daima bildiğim bir isimdi. </st><st c="25033">Kendiminki gibi. </st><st c="25050">Bulmak üzereydim ancak tam o esnada Bay Burak konuşunca ucunu yakaladığım ipi kaçırdım. </st><st c="25138">Yüzünü bana yaklaştırmıştı.   </st></p>
			<p><st c="25166">“Sadık Usta, sana bir şey daha soracağım. </st><st c="25208">Bu da son. </st><st c="25219">Biliyorum yordum seni. </st><st c="25242">Annen Meryem Kalfa, Şirin Hanım’ın annesiyle beraber yeni eve mi gitti?”  </st></p>
			<p><st c="25315">Başımı salladım. </st><st c="25332">İçim biraz burkuldu. </st><st c="25353">Anacığımın limanda ardımdan mendil sallayan hayali çıktı geldi.   </st></p>
			<p><st c="25417">“Anladım. </st><st c="25427">Seni okula göndersin, fabrikada iş versin diye Nevzat Dayı’ya yolladılar. </st><st c="25501">Şirin’in ve evin işlerini de görecektin bu şekilde. </st><st c="25553">Senin annen ve Şirin Hanım’ın annesi ise yeni kocanın evine geçtiler. </st><st c="25623">O ev nerede demiştin?”  </st></p>
			<p><st c="25646">Bir şey dememiştim ama birden bizim oralar dağları, yeşillikleri, dalga kıranı döven deli dalgalarıyla hafızamda tezahür etti. </st><st c="25773">Bu öyle kuvvetli bir tezahürdü ki insanın etine kırbaç gibi çarpan rüzgârı ve dalında fındıkların kokusunu bile aldım sanki. </st><st c="25898">Ve o tezahürle birlikte köyümüzün ismi de hafızama şıp diye düştü.   </st></p>
			<p><st c="25965">“Maçka!”  </st></p>
			<p><st c="25974">“Efendim?”  </st></p>
			<p><st c="25985">“Maçka Bay Burak. </st><st c="26003">Bayan Şirin’in validesi ile beybabasının evi Maçka’daydı. </st><st c="26061">Bendeniz de anacığımla o evde yaşardım.”   </st></p>
			<p><st c="26102">Nihayet Bay Burak’ın bir sualini cevaplayabildiğim için ferahlamıştım. </st><st c="26173">Bay Burak dalgın dalgın defterine not aldı:  </st></p>
			<p><st c="26217">“Maçka ha? </st><st c="26228">Ta, o zamandan beri Maçka. </st><st c="26255">İlginç.”  </st></p>
			<p><st c="26264">Bu sualini cevapsız bıraktım.   </st></p>
		</div>
	<div id="charCountTotal" value="26294"></div></body>
</html>
