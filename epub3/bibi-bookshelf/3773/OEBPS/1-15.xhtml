<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-15</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-15" xml:lang="tr-TR">
		<div>
			<p>  </p>
			<p id="_idParaDest-13" xml:lang="en-GB"><st c="0">13  </st></p>
			<p><st c="3">Horoz Reis’in çay bahçesindeki plastik masalara yayılmış adalılar iskeledeki bayram kalabalığından habersiz, başka bir dünyada yaşıyor gibiydiler. </st><st c="150">Çoğu yaşlıydı. </st><st c="165">Seksen üstü. </st><st c="178">Masalarında açık gazeteleri, çayları, tostları, tavlaları ve oyun kâğıtlarıyla bugün bayram değil de herhangi bir yaz öğleden sonrasıymış gibi sakin oturuyor, alçak sesle sohbet ediyorlardı. </st><st c="369">Tentenin altında kalan masama yerleşirken birkaç kişi dönüp beni süzdü. </st><st c="441">Onları başımla selamladım. </st><st c="468">Yolun karşı tarafındaki çay ocağına bir çay işareti verdim. </st><st c="528">Çaycı telaş etmeden yerinden kalktı.   </st></p>
			<p><st c="565">Dalgakıranın iç tarafında deniz koyu maviydi. </st><st c="611">Arada esen rüzgâr şöyle bir okşadıkça, yüzeyi inceden kırışıyor, sonra yine düzeliyordu. </st><st c="700">Havaya öğleden sonraların parlak dinginliği sinmişti. </st><st c="754">Kıyıya bağlı irili ufaklı kayıkların, takalar ile balıkçı teknelerinin sarısı, beyazı, yeşili, kırmızısı güneşin altında parlıyor, denizin koyu mavisine çok yakışıyordu. </st><st c="924">Arka cebimden telefonumu çıkartıp yeni yetmeler gibi manzaranın birkaç fotoğrafını çektim.   </st></p>
			<p><st c="1015">Çayım geldi. </st><st c="1028">Bir de tost söyledim. </st><st c="1050">Kayıt cihazımı çıkartıp masaya koydum. </st><st c="1089">Şirin Hanım’la dün yaptığım söyleşiyi dinleyecektim. </st><st c="1142">Not defterimi, kulaklıklarımı, kalemimi hazırladım. </st><st c="1194">Elimde dün sabahki kahvaltıdan bir saatlik kayıt vardı.   </st></p>
			<p><st c="1250">Selin’in apar topar kalkıp bahçeye kaçışından hemen sonraydı. </st><st c="1312">Şirin Hanım Sadık Usta’nın kolunda yemek odasına girdi. </st><st c="1368">Biz, tıka basa doldurduğumuz karnımızın rehaveti içinde Nur ve Fikret’le havadan sudan konuşmaya dalmıştık. </st><st c="1476">Şirin Hanım’ı görünce şaşırdım. </st><st c="1508">Ondan bu sabahlık ümidi kesmiştim. </st><st c="1543">Öğlen yemeğinden önce kütüphanede bulurum diye hesaplıyordum. </st><st c="1605">Ayağa kalktım. </st><st c="1620">İskemlesini çektim. </st><st c="1640">Otursun diye. </st><st c="1654">Nur’la Fikret de yayıldıkları yerlerinde dikleştiler.   </st></p>
			<p><st c="1708"> Şirin Hanım yerine yerleşirken başının minik bir hareketi ile bana selam verdi. </st><st c="1788">Sadık boynuna keten peçetesini bağladı. </st><st c="1828">Sırtında lacivert ipek bir bluz vardı. </st><st c="1867">Altında da ince, rahat bir pantolon. </st><st c="1904">Onu neredeyse yirmi yıldır görmediğim aklıma geldi. </st><st c="1956">Değişmiş mi? </st><st c="1969">Elbette. </st><st c="1978">Küçülmüş bir defa. </st><st c="1997">Bakışları buğulanmış. </st><st c="2019">Dalıp gitmeleri artmış. </st><st c="2043">Yine de canlıydı. </st><st c="2061">Konuşkandı. </st><st c="2073">Gülüyordu. </st><st c="2084">Kahve içiyor, ekmeğine tereyağı sürüyordu. </st><st c="2127">Kayıt cihazını çıkartıp ortamıza koyduğumu gördü. </st><st c="2177">Duraksamadan anlatmaya başladı. </st><st c="2209">Sorularımı duymuyordu. </st><st c="2232">Serbest çağrışımla aklına geleni söylüyordu. </st><st c="2277">Benim için daha iyi. </st><st c="2298">Fikret’in sorularını da duymaz böylece.   </st></p>
			<p><st c="2338">Tostum geldi. </st><st c="2352">Kulaklıklarımı takıp cihazın </st><span><st c="2381">play</st></span><st c="2385"> tuşuna bastım. </st><st c="2401">Şirin Hanım’ın tiz sesi çay bardağı, kaşığı şıngırtıları arasından duyuldu.  </st></p>
			<p><st c="2477">“Ben serpilip, yaşımdan evvel gelişince annem beni dayımın evine yolladı. </st><st c="2551">Dayım fabrikada müdürdür. </st><st c="2577">Sen dayı dediğime bakma. </st><st c="2602">Annemin uzaktan bir akrabasıymış. </st><st c="2636">Arapça, Farsça, Urumca konuşurdu. </st><st c="2670">Sadık hatırlıyor musun? </st><st c="2694">Nereye kayboldu bu Sadık? </st><st c="2720">İkimiz de parmak kadar çocuğuz daha. </st><st c="2757">Vapura bindirdiler. </st><st c="2777">Kaptan babamın tanışı imiş. </st><st c="2805">Gel de sen onu benim külahıma anlat. </st><st c="2842">Bir defa yüzünü gördüysek ne olayım. </st><st c="2879">Ürktüm mü? </st><st c="2890">Yok canım! </st><st c="2901">Gemi salladığında midemiz bulanırdı bir tek. </st><st c="2946">Sadık güverteye koşup parmaklıklardan sarkıp kustuydu. </st><st c="3001">Ben peksimetten başka lokma ağzıma koymadığım için dayanmıştım. </st><st c="3065">Hatırlıyor musun Sadık?”  </st></p>
			<p><st c="3090">Yaşlı insanların böyle anları vardı. </st><st c="3127">Bir kapı açılır ve oradan anılar şimdiki zamana dökülür. </st><st c="3184">Şirin Saka’nın hafızası da yatağına oturmuş bir nehir gibi gürül gürül akıyordu. </st><st c="3265">Gelgelelim o kapıyı açık tutmak meseledir. </st><st c="3308">Konuşana ne kadar az müdahale edilirse anılar o kadar serbest kalır. </st><st c="3377">Anlatıdaki çelişkiler, tutarsızlıklar anlatıcının yüzüne vurulmamalıdır bu aşamada. </st><st c="3461">Geçmişin bellekteki kayıttan farklı olabileceği fikri yaşlı insanlarda otomatik fren etkisi yaratabilir çünkü. </st><st c="3572">Tecrübelerimden biliyordum. </st><st c="3600">Kafaları karışırsa anılar akımı duruyordu. </st><st c="3643">Bağ kopuyor, kapı kapanıyordu. </st><st c="3674">Bu yüzden Şirin Hanım konuşurken Fikret kesecek, konuyu kendi merak alanı olan büyükdedeye getirecek diye ödüm kopuyordu.   </st></p>
			<p><st c="3796">Neyse ki Şirin Hanım kaptırmış, gidiyordu.   </st></p>
			<p><st c="3839">“Annemi görmezdim. </st><st c="3858">Güya beni okumaya diye Üsküdar’a yolladı ama yalan. </st><st c="3910">Beybabamdan sonra... </st><st c="3931">İsteyeni çok oldu. </st><st c="3950">Genç, güzel, dul kadın. </st><st c="3974">Dur, Sadık çayımı alma. </st><st c="3998">İçiyorum. </st><st c="4008">Görmüyor musun? </st><st c="4024">Bırak, bırak Allah aşkına. </st><st c="4051">Şeker koy bir kaşık. </st><st c="4072">Kâfi. </st><st c="4078">Annem yeni kocasının evine beni götürmek istemedi. </st><st c="4129">Anlarsın ya! </st><st c="4142">Ne yapacak? </st><st c="4154">Dayı dediğimiz o uzak akrabanın bebeği doğmuş o ara. </st><st c="4207">Gelsin yengesine de yardım eder demiş. </st><st c="4246">Onun niyeti başkaydı ya. </st><st c="4271">Beni kendine istiyordu da, yengem göz açtırtmadı. </st><st c="4321">Nevzat Dayı avucunu yaladı. </st><st c="4349">Sadık nereye kayboldu? </st><st c="4372">Velhasıl Sadık’ın anası, bizim Meryem Kalfa, benim sandığı hazırlarken annemin ellerine, ayaklarına yapıştı. </st><st c="4481">İlla ki Sadık’ı benimle yollayacak. </st><st c="4517">İstanbul’da okula gitsin. </st><st c="4543">Nevzat Dayı ayakkabı fabrikasında müdürdü. </st><st c="4586">Sadık sonra fabrikaya girer. </st><st c="4615">Hanımım gözünü seveyim, çocuk burada çürüyüp gidecek. </st><st c="4669">Bir sevap işle. </st><st c="4685">Şirin’e de göz kulak olur. </st><st c="4712">Okusun. </st><st c="4720">Adam olsun. </st><st c="4732">Annemin ağzından girdi burnundan çıktı. </st><st c="4772">Sadık ne cehenneme kayboldun? </st><st c="4802">Nur, çıngırağımı uzat bana. </st><st c="4830">Ha, şöyle salla. </st><st c="4847">Sadık gelsin buraya!”  </st></p>
			<p><st c="4869">Not almak için kaydı durdurdum. </st><st c="4901">Nevzat Dayı ilginç bir ayrıntı. </st><st c="4933">Yıllar önce Sadık’la yaptığım röportajda da bahsi geçmişti ama Sadık ondan hep saygıyla söz ederdi. </st><st c="5033">Şirin’in anılarında ise genç kızı haremine katmak isteyen kart zampara portresi çizildi. </st><st c="5122">İlginç. </st><st c="5130">Şirin Hanım dün konuşurken Sadık’ın da ona katılmasını istedi ama Sadık her defasında ortadan yok olmayı başardı. </st><st c="5244">Beraber büyüdüklerini biliyorum. </st><st c="5277">Neredeyse yüz yıla yan yana şahitlik etmiş iki insan. </st><st c="5331">Keşke ikisiyle baş başa kalabilsem ve onları karşılıklı konuşturabilsem. </st><st c="5404">Ortak hafızalarından muazzam bir diyalog çıkabilir. </st><st c="5456">Ancak Sadık dün sabah Şirin’in beraber hatırlama teşebbüslerine kulak asmadı. </st><st c="5534">Gözle görülür bir telaş, huzursuzluk gelmişti üzerine. </st><st c="5589">Birkaç defa elindeki tuzluğu, biberliği düşürdü. </st><st c="5638">Dolaylı yollardan, Şirin Hanım’ın yorgunluğunu bahane ederek söyleşiyi kesmemizi önerdi. </st><st c="5727">Kim bilir derdi neydi? </st><st c="5750">Şirin Hanım’ın bir şeyler söylemesinden ürküyordu besbelli. </st><st c="5810">Ama neden?   </st></p>
			<p><st c="5821">Bu soruyu not aldım. </st><st c="5842">Gerçi benim yazım için fazla bir önemi yoktu ama Fikret’in meselesine ışık tutabilir. </st><st c="5928">Tostumu çiğnerken düşündüm: Yazımın başlangıç cümlesi ne olsun? </st><st c="5992">İlk cümle önemlidir. </st><st c="6013">Yazının ruhunu belirler. </st><st c="6038">Nasıl bir tonda yazsam? </st><st c="6062">Bu aileyi yakından tanıdığıma göre, kişisel bir ton yakışır, okurlar da böylesini sever. </st><st c="6151">Okurlar portresi çizilen kişi kadar benim hakkımda da bilgi sahibi olmak isterler. </st><st c="6234">Tekrar kulaklıklarımı taktım. </st><st c="6264">Notlarımı karıştırdım. </st><st c="6287">Benim kaldığım oda eskiden Şirin Hanım’ın odasıymış. </st><st c="6340">Merdivenleri inip çıkması zorlaşınca onu aşağıya, yemek odasının karşısına denk düşen oturma odasına taşımışlar. </st><st c="6453">Eski oda ise tam bir Şirin Saka müzesine dönüşmüş. </st><st c="6504">Dün öğleden sonramı eski eskizlere, galeri broşürlerine, Şirin Saka’nın sanatından bahseden dergilere, Şirin ve Halit Saka çiftinin beraber gezdikleri Avrupa şehirlerinden getirdikleri kartpostallara, süs bebeklerine bakarak geçirmiştim ama hiçbiri bana bir şey söylememişti. </st><st c="6780">Ben içinde yaşam barındıran nesnelerin peşindeydim. </st><st c="6832">Kaldığım odadakiler ise belli bir Şirin Saka imgesi yaratmak için düzenlenmişti, ölüydüler.   </st></p>
			<p><st c="6924">Birden Şirin Saka’yla ilk karşılaşmamızı hatırladım. </st><st c="6977">Burada, Büyükada’da, evin bahçesindeydi. </st><st c="7018">Yaseminlerle bezeli kameriyenin altında, bir sandalyede uyukluyordu. </st><st c="7087">Yanında Sadık. </st><st c="7102">İkisinin de başları göğüslerine düşmüştü. </st><st c="7144">Sadık’ın başının tepesinde, iki tel saçı ile örtmeye çalıştığı keli güneşin altında parlıyordu.   </st></p>
			<p><st c="7240">Büyük depremin sabahı.   </st></p>
			<p><st c="7263">Nur’da deli cesareti vardı. </st><st c="7291">Sık sık imkânsıza cüret ederdi. </st><st c="7323">O gece de akıbeti belirsiz Büyükada’da elektriksiz, telefonsuz, radyosuz, televizyonsuz mahsur kalmış büyükannesi ile Sadık’ı kurtarmak üzere yola çıkmıştı. </st><st c="7480">Beni de peşinde sürükleyerek... </st><st c="7512">Kalemi elime aldım. </st><st c="7532">Yazıma bu sahneyle başlayabilirdim.   </st></p>
			<p><st c="7568">Depremin üzerinden henüz bir saat bile geçmemişti. </st><st c="7619">Nur’un arabası bizim binanın önünde zınk diye durdu. </st><st c="7672">Ben omzumda fotoğraf çantamla büyük bir bilinmezliğin ortasında bekliyordum. </st><st c="7749">Gazeteye mi gideyim, annemin yanında mı kalayım? </st><st c="7798">Yukarı koşup annemin altınlarını, evin tapusunu, hesap cüzdanlarını sakladığımız bohçayı alayım mı, artçı sarsıntıdan korunayım mı?   </st></p>
			<p><st c="7930">Annemle sersem sepelek aşağı koştuğumuzda ilk sarsıntı yeni bitmişti. </st><st c="8000">Herkes gibi biz de arka sokaktaki kilisenin bahçesine sığınmıştık. </st><st c="8067">Tüm mahalle oraya toplanmıştı. </st><st c="8098">Her pazar pencereden kilisenin bahçesinde içine işediği plastik şişeleri atan kaçık Cavidan Hanım’dan, yaz akşamlarında annemle Nur’un arka balkonda oturup dikizledikleri orta yaşlı dula, gün ortasında bağıra çağıra kavga eden genç sanatçı çifte kadar herkes. </st><st c="8358">Bugüne kadar binaların avluya bakan arka pencerelerinden kıyısı köşesi seyredilen hayatlar eski kilisenin bahçesinde buluşmuştu. </st><st c="8487">Kimse birbirinin ismini bilmiyordu ama yüzler aşinaydı. </st><st c="8543">Yeryüzüne güm güm vuran ölümün dehşetiyle kilisenin bahçesindeki banklarda, yüz yıllık çamların altına atılmış sıralarda kenetlenmişlerdi.   </st></p>
			<p><st c="8682">Annemi komşumuz Efterpi Hanım ile o hafta bebeklerini vaftiz ettirmek için Atina’dan İstanbul’a gelmiş olan kızı ve damadına teslim edip caddeye dönmüştüm. </st><st c="8838">İçim rahat değildi ama muhabirdim ben. </st><st c="8877">Böyle bir gecede işimin başında olmalıydım. </st><st c="8921">Nur’un bordo Fiat Uno’su bizim apartmanın önünde durunca ne kadın be, dedim. </st><st c="8998">Hiç korkmadan deprem gecesi arabasını çıkartıyor, bir de beni gelip alıyor. </st><st c="9074">Beni seviyor bu kadın! </st><st c="9097">Kendince, Nurca, kahramanca seviyor. </st><st c="9134">O sıralarda benim bir sevgilim vardı. </st><st c="9172">Çiğdem. </st><st c="9180">İstanbul Hukuk’ta okuyan tatlı, güzel, akıllı bir kız. </st><st c="9235">Nur’la beraber gazetede çalışıyorduk. </st><st c="9273">O stajyerdi. </st><st c="9286">Ben muhabir. </st><st c="9299">Haberlere beraber gönderiyorlardı bizi. </st><st c="9339">Dosyaları birlikte hazırlıyorduk. </st><st c="9373">İyi bir ekiptik. </st><st c="9390">Aşkımı unuttuğumu, atlattığımı düşünüyordum. </st><st c="9435">Dost olduğumuza ikna olmuştum. </st><st c="9466">Nur haklıydı. </st><st c="9480">Dostluğumuz aşk ilişkisinin kaçınılmaz arızalarıyla ziyan edilmemeliydi. </st><st c="9553">Değerliydi.   </st></p>
			<p><st c="9565">Nur’un arabasına bindiğimde, beraber gazeteye gittiğimize öyle emindim ve sokaklara dökülmüş, meydanları, parkları doldurmuş, dehşet içindeki insanları izlemek ve not almakla öyle meşguldüm ki Nur’un tam gaz köprü yoluna girdiğini son anda fark ettim. </st><st c="9817">Gazeteye gitmiyorduk. </st><st c="9839">Pendik’e gidiyorduk. </st><st c="9860">Nur depreme evde yalnız yakalanmıştı. </st><st c="9898">Ayağına ağır, kristal vazo düşünce uyanmıştı. </st><st c="9944">Çok korkmuştu. </st><st c="9959">Babası yine iş gezisindeydi. </st><st c="9988">Annesi çoktan ölmüştü. </st><st c="10011">Fikret 5. </st><st c="10021">Gazeteciler’deki bahçeli villasında yaşıyordu. </st><st c="10068">Büfedeki kristallerin zangırtısı salonun duvarlarında yankılanıyordu. </st><st c="10138">Nur’un ödü bokuna karışmış, anahtarlığını kaptığı gibi sırtında bir atlet ve donuyla daireden dışarı fırlamıştı. </st><st c="10251">Neyse ki arabasının bagajında, yedek kıyafeti bulunurdu. </st><st c="10308">Çünkü Nur’un o yıllarda çok sevgilisi vardı. </st><st c="10353">Şıklaşır, süslenir, Boğaziçili arkadaşlarıyla Taksim barlarına çıkar ve geceyi muhakkak sevgililerinin birinin evinde sonlandırırdı. </st><st c="10486">Sabahları, o gecelik sevgilinin evinden çıkarken giymek için arabasının bagajında bir blucin ve bir tişört, bir çift de lastik pabuç bulundururdu. </st><st c="10633">Deprem gecesinin çıplaklığını da bu yedek kıyafetleri sayesinde örtmüştü.   </st></p>
			<p><st c="10707">Anlaşılmıştı. </st><st c="10721">Gazeteye değil, adaya gidiyorduk. </st><st c="10755">Büyükada’ya. </st><st c="10768">Nur bunu bana köprüyü geçtikten sonra söylemişti. </st><st c="10818">Kızgındım. </st><st c="10829">Beni aldatmıştı. </st><st c="10846">Yine. </st><st c="10852">Ben işimin başında olmalıydım. </st><st c="10883">Ama Nur’un yanındaydım. </st><st c="10907">Tam gaz giden arabanın penceresinden dışarı baktım. </st><st c="10959">Şehir zifiri karanlıktı. </st><st c="10984">Gökyüzü onunla tanıştığımız o uzak ve ıssız vadideki gecelerimizde olduğu gibi silme yıldızla doluydu. </st><st c="11087">Her biri dönüyor, sönüyor, kıpraşıyor, bize ufacık, önemsiz, ışık ve ısı bile üretemeyen biçare bir taş parçasında ikamet ettiğimizi hatırlatıyordu. </st><st c="11236">Hayat hiç de sandığımız kadar kıymetli bir şey değildi. </st><st c="11292">Al işte, o çok önemsiz taş parçasının ufacık, kısacık, bir dakika bile sürmeyen sarsıntısında ölebilirdik. </st><st c="11399">Belki de ölmüştü insanlar. </st><st c="11426">Depremin aldığı binlerce candan o sırada henüz haberim yoktu.  </st></p>
			<p><st c="11488">Nur beni dinlemiyordu. </st><st c="11511">Zifiri karanlık, bomboş TEM otoyolunda en sol şeritte 140 basıyordu. </st><st c="11580">Ufacık Fiat Uno zangırdıyor, tangırdıyor ama gidiyordu. </st><st c="11636">Nur nereden edinmişse, depremin merkezinin Adalar olduğu bilgisini edinmişti. </st><st c="11714">Belki de kendi uydurmuştu. </st><st c="11741">Ya da sanrıya kapılmıştı. </st><st c="11767">Büyükannesinin cep telefonu yoktu. </st><st c="11802">Büyükada’daki ev telefonu düşmüyordu. </st><st c="11840">Nur çekmeyen telefonuyla bana durmadan aynı numarayı çevirtiyordu. </st><st c="11907">Belki açılır diye. </st><st c="11926">Açılmıyordu. </st><st c="11939">Tüm ülkede hatlar kilitlenmişti.   </st></p>
			<p><st c="11972">Bir yandan da geçen hafta Küçükparmakkapı Sokak’ta arabasını emanet ettiği değnekçi Niyazi’ye küfrediyordu. </st><st c="12080">Niyazi teybi çalmıştı. </st><st c="12103">Ya da çaldırmıştı. </st><st c="12122">Ya da çalınmasına göz yummuştu. </st><st c="12154">Allah’ın belası, orospu çocuğu, puşt Niyazi yüzünden doğru düzgün bilgi alabileceğimiz bir radyo istasyonuna bile ulaşamıyorduk. </st><st c="12283">Deprem adaları vurmuştu. </st><st c="12308">Büyükannesini enkaz altında bulacaktık. </st><st c="12348">Şansımız varsa, kurtarabilirdik. </st><st c="12381">Hâlâ zaman vardı. </st><st c="12399">Büyükannesinin odası ikinci kattaydı, sadece çatı üstlerine yıkıldıysa belki yaşıyordu.   </st></p>
			<p><st c="12487">Nur’un aklı başında değildi. </st><st c="12516">Onun da, onunla beraber önce o arabaya, sonra da Pendik marinadan çıkarttığı babasına ait fiberglass tekneye binen benim de. </st><st c="12641">Ama binmiştim. </st><st c="12656">Çiğdem’in bu macerayı asla affetmeyeceğini bile bile. </st><st c="12710">Çemberlitaş’ta kaldığı öğrenci yurduna uğramak yerine Nur’la Büyükada’ya gittiğim için beni terk edecekti. </st><st c="12817">Etti de. </st><st c="12826">Gazetede de başım belaya girecekti. </st><st c="12862">Stajyer çıtır Nur’un eksikliğini kimse fark etmezdi –hayır ederlerdi ama üzerinde durmazlardı– fakat benim, İstanbul Haber Servisi’nin gelecek vaat eden yeni muhabirinin, böyle bir gecede yokluğu muhakkak Ömer abinin dikkatini çekecekti.   </st></p>
			<p><st c="13100">Evet, Nur’un o geceki deliliği başımı birden fazla belaya sokacaktı ama sabahın ilk ışıklarıyla Büyükada’ya vardığımızda, Şirin Hanım’ı bahçedeki yaseminli kameriyenin altında, ferforje ayaklı mermer masanın başında Sadık’la el ele uyurken bulduğumuzda ve Nur büyükannesinin dizlerine kapanıp kana kana ağlamaya başladığında, tanık olduğum sahnenin başıma gelecek her şeye değdiğini anladım. </st><st c="13492">Çünkü evrendeki bu önemsiz taş parçası üzerinde yaşayan bizleri birbirimize bağlayan öyle kuvvetli bir bağ vardı ki, gökyüzünde dönen, sönen, kıpraşan milyonlarca yıldızın topu bir araya gelse de büyükannesini yitirmekten ölesiye korkan şu insanın kalbindeki sevgi gibi titreşmezdi.  </st></p>
			<p><st c="13775"> Nur başını Şirin Hanım’ın bacaklarına dayamış ağlarken, annesinin ölümünden beri tuttuğu gözyaşlarını yaşlı kadının dizlerini örten battaniyeye akıtırken ben de kendini Allah yoluna adamış çilekeşlere, dervişlere neden âşık dendiğini anladım. </st><st c="14018">Aşk yüce bir şeydi. </st><st c="14038">Dış dünyada cismani veya ruhani bir karşılığı da yoktu. </st><st c="14094">Aşk Allah’ın bir lütfuydu. </st><st c="14121">Hakikati görebilsin diye insanın yüreğine saklanmıştı. </st><st c="14176">Gönül gözü diye bir şey sahiden vardı. </st><st c="14215">Ve ben Nur’a duyduğum aşkı hiç de sandığım gibi atlatmış değildim. </st><st c="14282">Nur benim için bir vasıtaydı. </st><st c="14312">Yüreğimdeki aşkı uyandırmak için hayatıma girmişti. </st><st c="14364">Etrafımda bulunduğu sürece ben yalanı doğrudan ayırabilecektim.  </st></p>
			<p><st c="14428">Aklımdan bunlar geçerken Sadık’la göz göze geldik. </st><st c="14479">Ne düşündüğümü anlamıştı. </st><st c="14505">Anlamıştı çünkü o da yüreğinde aşkı uyandıracak insanı bulmuş ve onu bir daha bırakamamıştı. </st><st c="14598">Telaşla ayağa kalktı. </st><st c="14620">Kucağındaki yavru köpeği yere bıraktı. </st><st c="14659">Gri gözlü, kara tüylü, çok şirin bir şeydi. </st><st c="14703">Köpek ıslak burnunu ayak bileklerine sürünce Nur da başını kaldırdı. </st><st c="14772">Şirin Hanım torununun yüzünü mor damarlı şeffaf elleri arasına aldı. </st><st c="14841">Mavi-yeşil gözlerinde eşsiz bir ışıltıyla Nur’a baktı. </st><st c="14896">Beyaz buruşuk yanaklarından incecik yaşlar akıyordu. </st><st c="14949">Şirin Saka ağlıyordu. </st><st c="14971">Asabiyetiyle sadece ailesini değil, İstanbul’un sanat çevresini de yıldıran bu öfkeli ressam Nur’a bakarken yüreğindeki sevgiyi taşıyamıyormuş gibi zorlanarak, tıkanarak ağlıyordu. </st><st c="15152">Sadık’la yan yana, çıt çıkartmadan onları, ağlaşan büyükanne ile torunu, sevdiğimiz kadınları ne süreyle seyrettik bilmiyorum.   </st></p>
			<p><st c="15279">Aniden kayıt cihazı çalışmaya başladı. </st><st c="15318">Fikret’in sesiyle kendime geldim.   </st></p>
			<p><st c="15352">“Papazı nerede gördünüz büyükanne?”  </st></p>
			<p><st c="15388">Kayıtta hışırtılar. </st><st c="15408">Kulaklığımı düzelttim. </st><st c="15431">Çay kaşığının bardakta dönüşü, çatalın tabağa vuruşu. </st><st c="15485">Sonra Nur’un Zippo çakmağı. </st><st c="15513">Sadık’ın mırıltıları. </st><st c="15535">Yoruldunuz Bayan Şirin. </st><st c="15559">Öğleden sonra devam edersiniz. </st><st c="15590">Bay Burak da istirahat ederler. </st><st c="15622">Nur bir şey diyor. </st><st c="15641">Ne diyor? </st><st c="15651">Fikret’e çıkışıyor. </st><st c="15671">Kestin işte akışı, ne güzel anlatıyordu. </st><st c="15712">Papazı ne yapacaksın? </st><st c="15734">O yıllarda kiliseler papaz doluydu. </st><st c="15770">Henüz yere yatırıp sünnet etmeye kalkışmamışlardı adamları. </st><st c="15830">Bir tangırtı. </st><st c="15844">Sadık ahşap karabiber öğütücüsünü yere düşürmüştü. </st><st c="15895">Ve o sırada. </st><st c="15908">Tam o arada... </st><st c="15923">Bir saatlik kaydın tam ortasına denk gelen o noktada, telaffuz edilen bir şey. </st><st c="16002">Sadık ile Şirin Hanım’ın aralarında münakaşa ettikleri bir detay. </st><st c="16068">İçgüdülerim tetikte. </st><st c="16089">Sesler karışıyor. </st><st c="16107">Sadık ile Şirin. </st><st c="16124">Nur ile Fikret. </st><st c="16140">Papazın ikonayı bulduğu gün eve döndük, sofrada anlattık ya Sadık... </st><st c="16209">Ertesi sabah da... </st><st c="16228">Anan kahvaltı servis ediyordu. </st><st c="16259">Semaveri yakmıştı... </st><st c="16280">Hayır Bayan Şirin. </st><st c="16299">Af buyurunuz fakat... </st><st c="16321">Sus! </st><st c="16326">Sen benden iyi mi bileceksin? </st><st c="16356">Sen bacak kadar çocuktun o vakitler... </st><st c="16395">Büyükanne baştan anlatır mısınız? </st><st c="16429">Hangi ikonadan bahsediyorsunuz? </st><st c="16461">Kimin ikonası bu? </st><st c="16479">Fikret, amma uzattın ha! </st><st c="16504">Başka bir şey anlatmaya çalışıyor, duymuyor musun? </st><st c="16555">Burak, sen büyükannem ile yalnız konuşsan daha iyi olacak. </st><st c="16614">Bayan Nur haklı. </st><st c="16631">Bayan Şirin, sizi odanıza çıkartalım. </st><st c="16669">Bir parça istirahat edin. </st><st c="16695">Fikret. </st><st c="16703">Nur. </st><st c="16708">Nur’la Fikret. </st><st c="16723">Sadık. </st><st c="16730">Şirin Hanım’ın kesik kesik cümleleri. </st><st c="16768">Gömü. </st><st c="16774">Papaz. </st><st c="16781">Biz çay içiyorduk. </st><st c="16800">Soba yanıyordu. </st><st c="16816">Papazı anlatınca beybabam ellerini başı arasına aldı. </st><st c="16870">Sonra? </st><st c="16877">Sonra ne oldu? </st><st c="16892">Ne anlatıyordum ben Sadık? </st><st c="16919">Sadık nerede? </st><st c="16933">Çıngırak sesi. </st><st c="16948">Yükseliyor. </st><st c="16960">Çıngır çıngır ortalığı birbirine katıyor. </st><st c="17002">Kahvede oturanların uyuşuk yüzlerindeki hayret. </st><st c="17050">Eyvah cihazın hoparlörü mü açık kalmış? </st><st c="17090">Hayır. </st><st c="17097">Kulaklarımdan geliyor ses. </st><st c="17124">Bu ses? </st><st c="17132">Herkes Maden tarafına dönmüş, nereye bakıyor? </st><st c="17178">Bu ses, bu zil?   </st></p>
			<p><st c="17194"> “Burak! </st><st c="17202">Burak! </st><st c="17209">Buraaaak!”   </st></p>
			<p><st c="17220">Selin bisikletiyle Horoz Reis’e daldı, denize yakın masalara tam gaz yaklaşıp, frenlere asıldı. </st><st c="17316">Lastiklerden beyaz bir toz kalktı. </st><st c="17351">Utandım. </st><st c="17360">Sakin görünmeye çalışarak kulaklıklarımı çıkardım, kaşlarımı kaldırdım. </st><st c="17432">Ne oluyor Selin? </st><st c="17449">Zili deli gibi çalan Selin’di. </st><st c="17480">Bisikleti iki masa arasında yere bırakıp içeri daldı. </st><st c="17534">Yanakları kırmızı, lacivert gözleri elektriğe tutulmuş gibiydi. </st><st c="17598">Soluk soluğa bağırdı:   </st></p>
			<p><st c="17620">“Burak ne öğrendiğime inanamayacaksın! </st><st c="17659">Çabuk toparlan. </st><st c="17675">Ninem bu hikâyeyi unutmadan ondan dinlemelisin! </st><st c="17723">Kalk, kalk, kalk. </st><st c="17741">Gidiyoruz.”  </st></p>
		</div>
	<div id="charCountTotal" value="17753"></div></body>
</html>
