<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-7</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-7" xml:lang="tr-TR">
		<div>
			<p>  </p>
			<p id="_idParaDest-5" xml:lang="en-GB"><st c="0">5  </st></p>
			<p><st c="2">“İskelede bir çay içelim mi? </st><st c="31">Tost da yeriz. </st><st c="46">Açım ben. </st><st c="56">Aç ayı oynamaz bilirsin.”   </st></p>
			<p><st c="82">Anlaşılan yokuşun başına bile varmadan Selin babasının izini sürmek konusundaki hevesini yitirmişti. </st><st c="183">Yüzüne vurmadım.   </st></p>
			<p><st c="200">“Olur ama Sadık Usta’ya, Şirin Hanım’a ayıp olmasın? </st><st c="253">Bizi kahvaltıya beklemezler mi?”  </st></p>
			<p><st c="286">“Ohoo, ninem uyanacak giyinecek, halam kalkacak, Sadık Usta çay demleyecek de sonra sofra kurulacak. </st><st c="387">Biz o arada bisikletle adayı döner geliriz. </st><st c="431">Zaten bizim evde kahvaltıya hep beraber oturulmaz. </st><st c="482">Uyanan masaya geçer, yer.”  </st></p>
			<p><st c="509">Selin yüksek seleye oturmuş, benim adımlarıma uygun bir tempoda, kaldırımın yanında bisikletini sürüyordu.   </st></p>
			<p><st c="616">“Dün sabah hep beraber oturduk ama. </st><st c="652">Mükellef bir sofra kurulmuştu.”  </st></p>
			<p><st c="684">“O başka. </st><st c="694">Dünkü sofra senin şerefine kurulmuştu. </st><st c="733">Bugün zaten babam yok, halam akşamdan kalma... </st><st c="780">Bak görürsün biz eve döndüğümüzde ahali henüz yeni uyanıyor olacak.”  </st></p>
			<p><st c="849">“Peki, tamam. </st><st c="863">İkna oldum. </st><st c="875">Benim de karnım aç zaten. </st><st c="901">İstersen sen pedala kuvvet git. </st><st c="933">İskelede buluşalım.”  </st></p>
			<p><st c="954"> “Yo, iyiyim böyle. </st><st c="973">Yürümeyi sevmiyorum. </st><st c="994">Etrafa yukarıdan bakmak daha zevkli. </st><st c="1031">Hem oturuyorum, hem ilerliyorum. </st><st c="1064">Seninkini de alalım, sonra pedala basarız.”  </st></p>
			<p><st c="1108">İskeleden bana da bir bisiklet kiralayacaktık. </st><st c="1155">Sonra da Fikret’in olabileceği yerlere beraber bisikletle gidecektik. </st><st c="1225">Gözüm güneş yanığı derisinin altından bir belirip bir kaybolan ince uzun adaleli bacaklarına kaydı. </st><st c="1325">Çok hoştu. </st><st c="1336">Annesinin İskandinav genleri. </st><st c="1366">Fikret’in karısı Freya Norveçliydi. </st><st c="1402">Yıllar önce Bodrum’da tanışmışlardı. </st><st c="1439">Kısa bir yaz macerası olarak kalacağı yerde Freya hamile kalınca evlenmişlerdi. </st><st c="1519">Oğuz’dan üç yıl sonra da Selin doğmuştu.   </st></p>
			<p><st c="1560">Selin gözünü yoldan ayırmadan ciddiyetle konuştu.   </st></p>
			<p><st c="1610">“Aklımda bir fikir var. </st><st c="1634">Babamla ilgili yani. </st><st c="1655">Bir olasılık. </st><st c="1669">Belki şey... </st><st c="1682">Neyse oturalım da öyle anlatayım. </st><st c="1716">Şimdi zor.”  </st></p>
			<p><st c="1728">Gülümsedim. </st><st c="1740">Gençliği beni eğlendiriyordu. </st><st c="1770">Minik çilli burnu ve büyük mavi gözleriyle çizgi film karakterlerini hatırlatan bir tarafı vardı. </st><st c="1868">Onu ciddiye almadığımı hissetmiş olmalı ki telaşla ekledi.  </st></p>
			<p><st c="1927">“Hem kahvedekilere babamı görüp görmediklerini de sorarız. </st><st c="1986">İlk vapura veya motora binip gittiyse onların önünden geçmiştir.”  </st></p>
			<p><st c="2052">Başımı salladım.   </st></p>
			<p><st c="2069">“Olur, tabii.”  </st></p>
			<p><st c="2084">Deniz tarafından insanı ferahlatan tuzlu, yosunlu bir esinti geldi. </st><st c="2152">Sabahın erken saatleriydi. </st><st c="2179">Hava henüz kuduz sıcaklığına ulaşmamıştı. </st><st c="2221">Önünden geçtiğimiz evlerin bahçeleri sessizdi, birkaçında otomatik fıskiyeler, birkaçında da eli hortumlu bahçıvanlar bakımlı çimenleri, renk renk gülleri suluyordu. </st><st c="2387">Yanımızdan tek tük faytonlar geçti.   </st></p>
			<p><st c="2423">Selin homurdandı:   </st></p>
			<p><st c="2441">“Yüklerini almaya iskeleye gidiyorlar. </st><st c="2480">Sen şimdi kalabalığı gör. </st><st c="2506">Ada batmazsa iyi bugün!”  </st></p>
			<p><st c="2531">Adanın üç dört kuşaktır burada yaşayan yerlilerinin bahçeli, bakımlı ahşap köşklerinin, mor salkımlı konaklarının sıralandığı bu cadde öyle sakindi ki eğer dün geldiğimde iskelenin ana baba günü halini görmemiş olsaydım, Selin’in abarttığını düşünürdüm. </st><st c="2785">Demeye kalmadan çarşının başındaki manavın hizasında kalabalıkların uğultusu duyulmaya başladı. </st><st c="2881">Selin bisikletten indi, iterek yanımda yürümeye başladı. </st><st c="2938">Yürürken sağa sola selam veriyordu, esnafla bayramlaşıyordu. </st><st c="2999">Bakkal çıraklarıyla Arap turistlerin bakışlarından rahatsız değildi. </st><st c="3068">Küçük fırının kaldırıma çıkarttığı masalara çörek ve çay taşıyan genç kadınla biraz çene çaldı. </st><st c="3164">Manavı ve şarküterinin kasasında oturan efendi görünümlü adamı isimleriyle selamladı. </st><st c="3250">Bayramlaştılar.   </st></p>
			<p><st c="3266">“Sen tam adalı olmuşsun Selin. </st><st c="3297">Herkes ismini biliyor.”  </st></p>
			<p><st c="3321">“Yok canım, beni değil ninemi tanıyorlar. </st><st c="3363">Biz de ailecek onun şöhretinden yiyoruz. </st><st c="3404">Şirin Saka ve torunları. </st><st c="3429">Kitap adı gibi oldu değil mi?”  </st></p>
			<p><st c="3460">Diyemedim ki Şirin Saka’nın yıllar öncesinde kalmış şöhretini Büyükada esnafı ne bilsin? </st><st c="3549">İstanbul sanat çevresi bile onu zar zor hatırlarken hem de. </st><st c="3609">Gerçi Şirin Hanım artık yaz kış adada yaşıyordu. </st><st c="3658">Özellikle kışın buralar tenhalaşınca adada kalanlar kendi aralarında bir Şirin Saka efsanesi yaratmış olabilirlerdi. </st><st c="3775">Maden Mahallesi’nde bir köşkte, emektar hizmetkârı ile yaşayan ihtiyar kadının bir zamanlar eserleri Paris’te peynir ekmek gibi satmış üstün yetenekli bir ressam olduğunu bilenler onun hakkında nice hikâye uydurmuş olabilirler.  </st></p>
			<p><st c="4003">Saatli meydana vardık. </st><st c="4026">Kalabalık ve sıcak aynı anda yüzüme çarptı. </st><st c="4070">Motorlar, vapurlar, bisiklet çanları ve bağıra çağıra yürüyen yığınla insan. </st><st c="4147">Kapılarından insan taşan bir vapur iskeleye yanaşıyordu. </st><st c="4204">İnsanlar bir an önce karaya atlamak üzere itişiyor, bir türlü kıyıya vuramayan bir dalga gibi kabarıp duruyorlardı. </st><st c="4320">Selin bisikletiyle kalabalığı yararak deniz kenarına dizilmiş kahvelerin ilkine girdi. </st><st c="4407">Ben de peşinden. </st><st c="4424">Arka tarafta gölgede bir masaya oturduk. </st><st c="4465">Vapurdan boşalan insanlar azgın boğalar gibi öndeki masalara, karşı köşedeki dondurmacıya ve saatli meydana hücum ettiler. </st><st c="4588">Selin bu deli kalabalık ona işlemiyormuş gibi rahat ve sakin masanın üzerinden bana eğildi. </st><st c="4680">Açılan yakasından görünen göğüslerine bakmamak için başımı çevirdim. </st><st c="4749">O da hemen doğruldu. </st><st c="4770">Beni kışkırtmak istemiyordu. </st><st c="4799">Kışkırtılmadan onu beğeneyim istiyordu. </st><st c="4839">Gençlik ne zor iş!   </st></p>
			<p><st c="4858"> “Dün sabah motordan indiğinde beni tanımayacaksın diye çok korktum biliyor musun?”  </st></p>
			<p><st c="4941">Başıyla dün karşılaştığımız motor iskelesini işaret etti.   </st></p>
			<p><st c="4999">“Neden tanımayayım seni?”  </st></p>
			<p><st c="5025">“Bilmem!”  </st></p>
			<p><st c="5035">Omuz silkti.   </st></p>
			<p><st c="5048">Demek anlamıştı. </st><st c="5065">Motor iskelesinin önünde biriken kalabalığın içinden “Burak! </st><st c="5126">Burak Gökçe” diye bağırarak sıyrılan genç kızın kim olduğu hakkında en ufak bir fikrim yoktu. </st><st c="5220">Ben Nur’u bekliyordum. </st><st c="5243">Beklemiyordum tabii ama salak bir umutla kalabalığın içinde gözlerim onu arıyordu. </st><st c="5326">Saçları buğday başakları, gözleri okyanus mavisi bir İskandinav güzelinin beni karşılamaya geleceğini hiç düşünmemiştim. </st><st c="5447">O sırada yüzüne aval aval bakmış olmalıyım ki kız,   </st></p>
			<p><st c="5498">“Selin ben” diye kendini tanıtmak zorunda kalmıştı. </st><st c="5550">O da yetmeyince eklemişti. </st><st c="5577">“Selin Süheyla.”  </st></p>
			<p><st c="5594">Çaylarımız biz sipariş etmeden geldi. </st><st c="5632">Selin’e adaçayı, bana normal çay. </st><st c="5666">Tostlarımızı söyledik. </st><st c="5689">Boğazımı temizledim.   </st></p>
			<p><st c="5710">“Doğrusunu istersen dün karşılaştığımızda seni hemen tanımadım. </st><st c="5774">Ama ismini söyleyince taşlar yerine oturdu. </st><st c="5818">Seni en son gördüğümde...”  </st></p>
			<p><st c="5845">Bir an durup düşündüm. </st><st c="5868">Selin’i çocukken, sonra ergenlik yaşlarında da görmüştüm. </st><st c="5926">Görmüş olmalıydım. </st><st c="5945">Hafızamı zorladım. </st><st c="5964">Bir çay bahçesinde, kış öğleden sonrası. </st><st c="6005">Neresi? </st><st c="6013">Rumelihisarı. </st><st c="6027">Ali Baba’nın kahvesi. </st><st c="6049">İç tarafı. </st><st c="6060">Ortada soba yanıyor. </st><st c="6081">Ortalık sigara dumanı. </st><st c="6104">Fikret’in umuru değil. </st><st c="6127">Masaya gazetesini yaymış, dalmış gitmiş okuyor. </st><st c="6175">Freya’nın Boğaziçi Üniversitesi’nde verdiği dersin bitmesini bekliyorlar. </st><st c="6249">Selin dört beş yaşlarında. </st><st c="6276">Elinde, ucu kemirilmiş bir tostla sigara dumanından bir sisin ortasında taşbebek gibi oturuyor. </st><st c="6372">Başında beyaz bir bere. </st><st c="6396">Yanakları, dudakları soğuktan kızarmış. </st><st c="6436">Nur’u görünce sevinçle ellerini çırpıyor. </st><st c="6478">Belli ki canı sıkılmış. </st><st c="6502">İskemleden aşağı atlayıp halasının bacaklarına sarılıyor. </st><st c="6560">Nur küçük yeğenini görmüyor bile. </st><st c="6594">Bu tesadüfe canı sıkkın. </st><st c="6619">Sonra gözü Fikret’in masaya yaydığı gazeteye kayıyor ve orada takılıyor. </st><st c="6692">Sadece gözü değil, Nur’un hayatı takılıyor o anda. </st><st c="6743">Birden kahveden fırlıyor. </st><st c="6769">Selin şaşkın. </st><st c="6783">Gözleri dolmuş. </st><st c="6799">Ağlamak üzere.   </st></p>
			<p><st c="6814">“Ne oldu, daldınız bayım?”  </st></p>
			<p><st c="6841">Selin gülümsüyordu. </st><st c="6861">Elinin tek hareketiyle saçlarını toplayıp tepesinde tutturdu. </st><st c="6923">Güneş yanığı uzun boynu, belirgin köprücükkemikleri ortaya çıktı. </st><st c="6989">Ona hayranlıkla baktığımı görünce utandı, az kalsın adaçayı bardağını deviriyordu. </st><st c="7072">Gençlik tereddüdünü sırtından attığı zaman afet bir şey olacaktı.   </st></p>
			<p><st c="7138">“Seni en son ne zaman gördüğümü hatırlamaya çalışıyordum.”  </st></p>
			<p><st c="7197">“O-hoo o kadar uzun düşüneceksek yandık! </st><st c="7238">Hadi sana bir ipucu vereyim.”  </st></p>
			<p><st c="7268">Ne meraklıydı bu kız ipuçlarına, dedektiflik oyunlarına. </st><st c="7325">Terslemeye içim el vermedi. </st><st c="7353">Gözlerinin mavisi karşımızdaki deniz gibi pırıldıyordu.  </st></p>
			<p><st c="7409">“Hisar mı?”  </st></p>
			<p><st c="7421">“Ne hisarı?”  </st></p>
			<p><st c="7434">Rumelihisarı ama sen nereden hatırlayacaksın bunu Selin? </st><st c="7491">Bendeki de akıl.  </st></p>
			<p><st c="7508">“Bir konser. </st><st c="7521">Açıkhava Tiyatrosu desem? </st><st c="7547">Bir şeyler çağrıştırır mı acaba?”  </st></p>
			<p><st c="7581">Elinde yarısı boşalmış adaçayı bardağı, muzip muzip gülümsüyordu. </st><st c="7647">Hatırlamaya çalıştım ama aklım yıllar öncesindeki o günde kalmıştı. </st><st c="7715">Boğaz’ın ağlamaklı sularının kıyısında Nur’u kollarıma almıştım. </st><st c="7780">Altından kalkamayacağımız kadar ağır bir işi üstlenmiştik. </st><st c="7839">Perişandık. </st><st c="7851">Çok gençtik. </st><st c="7864">Nur o gün gazeteciliği bıraktı. </st><st c="7896">Benim daha yeni anladığım bir şeyi o daha o zaman, Fikret’in önünde çarşaf gibi açık sayfaya bakarken anlamıştı. </st><st c="8009">Gazetecilik demek hakikati ortaya çıkarmak değildi. </st><st c="8061">Benim lise öğrencisiyken hayal ettiğim gibi toplumu konuşmaya, günahlarıyla yüzleşmeye çağıran, insanları utançtan kurtarıp özgürlüğe taşıyan bir meslek hiç değildi. </st><st c="8227">Gazetecilik olmayan bir gerçeği kurgulamaktı. </st><st c="8273">Sonra da kurguladığın gerçeğe herkesin inanmasını ve hatta boyun eğmesini izlemekti. </st><st c="8358">Nur yıllar önce, Ali Baba’nın kahvesinde, Fikret’in gazetesine bakarken bunu anlayıvermişti. </st><st c="8451">Yirmi yıl sonra bugün ben hâlâ bu gerçeği kabul etmemekte direniyordum. </st><st c="8523">İnat mı, atalet mi, körlük mü, yoksa umut mu?   </st></p>
			<p><st c="8569">Tostlarımız geldi. </st><st c="8588">Benimki çift kaşarlı. </st><st c="8610">Selin’inki sucuklu. </st><st c="8630">İyi basılmış. </st><st c="8644">Demin garsona uzun uzun izahat vermişti. </st><st c="8685">Kenarı kıtır, tereyağı bol. </st><st c="8713">Selin hâlâ benden bir yanıt bekliyordu. </st><st c="8753">Kızı hayal kırıklığına uğratmamak için çabucak bir şeyler uydurdum. </st><st c="8821">Son zamanlarda festivale gittiğim yoktu ya. </st><st c="8865">Geçtiğimiz yıllarda gittiysem Açıkhava’da bir konsere gitmişimdir.   </st></p>
			<p><st c="8932">“Caz festivaliydi galiba?”  </st></p>
			<p><st c="8959">Boş atmış dolu tutmuştum. </st><st c="8985">Selin cevap verme telaşıyla tost parçasını yutmaya çalışırken ağzından dumanlar çıktı. </st><st c="9072">İşe yarayacakmış gibi elini ağzının önünde salladı.  </st></p>
			<p><st c="9124">“Aynen! </st><st c="9132">Joan Baez konseri! </st><st c="9151">Hatırladın değil mi? </st><st c="9172">Benim saçım daha kısaydı o zaman. </st><st c="9206">Gözlük de takıyordum. </st><st c="9228">Konuşmamıştık aslında.”  </st></p>
			<p><st c="9252">Lokması yutağında takılınca göğüskemiğine yumruğuyla küt küt vurdu. </st><st c="9320">Bir an aklım karıştı. </st><st c="9342">Zaman algımı hepten yitirdim. </st><st c="9372">Bu aralar çok sık başıma geliyordu bu. </st><st c="9411">Geçmiş dün yaşanmış gibi hafızamda belirirken iki gün önce nereye gittiğimi bir türlü çıkartamıyordum. </st><st c="9514">Yüzler kadar isimleri de çıkartamaz olmuştum. </st><st c="9560">Bu kız ne diyordu şimdi? </st><st c="9585">Açık Hava Tiyatrosu’ndaki Joan Baez konserleri sırasında ben ondan da gençtim. </st><st c="9664">Lisedeydim. </st><st c="9676">Onur’la erkek erkeğe macera yaşayacağız hevesiyle o ıssız vadiye gitmemiş, bizimle aynı gün, aynı kumsala kamp kurmaya gelen Nur ve Boğaziçili arkadaşlarıyla tanışmamış, âşık olmamıştım henüz.  </st></p>
			<p><st c="9869">Selin yüzümdeki kafa karışıklığını görünce atıldı:  </st></p>
			<p><st c="9920">“Tam halamın bizi tanıştıracağı sırada sen koşa koşa merdivenlerden inip gitmiştin. </st><st c="10004">Protokol biletin varmış. </st><st c="10029">Öndeki en klas sandalyelerde oturacaktın. </st><st c="10071">Acayip kıskanmıştım seni.”  </st></p>
			<p><st c="10098">Birden taşlar yerli yerine oturdu. </st><st c="10133">Selin iki sene önceki Joan Baez konserinden bahsediyordu. </st><st c="10191">Tostundan bir parça daha ısırdı. </st><st c="10224">Ağzında lokmasıyla konuştuğu için tam ne dediğini anlamadım.  </st></p>
			<p><st c="10285"> “Nur Halam bize de iyi yerden bilet bulmuştu. </st><st c="10331">Gerçi sonra en öne gittim. </st><st c="10358">Orada Gezi’den tanıdıklara rastladım. </st><st c="10396">Beraber dans bile ettik. </st><st c="10421">Ne süper konserdi değil mi? </st><st c="10449">Ben daha önce hiç dinlememiştim. </st><st c="10482">Ne bileyim, yaşlı müziği filan sanmıştım. </st><st c="10524">Alınma yani. </st><st c="10537">Sen yaşlı değilsin. </st><st c="10557">Sonra var ya, bir başladı söylemeye. </st><st c="10594">Nefesim kesildi resmen. </st><st c="10618">Büyülendim. </st><st c="10630">Biraz Gezi gibiydi, her yaştan insan, çocuk gibi şarkı söylüyoruz. </st><st c="10697">Millet şimdi onu affetmez, geçen yaz konserini iptal etti ya ama benim umurumda değil. </st><st c="10784">İnşallah yine gelir.”  </st></p>
			<p><st c="10806">Onların yanından öyle apar topar kaçışımı da şimdi hatırlamıştım. </st><st c="10872">Ufuk’a bakınıyordum. </st><st c="10893">Gelmiş mi, gelmemiş mi? </st><st c="10917">Kadınları yerlerine yerleştirip yiyecek, içecek bir şeyler almaya mı çıkmış, yoksa orada değil mi? </st><st c="11016">Nur’un kocasının yanında bir türlü rahat edemem. </st><st c="11065">Neyi ne kadar biliyor kestiremediğimden belki. </st><st c="11112">O entelektüel, anlayışlı, sakallı, pipolu hallerinin arkasında hep bir sahtekârlık arar dururum. </st><st c="11209">Aslında biliyorum iyi, düzgün bir adam. </st><st c="11249">O telaşım arasında Nur’un beni Selin’le tanıştırma niyetini de atlamıştım anlaşılan.  </st></p>
			<p><st c="11334">“Tabii hatırlıyorum. </st><st c="11355">Nur sıkı bir Joan Baez hayranıdır. </st><st c="11390">Hiç kaçırmaz.”  </st></p>
			<p><st c="11405">“Evet ya! </st><st c="11415">Bütün şarkıları ezbere biliyordu. </st><st c="11449">Baştan sona da söyledi. </st><st c="11473">Sonra ikimiz eve yürürken de bana da öğretti birkaç şarkı. </st><st c="11532">Donna Donna, We Shall Overcome. </st><st c="11564">Eve gidince, YouTube’dan buldum. </st><st c="11597">Basit akorlar. </st><st c="11612">Çaldım, söyledim. </st><st c="11630">Aşırı güzeldi! </st><st c="11645">Süper mutlu bir geceydi benim için.”  </st></p>
			<p><st c="11682">O coşkuyu biliyordum. </st><st c="11704">Ben ilk Joan Baez konserine gittiğimde Selin’den de gençtim. </st><st c="11765">Lisedeydim. </st><st c="11777">Lacivert gecede yıldızlar sahneye düşecek kadar yakındı ve Açıkhava’nın hemen dışında pişen cızbız köfte kokusu ağzımı sulandırıyordu. </st><st c="11912">Popomun altındaki plastik minder sertti, rahatsızdı. </st><st c="11965">Ama sonra Joan Baez “Şimdi sesimi duvarların dışında kalanlara ve duvarların içine tıkılanlara yolluyorum” dediğinde ve gitarsız, piyanosuz saf sesiyle şarkısını söylemeye başladığında yedi bin kişi soluğunu tuttu ve sonra alkış tufanı koptu. </st><st c="12208">O anda, yanımdaki, arkamdaki, önümdeki binlerce insanla beraber alkışlarken yüreğime dolan umut bir daha asla tükenmez sanmıştım. </st><st c="12338">İşte bu, demiştim kendi kendime. </st><st c="12371">Yalnız değilim. </st><st c="12387">Buradaki kalabalık benim vatanımdır. </st><st c="12424">Nereye ait olduğumu biliyordum artık. </st><st c="12462">Gazeteci olmaya orada, o gece karar verdim.   </st></p>
			<p><st c="12506">“Biliyor musun zamanında biz Joan Baez konserine bilet alabilmek için AKM’nin önünde sabahlardık.”  </st></p>
			<p><st c="12605">“Nasıl? </st><st c="12613">Neden ki?”  </st></p>
			<p><st c="12624">Her şeyi parmaklarının ucundan idare eden bir kuşağın mensubuna eskiden İstanbul Festivali formlarını kalemle doldurup, elden ele teslim ettiğimizi nasıl anlatmalı? </st><st c="12789">Geçmişteki düzenimiz birden gözüme absürt derecede basit geldi. </st><st c="12853">Tüm kayıtların kâğıt ve kalemle tutulması çocuk oyunu gibi bir şeydi. </st><st c="12923">Birden yaşlandığımı hissettim. </st><st c="12954">Ve tüm yaşlılar gibi ben de anılarımı anlatmak, anlatırken anımsamak, anımsarken tekrar yaşamak için heveslendim ama sonra Selin’i sıkacağımı düşünerek sustum.  </st></p>
			<p><st c="13114">Gözüm Selin’in arkasındaki masada, denizi bile görmeyen bir köşede kâğıt oynayan dört yaşlı kadına takıldı. </st><st c="13222">Metal kül tablasında ruj lekeli sigaralarının külü uzamıştı. </st><st c="13283">Hikâyelerimi toplarken öyle çok ihtiyarla görüşmüştüm ki artık boyun derisinin kuruluk derecesinden gözlerdeki ışığa, saçların seyrekliğinden eklemlerin çıtırtısına, sesin boğukluğundan tenin kokusuna kadar pek çok veriyi değerlendirip yaşları tahmin edebiliyorum. </st><st c="13548">Mesela Selin’e en yakın oturan, uzun çeneli, ufak tefek hanım en az seksen beş yaşındaydı. </st><st c="13639">Onun karşısındaki kalın gözlük camlarına rağmen, elindeki kâğıdın sinek mi maça mı olduğunu ayırt edemeyen daha da yaşlı. </st><st c="13761">Belki doksan.   </st></p>
			<p><st c="13775">Mesleki bir refleksle başımı eğerek konuşmalarını duymaya çalıştım. </st><st c="13843">Konuştukları dil neceydi? </st><st c="13869">Kulak kabarttım, bir şeye benzetemedim. </st><st c="13909">Rumca? </st><st c="13916">Portekizce? </st><st c="13928">Ermenice? </st><st c="13938">Hayır, hiçbiri değil. </st><st c="13960">Onlar hakkında yazacağım yazı kafamda oluşmaya başlamıştı bile. </st><st c="14024">Hep böyle olur. </st><st c="14040">Bir proje üzerinde çalışırken, diğeri ortaya çıkar, rol çalar. </st><st c="14103">Yeni yazının başlığı “İskambil Oynayan Kadınlar” olacaktı. </st><st c="14162">Yazık ki bezik oynamıyorlardı. </st><st c="14193">Öyle olsaydı marköz tahtalarını önlerine açmış olurlardı.   </st></p>
			<p><st c="14251">Nur benimle </st><span><st c="14263">fin du siècle</st></span><st c="14276"> muharriri diye dalga geçiyor ama hikâyelerimi beğeniyor. </st><st c="14334">Enteresan şahısları bulmakta üstüme yokmuş. </st><st c="14378">Bulduğum enteresan şahısların hikâyelerinden insani zenginlikler de çıkartmayı iyi biliyormuşum. </st><st c="14475">Benim esas takıldığım şu </st><span><st c="14500">fin du si</st></span><span><st c="14509">ècle</st></span><st c="14514"> lafı. </st><st c="14521">Sanki eski moda bir şeylerin peşindeydim. </st><st c="14563">Öyleyim tabii. </st><st c="14578">İnternet öncesi, akıllı telefon, sosyal medya öncesi ilişki biçimlerini araştırıyorum. </st><st c="14665">Milenyuma geçmeyen, geçemeyecek olan bir nesil var. </st><st c="14717">Onların hikâyelerini ben yakalamazsam kim yazacak? </st><st c="14768">Biz şanslı bir nesiliz. </st><st c="14792">Ara nesil. </st><st c="14803">İnsan ilişki modellerini kökünden değiştiren bir devrime tanıklık ediyoruz. </st><st c="14879">Eski modelleri bilecek kadar yaşımız var ama yenilerine uyum sağlayacak kadar da genciz. </st><st c="14968">Ara nesil. </st><st c="14979">Aracı nesil. </st><st c="14992">Tercümanlık bu bir nevi. </st><span><st c="15017">Fin du siècle </st></span><st c="15031">muharrirliği evet.   </st></p>
			<p><st c="15050">Sonra ansızın aydım. </st><st c="15071">Nasıl oldu bilmiyorum. </st><st c="15094">Belki kulağıma birkaç tanıdık sözcük takıldı ya da iki ile ikiyi topladım, dört etti. </st><st c="15180">Kadınlar Ladino konuşuyorlardı! </st><st c="15212">İspanya’dan kaçıp Osmanlı’ya sığınan Yahudilerin konuştukları eski İspanyol lehçesi. </st><st c="15297">Heyecanlandım. </st><st c="15312">Türkiye’de Ladino konuşan kimse kalmadı zannediyordum. </st><st c="15367">Ama buradaydılar. </st><st c="15385">Yanı başımdaydılar. </st><st c="15405">İskambil Oynayan Kadınlar! </st><st c="15432">Hafızaları kim bilir ne hikâyeler barındırıyordu! </st><st c="15482">Piştinin böylesi! </st><st c="15500">Buyur Nurcuğum işte yine enteresan şahıslar ve insani zenginlik kapıları karşıma çıktı. </st><st c="15588">Sen fildişi kulende uyu daha. </st><st c="15618">Hayalet romanlarını yaz.   </st></p>
			<p><st c="15643">Birkaç defa Nur’a ziyan olan yazarlık yeteneğinden dem vuracak oldum, gözleri doldu. </st><st c="15728">Üzüntüden değil. </st><st c="15745">Sinirden. </st><st c="15755">Neden hiddetlendiğini biliyorum. </st><st c="15788">Gazeteciliği bıraktıktan sonra yazdığı ilk romanı (tek romanı) </st><span><st c="15851">Tuhafiyeci</st></span><st c="15861"> beklediği, hak ettiği beğeniyi toplamadı diye edebiyat dünyasına küstü de ondan. </st><span><st c="15943">Tuhafiyeci</st></span><st c="15953"> ilk çıktığında yayıncısı kitabın tanıtımı için birtakım röportajlar, televizyon programları ayarlamıştı. </st><st c="16059">Nur hiçbirini kabul etmedi. </st><st c="16087">İyi bir metnin reklama ihtiyacı yok, diye tutturdu. </st><st c="16139">İyi edebiyatsa okurunu bulur diyordu. </st><st c="16177">Kibirden ölüyordu. </st><st c="16196">Pek beğendiği eleştirmenler vardı. </st><st c="16231">Her ay başında koşa koşa gittiği Pandora Kitabevi’nden aldığı edebiyat dergilerinde ağır, anlaşılmaz şeyler yazan bazı isimler. </st><st c="16359">Onlar tarafından keşfedileceğine inanıyordu. </st><st c="16404">Sabırlı yayıncı Nur’un tüm kaprislerine katlandı. </st><st c="16454">Çünkü ona âşık olmuştu. </st><st c="16478">Çünkü o yayıncı Ufuk’tu. </st><st c="16503">En sonunda </st><span><st c="16514">Tuhafiyeci</st></span><st c="16524"> kitapçıların raflarında bile bulunmaz oldu. </st><st c="16569">Nur da hırsından, inadından hayalet yazarlığa soyundu. </st><st c="16624">Şimdi cümle kuramayan sosyete kadınlarının sığ hayallerindeki ucuz romanları yazıp yazdığını satıyor. </st><st c="16726">Ufuk da basıyor. </st><st c="16743">Aile şirketi oldular.  </st></p>
			<p><st c="16765">Selin bir zamandır oynadığı telefonunu masaya bırakıp başını eğdi. </st><st c="16832">Eliyle susmamı işaret etti. </st><st c="16860">Zaten konuşmuyordum. </st><st c="16881">Onu çoktan unutmuştum. </st><st c="16904">Hoparlörden gelen boğuk, anlaşılmaz anonsa kulak verdik.  </st></p>
			<p><st c="16961">“İskelemize yanaşmakta olan gemi hemen hareketle Heybeliada-Bostancı seferini yapacaktır.”  </st></p>
			<p><st c="17052">Aniden yerinden fırladı. </st><st c="17077">Masayla beraber boş çay bardakları sallandı. </st><st c="17122">Düşmesin diye benimkini tuttum.   </st></p>
			<p><st c="17154">“Burak! </st><st c="17162">Galiba babamın nereye gittiğini anladım.”  </st></p>
			<p><st c="17204">“Nereye?”  </st></p>
			<p><st c="17214">“Şu an söyleyemem. </st><st c="17233">Hadi gel, bisikletini kiralayalım. </st><st c="17268">Çok işimiz var!”  </st></p>
			<p><st c="17285">Çaresiz ayağa kalktım. </st><st c="17308">İskambil oynayan kadınları yarın aynı yerde bulacağımı umarak yokuş yukarı koşan Selin’e yetiştim.   </st></p>
		</div>
	<div id="charCountTotal" value="17407"></div></body>
</html>
