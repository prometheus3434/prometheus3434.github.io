<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-13</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-13" xml:lang="tr-TR">
		<div>
			<p>  </p>
			<p id="_idParaDest-11" xml:lang="en-GB"><st c="0">11  </st></p>
			<p><st c="3">Ben pek tabii yemek salonundaki lakırdıları dinlemiyordum. </st><st c="62">Ev halkının bir arzusu olur ise kaçırmayayım diye kapının ardında hazır vaziyette duruyordum, o kadar. </st><st c="165">Neden derseniz, az evvel Bayan Şirin’in yanında iş görürken çay servisini atlamışım.   </st></p>
			<p><st c="250">Hanımım bu sabah halsiz uyandı. </st><st c="282">Yüznumaraya kadar yürüyemedi. </st><st c="312">Bu elbette benim kabahatim. </st><st c="340">Onu vakitlice uyandırmalıydım. </st><st c="371">Hayır, bu ilk değildi. </st><st c="394">Evvelki ay da yüznumara yolunda benzer bir kaza oldu. </st><st c="448">O vakit hanımım beni ikaz etmişti: “Sadık bir daha bu kadar uzun uyumama müsaade etmeyeceksin. </st><st c="543">Mesanemin sabrı kâfi gelmiyor.” Ve fakat ben, bu ikazı işitmeme rağmen, bu sabah Bayan Şirin’in uykusuna müdahale edemedim. </st><st c="667">Zira biliyorum, uykusuzdu. </st><st c="694">Gece yarılarına kadar odasında bir aşağı, bir yukarı yürüdü. </st><st c="755">Cilası geçmiş parkelerde terliklerinin hışırtısını işittim. </st><st c="815">Odalarımızın arasında mutfağın, kilerin bulunması vaziyeti etkilemez. </st><st c="885">Kulağım hanımımın hareketlerine ayarlıdır benim.   </st></p>
			<p><st c="934">Sabahleyin, çarşı dönüşünde zerzevatı, ekmeği mutfağa bırakıp, kahve makinesini işletince derhal Bayan Şirin’in odasına girdim. </st><st c="1062">İkazını unutmuş değildim. </st><st c="1088">Hele böyle mühim bir günde. </st><st c="1116">Hem bayram. </st><st c="1128">Hem Bay Burak’ın ziyareti. </st><st c="1155">Bayan Şirin kaç zamandır bu mülakatı bekliyor. </st><st c="1202">Ağzından bir lakırdı çıkmadı ama ben biliyorum. </st><st c="1250">Bayan Nur telefonla aradı. </st><st c="1277">Oluyor bir hafta. </st><st c="1295">Bay Burak’ın bayramda bizi ziyaret edeceği havadisini verdi. </st><st c="1356">Mülakat için Bayan Şirin’den müsaade istedi. </st><st c="1401">Hanımım kütüphanedeydi. </st><st c="1425">Telsiz telefonu kendisine takdim ettiğimde şöminenin karşısındaki kanepede yanmayan bir ateşin hayaline dalmış, oturuyordu. </st><st c="1549">Nur’un sesini işitince pek sevindi. </st><st c="1585">Vakıa ilk evvela Bay Burak’ın mülakatına bir parça naz etti. </st><st c="1646">Fakat o kadar olacak elbette. </st><st c="1676">Ne gazeteciler, muhabirler, hatta televizyoncular Şirin Saka hanımefendinin peşinden koştular. </st><st c="1771">Nihayet tamam dedi.   </st></p>
			<p><st c="1791">“Gelsin bakalım muharrir arkadaşın. </st><st c="1827">Soracağını sorsun. </st><st c="1846">İçimizde verecek yanıt bulursak, veririz.”   </st></p>
			<p><st c="1889">Aynen böyle dedi. </st><st c="1907">Bayan Şirin Nur’u bir başka sever. </st><st c="1942">Zannedersem onu bir parça kendine benzetir de o sebepten. </st><st c="2000">Eskiden de “Bana çekti bu kız Sadık” derdi.   </st></p>
			<p><st c="2044">Nur çocuktu. </st><st c="2057">Pek asiydi. </st><st c="2069">Parmak kadar haliyle kaçar, bir başına çamlara çıkardı. </st><st c="2125">Bir defasında nasıl ettiyse, bahçevanın kızını büyükçe bir valizin içerisine sokmuş. </st><st c="2210">Tekerleklerinden çeke çeke valizi Seferoğlu Kulübü’ne götürmüş, içeri girmiş. </st><st c="2288">Aşağı varınca, yüzme havuzunun orada valizi açmış, bahçevanın kızını hokkabaz gibi çıkartıvermiş. </st><st c="2386">Kulüpte vazifeli memur durur mu, derhal Bayan Şirin’i telefonla aradılar. </st><st c="2460">Bendeniz Seferoğlu Kulübü’ne yollandım. </st><st c="2500">Nur ile bahçevanın kızını sigara dumanlı bir yazıhanede buldum. </st><st c="2564">Bu ikisini oraya oturtmuşlar. </st><st c="2594">Bahçevanın kızı zaten kavruk bir şeydi. </st><st c="2634">Esmer, çöp bacaklı, Nur’un eski eteği, tişörtü sırtına hep bol gelir. </st><st c="2704">Valize de o sayede sığmıştır. </st><st c="2734">Vazifeli memur buncağızları yakalarından tutup da kapısında müdüriyet yazan salona getirince utancından nereye gireceğini şaşırmış. </st><st c="2866">Karşısında beni görünce de pencerelerin önünde uçuşan tül perdenin ardına kaçtı. </st><st c="2947">Tül dediğim de duman rengine kaçmış.   </st></p>
			<p><st c="2984">Bunca yıldır hanımım ile Büyükada’ya geliriz, bir defa bile Seferoğlu Kulübü’nden içeri adım atmamıştım. </st><st c="3089">Bu sebeple, evvela, kulübün Çankaya Caddesi’ndeki kapısından girerken bir parça heyecanlandım. </st><st c="3184">Ve fakat ahşap binaların eskiliğini görünce sukutuhayale uğramadım desem yalan olur. </st><st c="3269">Bir vakitler yerlere kırmızı halılar döşemişler fakat şimdi o halılar nemden, tuzdan lime lime olmuş. </st><st c="3371">Binaların içi de küf kokuyor. </st><st c="3401">Olmaz ki. </st><st c="3411">Burası Büyükada’nın seçkin, soylu ailelerinin aza oldukları bir kulüp. </st><st c="3482">Bayan Şirin bana Anadolu Kulübü ile Seferoğlu arasındaki farkı izah etmişti. </st><st c="3559">Paranın satın alamayacağı şeylere sahip aileler Seferoğlu’na aza olurlarmış. </st><st c="3636">Ancak vaziyet bu ise şu halıları bir değiştirmeleri lazım gelirdi.   </st></p>
			<p><st c="3703">Bahçevan kızı perdenin berisinde hıçkırıyordu.   </st></p>
			<p><st c="3750">“Çık oradan bakayım, toza bulanacaksın.”   </st></p>
			<p><st c="3791">Bahçevanın çocukları benden pek korkarlardı o vakitler. </st><st c="3847">Ve fakat Nur, o parmak kadar çocuk, o nasıl bir asalet, o nasıl bir mağrur duruştur ondaki! </st><st c="3939">Bahçevanın kızını elinden tuttu, tülden kurtardı, karşıma geçti. </st><st c="4004">Gözünün bir bakışıyla cümlemize meydan okuyor. </st><st c="4051">Yüzünde utancın emaresi yok. </st><st c="4080">O esnada anladım neden Bayan Şirin bu çocuğu kendine benzetir. </st><st c="4143">Annesi Süheylacık bal saçlı, üzüm gözlü bir kızdı. </st><st c="4194">Hile, yalan dolan bilmezdi. </st><st c="4222">Harcandı gitti bana sorarsanız. </st><st c="4254">Bu küçük kız ise, aman ha dedim, bu çocuk Bayan Şirin’i bile cebinden çıkartacak. </st><st c="4336">Mâni tanımayacak, nişan alıp vuracak.   </st></p>
			<p><st c="4374">“Hadi yürüyün eve gidiyoruz. </st><st c="4403">Bayan Şirin ikinizle de ayrı ayrı konuşacak.”   </st></p>
			<p><st c="4449">Güya küçük Nur’u korkutacağım. </st><st c="4480">Onda o göz var mı! </st><st c="4499">Zati ağzımdan bu lakırdı çıkar çıkmaz kulağımda hanımımın az evvel, evde attığı kahkahası çınladı. </st><st c="4598">Kulüpten telefon edip vaziyeti izah ettiklerinde Bayan Şirin pek gülmüştü. </st><st c="4673">Telefonun ahizesini yerine koyduktan sonra elbette. </st><st c="4725">O vakitler evin tek bir telefonu vardı. </st><st c="4765">Yeşil renginde. </st><st c="4781">Posta şirketi abonelerine dağıtırdı. </st><st c="4818">Onu mutfağın karşısında, yemek salonunun kapısı dibindeki aynalı konsolun mermerine yerleştirmiş idik. </st><st c="4921">Yanına da rahat bir koltuk koyduk. </st><st c="4956">Telefonla aynı yeşilden suni deri ile kaplıydı. </st><st c="5004">Altında ufacık tekerleri bulunan. </st><st c="5038">Bayan Şirin akşamüstleri o yeşil koltuğuna geçer ve eşini dostunu arar, onlarla uzun boylu muhabbet etmeyi severdi. </st><st c="5154">Meseleyi bana aktarırken de o yeşil koltuğunda oturuyordu. </st><st c="5213">Telefon kucağındaydı. </st><st c="5235">Gülmekten gözlerinden yaşlar gelmişti. </st><st c="5274">Bir yandan gülüyor, bir yandan kendi kendine tekrarlıyordu.   </st></p>
			<p><st c="5334">“Çocuk... </st><st c="5344">çocuk... </st><st c="5353">Ay ilahi çocuk! </st><st c="5369">Sen yok musun! </st><st c="5384">Hay ilahi çocuk. </st><st c="5401">Sadık gel, gel de dinle Nur’un yediği en son haltı.”   </st></p>
			<p><st c="5454">Hanımım pek güzel güler. </st><st c="5479">Gülerken gözleri tek çizgi haline gelir. </st><st c="5520">Nefes almak için durduğunda ise gözleri açılır ve mavisi yeşile döner. </st><st c="5591">Sulu, çavuş üzümleri gibi parlar. </st><st c="5625">Kahkahası dağlarda koşturan oğlakların boynundaki ufak çanlar gibi çınlar. </st><st c="5700">O vakit onunla keçi yollarından yukarı koştuğumuz zamanları hatırlarım. </st><st c="5772">Bir rüya gibi taş köprüler altında köpüren sular belirir aklımda. </st><st c="5838">Hanımım beni kucaklar. </st><st c="5861">Yüreğim büyür, içime yine ılık bir his yayılır. </st><st c="5909">Zaman durur.   </st></p>
			<p><st c="5922">Velhasıl Nur ile bahçevan kızını o tülleri duman rengine kesmiş, kırmızı halıları lime lime bordoya dönmüş müdüriyet odasından çıkarttığımda arzu etsem de sert bir tavır takınamazdım. </st><st c="6106">Bayan Nur vaziyetin pekâlâ farkındaydı. </st><st c="6146">Başı önünde yanım sıra yürür, peşinden boş valizi çekerken o da tebessüm ediyordu zira. </st><st c="6234">Büyükannesinin ona zaafı olduğunu biliyordu.   </st></p>
			<p><st c="6279">Bay Burak’ın bayramda evimize konuk geleceğini Bayan Şirin’e izah ederken de muhtemelen telefonun diğer yakasında çehresi aynı o günkü ifadeye bürünmüştü. </st><st c="6434">Küstah demeye dilim varmaz. </st><st c="6462">Bayan Nur küstah değildir. </st><st c="6489">Sevildiğini bilmenin ruhuna tedarik ettiği emin bir hali vardır, o kadar. </st><st c="6563">Büyükannesinin evvela naz edeceğini fakat bu mülakatı sabırsızlık içinde bekleyeceğini bilmiştir. </st><st c="6661">Doğrudur. </st><st c="6671">Sonraki bir hafta zarfında hanımım Bay Burak’ın ziyareti için kimi bariz, kimi inceden gizli bir dizi hazırlık içine girdi. </st><st c="6795">Velhasıl sabahki kaza arzu ettiği en son şey idi. </st><st c="6845">Haklı olarak asabı bozuldu. </st><st c="6873">Muhakkak ki benim hatam olduğu halde yüzüme vurmadı. </st><st c="6926">Sadece onu temizleyip kombinezonunu giydirdikten sonra saç tuvaletini yapması için onu üçlü aynanın önündeki pufa oturttuğumda alçak sesle,   </st></p>
			<p><st c="7066">“Yemek odasına bir uğra Sadık, belki bir istekleri, ihtiyaçları vardır” dedi.   </st></p>
			<p><st c="7144">Bay Burak misafirimiz olduğu için Bayan Şirin kahvaltı servisine fazladan ihtimam gösteriyor. </st><st c="7238">O talihsiz kaza sebebiyle kahvaltı sofrasına vakitlice dahil olamadı. </st><st c="7308">Bu sebeple de bir parça üzgündü. </st><st c="7341">Fakat benim gecikmem onu daha da üzerdi. </st><st c="7382">Derhal odadan çıktım, holü geçtim. </st><st c="7417">Kapının ardında hazır vaziyette durdum. </st><st c="7457">Selin ile o esnada tesadüf ettik.   </st></p>
			<p><st c="7491">Kulaklarımın ne vakittir ağır işittiğini Bayan Selin pekâlâ biliyor. </st><st c="7560">Bayan Nur bana sesleneceği zaman sesini yükseltir, Bay Fikret’in benimle uzun uzadıya işi olmaz ama bir defa delikanlı hekim ahbabına Bayan Şirin ile ikimizin kulaklarını muayene ettirdi. </st><st c="7748">Muhakkak ağır işittiğimi biliyordur. </st><st c="7785">Bayan Şirin’in elinin altında çıngırağı var. </st><st c="7830">İhtiyacı oldu mu çalar. </st><st c="7854">Fakat Selin? </st><st c="7867">Bayan Selin sakın ola ki hakkımda yanlış bir kanıya varmış olmasın? </st><st c="7935">Kabahat bir parça da bende. </st><st c="7963">O yemek salonundan hışımla fırlayınca ben dalgınlık ettim. </st><st c="8022">Ürktüm. </st><st c="8030">Birkaç kelime kekelediysem bu sebeptendir.   </st></p>
			<p><st c="8073">Ve fakat ne yalan söyleyeyim boş çay bardaklarını toplarken kulağıma çalınan iki üç lakırdı beni tedirgin etmedi değil. </st><st c="8193">Lakırdıdan ziyade sofradaki tansiyon huzurumu kaçırdı. </st><st c="8248">Bayram sabahı aile bir araya toplandığında neşeli olunması icap eder. </st><st c="8318">Eski dargınlıklar unutulur. </st><st c="8346">Küsler barışır. </st><st c="8362">Fakat Fikret ile Nur tıpkı çocukluk senelerindeki gibi dalaşıyorlardı. </st><st c="8433">Elbette meseleyi kavrayacak kadar uzun durmadım orada. </st><st c="8488">Boş çay bardaklarını topladım. </st><st c="8519">Sonra bir defa da boşalmış gümüş yumurtalıkları almak için sofraya yanaştım. </st><st c="8596">Konuşmaya dalmışlardı. </st><st c="8619">Bana aldırış etmediler. </st><st c="8643">O esnada ben Bayan Nur’un yüzündeki çocukluğundan kalma hırçın mimikleri gördüm, evet. </st><st c="8730">Bay Fikret de yine o eski yıllarda takındığı dargın ifadesiyle tabağına bakmaktaydı. </st><st c="8815">Zannedersem ki Nur ağabeyinin aileye dair ettiği birtakım laflara kızmıştı. </st><st c="8891">Bunu da işitmiş değilim. </st><st c="8916">Safi tahmin.   </st></p>
			<p><st c="8929">Sadece şu var: Bayan Şirin’i tuvalet masası önünde bırakıp taşlığı geçtiğim esnada, Bay Fikret’in bir lanetten bahsettiğini işitir gibi oldum. </st><st c="9072">Fakat bilindiği üzere benim kulaklarıma güven olmaz. </st><st c="9125">İşittiğim şey muhakkak ki başka bir mevzuya dairdir. </st><st c="9178">Zira sonrasında kulaklarım bana öyle bir oyun oynadı ki Bayan Şirin’in beybabasından bahis açıldığını zannettim. </st><st c="9291">Böyle bir saçmalık elbette ki mümkün değildir. </st><st c="9338">Fikret’in, Nur’un, Selin’in veya Bay Burak’ın Nuri Efendi’den haberleri olmasına imkân var mıdır? </st><st c="9436">Yoktur. </st><st c="9444">O mevzunun üzerinden yıllar geçti. </st><st c="9479">Süheyla kızımız bile dedesi hakkında malumata sahip değildi. </st><st c="9540">Bir sonraki nesil ve hatta daha sonrakiler bunları nasıl bilsinler?   </st></p>
			<p><st c="9608">Evet ben o esnada kulaklarımın bir oyununa geldim. </st><st c="9659">O lakırdıları işitince, yani kulaklarım bana oyun edip de, Nuri Efendi’nin yıllardır hatırama bile gelmeyen sureti birden hayalimde belirince kısa bir süre donup kalmışım. </st><st c="9831">O donup kaldığım hafızamda yüksek dağlar tezahür etti. </st><st c="9886">Rüzgâr kudurdu. </st><st c="9902">Patikadan yürürken uçurumdan aşağı yuvarlanan neneler vardı. </st><st c="9963">Ayakları kan içinde kalmış dedeler. </st><st c="9999">Sussun diye suya basılmış bebeler. </st><st c="10034">Ben sorarım: Ana, masal di mi bunlar? </st><st c="10072">Anam der: Masal oğlusu. </st><st c="10096">Sen uyu. </st><st c="10105">Kilisenin mahzenine saklandım ben. </st><st c="10140">Anamı babamı alıp götürdüler. </st><st c="10170">İnsan yaşamadığı şeyleri hatırlar mı?   </st></p>
			<p><st c="10208">Tahayyülümde tezahür eden bu tuhaf hatırata öyle fena dalmışım ki Bayan Selin hışımla kapıyı itip de dışarı çıktığında uzunca bir vakit şuurumu yitirmiş gibi kalakaldım. </st><st c="10378">O da kaçtı. </st><st c="10390">Ben bir müddet o gittiğim uzak hatıratın tesirinde ayakta dikildim. </st><st c="10458">Daha sonra Fikret Bay Burak’tan bir şey rica etti. </st><st c="10509">Kulak verdiysem, o da belki benim temin edebileceğim bir şeydir diye. </st><st c="10579">Çay servisini rötarlı yaptığım aklımdan çıkmış değildi. </st><st c="10635">Yalnız bence Bayan Şirin’i mazi ile yormaları, hanımımın asabını bozacak meseleleri açmaları münasip düşmez. </st><st c="10744">Bayramlarda tatsız mevzulardan bilhassa imtina edilir. </st><st c="10799">Elbette buna karar verecek kims</st><a id="_idTextAnchor013"></a><a id="_idTextAnchor014"></a><st c="10830">e ben değilim.  </st></p>
		</div>
	<div id="charCountTotal" value="10846"></div></body>
</html>
