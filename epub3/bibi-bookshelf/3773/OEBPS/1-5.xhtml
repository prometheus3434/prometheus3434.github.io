<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-5</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-5" xml:lang="tr-TR">
		<div>
			<p>  </p>
			<p id="_idParaDest-3" xml:lang="en-GB"><st c="0">3  </st></p>
			<p><st c="2">Bay Burak’la Selin bahçeye indiler. </st><st c="38">Çarşıdan döndüğüm sıralardı. </st><st c="67">Bisikletin sepetindeki ekmeği, zerzevatı yan taraftaki kapıdan kilere taşıyordum. </st><st c="149">O sebeple, zannedersem gözlerine görünmedim. </st><st c="194">Bahçe kapısını açarlarken Selin kapıya asılı çanın başını tuttu ki ses etmesin. </st><st c="274">O çanı oraya ben asmıştım. </st><st c="301">Geleni gideni bilelim. </st><st c="324">Malum, ada eskisi gibi değil. </st><st c="354">Vapurlar mütemadiyen haydut sürüleri taşıyor. </st><st c="400">Hasılı, Bayan Selin’in yaptığı gibi insanın kendi evinden hırsız misali çıkması bir parça garip amma bu benim üzerime vazife değildir. </st><st c="535">Başımı önüme eğdim.   </st></p>
			<p><st c="555">Bayan Şirin Niko’nun fırınından çıkan bul ekmeğini sever. </st><st c="613">Fırından sıcak sıcak çıktı mı almak lazımdır. </st><st c="659">Naylon poşete konmadan evvel alırım. </st><st c="696">Sonra karta kaçar. </st><st c="715">Bayan Şirin bir şey söylemez ama ilk dilimi ısırırken yüzüne bakarım, hoşuna gitmez ise derhal anlarım. </st><st c="819">Burada, Ada’da bu iş kolaydır. </st><st c="850">Bisikletle çarşıya inerim. </st><st c="877">Ekmeği beklerken Niko’nun çocuklar bana çay verirler. </st><st c="931">Niko sizlere ömür. </st><st c="950">Oluyor birkaç sene. </st><st c="970">Çarşıdaki ahbaplar hep gitti zati. </st><st c="1005">Etrafta benden ihtiyar adam kalmadı. </st><st c="1042">Çocuklar, çakı gibisin Sadık Efendi derler. </st><st c="1086">İlla ki yaşımı sorarlar. </st><st c="1111">Ben de bilmem ki onlara diyeyim. </st><st c="1144">Kimisi bisiklet sürmeme hayret eder. </st><st c="1181">Dizlerimin ağrıdığını demem. </st><st c="1210">Zati desem de işitmezler. </st><st c="1236">İhtiyarın sızlanması gençlerin kulağına hep kuru şikâyet gelir, bilirim. </st><st c="1309">Beygir gibisin maşallah, diye başlarından savarlar.   </st></p>
			<p><st c="1361">Bildikleri bir beygir vardır, o da işte paytonlara sürdükleri şu biçare kadidi çıkmış ada beygiri. </st><st c="1460">Bilmeden doğru lakırdı ediyorlar. </st><st c="1494">Ben de tastamam onlar gibi takatsizim. </st><st c="1533">Daha dün Bayan Nur’dan işittim. </st><st c="1565">Viranbağı’nın orada sıcağa, yorgunluğa, çektiği arabanın yüküne dayanamamış çatlamış gitmiş beygirin teki. </st><st c="1672">Ağzından kan boşalmış. </st><st c="1695">Günah yahu! </st><st c="1707">Zulümdür. </st><st c="1717">Bayan Nur dünkü hadiseyi anlatırken ağladı, ağlayacak. </st><st c="1772">Çocukluğundan beri mesele hayvanat oldu mu hassaslaşır. </st><st c="1828">Kederini dağıtmak için hokkabazlık etsem mi diye düşündüm. </st><st c="1887">Çocukken elimle, kolumla gölge oyunu ederdim ona. </st><st c="1937">Mutfakta, masanın dayandığı duvara akşam ışığı pek güzel vurur. </st><st c="2001">Bendeniz parmaklarımı birbirine yapıştırıp, kolumun duvardaki gölgesini ördek gibi oynatırdım. </st><st c="2096">Nur kaybolan kediye, ayağı sakat köpeğe, çeşmeye düşen yaralı kuşa ağlıyorsa benim gölge oyunu temsilimi seyre dalar, gülerken de kederini unuturdu. </st><st c="2245">Şimdilerde vaziyet farklı pek tabii.   </st></p>
			<p><st c="2282">Niko’nun çocuklarda çayımı içtim. </st><st c="2316">Bayramlaştık. </st><st c="2330">Bayramlaşırken birbirimize tebessüm ettik, sonra başımızı önümüze eğdik. </st><st c="2403">Gazeteye bakmadım. </st><st c="2422">Yıllardır bakmam. </st><st c="2440">Niko hayattayken radyodan ajansı dinlerdik. </st><st c="2484">O rahmetli olduktan sonra çocuklar radyoyu kaldırdılar. </st><st c="2540">Dükkânda müzik çalıyorlar. </st><st c="2567">Alçak sesle Rumca şarkılar. </st><st c="2595">Niko’nun gelini tezgâhın berisinden şarkıya türküye katılıyor. </st><st c="2658">İçim buruluyor. </st><st c="2674">Anacığımın sesini işitiyorum. </st><st c="2704">Deli bir deniz hayalime geliyor. </st><st c="2737">İçinde bir gemi. </st><st c="2754">Hanımım ile bendenizi bindirip yolcu ettikleri gemidir bu. </st><st c="2813">Güvertesinden aşağı bakarım. </st><st c="2842">Pus sis içinde dalgalar patlar. </st><st c="2874">Dalgalar vurdukça iskelenin tahtasına beyaz köpükler yayılıyor. </st><st c="2938">Gazoz gibi. </st><st c="2950">Limanda bize veda eden analar durur. </st><st c="2987">Etrafımızda deniz kara kara kabarır. </st><st c="3024">Arkada dağların üzerine bulutlar inmiştir. </st><st c="3067">İncecik, gelin duvağı gibi sis yeşil tepelere dokunur geçer. </st><st c="3128">Benim yüreğim sıkışır. </st><st c="3151">Anacığımın sesini rüzgâr alır gider, bana elimin içindeki bir el kalır. </st><st c="3223">Yumuşaktır. </st><st c="3235">İçim ferahlar.   </st></p>
			<p><st c="3250">Hayalimde tezahür eden bu manzarayı kovalamak için çayımı başıma diktiğim gibi kalkıyorum. </st><st c="3341">Bul ekmekleri kâğıda sarıyorlar. </st><st c="3374">Naylon istemem. </st><st c="3390">Bayan Şirin’in eline plastik şişeden kolonya bile dökmem ben.   </st></p>
			<p><st c="3452">Sonra her sabah çayın parasını verdin, vermedin. </st><st c="3501">Sen amcamız sayılırsın. </st><st c="3525">Almayız. </st><st c="3534">Katiyen olmaz öyle şey. </st><st c="3558">Alacaksınız. </st><st c="3571">Vesaire vesaire. </st><st c="3588">Bir torba ağız dalaşı. </st><st c="3611">Neyse bu sabah fazlaca alışveriş etmek lazımdı. </st><st c="3659">Çay parası mevzuu açılmadı. </st><st c="3687">Selin’e ponçik aldım. </st><st c="3709">Bay Burak da bu bayram bizde misafir. </st><st c="3747">Onu da memnun edecek bir şeyler almalı. </st><st c="3787">Bayramdır.   </st></p>
			<p><st c="3798">Ayrıyeten yarın sabah Bayan Şirin’in yaş günüdür. </st><st c="3848">Çocuklar çay partisi tertiplemek istediler. </st><st c="3892">Bence akşam çayı bu mühim günün merasimine münasip düşmez. </st><st c="3951">Hanımım daha evvelki yıllarda pek çok kere adadaki eve konuklarını davet etmiş, nice sene-i devriyeyi avizelerden yağmur gibi yağan ışıkların altında vals ederek karşılamıştır. </st><st c="4128">Yemek salonu adada ikamet eden asilzadelerle dolar taşardı. </st><st c="4188">Zarif, kibar hanımlar bahçede, kameriyeler altında otururlar veyahut iyi giyimli beylerin kollarında hususi kumsala kadar inen taraçalarda arz-ı endam ederlerdi. </st><st c="4350">Bendeniz gece zarfında elimde tepsilerle dolanır, salamlı, zeytinli kanepeler ile ince uzun kadehlerde şampanya servisini yapardım. </st><st c="4482">Bayan Şirin incecik, tüllü tuvaletleriyle her daim akşamın en soylu, en hoş hanımıydı. </st><st c="4569">Toplantının saat gibi işlediğinden kuşkusu kalmadığında şampanya kadehleriyle ışıldayan tepsinin üzerinden bana tebessüm eder, bazan da göz kırpardı. </st><st c="4719">O tebessüm ile göz kırpması benim nazarımda her cins teşekkürden öte bir şükran alameti idi. </st><st c="4812">Hanımımın yeni yaşına girdiği akşamların neticesinde bitkin vücuduma, sızlayan bacaklarıma rağmen uykuya huzurla dalardım.   </st></p>
			<p><st c="4935">Ve fakat bu sene-i devriye hususunda Bay Fikret ile Bayan Nur akşam çayı diye ısrar ettiler. </st><st c="5028">Zati bahsettiğim usulde bir balo tertiplemeyeli seneler geçti. </st><st c="5091">Yine de akşam çayından bir parça daha ihtişamlı bir toplantı lazım gelirdi fikrimce. </st><st c="5176">Bir de işittim ki hanımımın yaş günü ziyafeti hazırlığını da Bayan Nur ile Bay Fikret yapacaklarmış. </st><st c="5277">Bana fazladan bir şey almamamı tembih ettiler. </st><st c="5324">Yine de bayramdır. </st><st c="5343">Bayan Şirin’in evinde fukara sofrası münasip düşmez.   </st></p>
			<p><st c="5396">Vakti zamanında bayram oldu muydu kapıda veletler sürüsüyle birikirdi. </st><st c="5467">Ben açardım. </st><st c="5480">Bahçeye doluşurlardı. </st><st c="5502">Kafası tıraşlı bahçevan çocukları, kaymakamlığın lojman çocukları, civar köşklerde oturan komşuların beyaz kordelalı kızları, terbiyeli oğlanları el öpmeye gelirlerdi. </st><st c="5670">Hepsi de pek temiz pak giyinirdi. </st><st c="5704">Varlıklı aileler çocuklarının küçülen kıyafetlerini hizmetkârlara geçirdiğinden hepsinin üstü başı birbirine benzerdi. </st><st c="5823">Bayan Şirin yaseminlerin bürüdüğü kameriyede otururdu. </st><st c="5878">Ben porselen takımda çayını servis ederdim. </st><st c="5922">Çocukları sıraya dizerdim. </st><st c="5949">Bu bahçeye yılda safi bir defa adım attıkları için pek heyecanlı olurdu hepsi. </st><st c="6028">Çehrelerinden belliydi. </st><st c="6052">Bayan Şirin’in elini öpmek için sırada bekledikleri süre zarfında ağaçların, çiçeklerin, bahçenin orta yerinde kale gibi yükselen evin teferruatını akıllarına not edebilmek için bakınıp dururlardı. </st><st c="6250">Şimdikilerin telefonları var. </st><st c="6280">Muhafaza etmek istedikleri anların fotoğrafını çekiyorlar. </st><st c="6339">Merak ederim acaba o fotoğraflara bir defa dönüp de bakarlar mı diye.   </st></p>
			<p><st c="6409">Bayan Şirin fotoğraflarını yüzü kadife kaplı eski çikolata kutularında muhafaza eder. </st><st c="6495">Arada raftan bir kutu çeker, açar bakar. </st><st c="6536">Bazı bazı beni de çağırır. </st><st c="6563">Kışın ikimiz bu evde bir başımıza kaldığımızda odaların kapılarını örteriz. </st><st c="6639">Bir kütüphane açık kalır. </st><st c="6665">Şömineyi yakarım. </st><st c="6683">Ona raftan bir kutu uzatırım. </st><st c="6713">Ne çok fotoğrafı vardır Bayan Şirin’in. </st><st c="6753">Hep şaşarım. </st><st c="6766">Bazan bir fotoğrafta suretimi seçerim. </st><st c="6805">Arkada bir yerde, kapı ağzında yakalanmışımdır. </st><st c="6853">Hayalete benzerim. </st><st c="6872">Derhal o fotoğrafı geçsin, gerisingeri kutuya bıraksın diye aklımdan Bayan Şirin’i dürtmek geçer. </st><st c="6970">Öyle bir şey yapmam pek tabii. </st><st c="7001">O da zaten uzun müddet aynı fotoğrafı elinde tutmaz. </st><st c="7054">Karton parçası parmaklarının arasından kutuya, bazan da kucağına düşer. </st><st c="7126">Bayan Şirin neye baktığını unutur.  </st></p>
			<p><st c="7161">Kaç sene var mahallenin çocukları da el öpmeye kapıyı çalmıyorlar. </st><st c="7228">Ürküyorlar zahir. </st><st c="7246">Koskoca konakta iki ihtiyar. </st><st c="7275">Ürkmesinler de ne etsinler?   </st></p>
			<p><st c="7303">Bunları düşüne düşüne köşedeki şarküteriye girdim. </st><st c="7354">Çırak yerleri paspaslıyordu. </st><st c="7383">Talaş dökmüşler. </st><st c="7400">Bayramlaştık. </st><st c="7414">Mallarını pahalıdan veriyorlar fakat efendi çocuklar. </st><st c="7468">Salam, sosis, jambon, adını bu ihtiyar yaşımda hâlâ telaffuz edemediğim İsviçre peynirinden aldım. </st><st c="7567">Bayan Nur akşam konyağının yanına ecnebi çikolata ister. </st><st c="7624">O da bir tek bu mağazada bulunur. </st><st c="7658">Onu da kasanın yanına bıraktım.  </st></p>
			<p><st c="7690">Eski bayramlarda Bayan Şirin elini öpmeye gelen çocuklara çikolata tutardı. </st><st c="7766">Arife günü ben çikolatayı Hacı Baba’nın mağazasından kilo ilen alırdım. </st><st c="7838">Dışı parlak mavi, kırmızı, yeşil kâğıtlara sarılı yarım küre biçiminde Mabel çikolatalar. </st><st c="7928">Bayan Şirin önüne açılan mini mini avuçlara çikolataları beşer beşer koyardı. </st><st c="8006">Nur’a ve Fikret’e de bankadaki hesabından çektiği gıcır gıcır paralardan verirdi.   </st></p>
			<p><st c="8088">Şimdilerde konu komşunun çocuğu bayram dendi mi deniz banyosuna koşuyor. </st><st c="8161">Bayan Şirin’in torunları vefalıdır. </st><st c="8197">Onlar bayramda Ada’ya gelirler. </st><st c="8229">Bu sene bir Oğuz eksik. </st><st c="8253">Amerika’dan dönmemiş. </st><st c="8275">Arkadaşı olan o ecnebi hanım kız artık İstanbul’a gelmek arzusunda değilmiş. </st><st c="8352">Ürkmüş. </st><st c="8360">İlk geldiği sene yanında koskoca Amerikan bayrağı getirmişti de misafir odasını derleyip toplarken hayret etmiştim. </st><st c="8476">Bayrağı gerdirmiş, duvara boydan boya asmış. </st><st c="8521">Bunu görünce ben bir parça ürktüm. </st><st c="8556">Neden hatırlamıyorum. </st><st c="8578">Çantasında bayrakla seyahat eden insana itimadım yoktur. </st><st c="8635">Her fırsatta camdan, pencereden sarkıtılan bayraktan da huylanırım. </st><st c="8703">Neden derseniz, onu da bilmem.   </st></p>
			<p><st c="8734">“Sadık Amca selamünaleyküm. </st><st c="8762">Ne haber? </st><st c="8772">Dalmışsın. </st><st c="8783">Kukumav kuşu gibi ne düşünüyorsun öyle? </st><st c="8823">Bayram baba, bugün bayram! </st><st c="8850">Yüzün gülsün hele.”  </st></p>
			<p><st c="8870">Manav Hasan eline hortumu almış sokağın yarısına kadar taşan meyvenin sebzenin üzerine su fışkırtıyordu. </st><st c="8975">Bu oğlanı severim aslında ama belli etmem.   </st></p>
			<p><st c="9018">“Domates ver bakayım bana iki kilo. </st><st c="9054">Yetişmez o kadar. </st><st c="9072">Sen üç kiloluk tart. </st><st c="9093">Eziklerinden verme. </st><st c="9113">Dur, çekil bakayım. </st><st c="9133">Salatalık da koy. </st><st c="9151">Onlardan istemez. </st><st c="9169">Çengelköy. </st><st c="9180">Kirazı kaçtan veriyorsun? </st><st c="9206">Bu şeftaliler nereden geliyor? </st><st c="9237">Olmadan kopartmışlar bunları bak hep. </st><st c="9275">Verme, verme istemem. </st><st c="9297">Tamam yetişir o kadar.”  </st></p>
			<p><st c="9321">“Sıkıntı yok Sadık Amca. </st><st c="9346">Hallederiz hepsini. </st><st c="9366">Kalabalıksınız galiba bu bayram. </st><st c="9399">Ağır çekti torbalar. </st><st c="9420">Sen alışverişine bak. </st><st c="9442">Ben bizim çocukla eve gönderirim.”  </st></p>
			<p><st c="9477">Dik dik baktım yüzüne. </st><st c="9500">Görülmüş şey midir? </st><st c="9520">Benim birer birer seçtiğim domatesleri boşaltıp torbaya ezik büzükleri koyacak. </st><st c="9600">Bir defasında Selin buradan çilek almış. </st><st c="9641">Kendi taşıyacağına manavın çocuğuyla göndermiş. </st><st c="9689">Oğlan bir kilo çileği bile bisikletin sepetine yerleştirmeyi becerememiş. </st><st c="9763">Eve vardığında hep ezik ezikti. </st><st c="9795">Mecbur kaldık reçel yapmaya.  </st></p>
			<p><st c="9824">“Ben beklerim. </st><st c="9839">Sen gözümün önünde tart bakalım. </st><st c="9872">Arkaya kaçmak yok.”  </st></p>
			<p><st c="9892">Paketleri, torbaları tek tek elimle bisikletin sepetine ben yerleştirdim. </st><st c="9966">Manav Hasan hortumu yeniden eline aldı.  </st></p>
			<p><st c="10006">“Bu sabah bayram namazına giderken Fikret Abi’yi iskelede gördüm. </st><st c="10072">Hayırdır? </st><st c="10082">Bayram bayram İstanbul’a mı iniyor? </st><st c="10118">Herkes gider Mersin’e, Fikret Abi tersine ha ha ha! </st><st c="10170">Acil iş filan mı? </st><st c="10188">Gün doğmadan yola çıktığına göre…”  </st></p>
			<p><st c="10223">Bir şey söylemeden bisikleti ittim. </st><st c="10259">Çarşının içinde bisiklete binilmez. </st><st c="10295">Günübirlikçi turist bilmez ama adalarda usul böyledir. </st><st c="10350">Hasan hâlâ peşimden birtakım laflar söylüyordu. </st><st c="10398">İhtiyarsanız kimi manzaraları görmez, kimi mevzuları da işitmezsiniz. </st><st c="10468">Manav Hasan da yaşlanıyor zahir. </st><st c="10501">Bir hekime gitsin, gözlerini muayene ettirsin. </st><st c="10548">Sabahın kör karanlığında gördüğü her beyefendiyi Bay Fikret zannediyor.   </st></p>
		</div>
	<div id="charCountTotal" value="10620"></div></body>
</html>
