<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-8</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-8" xml:lang="tr-TR">
		<div>
			<p>  </p>
			<p id="_idParaDest-6" xml:lang="en-GB"><st c="0">6  </st></p>
			<p><st c="2">Aklıma öyle parlak bir fikir gelmedi aslında. </st><st c="48">Burak’ın canını sıktım. </st><st c="72">Belli. </st><st c="79">Dalıp dalıp gidiyor. </st><st c="100">Benimle ilgilensin diye o anda uydurdum. </st><st c="141">Bu, eskiden beri kullandığım ustaca bir</st><a id="_idTextAnchor000"></a><a id="_idTextAnchor001"></a><st c="180"> tekniktir. </st><st c="192">Lisedeyken ödevimi yapmadığım günlerde öğretmen sorar, neden yapmadın Selin? </st><st c="269">Ben derim ki şu an söyleyemem hocam, sonra size daha detaylı anlatayım. </st><st c="341">Yüzde doksan dokuz hocalar bir daha sormazlar. </st><st c="388">Unuturlar mı? </st><st c="402">Utanırlar mı? </st><st c="416">Aslında ödevlerimizi yapıp yapmamamızın onlar için bir önemi yok mudur? </st><st c="488">Sanırım insan karşısındaki hakkında öyle uzun uzun kafa patlatmıyor. </st><st c="557">Ne komik. </st><st c="567">Ne acı. </st><st c="575">Oysaki ben enerjimin büyük bir kısmı insanların hakkımda ne düşündüğünü merak ederek harcıyorum  </st></p>
			<p><st c="671">Mesut abinin bisikletçisine giderken yan gözle Burak’a baktım. </st><st c="734">Ellerini cebine sokmuş yanımda hızlı hızlı yürüyor. </st><st c="786">Yakışıklı sayılır mı? </st><st c="808">Yaşlı mı? </st><st c="818">Nur Halamın arkadaşı olduğuna göre en az onun yaşındadır. </st><st c="876">Yani kırk küsur. </st><st c="893">Uf! </st><st c="897">Ayşe duysa ne güzel tecrübeli adam işte, der. </st><st c="943">Tekniği iyidir. </st><st c="959">Ayşe’nin aklı fikri yatakta. </st><st c="988">Benimki nerede? </st><st c="1004">Burak’la sevişmek Emre’yle sevişmekten başka olur ama. </st><st c="1059">Ona adım gibi eminim. </st><st c="1081">Emre’yle aynı yaştayız. </st><st c="1105">İkimiz de başkasıyla beraber olmadık. </st><st c="1143">Yani ayrıldıktan sonra o olmuştur belki ama ben bir tek Emre’yle yattım şimdiye kadar. </st><st c="1230">O yüzden de merak ediyorum. </st><st c="1258">Meraktan çatlıyorum hatta. </st><st c="1285">Başka bir erkek bana neler yaşatabilir acaba? </st><st c="1331">Nur Halama bu konuyu açmayı birkaç defa düşündüm. </st><st c="1381">Sonra utandım.  </st></p>
			<p><st c="1396">Burak hiç de yaşlı durmuyor. </st><st c="1425">Hatta şimdi yanımda yürürken, elleri cebinde, üzerinde Oğuz’un siyah Metallica tişörtü ile hafif hafif yaylanarak yürüyor ya bayağı hoş yani. </st><st c="1567">Gözlüklü filan. </st><st c="1583">Birazcık lisedeki TÜBİTAK burslu ineklere benziyor. </st><st c="1635">Belki de o da lisede ineklerden biriydi. </st><st c="1676">Ha ha! </st><st c="1683">Bir ara sorarım. </st><st c="1700">Siyah, kıvır kıvır marulu andıran saçları dağınık. </st><st c="1751">Ama öyle </st><span><st c="1760">out of bed</st></span><st c="1770"> efekti versin diye özellikle dağıtılmamış. </st><st c="1814">Gerçekten yataktan çıktıktan sonra saçını başını düzeltmemiş. </st><st c="1876">Oğuz şapşalı bu görüntüyü elde edebilmek için saatlerce banyoya kapanır. </st><st c="1949">Jöle kutusunun dibini boylar, beni de sonunda delirtir.   </st></p>
			<p><st c="2005">İskele yarım saatte ana baba gününe dönmüş. </st><st c="2049">Pis günübirlikçi kalabalığı arasından bisikleti zar zor iterek saatli meydana çıktık. </st><st c="2135">Arabacıların önündeki kuyruk daha şimdiden meydanı geçmiş, Prenses Otel’in kapısına uzanıyordu. </st><st c="2231">Vapurdan inen kendini can havliyle faytona atma derdinde. </st><st c="2289">Koca götlüler. </st><st c="2304">İki adım yürümeye gelemez, kesilirler. </st><st c="2343">Anneler çocuklarına atları işaret ediyorlar. </st><st c="2388">Bak yavrum at. </st><st c="2403">Şimdi bineceğiz tıngır mıngır adanın etrafında döneceğiz. </st><st c="2461">Sanırsın fil tepesinde Amazonları gezecekler. </st><st c="2507">Ne bu fantezi? </st><st c="2522">Adalara vize koysalar? </st><st c="2545">Günübirlikçiler giremese... </st><st c="2573">Ama o zaman Burak da gelemez. </st><st c="2603">Tamam, o zaman Amerikan vizesi alır gibi adaya gelecek kişilerin adada yerleşik bir akrabası, bir tanıdığı bulunması şartı koşulsa? </st><st c="2735">Ben böyle konuşunca Oğuz çok kızıyor. </st><st c="2773">Beyaz Türk’müşüm, elit, faşist filanmışım. </st><st c="2816">Burak duysa ne der acaba?  </st></p>
			<p><st c="2842">Mesut abi dükkânının önüne çıkmıştı. </st><st c="2879">Elinde Büyükada haritası, nasıl olduysa yolları bu bayram kalabalığında adaya düşmüş iki Fransız turiste Büyük Tur Yolu’nu gösteriyordu. </st><st c="3016">Çabucak elinde kalmış kiralık bisikletlere göz attım. </st><st c="3070">Dandikleri öne, dışarı koymuş. </st><st c="3101">Çakal tabii.   </st></p>
			<p><st c="3114">“Günaydın Mesut abi! </st><st c="3135">İyi bayramlar!”  </st></p>
			<p><st c="3151">Terli alnını elinin arkasıyla silip başını salladı. </st><st c="3203">Turistlerden, fayton sırasında bekleyenlerin gürültüsünden daha şimdiden bunalmıştı. </st><st c="3288">Burak’ı kolundan tutup dükkânının içine çektim. </st><st c="3336">Şaşkınlar benim Schwinn cruiser’ı kiralık sanmasınlar diye yan taraftaki kuruyemişçinin önüne bıraktım. </st><st c="3440">Dükkânın içinde, arka tarafta duvara dayalı beyaz bir Trek duruyordu.  </st></p>
			<p><st c="3510">“Bunu kiralayalım sana.”  </st></p>
			<p><st c="3535">Burak bisiklete baktı, başını salladı. </st><st c="3574">Bakışından anladım ki bisikletler hakkında bir şey bilmiyor. </st><st c="3635">Gittim, Trek’i tek elimle kaldırdım.  </st></p>
			<p><st c="3672">“Bak, gördün mü? </st><st c="3689">Ne kadar hafif. </st><st c="3705">Bizim adada en önemli şey bisikletin hafifliğidir. </st><st c="3756">Üstelik bu yirmi bir vites. </st><span><st c="3784">Hybrid </st></span><st c="3791">model. </st><st c="3798">Yarış özelliği de var, aynı zamanda dağ bisikleti gibi.”  </st></p>
			<p><st c="3855">Bilgilerimle biraz daha hava atmaya hazırlanıyordum ki bir gürültü patırtı koptu. </st><st c="3937">Dışarı çıktım. </st><st c="3952">Fayton sırasında bir bağırış çağırış. </st><st c="3990">Burak’ı arkamda bırakıp arabacılara yaklaştım. </st><st c="4037">Durum hemen anlaşıldı. </st><st c="4060">Öndeki iki şişko adam faytona beş kişi bineceklermiş. </st><st c="4114">Israr ediyorlar. </st><st c="4131">Arabacı da razı gelmiyor. </st><st c="4157">Faytona dört kişiden fazla kişinin binmesi yasak. </st><st c="4207">Belediyeden emir geldi. </st><st c="4231">Şişkolardan biri elini pantolonunun kıç cebine attı. </st><st c="4284">Hemen arkalarında çubuğa yerleştirdikleri telefonlarıyla </st><span><st c="4341">selfie</st></span><st c="4347"> çeken kadınlar bir yandan fönlü saçlarını düzeltirken bir yandan kıkırdıyorlardı.  </st></p>
			<p><st c="4430">“Şekerim biz üçümüz ancak iki kişilik yer kaplarız zaten. </st><st c="4488">Beyler yan yana oturur, biz de mini minnacık sıkışıveririz. </st><st c="4548">Oldu işte. </st><st c="4559">Aman! </st><st c="4565">Amma da uzattınız be! </st><st c="4587">Hadi binelim de gidelim. </st><st c="4612">Atlar bizi mi çekmeyecek? </st><st c="4638">Değil mi ya? </st><st c="4651">Ah, ha ha!”  </st></p>
			<p><st c="4663">Arabacı çetin cevizdi. </st><st c="4686">Yoldan çekilmedi. </st><st c="4704">Bunun üzerine şişkolardan biri hamle edip, onu kenara çekmeye yeltendi. </st><st c="4776">Ben bu arabacıyı tanıyorum. </st><st c="4804">Tenha günlerde kulübün orada durur, kızlara laf atar. </st><st c="4858">Kır saçlı, dede yaşında adam aslında. </st><st c="4896">En çok da Nur Halama laf atar. </st><st c="4927">Halam kızmaz ama. </st><st c="4945">Hatta bir defasında, gül dondurma alıyorduk, durdu dedi ki: “Bir gün seninle çamlara çıkacağım vallahi, neymiş marifetin orada gösterirsin artık.” Arabacı artık bana laf atmıyor ama dondurma yerken görürse anlamlı anlamlı gülüyor. </st><st c="5176">Kart zampara.   </st></p>
			<p><st c="5190">Neyse onu değil, atları savunmak benim işim. </st><st c="5235">O yüzden Amazon savaşçısı gibi daldım aralarına. </st><st c="5284">Kadınları iki dirsek darbesiyle ekarte edip ringe çıktım. </st><st c="5342">Şişkoların polo yaka iğrenç tişörtlerinin arkası daha şimdiden sırılsıklamdı. </st><st c="5420">Yemeyiverin abi bu kadar! </st><st c="5446">Enseleriniz maşallah antik tapınak kolonu gibi kalınlaşmış. </st><st c="5506">Omuz atarak onları iki yana dağıttım, soluk soluğa karşılarına dikildim.  </st></p>
			<p><st c="5579"> “Abicim duymuyor musunuz? </st><st c="5605">Arabalar dört kişilik. </st><st c="5628">Siz ikiniz binseniz zaten dört kişilik yük ediyorsunuz. </st><st c="5684">Bir de beş kişi bineceksiniz. </st><st c="5714">Bu sıcakta hayvanlara eziyet etmeye ne hakkınız var?”  </st></p>
			<p><st c="5768">“Kızım çatlak mısın be? </st><st c="5792">Çekil git ya! </st><st c="5806">Bir de seninle mi uğraşacağız?”  </st></p>
			<p><st c="5838">Kollarımı iki yana açtım. </st><st c="5864">Geçit yok bayım! </st><st c="5881">Kart zampara arabacı gülse mi, yanıma mı gelse bilemeden öyle mal gibi durdu. </st><st c="5959">E, dondurma yiyen şirin kızdan beklemiyordu tabii böyle bir hamle.   </st></p>
			<p><st c="6026">Ellerimi belime koyup bağırdım. </st><st c="6058">Hoşuma gitti.   </st></p>
			<p><st c="6072">“Her gün kaç at ölüyor bu adada biliyor musunuz? </st><st c="6121">Sizin gibi haddini bilmezleri adanın tepelerine taşırken kalpleri duruyor. </st><st c="6196">Yığılıp kalıyorlar. </st><st c="6216">Büyük Tur Yolu’nda kaç at leşi var biliyor musunuz?”  </st></p>
			<p><st c="6269">“Bana bak! </st><st c="6280">Bela mısın nesin? </st><st c="6298">Keyfimizi kaçırma bayram bayram. </st><st c="6331">İster beş kişi bineriz, ister altı. </st><st c="6367">Sana mı kaldık be süphanallah! </st><st c="6398">Çekil git, elimden bir kaza çıkacak.”  </st></p>
			<p><st c="6436">Sesimi yükselttim.   </st></p>
			<p><st c="6455">“Çekilmezsem ne yaparsın?”  </st></p>
			<p><st c="6482">Herif bana doğru bir adım attı. </st><st c="6514">Yerimden kımıldamadım. </st><st c="6537">Şimdi taze tıraşlı, et pembesi yüzünü çok yakından görüyordum. </st><st c="6600">İğrenç losyonuyla karışık ter kokusundan midem bulandı. </st><st c="6656">Burak neredeydi ki?   </st></p>
			<p><st c="6676">“Kızım sen benim kim olduğumu biliyor musun? </st><st c="6721">İstersem aha buradaki arabaların topunu tutar, atların her biri geberene kadar tur attırırım ben anladın mı! </st><st c="6830">Kimse de bir şey diyemez. </st><st c="6856">Ha? </st><st c="6860">Anladın mı?”  </st></p>
			<p><st c="6873">Etrafımızı kavga meraklısı bir kalabalık sarmıştı. </st><st c="6924">Demin </st><span><st c="6930">selfie</st></span><st c="6936"> çeken kadınlardan biri söylendi.   </st></p>
			<p><st c="6970">“Yeter artık Osman! </st><st c="6990">Tadımız kaçtı ama aaa!”   </st></p>
			<p><st c="7014">O </st><span><st c="7016">selfie </st></span><st c="7023">çubuğunu elinden kapıp kafasında kırsam ne güzel olur! </st><st c="7078">Tam bunu düşünürken Burak yanımda bitiverdi. </st><st c="7123">Kolumdan tutup beni kalabalıktan uzaklaştırdı.   </st></p>
			<p><st c="7170">“Yürü Selin, gidelim!”  </st></p>
			<p><st c="7193">“Dur ya Burak!”  </st></p>
			<p><st c="7209">Burak kolumdan çekti. </st><st c="7231">Hızla, hırsla, tüm gücüyle. </st><st c="7259">Alçak sesle tam kulağıma konuştu. </st><st c="7293">Soluğu sıcaktı.   </st></p>
			<p><st c="7309">“Bana bak Selin! </st><st c="7326">Bu kalantorlarla dalaşmanın hiç anlamı yok. </st><st c="7370">Sana dünyayı dar ederler. </st><st c="7396">Karakola düştük mü işimiz iş! </st><st c="7426">Zaten kelle koltukta yaşıyoruz. </st><st c="7458">Daha fazla maceraya lüzum yok!”  </st></p>
			<p><st c="7490">Ümitsizce faytonların oraya baktım. </st><st c="7526">Kavga meraklısı kalabalık dağılmıştı. </st><st c="7564">Arabacı hâlâ direniyordu. </st><st c="7590">İyi. </st><st c="7595">Diren kart zampara. </st><st c="7615">Burak beni oradan uzaklaştırmak için kolunu omzuma sarınca kendimi felaket filmlerinin son sahnesindeki kadın kahramanlar gibi hissettim. </st><st c="7753">Sahne kararırken kadın ve erkeği arkadan görürüz. </st><st c="7803">Sislerin arasından yanmış yıkılmış bir dünya bırakarak ufka doğru sarmaş dolaş yürürler. </st><st c="7892">Bisikletim o hengâmede yere düşmüş. </st><st c="7928">Kaldırırken şişkoyla göz göze geldik. </st><st c="7966">Sırıttım.   </st></p>
			<p><st c="7976">“O faytona sizi koşsunlar da biraz göbeğinizi eritin derim ben.”   </st></p>
			<p><st c="8041">Alçak sesle konuşmuştum ama her nasılsa şişko beni duydu. </st><st c="8099">Elini beline atıp bize hamle etti.   </st></p>
			<p><st c="8134">“Atla arkama! </st><st c="8148">Çabuk! </st><st c="8155">Selin!”  </st></p>
			<p><st c="8163">Burak bisiklete binmiş! </st><st c="8187">Benim bisikletime! </st><st c="8206">Kavga dövüşte tecrübeli galiba. </st><st c="8238">Burak </st><span><st c="8244">my hero</st></span><st c="8251">! Arkadaki metal seleye oturup kollarımı beline sardım. </st><st c="8307">Çarşıya daldık. </st><st c="8323">Sıcaktan ve kalabalıktan serseme dönmüş insanların arasından slalom yaptık. </st><st c="8399">Tam bir James Bond filmi Allahım!   </st></p>
			<p><st c="8433">“Yihu! </st><st c="8440">Zili çal! </st><st c="8450">Zili çal Burak! </st><st c="8466">Açılın!”  </st></p>
			<p><st c="8475">Çarşıdan çıkıp kumsal yoluna girdik. </st><st c="8512">Burak gidonda sandığımdan daha ustaydı. </st><st c="8552">Yüzümü sırtına yaklaştırıp bağırdım:   </st></p>
			<p><st c="8589">“Lisedeyken babam beni karate kursuna göndermişti. </st><st c="8640">Bıraksaydın da iki üç numara çekseydim! </st><st c="8680">Şişkoyu iki büklüm ederdim değil mi?”  </st></p>
			<p><st c="8718">Burak’ın ensesi kızarmış, boynundaki mavi kalın damar kabarmıştı. </st><st c="8784">Şakaklarından iki sıra ter akıyordu. </st><st c="8821">Yüzünü yoldan ayırmadan güldü.   </st></p>
			<p><st c="8852">“Ederdin, ederdin. </st><st c="8871">Yetenek var sende!”  </st></p>
			<p><st c="8891">Burak yokuş aşağı frenleri bıraktı. </st><st c="8927">Bisiklet denize doğru hızlandı. </st><st c="8959">Yüreğim ağzıma geldi. </st><st c="8981">Çok hoşuma gitti. </st><st c="8999">Bacaklarımı kaldırıp bağırdım.  </st></p>
			<p><st c="9030">“Yihuuu! </st><st c="9039">Açılın! </st><st c="9047">Selin Süheyla geliyor! </st><st c="9070">Ada atlarının kurtarıcısı Selin ile Burak geliyor.”  </st></p>
			<p><st c="9122">Bizim evin kapısına yaklaşırken ikimiz de gülüyorduk. </st><st c="9176">Sonra bir cesaret kollarımı beline daha sıkı doladım. </st><st c="9230">Bilerek mi ağırlığını arkaya verdi, sırtını göğüslerime bastırdı, yoksa kapının önünde yavaşladık diye bana mı öyle geldi bilmiyorum.   </st></p>
			<p><st c="9364">Sonra zaten indik.   </st></p>
		</div>
	<div id="charCountTotal" value="9383"></div></body>
</html>
