<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-14</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-14" xml:lang="tr-TR">
		<div>
			<p>  </p>
			<p id="_idParaDest-12" xml:lang="en-GB"><st c="0">12  </st></p>
			<p><st c="3">Yemek odası kahve ve kızarmış ekmek kokuyordu. </st><st c="50">Sofrada iki tabak kalmış. </st><st c="76">Benimki ve Fikret’inki. </st><st c="100">Anlaşılan Fikret sabahın karanlığında gittiği yerden hâlâ dönmedi. </st><st c="167">Sadık Usta sofranın geri kalanını toplamış, sonra da ortadan kaybolmuş. </st><st c="239">Evde çıt çıkmıyor. </st><st c="258">Martılar bile susmuş. </st><st c="280">Boş odada gezinirken çıplak ayaklarımın bastığı parkelerin gıcırtısı sinirimi bozuyor. </st><st c="367">Masanın altına itilmiş sandalyeler de. </st><st c="406">Daha dün sabah şu masanın etrafında Fikret, Selin, Burak, sonra büyükannem kahvaltı ettiğimize, o mükellef sofranın başında öğlene kadar oturup, kahve üzerine çay, çay üzerine duble espresso, üzerine sade Türk kahvesi, en sonunda da içine Baileys eklediğimiz buzlu köpüklü frape içtiğimize kim inanır? </st><st c="708">Fikret gitti, birlik, beraberlik bozuldu. </st><st c="750">Tek başımıza yiyeceğiz, anlaşıldı. </st><st c="785">Burak’la Selin hâlâ dönmediler mi? </st><st c="820">Saat öğleni geçti.   </st></p>
			<p><st c="839">Yürüdüm. </st><st c="848">Büyükannemin ceviz ağacından yapılma, aynalı konsolunun içinde duran müzik setinin </st><span><st c="931">play </st></span><st c="936">tuşuna bastım. </st><st c="951">Bir anda Albinoni’nin yaylılar için sol minör adagio’su odayı doldurdu. </st><st c="1023">Oldu şimdi! </st><st c="1035">Eksik parça bulundu. </st><st c="1056">Bu odayı Albinoni’siz düşünemiyorum. </st><st c="1093">Adagio, allegro, yaylı çalgılar için, org için, konçerto sol minör, do majör. </st><st c="1171">Org eşliğinde uzun, ağır adımlar attım, kontrbası çıplak topuklarımın altındaki parkede duyarak kahvaltı sofrasını tavaf ettim. </st><st c="1299">Masanın başına gelince durdum. </st><st c="1330">Kederli kemanlar yükseldi. </st><st c="1357">Peşinden gelen viyolalar o kedere eşlik etti. </st><st c="1403">Annemin ardında bıraktığı boşluktan yüreğime incecik bir sızı aktı. </st><st c="1471">Sandalyeyi çekip dün Fikret’in oturduğu yere çöktüm.  </st></p>
			<p><st c="1524">Masa başı ne zaman Fikret’in oldu? </st><st c="1559">Eskiden, çocukken ikimiz yan yana pencereye karşı otururduk. </st><st c="1620">Masa başı boştu. </st><st c="1637">Hiç tanımadığım dedemizin yeriymiş. </st><st c="1673">(Fikret’in kafayı taktığı büyükdede değil, annemin babası olan. </st><st c="1737">Matematik profesörü. </st><st c="1758">Şirin Hanım’ın kocası.) Annem adaya nadiren gelen babamı oraya oturtmak isterdi ama büyükannem izin vermezdi. </st><st c="1868">Damadını sevmediğini saklamazdı. </st><st c="1901">Belki de bu yüzden babam bu eve çok nadir gelirdi. </st><st c="1952">Zaten Albinoni onu açmazdı. </st><st c="1980">Annemle yalnız kaldıklarında büyükannemin eksantrik halleriyle dalga geçer, gülüşürlerdi. </st><st c="2070">Annem kendi annesini bir defa bile savunmadı kocasına karşı. </st><st c="2131">Babam ayrıca gümüş halkalara tutturulmuş keten peçetelerden, Viyana’dan gelme hasır altlıklı tonet sandalyelerden, yan taraftaki çoğu yazarından imzalı kitaplarla tıkış tıkış dolu kütüphaneden de hoşlanmazdı. </st><st c="2340">O yüzden de adadaki eve gelmezdi.   </st></p>
			<p><st c="2374">Biz yazları burada kalırdık. </st><st c="2403">Annem, Fikret, ben. </st><st c="2423">Babamın İstanbul’da işleri olurdu. </st><st c="2458">Babamın İstanbul’da işi hiç bitmezdi. </st><st c="2496">Bittiğinde de lacivert, iki kapılı BMW’mizle bizi Çeşme’ye götürürdü. </st><st c="2566">Geçtiğimiz köylerin tozlu yollarında çocuklar BeEmVeeee diye bağıra çağıra arkamızdan koştururdu. </st><st c="2664">Bizim arabanın eşi benzeri bulunmayan bir model olduğunu arka pencereden gördüğüm başları iki numaraya vurulmuş oğlanlar sürüsünden öğrenmiştim. </st><st c="2809">Öğrenmiş, hiç de etkilenmemiştim. </st><st c="2843">Ön koltukta çakısıyla elma soyan annemin de umurunda değil arabamızın modeli. </st><st c="2921">Sorsan bilmezdi. </st><st c="2938">Ama babamın ona sunduğu zengin zevklerine düşkündü. </st><st c="2990">Kendi tarzında bir isyandı anneminki. </st><st c="3028">Şirin Saka marka arabalardan, teknolojinin son harikalarından, yazlık sitelerden, Amerikan dizileri ve videokasetlerden tiksindiği için Süheyla ona mallar ve markalar dünyası vaat eden kocasına bayılıyordu.   </st></p>
			<p><st c="3235">Adagio bitti. </st><st c="3249">Allegro başladı. </st><st c="3266">Gümbür gümbür. </st><st c="3281">Coşkuyla. </st><st c="3291">Gülibrişimin yaprakları arasından sızıp parkeye düşen ışığın rengi değişti. </st><st c="3367">Duygunun yürekteki titreşimine müzikten başka hangi sanat böylesine yaklaşabilir? </st><st c="3449">Kısacık vuruşlarıyla neşeyi anlatan kemanlar tam da adagio’nun üzerine gelince, ne var ki diyorlar, hayat bir keder, bir neşe. </st><st c="3576">Matem de bizde, coşku da. </st><st c="3602">Hüzün de, tutku da. </st><st c="3622">Bir ritim, bir melodi. </st><st c="3645">Bir kontrbas, bir keman. </st><st c="3670">Müzik hiç susmuyor ki. </st><st c="3693">Evren titreştikçe ve yürek de beraberinde, kemanların bize sunduğu zamanın kısa bir özeti değildir de nedir?   </st></p>
			<p><st c="3802">Çocukluk Çeşme’ye giden bir BMW değildi benim için. </st><st c="3854">Arka koltukta iki kulaklık girişi olan </st><span><st c="3893">walkman</st></span><st c="3900">’den Fikret’le beraber o senenin Eurovision kasetini dinlemek hiç değildi. </st><st c="3976">Uzun yolda midem bulanırdı. </st><st c="4004">BMW’nin gri kadifemsi koltuklarına kusacağım korkusuyla babam ikide bir arabayı emniyet şeridine çeker, kapıyı açardı. </st><st c="4123">Biz uyuyunca annemle babam tatil köyünün barına giderlerdi. </st><st c="4183">Bar iki adım ötedeydi. </st><st c="4206">Otel odamızın balkonuna çıksam, annem beni görebilirdi. </st><st c="4262">Ama ben değil odadan, Fikret’le yan yana yattığımız yataktan bile çıkmazdım. </st><st c="4339">Aldatıldığımı düşünür, öfkeden, korkudan, hayal kırıklığından tir tir titrerdim. </st><st c="4420">Bizi uyutup kaçın siz, iyi mi! </st><st c="4451">Oğlan çocuk Fikret’ti ama annemi babamdan kıskanan bendim.   </st></p>
			<p><st c="4510">Benim çocukluğum lacivert BMW’nin arka koltuğunda değil, burada geçti. </st><st c="4581">Burada. </st><st c="4589">Adadaki evde. </st><st c="4603">Albinoni, Bach, Vivaldi’nin ekmek kızartması kokusuna karıştığı şu yemek odasında. </st><st c="4686">Pencerenin önündeki gülibrişimin dalları arasında süzülüp de parkeye düşen sabah ışığının dairesinde bale yaparak. </st><span><st c="4801">Rond de jambe </st></span><st c="4815">önden arkaya, arkadan öne. </st><st c="4842">Çocukluk sofranın bir ucunda, merhum kocasının hayaletinin karşısında oturan her daim şık, her daim sırtı dik, ince uzun parmaklarıyla ekmeğine tereyağı ve zeytin ezmesi süren Şirin Saka’ydı. </st><st c="5034">Sabah kahvaltısı bitince büyükannem kameriyede kahvesini içer, ayağına dolanan kedilerle konuşurdu. </st><st c="5134">Bize hitap ederken duymadığımız tatlı, çocuksu bir konuşma tonu tuttururdu kedilerle konuşurken. </st><st c="5231">Çocukluk bir tekiri kıskanmaktı ve mavi seyyar arabada satılan gül dondurmaydı. </st><st c="5311">Ayna gibi pırıl pırıl krom kazandan seçtiğim süt mısırdı. </st><st c="5369">Kahvaltıdan sonra anne-kız evden kaçışlarımızdı. </st><st c="5418">Büyükannemden, Fikret’ten, Albinoni’den, soyut sanattan... </st><st c="5477">Bisikletle gittiğimiz Büyük Tur Yolu’nda annemle elimizi, kolumuzu çizmek pahasına dalından yediğimiz kocayemişti.   </st></p>
			<p><st c="5592">Termostan fincanıma kahve doldurdum. </st><st c="5629">Sadık Usta domates söğüş, zeytin ve keçi peynirini bırakmış, ekmeklerimi de soğumasın diye kumaş peçeteyle örtüp tabağımın yanına koymuş. </st><st c="5767">Fikret’in tabağının önünde ise zeytinleri. </st><st c="5810">Abimin sabah kahvaltısı. </st><st c="5835">Üç tane zeytin. </st><st c="5851">Bir lokma, bir hırka Fikret. </st><st c="5880">Yogi Fikret. </st><st c="5893">Yok, yoganın günahını almayayım şimdi. </st><st c="5932">Fikret iştahsız bir insandı. </st><st c="5961">Oldum olası. </st><st c="5974">Kim bilir ne işler peşinde şimdi. </st><st c="6008">Dün kahvaltıda amma uzattı. </st><st c="6036">Büyükannemin babasıymış. </st><st c="6061">Köklermiş. </st><st c="6072">Lanetmiş. </st><st c="6082">Travma. </st><st c="6090">Tetik. </st><st c="6097">Geç bunları. </st><st c="6110">Annemizi yitirmişiz biz. </st><st c="6135">Yıllar olmuş. </st><st c="6149">Hâlâ alışamamışız. </st><st c="6168">Daha neyin yasını tutacağız?   </st></p>
			<p><st c="6197">Gözlerim doldu. </st><st c="6213">Yine. </st><st c="6219">Bu aralar çok sık oluyor. </st><st c="6245">Annemin aklıma düşmesi de çok sık oluyor, onu düşünürken gözlerimin dolması da, geçmişin hayaletlerinin zihnime üşüşmesi de. </st><st c="6370">Burada, bu odada, şu masanın etrafında, Sadık Usta’nın özenle hazırladığı kahvaltı sofrasında, Albinoni eşliğinde içilen toz şekerli, tavşankanı çayların dibi görünmeden anneme yalvarıyorum.   </st></p>
			<p><st c="6561">“Anne, kumlu plaja gidelim, ne olur, ne olur anne, yalvarırım, lütfen, lütfen! </st><st c="6640">Kumdan kaleler yapalım, çukur açıp, kanallar kazalım, alttan ellerimizi birleştirelim.”   </st></p>
			<p><st c="6728">Büyükannem, altmışına merdiven dayamışken yıldızı tekrar parlayan ressam Şirin Saka, sofranın kapıya yakın başından söyleniyor. </st><st c="6856">Saçlarını taraklarla arkasına toplamış, yaklaşsam pudra kokusunu içime çekerim. </st><st c="6936">Burada, onun yanında kalalım istiyor biliyorum ama bunu açıkça söylemez. </st><st c="7009">Alışkanlığı değil. </st><st c="7028">Veya cesareti yok.   </st></p>
			<p><st c="7047">“Çocuğum, evin önü, deniz derya. </st><st c="7080">Ne işiniz var halk plajında?”  </st></p>
			<p><st c="7110">Kumlu plaj dediğim Yörük Ali plajı çamların içinde. </st><st c="7162">Heybeliada’nın yeşil tepelerine ve uçsuz bucaksız maviliklere bakıyor. </st><st c="7233">Lodosta bizim kıyıya yosunlar, bira şişeleri, denizanaları, naylon torbalar, karpuz kabukları vuruyor. </st><st c="7336">Kayıkhanenin borularından lağım kokusu geliyor. </st><st c="7384">Pis köpükler bizim iskeleden denize inen yosunlu merdivenin etrafını sarıyor. </st><st c="7462">Annem denize girmemize izin vermiyor. </st><st c="7500">Yörük Ali’nin suları ise lodos, poyraz dinlemiyor hep parlak, hep masmavi.   </st></p>
			<p><st c="7575">Üstelik plaja giderken faytona biniyoruz. </st><st c="7617">Arkada, mavi deri kaplı koltukta annemle yan yanayız. </st><st c="7671">Adanın yokuşlarında, virajlarında beşik gibi sallanıyoruz. </st><st c="7730">Fayton yolculuğuna bayılıyorum. </st><st c="7762">Parlak jantlar, püsküllü perdeler, mavi deri döşemeye dikilmiş düğmeler, çin çin öten korna, faytona dair her şey aklımı başımdan alıyor. </st><st c="7900">Fikret önde, arabacının yanında. </st><st c="7933">Genç adam olmuş artık. </st><st c="7956">Arabacı diyor ki: “Delikanlı, gel sen yanımda otur.” Sonra o atları “Yiiih!”ledikçe, Fikret ciddiyetle tekrarlıyor: Yiii! </st><st c="8078">Biz annemle gülüşüyoruz. </st><st c="8103">Erkekler çok komik. </st><st c="8123">Annem şeftali çiçeği kokuyor.   </st></p>
			<p><st c="8153">Ağlamaya başladım. </st><st c="8172">Gözyaşlarım elimde tuttuğum, tutarken soğuttuğum kahvemin içine düştü. </st><st c="8243">Ağlamam normalmiş. </st><st c="8262">Hormonlardanmış. </st><st c="8279">İnternetten araştırdım. </st><st c="8303">Yoksa yılan gözlü doktor kadının bana bir şey söylediği yoktu. </st><st c="8366">O sadece lüzumsuz laflar etmeyi bildi. </st><st c="8405">Bir de telefon etmeyi. </st><st c="8428">Hukuki sorumluluk alamazmış.   </st></p>
			<p><st c="8457">Ağlamam iyice arttı. </st><st c="8478">İyi, Sadık Usta ortalıkta görünmüyor. </st><st c="8516">Adamcağız boş yere telaşlanır. </st><st c="8547">Nasıl anlatırım ona? </st><st c="8568">Sadık Usta hormonlarım şaştı da. </st><st c="8601">Çünkü ben... </st><st c="8614">Benim başıma kötü bir şey geldi. </st><st c="8647">Evet evet Nur, eski Yeşilçam filmlerindeki kandırılan genç kızlar gibi ağlarsın Sadık Usta şimdi içeri girse. </st><st c="8757">Elimde değil, ne yapayım? </st><st c="8783">Fikret’in bahsettiği lanet belki de beni de kötü yola itmiştir. </st><st c="8847">Oh, ne güzel, lanet derim işin içinden sıyrılırım. </st><st c="8898">Üst kuşakların sırtına yüklerim. </st><st c="8931">Kime? </st><st c="8937">Büyükannemin tanımadığımız babasına. </st><st c="8974">Onun günahlarının semeresini biz çekiyoruzdur. </st><st c="9021">Yediğimiz boklar lanete bağlanır. </st><st c="9055">Fikret inşallah laneti bozdurmaya yoga hocasına gitmiştir de gün yüzü görür ailemiz.   </st></p>
			<p><st c="9140">İyi de sorumluluğu hormonlara yıkmakla Fikret’in lanetine yüklemek arasında ne fark var? </st><st c="9229">Beyin kimyamız hormonların egemenliğinde ise özgür irade diye bir şeyden söz edilemez. </st><st c="9316">Edilir Nur, edilir. </st><st c="9336">Sen de bal gibi biliyorsun ki bazı adımlar cüzi iradeyle atılır. </st><st c="9401">Veya bir klinikten içeri atılan adımlar mesela. </st><st c="9449">Yılan gözlü doktorların çalıştığı kliniğe. </st><st c="9492">Eline tutuşturulan belgeye, en yakındaki büfede atılan sahte imza mesela. </st><st c="9566">Kocanın yazılı izni şart ise buyurun, imzalattım getirdim. </st><st c="9625">Hormonlarla açıklayabilir misin tüm bunları? </st><st c="9670">Haydi, açıkladın diyelim. </st><st c="9696">Hikâyenin bir de başı var. </st><st c="9723">Hormonların etkisine girmeden önceki başı. </st><st c="9766">Harbiye’den eve gideceğine, Kurtuluş’a dönen adımlar mesela. </st><st c="9827">Ufuk seni terk etmesin de kimi terk etsin?   </st></p>
			<p><st c="9870">Kimonomun cebinden telefonumu çıkartıp Ufuk’u aradım. </st><st c="9924">Tekrar. </st><st c="9932">Gözlerim hâlâ yaşlıyken. </st><st c="9957">Ufuk benim ağlamama alışıktır. </st><st c="9988">Sulu gözlünün tekiyim. </st><st c="10011">Bir tek annemin cenazesinde göz pınarlarım kurumuştu. </st><st c="10065">Tek bir yaş dökülmedi yanağımdan aşağı. </st><st c="10105">Ardında bıraktığı boşluğa bir nehir dolusu gözyaşı akıttığımdan olsa gerek.   </st></p>
			<p><st c="10181">Annemin ardında bıraktığı boşluk... </st><st c="10217">O boşluk Maçka’daki at koştur dairemizin salonunda, uzun tüylü beyaz halının üzerinde, boş içki şişeleri ile çevrelenmiş gerçek bir boşluktu. </st><st c="10359">Mecazi değil. </st><st c="10373">Cismani. </st><st c="10382">Cinayetten sonra maktulün etrafına tebeşirle çizilen figür gibi bir şey yerdeki koyun postunun üzerinde şarap, cin, viski şişeleriyle çizilmişti. </st><st c="10528">Fikret annemi o şişelerin ortasında baygın yatarken bulmuş, sırtlamış hastaneye götürmüştü. </st><st c="10620">Annem tövbe edip de yedi yıldır elini bile sürmediği içki şişelerinin ortasında, beyaz postun üzerinde. </st><st c="10724">İşte başını şuraya koymuştur. </st><st c="10754">Viskiyle votkanın arasına. </st><st c="10781">Saçları dağılmıştır. </st><st c="10802">Şişelere karışmıştır. </st><st c="10824">Kollarının bittiği yerde babamın pahalı şarapları, iki bacak arasında şampanya şişeleri. </st><st c="10913">Annem rakıya, biraya dokunmazdı. </st><st c="10946">Cin de sevmez sanıyordum. </st><st c="10972">Ama işte boynunun sol tarafına denk gelen yerde boş cin şişesi, sonra yine viski, votka, konyak... </st><st c="11071">Yedi yıllık aradan sonra buluşmanın heyecanıyla hepsi şıkır şıkır.   </st></p>
			<p><st c="11138">Sırtımda boyumdan büyük çantamla salonun orta yerinde kalakalmıştım. </st><st c="11207">Kapakları açık, yarısı koyun postunun tüylerine dökülmüş, parkede yapış yapış kurumuş, kokuları birbirine karışmış içki şişelerinin ortasında baygın yatan annemin hayaletini görüyordum. </st><st c="11393">Annem çoktan ölmüştü. </st><st c="11415">Şimdi buzhanede kapalı bir kutunun içinde bekliyordu.   </st></p>
			<p><st c="11469">Son nefesini verdiğinde saat 5:28’miş. </st><st c="11508">Hastanede Fikret’ten başka kimse yokmuş. </st><st c="11549">Fikret gece yarısı o zamanlar henüz birkaç aylık bebek olan Oğuz’un ağlamasıyla uyanmış. </st><st c="11638">Freya da uyanmış “Ama ne olur sen git, daha şimdi sütünü verdim” demiş. </st><st c="11710">Fikret Oğuz’u kucağına almış. </st><st c="11740">Pışpışlayarak alt kata inmiş, salonun perdesiz, geniş penceresinden karşıdaki gecekondu mahallesine bakmış. </st><st c="11848">Yamaca kurulmuş derme çatma evlerin kimisinde tek ampul yanıyormuş, kimisinin penceresinde hâlâ açık televizyonların mavi ışığı yansıyormuş. </st><st c="11989">Sonra tık. </st><st c="12000">Elektrikler kesilmiş. </st><st c="12022">Karşıki tepe koyu bir karanlığa gömülmüş. </st><st c="12064">Bahçede Layka, Freya’nın Rus kurdu kesik kesik havlamış. </st><st c="12121">Sonra derin bir sessizlik kaplamış her yanı. </st><st c="12166">Oğuz bebeğin gözleri açıkmış ama ağlamıyormuş. </st><st c="12213">O da karanlığı izliyor, sessizliği dinliyor gibiymiş.   </st></p>
			<p><st c="12267">Fikret sonrasını çok net hatırlamıyor. </st><st c="12306">Oğuz’u Freya’nın yanına bırakıp evden çıktığını, yokuşun başına park ettiği bataklık yeşili Fiat Tempra’sına binip karanlık, bomboş sokaklarda –elektrik kesintisi Levent’in, Nispetiye caddesinin tamamını, Zincirlikuyu’ya, hatta Gayrettepe’ye kadar her yeri ele geçirmiş– son derece açık bir zihinle ama sanki dışarıdan bir güç tarafından idare ediliyormuş gibi sürmüş. </st><st c="12675">Maçka’da sokak lambaları yanıyormuş. </st><st c="12712">Bizim apartmanın dördüncü katında da ışıklar yanıyormuş. </st><st c="12769">Dört bir köşede cızırdayan halojen lambaların ışığında aynalar, boş şişeler, kristal karaflar ve bardaklar ışığın yedi rengiyle şıkır şıkırmış. </st><st c="12913">Babamın çirkin iri, siyah deri kaplı ama ne yalan söyleyeyim pek rahat kanepeler, koltuklar, hi-tech müzik sistemiyle donattığı salonumuzda ışığı yansıtmayan tek şey annemin yarı açık gözleriymiş.   </st></p>
			<p><st c="13110">Ben belki çantanın ağırlığına dayanamamıştım. </st><st c="13156">Belki Fikret’in telefonda, ruhsuz, renksiz, tonlamasını yitirmiş, bu bir teyp kaydıdır sesiyle anlattığı bu hikâye kafamda dönüp durduğu için... </st><st c="13301">Dizlerim birden boşaldı. </st><st c="13326">Yere çöktüm. </st><st c="13339">Ağır ağır yıkılan bir bina gibi. </st><st c="13372">Annemden kalan boşluğa başımı koydum. </st><st c="13410">Pahalı, kaliteli içkilerin tatlı, mayhoş kokusunu içime çektim. </st><st c="13474">Çantam ne zaman sırtımdan sıyrılmış bilmiyorum. </st><st c="13522">Kumlu, çamurlu çadır devrilmiş, salkım saçak sandaletlerim, kap kacak çantanın sağına soluna düşmüş.   </st></p>
			<p><st c="13623">Şişelerin ortasına yattım. </st><st c="13650">Viskiyle, votka dudağımın az ötesindeydi. </st><st c="13692">Dilimi çıkartsam ucu değerdi. </st><st c="13722">Değer miydi anne? </st><st c="13740">Ben yoldaydım. </st><st c="13755">Geliyordum. </st><st c="13767">Yalnız kalmayacaktın artık. </st><st c="13795">Yalan! </st><st c="13802">Tatilde yeni bir çocukla tanıştım anne. </st><st c="13842">Muhtemelen onunla takılırken ben seni unuturdum. </st><st c="13891">Seni en acıtan şeyin unutulmak olduğunu bile bile, sen mutfak masasında, elinde külü uzamış sigaranla uyuklarken ben Burak’la gezerdim, sabaha karşı eve gelirdim. </st><st c="14054">Belki de gelmezdim.   </st></p>
			<p><st c="14074">Tatile gitmek üzere evden çıkarken ona sarılmadığımı hatırladım. </st><st c="14139">Aşağı inen asansörün kafesli kapısından sırayla yok olan yüzünü, gövdesini, kapitone sarı sabahlığının eteklerini, bacaklarını. </st><st c="14267">Ağlamaya başladım. </st><st c="14286">Ağladım. </st><st c="14295">Ağladım. </st><st c="14304">Annemden kalan boşluğun tamamı gözyaşlarıyla dolana kadar ağladım.   </st></p>
			<p><st c="14371">Albinoni susmuş. </st><st c="14388">Kahve soğumuş. </st><st c="14403">Ben telefon kulağımda kalakalmıştım. </st><st c="14440">Ufuk telefonu açmıyor. </st><st c="14463">Ufuk telefonu günlerdir açmıyor. </st><st c="14496">Büfede onun imzasını taklit ettiğim günden beri açmıyor. </st><st c="14553">O günün akşamında, ben daha dönmeden evi terk etti. </st><st c="14605">Bir hafta oluyor. </st><st c="14623">Ufuk telefonu açmadıkça ben ağlıyorum.   </st></p>
			<p><st c="14662">Bir açsa ona gerçeği söyleyeceğim.   </st></p>
			<p><st c="14697">Gerçek onu kızdıracak ama sonunda sakinleşecek, bana dönecek.   </st></p>
			<p><st c="14759">Ufuk’u çok üzdüm.   </st></p>
			<p><st c="14777">Bir açsa şu telefonu hepsini anlatacağım.   </st></p>
		</div>
	<div id="charCountTotal" value="14819"></div></body>
</html>
