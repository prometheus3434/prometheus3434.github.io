<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-9</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-9" xml:lang="tr-TR">
		<div>
			<p>  </p>
			<p id="_idParaDest-7" xml:lang="en-GB"><st c="0">7  </st></p>
			<p><st c="2">Bay Fikret’in odasının kapısını açık görmeseydim katiyen içeri girmeye tenezzül etmezdim. </st><st c="92">Esasen benim bu vakitlerde üst katta işim olmaz. </st><st c="141">Gelgelelim, çarşıdan aldığım paketleri mutfağa taşırken kedi içeri kaçmış. </st><st c="216">Oyunbaz gri yavru. </st><st c="235">Onu kovalıyordum. </st><st c="253">Peşinden yukarı çıktım. </st><st c="277">Kedi Bayan Nur’un kapısı dibinde miyavlıyordu. </st><st c="324">Daha evvel de dediğim gibi Bayan Nur hayvanat hususunda hassastır. </st><st c="391">Bilhassa kedilere pek düşkündür. </st><st c="424">Kediler de onun adaya geldiğini duyarlar. </st><st c="466">Eve girer, yatak odalarının bulunduğu üst katlara dahi çıkarlar. </st><st c="531">Başka vakitlerde halbuki bu eve pek sokulmazlar. </st><st c="580">Bahçevan Hüseyin’in müştemilatının orada duran köpekten ürkerler de ondan.   </st></p>
			<p><st c="655">O köpeğin anasını Bayan Şirin sokakta bulduydu. </st><st c="703">Minimini enikti. </st><st c="720">O vakitler Bayan Şirin dinçti. </st><st c="751">Her sabah muhakkak çıkar, idman niyetine yürürdü. </st><st c="801">Yatak odasını yerine, alt kata taşımamıştık. </st><st c="846">Yukarıda, arkada denize bakan oda onundu. </st><st c="888">Bugün orada Bay Burak gibi konuklar kalır. </st><st c="931">Bayan Şirin sabah gezmesine çıktığında iskeleye, çarşıya değil, bizim bu evden ta Lunapark meydanına kadar yürürdü. </st><st c="1047">Nereden baksan uzak bir mesafedir. </st><st c="1082">Yokuşu, inişi çıkışı da meşakkatlidir. </st><st c="1121">Bir defasında Lunapark meydanının oradan payton tutmuş, Büyük Tur Yolu’ndaki Viranbağ Gazinosu’na gitmiş. </st><st c="1227">Benim haberim yok. </st><st c="1246">Gazino dediğime bakılmasın. </st><st c="1274">Eski gazino. </st><st c="1287">Şimdi çay, kahve servis ediyorlar. </st><st c="1322">O gün köpek kucağında eve döndü. </st><st c="1355">Gazinonun sahibi aksi ihtiyardan almış. </st><st c="1395">Bu vesileyle hanımımın ta Viranbağ’a dek gittiğini öğrendim. </st><st c="1456">Laf arasında söyleyiverdiydi. </st><st c="1486">Bunu işitince ben pek telaş ettim. </st><st c="1521">“Aman Bayan Şirin, sizin gibi bir hanımefendi öyle tenha mevkilerde bir başına, yapmayın etmeyin çok rica ederim.” O vakit bana dedi ki:   </st></p>
			<p><st c="1658">“Sadık takatim yettiği sabahlarda ben daima Viranbağ’a kadar yürürüm. </st><st c="1728">Takatim yetişmezse de faytoncu götürür. </st><st c="1768">Tedirginliğin lüzumu yok.”  </st></p>
			<p><st c="1795">Bayan Şirin işte öyle dinç bir insandı. </st><st c="1835">Gençliğimizde ve hatta daha da eskiden biz çocukken ancak keçilerin geçtiği patikalardan dağların tepelerine, saklı mağaralara, mahzenlere kaçardı. </st><st c="1983">Ben ondan ufaktım ama peşini bırakmaz idim. </st><st c="2027">Taş köprüden geçtiğini gördüm mü derhal konaktan aşağı koşar, eteğinin ucuna yetişirdim. </st><st c="2116">Ses etmezdi hanımım. </st><st c="2137">Yürürdük yan yana. </st><st c="2156">Fakat neden? </st><st c="2169">Nereye yürürdük? </st><st c="2186">Biz ne arardık? </st><st c="2202">Ne toplardık dağlardan? </st><st c="2226">Eski manastırın kuytu hücrelerinden? </st><st c="2263">Bunları hatırlamam. </st><st c="2283">Mazi bizim oraların dağlarına inen sisin ardında yitmiş gitmiştir. </st><st c="2350">O çocukların hanımım ile ikimiz olduğuna dahi inanasım gelmez.   </st></p>
			<p><st c="2413">Bayan Şirin’in sabah gezmesinden kara köpek ile döndüğü günün gecesinde, pek iyi anımsarım, büyük zelzele olduydu da amanın bu ev ne sallandı, ne silkelendi! </st><st c="2571">Yemek odasındaki büfede kristallerin şıngırtısını duyunca ben derhal üst kata koştum. </st><st c="2657">Etraf zifiri karanlık. </st><st c="2680">Cereyan kesik. </st><st c="2695">Toprak alttan alttan vuruyor. </st><st c="2725">Ne patırtı, ne patırtı! </st><st c="2749">Dedim yerler ve denizler bizi yutacaktır. </st><st c="2791">Yüce Tanrım sen bizi koru.   </st></p>
			<p><st c="2818">Bayan Şirin’i merdiveninin yukarı başında buldum. </st><st c="2868">Tokmağa sarılmış, yaprak gibi titriyordu. </st><st c="2910">Bir elinde tuttuğu mumum alevi de onunla beraber titreşiyor. </st><st c="2971">Işıktan olacak bir anda saçları gözüme altın gibi göründü. </st><st c="3030">Gözleri pek iri, aşağıdaki asmadaki üzümler gibi. </st><st c="3080">Mumun alevinde gözüm kamaştı. </st><st c="3110">Sonra bir tuhaflık vuku buldu. </st><st c="3141">Bugün bile aklıma geldikçe beni bir ürperti alır. </st><st c="3191">Söylemeye dilim varmaz. </st><st c="3215">Bayan Şirin mumu bırakmadan uzandı, elimi tuttu. </st><st c="3264">Ben o vakitler de ihtiyardım. </st><st c="3294">Ellerim nasırlıdır. </st><st c="3314">Derim kalındır. </st><st c="3330">O uzanıp tutunca pek fena utandım. </st><st c="3365">Zira Bayan Şirin’in avucu pek yumuşaktı. </st><st c="3406">Serindi. </st><st c="3415">Çocukken nane şekeri yediğimde göğsüm büyürdü. </st><st c="3462">Tıpkı öyle oldu.   </st></p>
			<p><st c="3479">Zelzele ne müddetle devam etmiştir? </st><st c="3515">Sonradan gazeteler kırk beş saniye yazdılar. </st><st c="3560">İnanmam. </st><st c="3569">Aşağıda, kütüphanenin raflarından kitaplar hep patır patır yere düşüyordu. </st><st c="3644">Mumu Bayan Şirin’in elinden aldım. </st><st c="3679">Merdivenden indik. </st><st c="3698">Köpek eniği taşlıkta bir yerde ağlıyor. </st><st c="3738">Karanlıkta onu buldum. </st><st c="3761">Eğildim, kaldırdım. </st><st c="3781">Kolumun altına aldım. </st><st c="3803">Titriyordu. </st><st c="3815">Titreyen o muydu? </st><st c="3833">Yoksa zelzele mi silkeliyordu bizi? </st><st c="3869">Bayan Şirin’in çenesi de takır takır çarpıyor. </st><st c="3916">Avucu hâlâ elimin içinde. </st><st c="3942">Bendeniz de titremekteyim ama ürktüğümden değil, başka türlü. </st><st c="4004">Ağzım hep kurumuş.   </st></p>
			<p><st c="4023">Bahçenin sokağa açılan kapısına yakın kameriyeye girdik. </st><st c="4080">Hesap ettim. </st><st c="4093">Ev yıkılsa bile bahçenin o köşesi emniyetlidir. </st><st c="4141">Kameriyenin altında ağır demir sandalyeler durur. </st><st c="4191">Ortalarında da aynı demirden ağır, süslü bir masa. </st><st c="4242">Ben sandalyelerin minderlerini akşamdan kaldırmıştım. </st><st c="4296">Rutubet olur. </st><st c="4310">Hayvan pisler. </st><st c="4325">“Müsaadenizle gidip minderleri getireyim” dedim. </st><st c="4374">“Sandalyenin demirine oturmayın. </st><st c="4407">Serttir, serindir, rahatsızdır.” Bayan Şirin elimi bırakmadı. </st><st c="4469">Mecburen oturdum. </st><st c="4487">Kara enik kucağımdaydı. </st><st c="4511">Mum eridi, aktı, parmağımı yaktı. </st><st c="4545">Bırakmadım. </st><st c="4557">Sonra bitti. </st><st c="4570">Veyahut yel üfürdü, söndü. </st><st c="4597">Bilemeyeceğim. </st><st c="4612">Zelzele bir durdu, bir vurdu. </st><st c="4642">Köpek epeyce uludu. </st><st c="4662">En nihayetinde uyudu. </st><st c="4684">Bayan Şirin’in avucu elimin içinde kaldı. </st><st c="4726">Ta hava aydınlanana dek.   </st></p>
			<p><st c="4751">Ah bu benim ihtiyar başım! </st><st c="4778">Ne anlatacaktım nerelere gittim? </st><st c="4811">Şunu izah ediyordum: Sabah kedi içeri kaçınca mecburen üst kata çıktım. </st><st c="4883">Halbuki kahvaltı servisinden evvel ikinci kata çıkmam. </st><st c="4938">Hele ki çocukların ziyareti esnasında büsbütün itina gösteririm. </st><st c="5003">Bayan Nur sabahlara kadar uyumuyor. </st><st c="5039">Parkede sürünen ayak seslerini işitiyorum. </st><st c="5082">Pencereyi açıyor, kapatıyor. </st><st c="5111">Yatakta sağdan sola dönünce eski karyola gıcırdıyor. </st><st c="5164">Nihayet sabah ezanı esnasında dalıyor, anca öğlende uyanıyor. </st><st c="5226">Bay Fikret erken kalkar ama odasında jimnastik, idman yapar. </st><st c="5287">Selin de uyur. </st><st c="5302">Bayan Nur kadar olmasa da uyur. </st><st c="5334">Fakat dünden beri onun da halinde bir başkalık var. </st><st c="5386">Kahvaltıdan evvel sokağa çıkıyor. </st><st c="5420">Bu sabah Bay Burak’ı da yanına takmış. </st><st c="5459">Hayırlısı. </st><st c="5470">Kızcağız rahmetli Süheylacığa pek çok benziyor. </st><st c="5518">Bay Fikret kıza annesinin ismini vermekle hata etti bence. </st><st c="5577">İnsan gayriihtiyari endişe ediyor. </st><st c="5612">Böyle meselelerde fikir beyanında bulunmak bana düşmez elbette. </st><st c="5676">Yüce Tanrı kaderini benzetmesin.  </st></p>
			<p><st c="5709">Bay Fikret’in odasına girince derhal şunu idrak ettim: Manav Hasan doğru konuşur. </st><st c="5791">Bay Fikret sahiden de bir yere gitmiştir. </st><st c="5833">Bir kere yatak dün sabah benim topladığım şekliyle duruyor. </st><st c="5893">Safi örtüsü bir parça kırışmış. </st><st c="5925">Elimle düzelttim. </st><st c="5943">Panjurları açtım. </st><st c="5961">Oda havalansın. </st><st c="5977">Eski eşyanın kokusu odalara siner. </st><st c="6012">O esnada gördüm ki dolabın kapağı aralık kalmış. </st><st c="6061">Katiyen Bay Fikret’in şahsi eşyalarına bakma âdetim yoktur. </st><st c="6121">Fakat manav Hasan içime kurt düşürmüş ya bir defa, kapağı açtım. </st><st c="6186">Kıyafetler yerli yerinde. </st><st c="6212">Muhakkak adanın bir sakin noktasında dinleniyordur. </st><st c="6264">Kahvaltıya döner. </st><st c="6282">Veyahut bir ihtimal eşini getirmeye şehre geçmiştir. </st><st c="6335">Vakıa son senelerde Bayan Freya bayramları bizimle geçirmez oldu. </st><st c="6401">Dağlık, kırlık alanlarda birtakım sportif faaliyetlere katılıyor. </st><st c="6467">Bayan Şirin de ses etmiyor. </st><st c="6495">Ne de olsa gelin ecnebi. </st><st c="6520">Bay Fikret’in de bir şikâyeti bulunmadığına göre bu hususta da bana laf düşmez. </st><st c="6600">Ancak bu defa safi bayram değil. </st><st c="6633">İhtimal o ki Bayan Freya bu mühim aile büyüğünün yüzüncü yaş gününde bulunmak istemiştir, Bay Fikret de onu almaya İstanbul’a inmiştir. </st><st c="6769">Bu ihtimal içime sindi.   </st></p>
			<p><st c="6793">Bay Fikret yazı masasını da derli toplu bırakmış. </st><st c="6843">Mürekkep hokkası, eski fihristler, hesap kitap ile dolu bakkal defterleri. </st><st c="6918">Bayan Şirin’in merhum eşi Halit Bey’in eşyası hep. </st><st c="6969">Burası onun odasıydı vakti zamanında. </st><st c="7007">Zaman ne tuhaf şey. </st><st c="7027">Halit Bey’in mürekkep hokkasına kalemini daldırarak mektup yazdığı günler sanki şuracıkta, elimi uzatsam o tarafa geçebilirim. </st><st c="7154">Maziden bizi ince bir duvar ayırır da o yana geçmenin yolunu unutmuşuzdur. </st><st c="7229">Bir hatırlasam o günlere döneceğimi hissederim. </st><st c="7277">Ömür hep bu his ile geçer.   </st></p>
			<p><st c="7304"> Fikret dedesini tanımaz. </st><st c="7329">Hiçbiri tanımaz. </st><st c="7346">Beyefendi pek zamansız gitti. </st><st c="7376">Süheylacığı da yetim bıraktı. </st><st c="7406">Yavrucak babasının ardından eridi bitti. </st><st c="7447">Baba kız pek muhabbetli idiler zira. </st><st c="7484">Bayan Şirin ile bendeniz erikler çiçeğe durdu muydu buraya, Ada’ya gelir evi açardık, onlar baba kız Moda’daki dairede yaz başına kadar kalırlardı. </st><st c="7632">Ah, daha dün gibidir. </st><st c="7654">Süheyla bu odada babasının mürekkep hokkasına, hesap kitap çiziktirdiği defterlerin deri kaplarına dokunmuştu tek tek. </st><st c="7773">Merhumun ardından her birini merhametle, hasretle okşamıştı. </st><st c="7834">O sebepten hiçbirini atmaya kıyamam.   </st></p>
			<p><st c="7871">Kapıyı ardımdan sıkıca çektim. </st><st c="7902">Abisinin nereye gittiğini Bayan Nur bilir. </st><st c="7945">Kahvaltı esnasında münasip bir anda ona sorarım.   </st></p>
			<p><st c="7994">Gri yavru kediyi Bay Burak’ın kaldığı konuk odasının pencere pervazında buldum. </st><st c="8074">Ben Bay Fikret’in panjurlarını açarken oraya kaçmış zahir. </st><st c="8133">Aşağı kovaladım. </st><st c="8150">Mutfağa girdim. </st><st c="8166">Kahveyi makinede hazır etmiştim. </st><st c="8199">Bu meretin tadını beğenmem ama mutfağın köşesinde fokur fokur ettikçe, kokusu burnuma gelir. </st><st c="8292">Bunlar işte hoşuma gider. </st><st c="8318">Bayan Nur uyandığında kahvesini hazır bulmazsa asabileşir. </st><st c="8377">Domatesleri soyuyordum. </st><st c="8401">Kabukları soyulmazsa Bayan Nur yemez. </st><st c="8439">Selin için bahçevanın karısı bahçenin eriğinden reçel yapmıştı. </st><st c="8503">Göz ucuyla kiler tarafına baktım. </st><st c="8537">Rafta duruyor. </st><st c="8552">Ponçikleri ortasından ikiye böldüm. </st><st c="8588">Kayık bir tabağa yerleştirdim.   </st></p>
			<p><st c="8619">Zelzele gecesi biz kameriyede Bayan Şirin ile ta şafak vaktine dek oturduk. </st><st c="8695">Avucu hâlâ elimin içindeydi. </st><st c="8724">Kendi âlemimize dalmışız. </st><st c="8750">Belki de takatimiz kalmamıştı da oturduğumuz yerde uyuyakalmıştık. </st><st c="8817">Hatırlamıyorum. </st><st c="8833">Gözümü açtığımda ne göreyim! </st><st c="8862">Tam karşımda Bayan Nur ile Bay Burak duruyorlar. </st><st c="8911">Gençler o vakitler. </st><st c="8931">Çocuk sayılırlar. </st><st c="8949">Sabahın ilk ışığı akasyanın yaprakları arasından Nur’un o vakitler kirpi gibi kestirdiği, ateş rengine boyalı saçlarına düşüyordu. </st><st c="9080">İlk evvela hülyadır sandım. </st><st c="9108">Fakat hakikattir. </st><st c="9126">Bunu idrak edince elimi kuvvetle geri çektim, Bayan Şirin’in avcundan kurtardım. </st><st c="9207">Hanımcığım şöyle bir silkindi, o da uyandı.   </st></p>
			<p><st c="9251">O vakit şunu düşünmüş idim. </st><st c="9279">Bayan Nur ile Bay Burak kameriyenin altında birleşen ellerimizi gördüler mi, görmediler mi? </st><st c="9371">Hayır, o günden beri aklımın bu sualle meşgul olduğu zannedilmesin. </st><st c="9439">Bay Burak şimdi burada, adadaki evde konuk diye aklıma düşmüştür. </st><st c="9505">O kadar.   </st></p>
		</div>
	<div id="charCountTotal" value="9514"></div></body>
</html>
