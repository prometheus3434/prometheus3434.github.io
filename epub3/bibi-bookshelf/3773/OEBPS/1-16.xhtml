<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-16</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-16" xml:lang="tr-TR">
		<div>
			<p>  </p>
			<p id="_idParaDest-14" xml:lang="en-GB"><st c="0">14  </st></p>
			<p><st c="3">Kütüphaneden içeri girdim. </st><st c="30">Kapısı gıcırdadı.   </st></p>
			<p><st c="48">Ninem şöminenin karşısındaki kanepede oturuyordu. </st><st c="98">Ufacık tefecik. </st><st c="114">Sarılsan elinden sabun gibi kayar gider. </st><st c="155">Bir dokunuşla ufalanır, küle döner. </st><st c="191">Platin rengi saçlarını taramış, kemik tokalarıyla başının tepesinde toplamış. </st><st c="269">Sırtında alacalı ipekten geceliği var. </st><st c="308">Sıcağa rağmen dizlerine kadar beyaz varis çoraplarını giymiş. </st><st c="370">Şeffaf teni ve böyle dimdik oturuşuyla taşbebeğe benziyor. </st><st c="429">Bebek Şirin. </st><st c="442">Aklıma Sartre geldi. </st><st c="463">Gerçekten Sartre ile yatmış olabilir mi? </st><st c="504">Şu yanmayan, boş şöminenin manzarasına dalmış ihtiyar kadıncık bir zamanlar Sartre’ın kollarında inlemiş midir? </st><st c="616">Orgazm olmuş mudur? </st><st c="636">Yanına oturup sorsam: Şirinciğim söylesene, Sartre yatakta nasıldı? </st><st c="704">Seni tatmin etti mi? </st><st c="725">Yoksa ona numara mı yaptın? </st><st c="753">Kendini iyi hissetsin, aşk oyunlarında yetersiz olduğunu sakın ola düşünmesin diye inledin mi? </st><st c="848">İki parça okşamayla zevkin doruklarında gezindiğin izlenimini verdin mi?   </st></p>
			<p><st c="921">Kütüphane loş ve havasızdı. </st><st c="949">Sadık Usta perdeleri çekmiş yine. </st><st c="983">Bordo kadife kalın perdeler. </st><st c="1012">Deniz gören ön pencereye yürüdüm. </st><st c="1046">Perdeyi çektim, pencereyi açtım. </st><st c="1079">Oh be! </st><st c="1086">Tuzlu, nemli rüzgâr kütüphanenin eski eşya ve toz kokusuna karıştı. </st><st c="1154">Deniz çarşaf gibiydi. </st><st c="1176">Yan komşular bahçede mangal hazırlıkları içindeydiler. </st><st c="1231">Masaları bahçelerinin deniz gören ucuna Menemen testisi gibi dizmişler. </st><st c="1303">Beyaz plastik masa, beyaz tabaklar, ayakları oynayan plastik sandalyeler... </st><st c="1379">Bayram için İstanbul’dan misafirleri gelmişti. </st><st c="1426">Şişlere dizilmiş etleri, köfteleri, domatesleri, biberleri bahçeye taşırlarken gülüşüyorlardı. </st><st c="1521">Önde, beton iskelelerinde sarı saçlı oğulları Filipinli bakıcının gözetiminde denize giriyordu. </st><st c="1617">Maşallah bahçeleri de reklam seti gibi. </st><st c="1657">Çimenler fosforlu yeşil, hepsi aynı boyda kırpılmış, sarı güller, beyaz güller, ortancalar, beyaz sarı margritler senfoni orkestrası uyumu içinde rüzgârda dalgalanıyor. </st><st c="1826">Yanında bizim bahçe sanki başka bir iklimin ürünü. </st><st c="1877">Botanik utanç kaynağı. </st><st c="1900">Öyle bir kuru karmaşa. </st><st c="1923">Bir de dut ağacımızın dalları onların bahçesine eğilip çimenlerin arasına döşedikleri çakıltaşlarını lekeliyor. </st><st c="2035">Dutu budamalarına izin vermiyoruz diye bizi pek sevmiyorlar.   </st></p>
			<p><st c="2096">Pencereden içeri dönünce gözlerim loş ortama hemen alışamadı. </st><st c="2158">Yerini ezbere bildiğim ağır, büyük, ahşap sehpanın, rafların, masanın arasında yarı kör yürüyüp, ninemin karşısında durdum.   </st></p>
			<p><st c="2282">“Fotoğraflara bakalım mı Nine?”  </st></p>
			<p><st c="2314">Cevap vermedi. </st><st c="2329">Çocukken eski fotoğraflara bakmak için bu rafların önünde, dizlerimin üzerinde saatler geçirirdim. </st><st c="2428">O zamanlar ninem cin gibiydi. </st><st c="2458">Şimdiki gibi boşluklara düşmüyordu. </st><st c="2494">Bana her bir fotoğrafın hikâyesini uzun uzun anlatırdı. </st><st c="2550">İyi ki anlatmış. </st><st c="2567">Şimdi aynı hikâyeleri ben ona tekrar ediyorum. </st><st c="2614">Uzanıp şöminenin yanındaki raftan üzeri kırmızı kadife kaplı eski çikolata kutusunu elime aldım. </st><st c="2711">Raftaki lime lime olmuş dünya klasiklerinin üzerini yine iki parmak toz kaplamış. </st><st c="2793">Bu iki ihtiyar kaçık, Sadık ile Şirin eve temizlikçi getirtmiyorlar. </st><st c="2862">Babam o kadar ısrar ediyor. </st><st c="2890">Bir bakıcı da tutamıyorlar. </st><st c="2918">Bir iki kişi geldi. </st><st c="2938">Tüm itirazlarına rağmen babam getirdi. </st><st c="2977">Kaçırdılar kadınları. </st><st c="2999">Yalnızlık hastalığı var bunlarda.   </st></p>
			<p><st c="3033">Ninemin yanına oturdum. </st><st c="3057">Kucağımdaki kutuya uzandı. </st><st c="3084">Yamuk yumuk kemikli parmaklarıyla uzanıp bir fotoğraf çıkarttı. </st><st c="3148">Yüzüne yaklaştırıp baktı. </st><st c="3174">Ben de ona yaslanıp baktım. </st><st c="3202">Nur Halam ile babamın salıncağa binerken çekilmiş bir fotoğrafıydı. </st><st c="3270">Bahçedeki üzüm asmasının demirlerine kurulmuş salıncaklar. </st><st c="3329">Halam çok küçük ama çok şık, fırfırlı lacivert beyaz bir elbise giymiş. </st><st c="3401">Ayağında da minicik ponponlu beyaz çorapları var. </st><st c="3451">Bir el düşmesin diye sırtını tutuyor. </st><st c="3489">Babam ise yedi, belki sekiz yaşında. </st><st c="3526">Onun saçları da özenle taranmış, ıslatılıp bir tarafa yatırılmış. </st><st c="3592">Salıncakta ayakta duruyor. </st><st c="3619">Her zamanki gibi ince, uzun ve asık suratlı. </st><st c="3664">Nur Halam ise lokum gibi. </st><st c="3690">Gülüyor. </st><st c="3699">Asma yapraklarının arasından sızan ışıkta gözleri iri ve yeşil.   </st></p>
			<p><st c="3763">Ninem fotoğrafı kutuya bıraktı, içini çekti. </st><st c="3808">Salıncaktaki çocuklar onun için bir şey ifade ediyor muydu? </st><st c="3868">Rafa uzanıp başka bir kutuyu aldım. </st><st c="3904">Yeşil kadife kaplı olanı. </st><st c="3930">Yine çikolata kokusu ama başka fotoğraflar. </st><st c="3974">Hemen hemen tamamı siyah beyaz, bir iki tanesi renkli, onlar da polaroid. </st><st c="4048">Şimdi bizim arkadaşlar arasında polaroid ne moda, gelsinler de Şirin Saka’dan öğrensinler kim hipster’mış kim değilmiş.   </st></p>
			<p><st c="4168">“Gel bunlara bakalım Şirin. </st><st c="4196">Bak burada kimler var.”  </st></p>
			<p><st c="4220">İkimiz yalnız kaldığımızda, şimdi olduğu gibi, nineme adıyla hitap etmek hoşuma gidiyor. </st><st c="4309">İtiraz etmiyor. </st><st c="4325">Belki duymuyor. </st><st c="4341">Böylece arkadaş oluyoruz. </st><st c="4367">Şirin ile Selin.   </st></p>
			<p><st c="4384">Rasgele bir fotoğraf seçtim. </st><st c="4413">Siyah beyaz. </st><st c="4426">Üç kız çocuğu. </st><st c="4441">Bu evin önündeki taşlıkta yere oturmuşlar. </st><st c="4484">Altlarına örtüler serilmiş. </st><st c="4512">En büyüğü sarışın hoş bir kız. </st><st c="4543">On beş, on altı yaşlarında. </st><st c="4571">Dikiş dikiyor. </st><st c="4586">Ya da elindeki kumaşa bir şeyler işliyor. </st><st c="4628">En küçükleri tombul bacaklı, kısa saçlı, afacan yüzlü dokuz-on yaşlarında bir kız. </st><st c="4711">Ortalarındaki ise ışık saçan gözleriyle henüz çocukken bile sokaktan geçenlerin aklını başından alan adaşım Süheyla. </st><st c="4828">Hiç tanımadığım babaannem. </st><st c="4855">Çok genç öldüğü için onu babaanne olarak hayal etmem imkânsız. </st><st c="4918">Benim için bir roman karakterinden farksız. </st><st c="4962">Bir isim. </st><span><st c="4972">Forever young </st></span><st c="4986">Süheyla.   </st></p>
			<p><st c="4995">“Bu öteki iki kız kim Şirin? </st><st c="5024">Süheyla’nın arkadaşları mı? </st><st c="5052">Bak en güzelleri Süheyla. </st><st c="5078">Görüyor musun?”  </st></p>
			<p><st c="5094">Ninem fotoğrafı elimden aldı. </st><st c="5124">Boynundan sarkan zincirin ucundaki gözlüğünü taktı. </st><st c="5176">Kızların yüzlerinde tek tek parmağını gezdirdi. </st><st c="5224">Soluğumu tuttum. </st><st c="5241">Bazen durup dururken öyle tuhaf hikâyeler anlatıveriyor ki! </st><st c="5301">Bir defasında Paris’te öğrenciyken para kazanmak için akademide çıplak poz verdiğini anlatmıştı. </st><st c="5398">Yine böyle Süheyla’nın fotoğraflarına bakarken. </st><st c="5446">Ne alakaysa! </st><st c="5459">Üşütmüş hatta. </st><st c="5474">Sonra günlerce hasta yatmış. </st><st c="5503">Kimsesi yokmuş. </st><st c="5519">Öleceğini sanmış. </st><st c="5537">Böyle hikâyeler.   </st></p>
			<p><st c="5554">Ama bu sefer bir şey söylemeden fotoğrafı kutuya bıraktı. </st><st c="5612">Başka bir tanesini bana uzattı. </st><st c="5644">Yine Süheyla. </st><st c="5658">Ata biniyor. </st><st c="5671">Büyük Tur Yolu olmalı. </st><st c="5694">Arkada Heybeliada. </st><st c="5713">Deniz uçsuz bucaksız. </st><st c="5735">Bulutlar puf puf. </st><st c="5753">Birisi atı dizginlerinden tutmuş. </st><st c="5787">Süheyla’nın uzun saçları uçuşuyor. </st><st c="5822">Yüzünde mahcup bir gülümseme. </st><st c="5852">Süheyla’nın dünya kadar fotoğrafı var. </st><st c="5891">Çünkü babası, matematik profesörü olan büyükdedem, fotoğrafa çok meraklıymış. </st><st c="5969">Almanya’dan getirdiği Kodak makinesi ile kızının her anını yakalamaya çalışmış.   </st></p>
			<p><st c="6049">İşte Süheyla dondurma yiyor. </st><st c="6078">Fonda bir köşk. </st><st c="6094">Belki bir otel. </st><st c="6110">Burada ise güneşleniyor. </st><st c="6135">Evin önündeki tahta iskelede bir şezlonga uzanmış. </st><st c="6186">Güneş geldiği için elini yüzüne tutuyor. </st><st c="6227">Bir yandan da gülüyor. </st><st c="6250">Başında büyük hasır bir şapka var. </st><st c="6285">Bizim iskelenin tahtaları henüz çürüyüp kırılmamış. </st><st c="6337">Süheyla Splendid Oteli’nin balo salonunda uzun boylu esmer bir çocukla dans ederken incecik, upuzun. </st><st c="6438">Göğüsleri ufacık. </st><st c="6456">Bu fotoğrafı otelin fotoğrafçısı çekmiş. </st><st c="6497">Süheyla burada gülmüyor. </st><st c="6522">Hüzünlü değil, dalgın bir ifade var yüzünde. </st><st c="6567">Ama yine güzel. </st><st c="6583">Çok güzel. </st><st c="6594">Kuğu gibi boynu var. </st><st c="6615">İncecik kolları. </st><st c="6632">Benden, Nur Halamdan, ailenin tüm kadınlarından daha güzel. </st><st c="6692">Bizim bilmediğimiz bir şeyi biliyor gibi durduğu için belki de. </st><st c="6756">Neyi biliyor?   </st></p>
			<p><st c="6770">Ninem birden elindeki fotoğrafı fırlatıp attı. </st><st c="6817">Yanmayan şömineyi hedef almıştı. </st><st c="6850">Anlaşılmaz bir şeyler homurdanıyordu. </st><st c="6888">Fotoğraf dönerek yere, ayaklarımızın altındaki lacivert halıya düştü.   </st></p>
			<p><st c="6958">“Bırak bunları. </st><st c="6974">Maviyi getir!”  </st></p>
			<p><st c="6989">Dizlerimin üzerine çöküp yerdeki fotoğrafa baktım. </st><st c="7040">Süheyla babaannem bu defa çocuk. </st><st c="7073">Saçları kısa, kâküllü. </st><st c="7096">Babasının kucağında oturuyor. </st><st c="7126">Şort giymiş. </st><st c="7139">İzci kıyafeti galiba. </st><st c="7161">Şortun askıları var. </st><st c="7182">Babasıyla beraber aynı kitabı okuyorlar. </st><st c="7223">Kütüphanenin alt rafındaki beyaz ciltli dünya klasiklerinden birini. </st><st c="7292">Matematik profesörünün yuvarlak camlı gözlükleri var. </st><st c="7346">Süheyla’yı kavrayan parmakları ince uzun, tertemiz, bembeyaz. </st><st c="7408">Ninem bu fotoğrafı neden fırlatıp attı ki şimdi? </st><st c="7457">Baba kızın samimiyetini mi kıskandı yoksa? </st><st c="7500">Fotoğrafa bir daha baktım. </st><st c="7527">Olabilir valla. </st><st c="7543">Baba kızın öyle yakın, öyle samimi, öyle kendilerine yeter bir halleri var ki. </st><st c="7622">Dönüp ninemin dizine dokundum. </st><st c="7653">Hani, anladığımı anlasın diye. </st><st c="7684">Geri çekildi. </st><st c="7698">Dokunulmaktan hoşlanmadığı günlerin birindeyiz. </st><st c="7746">Anlaşıldı. </st><st c="7757">Çoraplı ayağını yere vurdu. </st><st c="7785">Tepinen çocuk gibi.   </st></p>
			<p><st c="7805">“Maviyi getir!”  </st></p>
			<p><st c="7821">Mavi dediği lacivert kutuydu. </st><st c="7851">Lacivert kutunun içinde en eski fotoğraflar duruyordu. </st><st c="7906">Şirin Hanım’ın gençlik fotoğrafları. </st><st c="7943">Ufak boy, kenarı tırtıklı, kimisi stüdyoda çekilmiş, kimisi kartpostal kâğıdına basılmış. </st><st c="8033">Çocukken en az ilgilendiğim kutu buydu. </st><st c="8073">Oysa şimdi ilginç geliyor. </st><st c="8100">Ben tekrar kanepeye oturmadan ninem kutuyu elimden kaptı. </st><st c="8158">Telaşla tozlu, sepya, karanlık fotoğraflar arasında bir şeyler arandı. </st><st c="8229">Sonra buldu. </st><st c="8242">Fotoğrafı yamuk yumuk parmakları arasında tutarken başını salladı.   </st></p>
			<p><st c="8309">Boynumu uzatıp omzunun üzerinden fotoğrafa baktım. </st><st c="8360">Genzime ninemin her sabah Sadık’ın yardımıyla sürdüğü pudranın zerrecikleri doldu. </st><st c="8443">Hem çok tanıdık hem de karanlık, uzak zamanların kokusu. </st><st c="8500">Bu evde babamın kaldığı odadaki çiçek baskılı kâğıtlarla kaplanmış çekmece içleri gibi. </st><st c="8588">O oda eskiden matematik profesörü dedemizinmiş. </st><st c="8636">Biraz önce ninemin elinden attığı fotoğrafta kızı Süheyla’yı kucaklamış, onunla beraber kitap okuyan dede. </st><st c="8743">Süheyla on beş yaşındayken ölmüş. </st><st c="8777">Sadık Usta’nın bölük pörçük anlattığı hikâyelerden biliyorum. </st><st c="8839">Babası öldükten sonra Süheyla çok mahzun olmuş. </st><st c="8887">Liseyi bitirir bitirmez de zengin bir işadamıyla evlenmiş. </st><st c="8946">Benim esas dedemle. </st><st c="8966">Babamla Nur Halamın babası. </st><st c="8994">Tercan Bulut. </st><st c="9008">Tercan Bulut şimdi iyice zengin oldu ama bizimle ilgilenmez. </st><st c="9069">Süheyla kalp krizinden ölünce, Tayland’da tanıştığı çok genç bir kadınla evlenmiş. </st><st c="9152">Kadın babamdan gençmiş. </st><st c="9176">Babam da Nur Halam da babalarıyla görüşmüyorlar artık. </st><st c="9231">Ben de doğal olarak esas dedemi tanımıyorum. </st><st c="9276">Babamın, halamın dedesinin hikâyeleriyle idare ediyorum.   </st></p>
			<p><st c="9333">Şimdi başka bir fotoğrafa bakıyoruz. </st><st c="9370">Şirin Saka Paris’te bir kafede oturuyor. </st><st c="9411">Masa yuvarlak. </st><st c="9426">Üzerinde bir fincan kahve. </st><st c="9453">Bir kruvasan. </st><st c="9467">Genç Şirin’in saçları kısa. </st><st c="9495">Parmak dalgalarıyla şekillendirmiş. </st><st c="9531">Dudaklarını kopkoyu bir rujla boyamış. </st><st c="9570">Şapkası masanın üzerinde duruyor. </st><st c="9604">Kış günü olsa gerek. </st><st c="9625">Açık renk bir palto giymiş. </st><st c="9653">Bacak bacak üstüne atmış. </st><st c="9679">Ayak bilekleri incecik, sivri burunlu ayakkabılarının atkısı bileğini sımsıkı sarmış. </st><st c="9765">Eline sigara yakışırmış ama yok. </st><st c="9798">Şöyle ağızlıklı, uzun bir şey. </st><st c="9829">Bildiğim kadarıyla ninem hiç sigara içmemiş. </st><st c="9874">Onca bohem hayata rağmen. </st><st c="9900">Akademide çıplak modellik etmesine rağmen. </st><st c="9943">Belki bu fotoğrafın çekildiği günün sabahında Sartre’ın yatağından çıkmış da kahveye gelmiştir.   </st></p>
			<p><st c="10039">“Amma hoşsun Şirin! </st><st c="10059">Bütün erkekler sana hastaydı herhalde.”  </st></p>
			<p><st c="10099">Güldüm. </st><st c="10107">Dirseğimle buruşuk derisi sarkmış dirseğini dürttüm. </st><st c="10160">O ciddiyetini bozmadı. </st><st c="10183">Başka bir fotoğraf bulup bana uzattı. </st><st c="10221">Ufacık bir şey. </st><st c="10237">Karanlık, sepya. </st><st c="10254">Kenarları tırtıklı. </st><st c="10274">Stüdyoda çekilmiş. </st><st c="10293">Bir sürü çocuk. </st><st c="10309">Ortalarında bir kadın. </st><st c="10332">Ninem hangisi diye dikkatle yüzlere baktım.   </st></p>
			<p><st c="10376">“Annen mi bu kadın?”  </st></p>
			<p><st c="10397">Cevap yok.   </st></p>
			<p><st c="10408">“Bunlar da kardeşlerin mi Şirin? </st><st c="10441">Sen hangisisin? </st><st c="10457">Ne çok çocuk var burada. </st><st c="10482">Senin kaç kardeşin vardı?”  </st></p>
			<p><st c="10509">Elime yeni bir fotoğraf tutuşturdu. </st><st c="10545">Yine kenarları tırtıklı. </st><st c="10570">Yine karanlık sepya. </st><st c="10591">Yine stüdyo. </st><st c="10604">Bir adam. </st><st c="10614">Tek başına.   </st></p>
			<p><st c="10626">“İyi bak! </st><st c="10636">Baktın mı?”  </st></p>
			<p><st c="10648">Tamam baktım. </st><st c="10662">Ne var? </st><st c="10670">Ne oluyoruz? </st><st c="10683">Ne bu telaş? </st><st c="10696">Adam yüksek bir sehpaya dirseğini dayamış. </st><st c="10739">Hafif yan dönmüş. </st><st c="10757">Bıyıklar kaytan. </st><st c="10774">Üzerinde şık bir takım elbise. </st><st c="10805">A! </st><st c="10808">Babama ne kadar benziyor! </st><st c="10834">Aynı ince uzun siluet. </st><st c="10857">Vücudunu taşıyışında küskün bir hal. </st><st c="10894">Dünya ona bir şeyler borçlu. </st><st c="10923">Neler? </st><st c="10930">Bilmiyorum. </st><st c="10942">Belki ninem biliyordur. </st><st c="10966">Aynı babam ya!  </st></p>
			<p><st c="10981">“Bu kocan mı Şirin? </st><st c="11001">Matematik profesörü Halit Bey? </st><st c="11032">Değil mi Şirin? </st><st c="11048">Bir baksana bu resme.”  </st></p>
			<p><st c="11071">Sessizlik. </st><st c="11082">Fotoğrafın arkasını çevirdim. </st><st c="11112">Osmanlıca harfler. </st><st c="11131">Ama yılı gördüm. </st><st c="11148">1927. </st><st c="11154">Yani? </st><st c="11160">Ninem yüz yaşında olduğuna göre bu adam kocası değil. </st><st c="11214">O halde kim? </st><st c="11227">Babası mı? </st><st c="11238">Benim babamın deliler gibi aradığı büyük büyükdede mi bu yoksa?   </st></p>
			<p><st c="11302">“A! </st><st c="11306">Nine bu senin baban! </st><st c="11327">Değil mi? </st><st c="11337">Nine ben bu resmi alacağım. </st><st c="11365">Babama göstermem lazım. </st><st c="11389">Olur mu? </st><st c="11398">Sonra yerine koyarım söz. </st><st c="11424">Zaten bir bakar mısın, babama nasıl benziyor. </st><st c="11470">Oha yani! </st><st c="11480">Tıpatıp aynısı. </st><st c="11496">İnanmıyorum.”   </st></p>
			<p><st c="11510">Ninemde tık yok. </st><st c="11527">Eh, hani bak, iyi bak diyordun demin? </st><st c="11565">Hayır şimdi derin, fırtına öncesi gibi bir sessizlik var aramızda. </st><st c="11632">Bilgisayara yapabileceğinden fazla iş yüklediğin zamanki gibi bir uğultu. </st><st c="11706">Hafif hard disk’te ısınma başlamış, yakında sistem </st><span><st c="11757">shut down</st></span><st c="11766"> edecek. </st><st c="11775">Kaydedilmemiş değişikliklerinizi yitireceksiniz. </st><st c="11824">Telaşlanıyorum.  </st></p>
			<p><st c="11840">“Nine? </st><st c="11847">İyi misin? </st><st c="11858">Bir baksana bana.”   </st></p>
			<p><st c="11877">Derken... </st><st c="11887">Ninemin hırıltılı nefesi ve bomba!  </st></p>
			<p><st c="11922">“Benim babam vurdu kendini!”  </st></p>
			<p><st c="11951">“Ne? </st><st c="11956">Anlamadım.”  </st></p>
			<p><st c="11968">Lacivert kutuyu yanına, kanepeye bıraktı. </st><st c="12010">Bana döndü. </st><st c="12022">Odanın loş ışığında çenesi, burnu iyice incelmiş, uzamıştı. </st><st c="12082">Ağır, ağır her bir kelimenin üzerine basa basa tekrarladı.   </st></p>
			<p><st c="12141">“Babam vurdu kendini. </st><st c="12163">Dedim ya. </st><st c="12173">Neresini anlamadın?”  </st></p>
			<p><st c="12194">Ayağa kalktım. </st><st c="12209">Bir şey yapmam gerekiyordu. </st><st c="12237">Acilen. </st><st c="12245">Elimde eski fotoğrafla kapıya yürüdüm. </st><st c="12284">Vazgeçtim. </st><st c="12295">Geri döndüm. </st><st c="12308">Fotoğrafı nineme uzattım. </st><st c="12334">Aldı ama bakmadı. </st><st c="12352">Yaşlı parmakları arasında tuttu sadece. </st><st c="12392">Gözlerini yanmayan şömineye sabitlemişti. </st><st c="12434">Gözlüğünü çıkartmış. </st><st c="12455">Ağzında bir dolu taş var gibi konuştu.   </st></p>
			<p><st c="12494">“Kahvaltısını yeni etmişti. </st><st c="12522">Soba yanıyordu. </st><st c="12538">Meryem semaverden bardaklara çay döküyordu. </st><st c="12582">Camlar buğu olmuştu hep. </st><st c="12607">Babam döndü, Kırıkkale mavzerini duvardan aldı. </st><st c="12655">Ağzına soktu. </st><st c="12669">Vurdu. </st><st c="12676">Başı önündeki tabağa düştü. </st><st c="12704">Tabak ortasından ikiye ayrıldı. </st><st c="12736">Duvarlara hep kanı sıçradı. </st><st c="12764">Çok sildik, lekesi çıkmadı.”   </st></p>
			<p><st c="12793">Kütüphaneden dışarı fırladım. </st><st c="12823">Paldır küldür holü geçtim. </st><st c="12850">Bahçeden bisikleti kaptım. </st><st c="12877">Doğru Horoz’un kahvesine! </st><st c="12903">Burak biraz önce Instragram’a Horoz’dan fotoğraf koymuştu. </st><st c="12962">Hâlâ oradadır inşallah! </st><st c="12986">Dur orada Burak, dur bir yere gitme. </st><st c="13023">Muhakkak bu hikâyeyi duymalısın! </st><st c="13056">Ninemin zihni kapılarını kapatmadan tamamını onun ağzından dinlemelisin. </st><st c="13129">Geliyorum. </st><st c="13140">Dur Burak bekle! </st><st c="13157">Bekle beni.   </st></p>
		</div>
	<div id="charCountTotal" value="13169"></div></body>
</html>
