<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-34</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-34" xml:lang="tr-TR">
		<div>
			<p>  </p>
			<p id="_idParaDest-32" xml:lang="en-GB"><st c="0">32  </st></p>
			<p><st c="3">Selin Bayan Şirin’i yatak odasına götürünce etrafı derleyip toparladım. </st><st c="75">Boyaların kapaklarını kapattım. </st><st c="107">Karıştırma teknelerini, kavanozları, fırçaları mutfakta, eviyede yıkadım. </st><st c="181">Masayı bir başıma yerine çekmem mümkün değildi. </st><st c="229">Sandalyeleri etrafına dizdim. </st><st c="259">Yerdeki muşambayı kaldırdım. </st><st c="288">Katlayıp dışarıya, bahçe hortumunun durduğu küçük ardiye dolabına sakladım. </st><st c="364">Boyaları tek tek taşıyıp oradaki rafa dizdim.   </st></p>
			<p><st c="410">Bulutsuz, karanlık bahçeye çıkınca içime bir sıkıntı çöktü. </st><st c="470">Yan taraftan komşuların gülüşmeleri geliyordu. </st><st c="517">Mangalda et pişiriyorlar. </st><st c="543">Yel isi, dumanı bizden yana getirir hep. </st><st c="584">Benim ağzım kuru. </st><st c="602">Hangi vakit yemek yediğim hatıramda değil fakat safi ağzım değil, bütün uzuvlarım kurumuş, kanım etimden çekilmiş. </st><st c="717">Ölüm bacaklardan yukarı tırmanır derdi bizim orada büyükler. </st><st c="778">Benim de bacaklarım ağrıyordu. </st><st c="809">Kapının önüne bir sandalye çekip oturayım dedim. </st><st c="858">Eski günlerdeki gibi. </st><st c="880">O vakitler Bayan Şirin’in kara köpeği gelir, başını dizime dayardı. </st><st c="948">Geceden karaydı hayvanın gözleri. </st><st c="982">Sonra tüyleri beyazladığında, gözleri yine öyle kara kaldı. </st><st c="1042">Öleceğini de o kara gözlerinin önüne ince bir film çekildiğinde anladım ben. </st><st c="1119">Anladım ama Bayan Şirin’e bir şey belli etmedim. </st><st c="1168">Pek düşkündü o hayvana. </st><st c="1192">Herkesin evden elini eteğini çektiği bir vakitte bulunduğu için bir ihtimal. </st><st c="1269">Süheylacığın ölümünü unutmuş gibi ömrümüzü sürdürüyorduk. </st><st c="1327">Nasıl unutulursa öyle bir acı. </st><st c="1358">Unutulmadı elbette. </st><st c="1378">O ince, o tatlı, zarif, düşünceli çocuk mum gibi eridi, yaktı bitirdi kendini.   </st></p>
			<p><st c="1457">Kapı önüne sandalye çıkartacağım yerde içeri girdim. </st><st c="1510">Taşlığın serinliği yüzüme vurdu. </st><st c="1543">Akşam serinliğinde eski eşyalar bir başka kokar, tenime dokunur kokuları. </st><st c="1617">Ev sessiz. </st><st c="1628">Taşlığa açılan odalarda gündüzün sesleri, ışığı, gülüşlerin, kavgaların, ölenlerin hayaletleri... </st><st c="1726">Kapıları birer birer kapattım. </st><st c="1757">Bayan Şirin’in bahçeye bakan odası. </st><st c="1793">Uyuyor. </st><st c="1801">Nefesi ne kadar hafif olursa olsun ihtiyar kulaklarım işitir. </st><st c="1863">Mutfak. </st><st c="1871">Temiz. </st><st c="1878">Kiler. </st><st c="1885">Derli toplu. </st><st c="1898">Sonra benim ufak odam. </st><st c="1921">Arka bahçeye açılan kapıyı kontrol ettim. </st><st c="1963">Kapalı. </st><st c="1971">Merdivenden yukarı baktım. </st><st c="1998">Bayan Nur nerede? </st><st c="2016">Bay Burak da yok.   </st></p>
			<p><st c="2034">Kütüphaneye girdim. </st><st c="2054">Lambayı yaktım. </st><st c="2070">Şöminenin karşısındaki sehpanın altına birkaç fotoğraf düşmüş. </st><st c="2133">Onları topladım. </st><st c="2150">Nur ile Fikret asmanın demirine bağladığımız salıncaklarda sallanıyorlar. </st><st c="2224">Akşam güneşinde uzayan Süheylacığın gölgesi üzerlerine düşmüş. </st><st c="2287">Gündüz Selin ile hanımım bunlara bakıyorlardı. </st><st c="2334">Fotoğrafları raftaki kutusuna koydum. </st><st c="2372">Zaman ne tuhaf bir şey. </st><st c="2396">Nur ile Bay Fikret’in çocuk olduğu vakitler bana dün kadar yakın. </st><st c="2462">Halbuki onların nazarında o yıllar mazidir. </st><st c="2506">Benim çocukluğum ise... </st><st c="2530">Yat artık Sadık, kapıyı kilitle ve yat. </st><st c="2570">Bayan Nur nasıl olsa yanına anahtarını almıştır. </st><st c="2619">Almamışsa bile kilerin penceresi önündeki taşın altına saklı yedek anahtarın yerini hatırlar muhakkak.   </st></p>
			<p><st c="2722">Kütüphanenin ışıklarını söndürdüm, kapısını örttüm. </st><st c="2774">Yüznumarada yüzüme su çalıp odama çekilecektim. </st><st c="2822">Fakat sonra nasıl oldu bilmiyorum, kendimi tekrardan yemek odasında buldum. </st><st c="2898">Komşuların aydınlık bahçesinden yansıyan ışıkta Bayan Şirin’in çizdiği duvar resmine bakıyordum. </st><st c="2995">Karanlıkta dağlar daha yüksek, ormanlar daha sıktı. </st><st c="3047">Bellerindeki kırmızı kuşaklarla horon tepen delikanlıların dişleri ve denizdeki köpükler ak ak parlıyordu. </st><st c="3154">Bayan Şirin onları insan ebadında çizmiş. </st><st c="3196">Boylu boslu adamlar, tam karşımda dikilmişler. </st><st c="3243">Konuşsam konuşurlar. </st><st c="3264">İnsanın baktıkça bakası geliyor. </st><st c="3297">Hanımım boyanın içine bir sihir katmış belli.   </st></p>
			<p><st c="3343">Parmağımı anacığımın başının iki yanından sallanan saç örgüsüne dokundurdum. </st><st c="3420">Boya tam kurumamış. </st><st c="3440">Parmağımın izi kalmıştır. </st><st c="3466">Karanlıkta gözüm seçmiyor. </st><st c="3493">Bayan Şirin anacığımın elinin, ayağının teferruatını, adım atışındaki sarsak hali öyle güzel nakşetmiş ki onun anam olduğundan şüphe duymuyorum. </st><st c="3638">Onun önü sıra yürüyen adam da babamdır. </st><st c="3678">Tanımam. </st><st c="3687">Önde horon tepen delikanlıların mavi gözlüsü babam. </st><st c="3739">Tanımam ama bilirim ben bu hikâyeyi. </st><st c="3776">Bilirim de bildiğimi bilmem. </st><st c="3805">Bilmez idim. </st><st c="3818">Bu geceye kadar. </st><st c="3835">İnsan unutmaz imiş meğerse.   </st></p>
			<p><st c="3863">Ansızın evin kapısı açıldı. </st><st c="3891">Elime ateş değmiş gibi geri çekildim. </st><st c="3929">Bahçe kapısını işitmemiştim. </st><st c="3958">Odanın lambası sönüktür. </st><st c="3983">Kapısını da örtmüştüm. </st><st c="4006">Bu saatte yemek odasına kimse girmez fakat yine de neme lazım, köşeye sindim, bekledim. </st><st c="4094">Yemek odası kapısı dışında sarsak birkaç adım. </st><st c="4141">Bayan Nur mu? </st><st c="4155">Onun adımları hafiftir. </st><st c="4179">Bay Burak belki. </st><st c="4196">Ona da anahtar verdiler mi? </st><st c="4224">Bir ihtimal bir lakırdı, bir gülüşme işitirim diye kulak kabarttım lakin her kim ise gelen orta holde ayakta dikilmiş olmalıydı. </st><st c="4353">Çıt çıkmıyor. </st><st c="4367">Bir müddet daha köşede, sinmiş vaziyette bekledim. </st><st c="4418">Çatıya yuva yapmış martıların feryadını dinledim. </st><st c="4468">Yan komşular yüksek sesle gülüşüyorlardı. </st><st c="4510">Tabak, çanak, çatal, bıçak sesleri bizim bahçeye taşıyordu.   </st></p>
			<p><st c="4570">Nihayet holdeki kimsenin sessizce üst kata çıktığına ikna olunca ayağa kalktım. </st><st c="4650">Yemek odasının kapısını açtım. </st><st c="4681">Yüksek renkli vitraylardan taşlığa ölü bir ışık sızıyordu. </st><st c="4740">O sebeple ne gördüğümü ilk evvela idrak edemedim. </st><st c="4790">İdrak ettiğimde ise gayriihtiyari boğazımdan bir feryat yükseldi. </st><st c="4856">Zira taşlığın tastamam orta yerinde rahmetli Profesör Halit Beyefendi’nin hayaleti dikiliyordu. </st><st c="4952">Düşmemek için kapının koluna asıldım.   </st></p>
			<p><st c="4990">“Bay Halit!”  </st></p>
			<p><st c="5003">İnce uzun siluet ağır ağır benden yana döndü. </st><st c="5049">Yüreğim yerinden çıkacak sandım.   </st></p>
			<p><st c="5082">“Sadık Usta! </st><st c="5095">Ne yapıyorsun sen orada?”  </st></p>
			<p><st c="5121">“Bay Fikret!”  </st></p>
			<p><st c="5135">Soluk soluğa kapının çerçevesine yaslandım. </st><st c="5179">Bay Fikret imiş. </st><st c="5196">Esasen benim öyle hayalet, maziye açılan geçit gibisinden boş inançlarım yoktur ancak demek Bayan Şirin’in eseri ile lakırdısının tesirinde kalmışım. </st><st c="5346">Lafımın devamını nasıl getireceğimi bilemediğim için çabucak yemek odasının kapısını örttüm. </st><st c="5439">İçim müthiş ferahlamıştı ancak ne ölçüde telaş ettiğimi Bay Fikret’in bilmesini istemezdim.   </st></p>
			<p><st c="5531">Kapının sağında duran konsolun üzerindeki gece lambasını yaktım. </st><st c="5596">Ellerim titriyordu. </st><st c="5616">Fakat Bay Fikret bunun farkına varmadı. </st><st c="5656">Zannedersem içmişti. </st><st c="5677">Bunu kendi telaşeme rağmen idrak ettim. </st><st c="5717">Bayan Selin merdivenin dibinde ayakkabılarını ayağından fırlatıp atmış. </st><st c="5789">Onları yerden alıp, merdiven altındaki dolaba götürürken Bay Fikret kolumu tuttu. </st><st c="5871">Yakından bakınca gördüm. </st><st c="5896">Gözleri kanlanmış. </st><st c="5915">Burnu da kızarmış. </st><st c="5934">Nefesindeki rakı kokusunu aldığımı belli etmemek için başımı hafifçe öte yana çevirdim. </st><st c="6022">Bütün gün neredeydiniz Bay Fikret? </st><st c="6057">Bütün gün içmediniz inşallah?   </st></p>
			<p><st c="6087">“Sadık Usta, gel otur şuraya. </st><st c="6117">Konuşalım seninle biraz.”  </st></p>
			<p><st c="6143">Telefonun durduğu konsolun yanındaki koltuğa çekti beni.   </st></p>
			<p><st c="6200">“Bay Fikret, hoş geldiniz. </st><st c="6227">Benim bir parça işim vardı, mutfakta. </st><st c="6265">Onları halledeyim, odanıza sürahi ile su çıkartayım.”  </st></p>
			<p><st c="6319">Manasız lakırdılardı bunlar. </st><st c="6348">Nitekim Bay Fikret yüzüme boş boş baktı.   </st></p>
			<p><st c="6389">“Bana bir kahve yapar mısın Sadık Usta?”   </st></p>
			<p><st c="6430">Mutfağa kadar peşimden geldi. </st><st c="6460">Ben kahveyi, şekeri kilerden getirirken o gündüz Nur’un oturduğu, sonra ağladığı, sonra da kollarının üzerine kapanıp uyuyakaldığı masaya oturdu. </st><st c="6606">Arkam dönüktü ama benden yana baktığını hissettim. </st><st c="6657">Vakıa Bay Fikret bakar amma baktığı şeyi görmez. </st><st c="6706">Çocukluğundan beri başı önde yürürdü. </st><st c="6744">Etrafında olup bitenlerden ziyade kafasının içinden geçenlerle haşır neşirdir. </st><st c="6823">Masanın dayandığı duvara çakılı raftan fincanı alırken göz ucuyla baktım. </st><st c="6897">Safi onun kulağına fısıldanan birtakım sözleri işitmek gayesiyle başını bir tarafa eğmiş gibi oturuyordu. </st><st c="7003">Bir dirseğini masaya dayamış. </st><st c="7033">Kahveyi, şekeri cezveye koydum, tezgâhta duran sürahiden üzerine su ekledim. </st><st c="7110">Yan taraftaki komşuların gülüşmeleri buradan daha çok işitiliyordu. </st><st c="7178">Ağaçlara astıkları renkli ampullere baktım. </st><st c="7222">Hüzünlendim. </st><st c="7235">Çıkarken yemek odasının ışığını açık bıraksaydım keşke. </st><st c="7291">Dışarıdan bakan Bayan Şirin ile torunlarının da bayramı layığıyla kutladığını düşünürdü. </st><st c="7380">Eskiden böyle teferruat mühimdi.   </st></p>
			<p><st c="7413"> “Sadık Usta, sen Espiyeli Yoannis kim bilir misin?”   </st></p>
			<p><st c="7465">Bay Fikret’in sualini işitince kalbim tekledi. </st><st c="7512">Elimin titrediği belli olmasın diye ocağı kibritle değil, çekmecede tuttuğum uzun çakmakla yaktım. </st><st c="7611">Cezveyi ateşin üzerine koydum. </st><st c="7642">Kahveyle şeker suya iyice batana kadar ağır ağır kaşığı çevirdim. </st><st c="7708">Boğazıma takılan düğümü çözsün diye hafifçe öksürdüm. </st><st c="7762">Bay Fikret bunu yanıt saydı mı, bilmiyorum. </st><st c="7806">Benim verecek bir yanıtım yoktu. </st><st c="7839">Sesini yükseltti.  </st></p>
			<p><st c="7857">“Sana ne anlattılar bilmem Sadık Usta. </st><st c="7896">Öyle ketumsun ki ne düşündüğünü bilmeye imkân yok. </st><st c="7947">Peki sırtını çevir bana, yüzünü gösterme. </st><st c="7989">Öyle rahatsan, öyle kal. </st><st c="8014">Ama bak sana ne diyeceğim: Nereden baktığına bağlı olarak kimin kim olduğu öyle değişir ki, sen bunları bilir misin Sadık Usta? </st><st c="8142">Biz mesela, sen masamızın iki üç adım gerisinde bekledin diye seni uşak sandık. </st><st c="8222">Başka bir açıdan bakmak aklımıza gelmedi. </st><st c="8264">İnsan şiir gibi ezberlediği bilgileri sorgulamıyor hiç, değil mi? </st><st c="8330">Hele bir de suçları unutturmak gibi gayesi varsa bir toplumun. </st><st c="8393">Veya bir ailenin. </st><st c="8411">Başka bir mercekten baktığımda benim bildiğim gerçek hâlâ gerçek olarak kalır mı? </st><st c="8493">Yoksa sahte bir gerçeğe mi inanıyorum? </st><st c="8532">İnsan bunları düşünmüyor. </st><st c="8558">Ne dersin?”  </st></p>
			<p><st c="8570">Bay Fikret kendi kendine konuşuyordu. </st><st c="8608">Benden yanıt beklemediği muhakkaktı. </st><st c="8645">Bu sebeple sükûtu muhafaza ettim. </st><st c="8679">Kahvesini masanın üzerine, önüne bıraktım. </st><st c="8722">Kahveyi, şekeri kilere kaldırdım. </st><st c="8756">Eviyeye dönüp cezveyi yıkadım. </st><st c="8787">Dikkatlice kurulayıp duvardaki kancasına astım. </st><st c="8835">Sonra ellerimi tezgâhın serin mermerine dayayıp düşündüm. </st><st c="8893">Ettiği kimi lakırdıları benim ihtiyar kulaklarım bir ihtimal yanlış işitmiştir. </st><st c="8973">Espiyeli Yoannis’i bilirdim. </st><st c="9002">Anam anlatırdı. </st><st c="9018">Nuri Efendi’nin konağına gizli bir tünelle bağlı kulübemizdeki, yatağımızda, geceleri koyun koyuna yattığımızda. </st><st c="9131">Yoannis dağlara çıkmıştır. </st><st c="9158">Karanlık göklerde yıldızlara bakarak uyumaktadır. </st><st c="9208">Sırtında odun, cephanelik taşır. </st><st c="9241">Dağlarda izini kaybettirir. </st><st c="9269">Bizim oraların dağları çoktur, sarptır. </st><st c="9309">Duman duman olur zirvesi. </st><st c="9335">Mağaralarında insanını saklar. </st><st c="9366">Yol yordam bilmeyen yabancıyı yutar.  </st></p>
			<p><st c="9403">Bay Fikret kahvesinden höpürtülü bir yudum aldı.   </st></p>
			<p><st c="9452">“Benim anlamadığım nedir biliyor musun yalnız. </st><st c="9499">Neden uşaklığı seçtiğin. </st><st c="9524">Neden büyükannemin hizmetçisi olmayı seçtin? </st><st c="9569">Annen köyden geldi diye mi kendini büyükannemle eşit göremedin? </st><st c="9633">Onlar konaklıydı. </st><st c="9651">Maçka’nın zengini. </st><st c="9670">Siz köylü. </st><st c="9681">Espiyeli. </st><st c="9691">Ama babalarınız aşmıştı bu farkları. </st><st c="9728">Dost olmuşlardı. </st><st c="9745">Sonra annen sen oku diye seni Şirin ile beraber İstanbul’a yollamıştı. </st><st c="9816">Kundura fabrikasına memur gireceksin diye beklemişti. </st><st c="9870">Sen okulu neden bıraktın? </st><st c="9896">Neden küçülttün kendini böyle Sadık Usta?”  </st></p>
			<p><st c="9939">Birden başım döndü. </st><st c="9959">Sendeledim. </st><st c="9971">İki adım geriye attım. </st><st c="9994">Masanın altına itilmiş tahta sandalyeye tutundum. </st><st c="10044">Kulaklarım uğulduyordu. </st><st c="10068">Dua bilmem ben. </st><st c="10084">Okulda çocuklar. </st><st c="10101">Kelime-i Şahadet getir. </st><st c="10125">Pantolonunu indirin de görelim. </st><st c="10157">Beni köşeye sıkıştırıyorlar. </st><st c="10186">O sırada öğretmen bahçeye çıkmasa, düdüğünü çalmasa... </st><st c="10241">Elim ayağım boşaldı. </st><st c="10262">Bay Fikret ayağa fırlayıp, beni oturttu. </st><st c="10303">Sürahiden bir bardak su doldurdu. </st><st c="10337">Eliyle içirdi. </st><st c="10352">O dakikaya değin ne denli susamış olduğumu fark etmemişim. </st><st c="10411">Soluklarım bir nizama girdi. </st><st c="10440">Bay Fikret telaşlanmıştı, önümde diz çöktüğü yerde mırıldanıyordu.   </st></p>
			<p><st c="10507">“Hay Allah, iyi misin Sadık Usta? </st><st c="10541">Tamam, boş ver bunları. </st><st c="10565">Bir bak bana. </st><st c="10579">Başını kaldır, bir bak bana Sadık Usta. </st><st c="10619">Yordum seni. </st><st c="10632">Bu saatte gereksiz yere hırpaladım seni. </st><st c="10673">Ama öyle şeyler duydum ki gittiğim yerde, dayanamadım. </st><st c="10728">Biz seni çok yorduk. </st><st c="10749">Biz seni haksız yere, boş yere yorduk Sadık Usta.”  </st></p>
			<p><st c="10800">Fikret’in yüzü, bu kadar yakından bakınca Süheylacığa ne kadar benziyordu. </st><st c="10875">Aynı çekik, yumuk, ela gözler. </st><st c="10906">Titrek, tedirgin bakışlar. </st><st c="10933">Baktığı yeri görmezler. </st><st c="10957">Ama neyi görürler? </st><st c="10976">Bari benim için kaygılanmasın diye bir söz söylemeye kalkıştım amma velakin boğazımdan anlaşılmaz bir hırıltıdan gayrı ses çıkmadı. </st><st c="11108">O vakit ayağa kalktım, zorlukla. </st><st c="11141">Fikret kolumu tuttu. </st><st c="11162">Holü geçtik. </st><st c="11175">Sessiz ev. </st><st c="11186">Ne sessiz. </st><st c="11197">Yemek odasının kapısını açtım. </st><st c="11228">Işığı yaktım. </st><st c="11242">Sonra yürüdüm, yerini şaşırmış masanın önündeki sandalyenin bir tanesini çektim, oturdum.   </st></p>
			<p><st c="11332">Fikret duvarın önünde donup kalmıştı. </st><st c="11370">Bir müddet öyle durdu. </st><st c="11393">Sonra ağır ağır, sihirli bir kuvvet uzuvlarını ele geçirmiş gibi elini resimdeki zirvesini sis tutmuş dağların, mor salkımlı çiçeklerin, köpüren denizin üzerinde gezdirdi.   </st></p>
			<p><st c="11565">“Boya tam kurumamış olabilir Bay Fikret. </st><st c="11606">Büyükanneniz...”  </st></p>
			<p><st c="11623">“Espiyeli Yoannis!” Parmağını kendi boyuna denk bir ebatta çizilmiş genç erkeklerden birine bastırmıştı. </st><st c="11728">“Bu, bu adam o değil mi Sadık Usta? </st><st c="11764">Doğruyu söyle bana! </st><st c="11784">Senin baban bu!”   </st></p>
			<p><st c="11801">Başımı salladım. </st><st c="11818">Bay Fikret heyecanlanmıştı. </st><st c="11846">Gözlerinin akı geri gelmişti. </st><st c="11876">Resme baktıkça coşuyor, ama bu inanılmaz, bu bir mucize, bu, bu diye diye duvarın önünde bir oraya bir buraya koşturuyordu. </st><st c="12000">Benim ise artık takatim kalmamıştı. </st><st c="12036">Kemiklerim ağır bir yükün altında ezilip, un ufak oluyordu. </st><st c="12096">Bir daha bu sandalyeden kalkamayacaktım. </st><st c="12137">Azrail akşam üzeri odama canımı almaya gelmiş, sonra vazgeçmişti fakat şimdi işini bitirmeden gitmeyecekti.   </st></p>
			<p><st c="12245">Bay Fikret’in parmağı diğer delikanlının üzerinde durdu.   </st></p>
			<p><st c="12302">“Bu da Haralambos, öyle değil mi? </st><st c="12336">Maçkalı Haralambos? </st><st c="12356">Yoannis’in en yakın dostu. </st><st c="12383">Kan kardeşi. </st><st c="12396">Beraber Trabzon’da Frontistirio’da okudular. </st><st c="12441">Sonradan, mecburen, zorla, tehditle Türklerin tarafına geçip de yeni, Müslüman kimliğini edindikten sonraki adıyla Nuri Efendi. </st><st c="12569">Büyükannemin babası.”  </st></p>
			<p><st c="12591">Yine sadece başımı sallayabildim. </st><st c="12625">Elimden başkası gelmiyordu artık. </st><st c="12659">Hanımım bu iki delikanlıyı öyle bir çizmişti ki, şimdi idrak ediyordum, dikkatle bakan her kimse yüzlerinde beni ve Bayan Şirin’in suretini görürdü. </st><st c="12808">Hanımım hakiki bir sanat dehasıydı. </st><st c="12844">Fikret duvar boyunca yürüyor, dağlara, manastıra, sürgünde ölen dedelerin başında ağlayan torunların gözyaşlarına dokunuyor, anlatıyordu. </st><st c="12982">Öyle şeyler biliyordu ki, öyle tafsilatlı anlatıyordu ki bunun Bayan Şirin’in bahsettiği geçitten maziye geçmiş olmasından gayrı bir izahatı mevcut olamazdı.   </st></p>
			<p><st c="13140">“Yoannis ile Haralambos. </st><st c="13165">İki delikanlı. </st><st c="13180">Pontus Rumları. </st><st c="13196">Liseyi bitirdikleri yıl Trabzon Rusya’nın eline geçti. </st><st c="13251">Onlar da nihayet bağımsız Pontus devleti kurulacak diye sevinçten sokaklara döküldüler. </st><st c="13339">Osmanlı hükümetinin Batı Karadeniz’deki Rum köylerini boşalttığını, dağlara sürülen insanların yollarda hastalıktan, soğuktan veya çetelerin saldırısından ölüp gittiklerini bilmiyorlardı. </st><st c="13527">Yoannis’in Espiye’deki ailesi de dağlara sürülmüştü. </st><st c="13580">Anasıyla babasının yolda tifoya yakalanıp öldüğünü Yoannis iş işten geçtikten sonra öğrendi. </st><st c="13673">Karadeniz Rumlarının tehciri çok sonra ortaya çıktı. </st><st c="13726">Veya hiç çıkmadı. </st><st c="13744">Ruslar çekilip de Trabzon’u başıboş bıraktıklarında Yoannis köyüne döndü. </st><st c="13818">Yağmalanmış, yakılmış evleri ve kiliseye saklanarak hayatını kurtarmış komşu kızı Maria’yı buldu. </st><st c="13916">Onu Haralambos’un Maçka’daki konağına saklayıp dağlardaki Pontus milislerine katıldı. </st><st c="14002">Anasına, babasına, halkına yapılan zulme karşı çeteyle, jandarmayla, askerle, kim çıkarsa karşısına onlarla çarpışacaktı. </st><st c="14124">Romantik bir gerilla... </st><st c="14148">Sana bir şey ifade ediyor mu tüm bunlar Sadık Usta?”  </st></p>
			<p><st c="14201">Gözlerimi yumdum. </st><st c="14219">Koynumda yatan anacığımı düşündüm. </st><st c="14254">Anam babamın öldüğüne inanmazdı. </st><st c="14287">Dönecektir derdi. </st><st c="14305">Yeni isimlerimizle ya bizi bulamazsa diye dertlenir, bazı bazı ağlardı. </st><st c="14377">O dönünce biz Nuri Efendi’nin konağının bahçesindeki müştemilatta yanaşma gibi yaşamayacaktık. </st><st c="14472">Annem Nuri Efendi’ye gönül borcunu ödemek için büyükhanımın kalfalığını yapmayacaktı. </st><st c="14558">Kendi evimiz olacaktı. </st><st c="14581">Babam dağlardan inecekti. </st><st c="14607">Harbin bitmesini, sürgünlerin sona ermesini bekliyordu. </st><st c="14663">Harp çoktan bitmiş, sürülen sürülmüştü. </st><st c="14703">Ben çocuk halimle bile bilirdim de anam inanmazdı. </st><st c="14754">Vakti gelince dağlarımızdan inip taarruza geçecekler, sen şimdi sessiz durduklarına bakma derdi. </st><st c="14851">Ben üzülürdüm. </st><st c="14866">Şirin’den ayrı düşmek istemez idim zira. </st><st c="14907">Nuri Efendi’nin konağında mesuttum. </st><st c="14943">Yanaşma ne demektir, anlamazdım. </st><st c="14976">Babam yeni isimlerimiz ile bizi bulamasın diye anamdan gördüğüm gibi gece geç vakit aynanın önünde bir mum yakıp dua ederdim. </st><st c="15102">Küçük kulübemizi ana konağa bağlayan gizli tünelde de birçok mum yanardı. </st><st c="15176">Babam bize hiç dönmedi.   </st></p>
			<p><st c="15200">Bay Fikret konağın mor salkımlarla kaplı duvarının önünde birikmiş insanlara dokundu.  </st></p>
			<p><st c="15286">“İşte burada, Haralambos’u tehdit ediyorlar. </st><st c="15331">Çeteler. </st><st c="15340">Paşaların maşası çeteler. </st><st c="15366">Evine gelmişler. </st><st c="15383">Küçük kızı Sofia’yı soymuşlar, önünde. </st><st c="15422">Alıp götürecekler. </st><st c="15441">Rum kız çocukları hep ileri gelenlerin evlerine satılıyor o zamanlarda. </st><st c="15513">Öldürüp nehre de atabilirler. </st><st c="15543">Daha fena şeyler de yapabilirler. </st><st c="15577">Adamın çaresizliği nasıl da güzel resmedilmiş! </st><st c="15624">Baktıkça hissediyorum. </st><st c="15647">Başka bir şey yapamaz. </st><st c="15670">Kaderin kaçınılmazlığı tüm açıklığı ile karşısında. </st><st c="15722">Başka hiç şansı yok Haralambos’un. </st><st c="15757">Askerleri peşine takıp can dostunun saklandığı mağaraya götürecek onları. </st><st c="15831">Kızını kurtaracak. </st><st c="15850">Sadece kızını değil, karısını ve kendi konağında gizlenen Yoannis’in hamile karısı Maria’yı, dolayısıyla seni de kurtaracak. </st><st c="15975">Öyle değil mi Sadık Usta? </st><st c="16001">Haralambos herkesin adını değiştirecek, annen Meryem olacak, kendisi yine Haralambos gibi ışık anlamına gelen Nuri adını alacak, kızı Sofia, Şirin olacak. </st><st c="16156">Türk askerleri verdikleri sözü tutup, Müslüman olması halinde onu, ailesini ve evde çalışanları Mübadele’den muaf tutacaklar. </st><st c="16282">Böylece on binlerce Hıristiyan yollarda sefil olup ölürken Nuri Efendi ile ev halkı Maçka’daki konakta kalacak. </st><st c="16394">Sen doğduğunda seni vaftiz edecek tek kilise bile bırakılmamış olacak ortalıkta. </st><st c="16475">Güzelim Sümela’yı bile yakıp talan etmiş olacak zafer sarhoşları. </st><st c="16541">Canını kurtaran papazlar, kıymetli ikonalarını toprağın altına gömüp kaçacaklar, yıllar sonra gömdükleri yerden çıkartmak üzere... </st><st c="16672">Maçkalı Haralambos, namı diğer Nuri Efendi ise bu yükle yaşamaya sadece on sene dayanabilecek ama, öyle değil mi? </st><st c="16786">Sen on yaşında iken, silahı dayayıp beynini dağıtacak. </st><st c="16841">Hepinizin gözü önünde.”  </st></p>
			<p><st c="16865">Kulaklarımın uğultusu birden kesildi. </st><st c="16903">Gözlerimi açtım. </st><st c="16920">Nuri Efendi’nin mavzeri patladıktan sonra sofraya çöken sükût anına benzeyen bir sükût her daim uğuldayan kafamın içine çökmüştü. </st><st c="17050">Pek kısa bir andı. </st><st c="17069">Tüfeğin patlaması ile Nuri Efendi’nin açılmış kafatasının önündeki tabağa düşüp, tabağı tam ortadan çat diye ikiye ayırması arasında geçen müddet. </st><st c="17216">Gri, ince bir yağmur yağıyordu. </st><st c="17248">Pencereler sobanın sıcağından buğulanmıştı. </st><st c="17292">Dışarıdaki çam ormanı silinmişti. </st><st c="17326">Kahvaltıyı yeni bitirmiştik. </st><st c="17355">Bayan Şirin manastır harabesinde tesadüf ettiğimiz papazdan ve ikonadan bahsetmişti. </st><st c="17440">Tabaklarda zeytin çekirdekleri, masada ekmek kabukları, kuru etin kalanı, bir kalıp beyaz peynir duruyordu. </st><st c="17548">Anam semaverden çay doldurmak üzere eğildiği yere çökmüştü. </st><st c="17608">Papazın geldiğini işitince heyecanlandı. </st><st c="17649">Yıllar var bizim oralara papaz uğramazdı. </st><st c="17691">Muhakkak ki iyiye alametti. </st><st c="17719">Elinde cam bardak zangırdarken şükür duası okuyordu. </st><st c="17772">Babamın dağdan inme vaktinin geldiğine inanmıştı. </st><st c="17822">Tam o anda Nuri Beyefendi konuştu.   </st></p>
			<p><st c="17857">“Yoannis’e işkence edip parçaladılar Maria. </st><st c="17901">Dağdaki hayvanlara yem ettiler etini, kemiğini. </st><st c="17949">Beyhude yere bekleme. </st><st c="17971">Zulmedenin eline onu, dostumu ben verdim. </st><st c="18013">Yüce Tanrı günahlarımı affetsin.”  </st></p>
			<p><st c="18047">Tüfek patladı. </st><st c="18062">Büyükhanım gözlerini yumdu, kulaklarını örttü. </st><st c="18109">Anamın elinden çay bardağı düştü, yere çarpıp tuz buz oldu, dumanı yerden tüttü. </st><st c="18190">Ben sobaya odun attığım köşeden hepsini gördüm. </st><st c="18238">Bir tek küçükhanım hangi arada ayaklanıp yanıma yürüdü, onu kaçırmışım. </st><st c="18310">Ancak Nuri Beyefendi’nin başı önüne düşüp de tabağı tam ortasından ikiye ayırdığında ve anam YALAN! </st><st c="18410">diye feryat edince, ben işte ancak o vakit Bayan Şirin’in buz kesmiş elinin kendi avcum içinde olduğunu idrak ettim. </st><st c="18527">Avcumun içindeki el buz gibiydi ama küçük hanımın şakağından al al yanan yanağına iki damla ter iniyordu. </st><st c="18633">Sobanın önünde ayakta duruyorduk. </st><st c="18667">Titriyordu. </st><st c="18679">Bir elim ile avcunu sıktım. </st><st c="18707">Diğeri ile gözlerini örtmek istedim. </st><st c="18744">Ve ona şunları söylemek istedim: Korkma küçük hanım. </st><st c="18797">Titreme. </st><st c="18806">Ömrüm yettikçe ben seni kötülüklerden koruyacağım. </st><st c="18857">Korkma Bayan Şirin. </st><st c="18877">Ben bir ömür senin yamacında, arkanda, her daim hazırda bekleyeceğim. </st><st c="18947">Başına böyle fena bir şey gelmesine bir daha asla müsaade etmeyeceğim.   </st></p>
			<p><st c="19018">Bay Fikret’e bunları nasıl izah edebilirdim ki?  </st></p>
			<p><st c="19066">Edemezdim.  </st></p>
			<p><st c="19077">Önüme bakıp sustum ben de.   </st></p>
		</div>
	<div id="charCountTotal" value="19104"></div></body>
</html>
