<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-22</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-22" xml:lang="tr-TR">
		<div>
			<p>  </p>
			<p id="_idParaDest-20" xml:lang="en-GB"><st c="0">20  </st></p>
			<p><st c="3">Geçenlerde bir akşam Burak’ın evine gittim. </st><st c="47">Geçenlerde demem lafın gelişi. </st><st c="78">Neredeyse iki ay oluyor. </st><st c="103">Burak şimdi onunla o geceyi konuşmak istediğimi bilecek kadar iyi tanıyordu beni.   </st></p>
			<p><st c="185">Ama öncesini bilmiyordu.   </st></p>
			<p><st c="210">Sonrasını da.   </st></p>
			<p><st c="224">Yemek odasının kapısını ardımızdan kilitledik.   </st></p>
			<p><st c="271">O günün erken saatlerinde Nişantaşı’nda yürüyen öğrencilerin arasına karışmıştım. </st><st c="353">Keyfim yerindeydi. </st><st c="372">İstanbul’un bahar rüzgârı bana hep umut kokar. </st><st c="419">Sonra Fikret’e rastladım. </st><st c="445">Rastlantı denemez ya. </st><st c="467">Bana geliyormuş. </st><st c="484">Canım sıkıldı. </st><st c="499">Canım o kadar sıkılmasaydı akşam Burak’a gitmezdim. </st><st c="551">Akşam Burak’a gitmeseydim bir sürü başka şey olmazdı. </st><st c="605">Ufuk beni terk etmezdi. </st><st c="629">Ve biz şimdi bu masada bir türlü konuşmaya giremeyen genç âşıklar gibi oturmazdık.   </st></p>
			<p><st c="712">Yeni bir roman siparişi almıştım. </st><st c="746">Metin isimli kalantor bir işadamı, soyadını vermeye gerek yok, beni bulmuş. </st><st c="822">Hem de yayınevi bağlantısıyla değil. </st><st c="859">Ufuk’un haberi yok. </st><st c="879">Adam doğrudan bana e-posta yazmış. </st><span><st c="914">Nur Hanım aklımda bir roman taslağı var. </st><st c="955">Hayata geçirmem için yardımcı olur musunuz? </st></span><st c="999">İsmi bir yerden aşina geliyor. </st><st c="1030">İsmi değil de soy ismi. </st><st c="1054">İnşaat mıydı, iletişim miydi neydi sektörü hatırlamıyorum ama iş dünyasında bilinen bir ailenin çocuğu. </st><st c="1158">İlgilenmedim. </st><st c="1172">Google’a bakabilirdim. </st><st c="1195">Üşendim. </st><st c="1204">Bazen ünlüler hakkında bir şey bilmemek onların karşısında insanı güçlü kılıyor.   </st></p>
			<p><st c="1285">Elbette o anda yapılacak en akıllıca şey e-postayı Ufuk’a yönlendirmekti. </st><st c="1359">Yayınevi sahibi o nihayetinde. </st><st c="1390">“Müşteri” ile Ufuk görüşür. </st><st c="1418">Hayalet yazarlık ilkelerimizi o anlatır. </st><st c="1459">Beklentilerimizi, sözde yazar müşterinin hikâyeye ne ölçüde müdahale edebileceğini, araştırma süresine ve sayfa sayısına göre belirlenen fiyatı aktarmak Ufuk’un işidir. </st><st c="1628">Ben başta bu insanları görmem bile. </st><st c="1664">Sözleşme imzalandıktan sonra yayınevinde buluşuruz. </st><st c="1716">Vasat taslaklarından, klişe fikirlerinden, iki boyutlu karakterlerinden bir </st><span><st c="1792">bestseller</st></span><st c="1802"> yaratmak üzere kolları sıvarız. </st><st c="1835">Ben yazarım, Ufuk bir </st><span><st c="1857">bestseller</st></span><st c="1867"> unsurlarının metinde bulunup bulunmadığını kontrol eder, müşteri ise, cümle kurmayı becerebildiği durumlarda, ortaya çıkan hikâyeyle ilgili fikirlerini beyan eder. </st><st c="2032">Hayalet yazarlığını yaptığım kitaplar sahiden de iyi sattığına göre iyi bir ekip sayılabiliriz.   </st></p>
			<p><st c="2128">Kalantor Metin Bey ise Ufuk’u pas geçmiş, doğrudan bana gelmişti. </st><st c="2194">Tıknaz, kalın enseli, çerçevesiz gözlüklerinin arkasından gri bakan sevimsiz bir tipti. </st><st c="2282">Kafeye benden önce varmış, içeride, pencere kenarında bir masaya oturmuştu. </st><st c="2358">Mis gibi bahar gününde kim içeride oturur ki? </st><st c="2404">Etrafıma baktım. </st><st c="2421">Küçük salonun tüm masalarında oturan birilerini görünce şaşırdım. </st><st c="2487">Sonra aklıma Burak geldi. </st><st c="2513">Artık kafelerin dışı duman altı olduğundan o da güzel havalarda bile içeride oturmayı tercih ediyordu. </st><st c="2616">Metin Bey sigaraya karşı demek ki. </st><st c="2651">Bana da içirtmeyecek.   </st></p>
			<p><st c="2673">Kalantor müstakbel müşterim beni görünce ayağa kalktı, ceketini iliklemeden elini uzattı. </st><st c="2763">Tıknaz ama göbeği yok. </st><st c="2786">Tamam, sağlık meraklısı bir arkadaş. </st><st c="2823">Benim tipimi de biliyor. </st><st c="2848">Eh tabii, bu devirde kim yüzünü saklayabilir ki? </st><st c="2897">Nemli elini sıkarken tek başıma bu işe kalkıştığım için pişman olmuştum bile. </st><st c="2975">Akşama her şeyi Ufuk’a anlatırım. </st><st c="3009">Kızacaktı. </st><st c="3020">Ona haber vermeden tek başıma randevulaşıp buluşmuştum. </st><st c="3076">Üstelik ücret için eşimle görüşün, demeyi kendime yediremediğim için pazarlık yapmak da bana düşmüştü. </st><st c="3179">Ama adamın pazarlık yapmaya niyeti yoktu. </st><st c="3221">Oturur oturmaz ilk işi teklif ettiğim rakamı tombul bir zarfın içinde, pahalı ceketinin iç cebinden çıkartıp önüme sürmek oldu. </st><st c="3349">Ben irkildim, hemen saklamak istedim zarfı. </st><st c="3393">Metin rahattı. </st><st c="3408">Tombul zarfları çıkartıp masa üzerine bırakmaya alışıktı. </st><st c="3466">Neden rahat olmasın ki? </st><st c="3490">Kocasından gizli iş çeviren bendim, o değildi ki. </st><st c="3540">O, parayı oracıkta, parmaklarını ıslata ıslata sayabilirdi de. </st><st c="3603">Ya da daha fenası “Bir de siz sayın” diye tutturabilirdi.   </st></p>
			<p><st c="3661">Teşvikiye’de, House Cafe’deydik. </st><st c="3694">Caminin iki yanında, köşedeki. </st><st c="3725">Buluşmak için burayı seçerken dört bir yanı açık olsun, beni sıkıştırmaya kalkmasın diye düşünmüş olabilirim. </st><st c="3835">Karşılıklı değil, kare masanın iki komşu kenarında oturuyorduk. </st><st c="3899">Bu herif şimdi dizini dizime dayamaya filan kalkışırsa hemen parasını yüzüne çarpar çıkarım diye kurdum. </st><st c="4004">Hâlâ kendimi kaç yaşında zannediyorsam?  </st></p>
			<p><st c="4044">Müşterimin bana sırnaşmaya niyeti yoktu. </st><st c="4085">Hemen konuya girip nasıl bir roman istediğini anlatmaya koyuldu. </st><st c="4150">Tarihi roman olacaktı. </st><st c="4173">Kurtuluş Savaşı sırasında Manisa’da geçen bir şey. </st><st c="4224">Manisa’yı Yunan ordusunun geri çekilirken yaktığını biliyordum, değil mi? </st><st c="4298">Erkekleri camilere doldurup ateşe verdiklerini, kadınları... </st><st c="4359">Eyvah, eyvah! </st><st c="4373">Vakti olsa kendi yazarmış, birtakım notlar da tutmuştu, istersem bana notlarını yollayabilirdi. </st><st c="4469">İstemez. </st><st c="4478">Aklında şiddet ve cinsellik içeren sahneler vardı. </st><st c="4529">Hem de yüksek dozda. </st><st c="4550">Bunu söylerken gri gözlerini benimkilere dikti. </st><st c="4598">Şehvet değil ama bir tür sahiplenme vardı bakışlarında. </st><st c="4654">Beni bir makine gibi görüyordu. </st><st c="4686">Hayır, makine değil, aygıt. </st><st c="4714">Ben bir yazı aygıtıydım. </st><st c="4739">Kalantor Metin evirip çeviriyordu aygıtını. </st><st c="4783">Yüksek doz şiddet ve cinsellik sahnelerini yazabilecek bir model miyim, onu anlamaya çalışıyordu. </st><st c="4881">Aklıma “Sen artık bir yazı makinesisin, yaz!” diyerek masa başına oturan Ayn Rand geldi. </st><st c="4970">Annem sadece romanlarını değil kadının sözlüklerini, günlüklerini de eve doldurmuştu. </st><st c="5056">Çocukken okurdum. </st><st c="5074">Ellerini daktiloya bağlayan da o muydu? </st><st c="5114">Ya da kendini sandalyesine? </st><st c="5142">Günde şu kadar sayfa yazmadan kalkmak yok. </st><st c="5185">Sen artık bir yazı aygıtısın.   </st></p>
			<p><st c="5215">İşte şimdi, şu dakikada geri ver zarfı Nur! </st><st c="5259">Kibarca adamın yeşil çay fincanının altına doğru zarfı it ve kalk. </st><st c="5326">Yüksek doz şiddet ve cinsellik tek şey demek: Tecavüz. </st><st c="5381">Hem de kadının başta itiraz ettiği ama sonunda zevkten kıvrım kıvrım kıvrandığı, yani sadece bu tip erkeklerin hayalinde var olabilen cins bir tecavüz. </st><st c="5533">Kadın önce direnir, bol keseden hayır, yapma, dur lütfen kelimeleri sarf eder ama sonunda </st><span><st c="5623">multiple </st></span><st c="5632">orgazm olur. </st><st c="5645">Bu kalantor isterse tüm masayı tombul zarflarıyla donatsın bana böyle bir şey yazdıramaz. </st><st c="5735">Yazdırmaya kalkışamaz.   </st></p>
			<p><st c="5758">“Erotik sahneleri ustaca kurguluyorsunuz. </st><st c="5800">Melodrama kaçmadan sahici arzuyu dile getirişinizi beğeniyorum. </st><st c="5864">Stilinize karışmayacağım. </st><st c="5890">Ana hatları beraber belirleyeceğiz. </st><st c="5926">Ondan sonra serbestsiniz.”   </st></p>
			<p><st c="5953">Vay! </st><st c="5958">Bunu beklemiyordum. </st><st c="5978">Demek kimlerin kitaplarını yazdığımı biliyor. </st><st c="6024">Gri gözler hâlâ yüzümde geziniyordu. </st><st c="6061">Rahatsız oldum. </st><st c="6077">Pencerenin önünden gülüşerek lise öğrencileri geçti. </st><st c="6130">Cuma gamsızlığı. </st><st c="6147">Ben de bir zamanlar bu yakınlarda bir liseye gitmiştim. </st><st c="6203">Cuma akşamları ödev derdinden azade salına salına bu caddede yürümüştüm. </st><st c="6276">Beğendiğim çocuk Hüsrev Gerede’de otururdu. </st><st c="6320">Tam bu köşede durup, sırtında çantası, yaylana yaylana onun yokuştan aşağı inişini seyrederdim. </st><st c="6416">Hafta sonu heyecanlara gebe, uzun, upuzun bir zaman dilimiydi. </st><st c="6479">Bir tek cumartesiye bile etkisi aylarca sürecek, anlatıldıkça dozu artacak heyecanlar, hazlar, anlar sığabilirdi. </st><st c="6593">Pazartesi ise uzak ve düşünülmesi bile gereksiz bir gelecekti. </st><st c="6656">Önümüzden geçen gençlerin olağanüstü şeylerin beklentisiyle çarpan yüreklerini içimde duydum.   </st></p>
			<p><st c="6750">Sonra el sıkıştık. </st><st c="6769">Zarfı çantama koydum.   </st></p>
			<p><st c="6791">Kalantor Metin’in romanını tek başıma yazacaktım. </st><st c="6841">Ufuk’un yayıncı yorumları olmadan, huzur içinde. </st><st c="6890">Ufuk romanın sayfa sayısından sahnelerine, kurgusundan karakterlerine kadar her şeye karışırdı. </st><st c="6986">Kaç defa yayınevinin, ucundan deniz gören toplantı odasında, yayın kurulu olarak oturduğumuz dikdörtgen büyük masada müşteriyi hikâyenin orada değil burada, o zamanda değil bu zamanda geçmesi gerektiğine ikna etmiş, kurgunun içine bir şaşırtmaca, bir ters köşe eklenmesini önermişti. </st><st c="7270">İtiraz edecek olursak çoğunlukla ben, nadiren “müşteri” öngördüğü değişiklikleri yapmazsak kitabın neden satmayacağını anlatırdı. </st><st c="7400">Haklıydı ama yine de sinirlenirdim.   </st></p>
			<p><st c="7436">Müşteri, yani kurumsal hayattan bıkmış, bunalmış ama istifa etmeye de cesareti olmayan otuzlarının ikinci yarısındaki kadınlar grubu, Ufuk ne derse kabule hazırdı. </st><st c="7600">İliklerini, kemiklerini kurutan iş düzeninde yaratıcılıklarını yitirmediklerini etraflarına ve en çok kendilerine kanıtlama derdindeydiler. </st><st c="7740">Yaratıcılık dedikleri akıllarına gelen harika fikirdi. </st><st c="7795">O fikri kâğıda dökmek sadece bir ayrıntıydı. </st><st c="7840">İşçilikti. </st><st c="7851">Gece gördükleri rüyalardan bile kısır hayalleriyle bize geldiklerinde sanatçı havalarına girmeleri bundandı. </st><st c="7960">Kitap fuarında bizim stantta oturup eşe dosta kitap imzalarken o kitabın sahiden de kendi eserleri olduğuna inanırlardı. </st><st c="8081">O yüzden de imza sırasında çektikleri fotoğraflarını instagram’a koyup, kazandıkları her bir kalple doyuma erişiyorlardı. </st><st c="8203">Kocamla yatamıyorlardı ama Ufuk onlara başka türlü bir tatmin sağlıyordu. </st><st c="8277">Onlar da zaten hikâyeyi ayyyynen Ufuk Bey’in düşündüğü gibi kurmuşlardı. </st><st c="8350">Ufuk ağızlarından almıştı. </st><st c="8377">Nur Hanım, o bölümü anlaştığımız haliyle bir daha yazar mıydı?   </st></p>
			<p><st c="8440">Evet, kalantor Metin ve Manisa’da geçen tarihi romanı benimdi. </st><st c="8503">Onun bol cinsellik ve bol şiddet içeren sahneleri de benimdi. </st><st c="8565">Zarftaki parası da. </st><st c="8585">Eve dönünce çalışma odasına kapanıp parayı saydım. </st><st c="8636">Necla salonda camları siliyordu. </st><st c="8669">Perdeleri çekip bir daha saydım. </st><st c="8702">İki yüzlükler gıcır gıcırdı. </st><st c="8731">Muhasebecisi özenle hazırlayıp zarflamış olmalı. </st><st c="8780">Bu miktar aslında kitabın sadece yazımını değil, basımını, dağıtımını, reklamını da karşılıyordu. </st><st c="8878">Kalantor Metin fazladan ödemişti. </st><st c="8912">Fazladan ödediğini biliyordu. </st><st c="8942">Aldırmıyordu. </st><st c="8956">Tek istediği bir hikâyeydi. </st><st c="8984">Benim yazacağım bir hikâye. </st><st c="9012">O kadar. </st><st c="9021">Belki kendi yayıncısı vardı, belki arkadaşlarına okutmak için yazdırıyordu. </st><st c="9097">Belki göz koyduğu bir kadın vardı. </st><st c="9132">Bak, bunu ben yazdım, diyecekti. </st><st c="9165">Umurumda değildi. </st><st c="9183">Bu konuyu konuşmamıştık, yani kitabı nerede kime bastırmayı düşündüğünü. </st><st c="9256">Bir eksi puan daha Nur. </st><st c="9280">Bunu da sormalıydım. </st><st c="9301">Sormamıştım. </st><st c="9314">Adam muhtemelen benim yazdığım metni alıp sahici yazarların sahici kitaplarını basan prestijli bir yayınevinin yayın kuruluna sunacaktı. </st><st c="9451">Her bir eksi puan gerçeği Ufuk’a anlatmamı güçleştiriyordu.   </st></p>
			<p><st c="9511">Paraları tekrar zarfa koydum. </st><st c="9541">Avro mu alsam, dolar mı alsam diye biraz interneti karıştırdım. </st><st c="9605">Türk lirasının durumu öyle içler acısıydı ki saat başı zarfımdaki para değer kaybediyordu. </st><st c="9696">Hiç saymadan House Cafe çıkışında döviz bürosuna gitmeliydim. </st><st c="9758">Zarfı çantama attım. </st><st c="9779">Tam çalışma odasından çıkarken bilgisayar çınladı. </st><st c="9830">Döndüm baktım: Metin’den e-mail gelmiş. </st><st c="9870">Demek vakit kaybetmeyi sevmiyoruz. </st><span><st c="9905">Nur Hanım, gerekli belgeleri ilişikte bulabilirsiniz. </st><st c="9959">İlk bölümü bitirdiğinizde lütfen beni bilgilendirin. </st><st c="10012">İyi çalışmalar dilerim.   </st></span></p>
			<p><st c="10036">Bu kadar. </st><st c="10046">Sanki ben adamın sekreteriyim. </st><st c="10077">Değil miyim? </st><st c="10090">Yazı aygıtı. </st><st c="10103">Belgeler dediği şeylere bakmadan çantamı kaptım, evden çıktım. </st><st c="10166">Ufuk gelmeden tombul zarfımın içeriğini avroya, dolara, altına her neyse başka bir şeye çevirmeliydim. </st><st c="10269">Suç aletini sakla Nur. </st><st c="10292">Sakla. </st><st c="10299">Saklan. </st><st c="10307">Gökyüzü bulutlanmış. </st><st c="10328">Cuma akşamı ışıltısını yitirmiş. </st><st c="10361">Maçka’dan yukarı, tekrar Teşvikiye’ye yürürken birden bitkinleştim. </st><st c="10429">Ne saçma işler! </st><st c="10445">Neden böyle davranıyordum? </st><st c="10472">Ufuk’tan saklayacak ne vardı? </st><st c="10502">Sanki adamla yattım. </st><st c="10523">Anlat işte, böyle böyle böyle... </st><st c="10556">Bir teklif geldi. </st><st c="10574">Müşteriyle görüştüm. </st><st c="10595">İşi tek başıma aldım. </st><st c="10617">Tek başıma yazacağım. </st><st c="10639">Ufuk’a ne? </st><st c="10650">Patronum mu benim? </st><st c="10669">Bu kadar basit. </st><st c="10685">Kızarsa kızsın. </st><st c="10701">Diğer projeleri aksatmadığım sürece onu ne alakadar eder benim yan işlerim? </st><st c="10777">Gereksiz bir sırrın yükünü taşımanın âlemi ne? </st><st c="10824">Anlatmayı erteler, geciktirirsem bu sefer de onca zaman anlatmadığın için şüphelenecek adam. </st><st c="10917">Haksız mı?   </st></p>
			<p><st c="10928">Hemen telefonumu çıkartıp Ufuk’u aradım. </st><st c="10969">Kalbim gereksiz yere hızlanmıştı. </st><st c="11003">Ne oluyoruz yahu? </st><st c="11021">Nedir bu derhal tetiklenen suçluluk hissi? </st><span><st c="11064">Aradığınız kişi şimdi başka birisiyle görüşüyor, lütfen hattan ayrılmayın. </st></span><st c="11139">Hattan ayrıldım. </st><st c="11156">Döviz alayım önce. </st><st c="11175">Avro daha makul geldi. </st><st c="11198">Piyasayı, okları, tablodaki sayıları anladığımdan değil. </st><st c="11255">Avrupa daha yakın diye. </st><st c="11279">Dolar alsam ne yapacağım? </st><st c="11305">Amerika’ya mı gideceğim? </st><st c="11330">Bunalırsam atlar bir Yunan adasına giderim. </st><st c="11374">Sanki hiç gittim mi? </st><st c="11395">Olsun her şeyin bir ilki vardır. </st><st c="11428">Şu Leonard Cohen’in de evi bulunan adada bir hafta kendi başıma kalırım. </st><st c="11501">Tabii ya! </st><st c="11511">Param var. </st><st c="11522">Benim param. </st><st c="11535">Benim avrom! </st><st c="11548">Kalantorun kitabını da o adada yazarım. </st><st c="11588">Akşamları çınar ağaçları altında bir tavernaya kurulur, bir karaf beyaz şarap içerim, müzik çalar, belki yaşlı başlı, görgülü bilgili Yunan amcalarla dans bile ederim. </st><st c="11756">İnsan tek başına başka bir ülkeye giderse istediği herhangi bir kimse olabilir.   </st></p>
			<p><st c="11836">Çantamı kucaklamış döviz bürosundan çıkarken Fikret’le burun buruna geldik.   </st></p>
			<p><st c="11912">“Hayırdır Nur? </st><st c="11927">Piyango vurdu galiba. </st><st c="11949">Yüzün gülüyor.”  </st></p>
			<p><st c="11965">Fikret! </st><st c="11973">Mutlu anların düşmanı abim. </st><st c="12001">Fikret eşittir ciddiyete davet. </st><st c="12033">Gülemeyiz. </st><st c="12044">Hakkımız yok. </st><st c="12058">Memleket kan ağlıyor. </st><st c="12080">Fikret’in işlevi, hayat amacı, karması, darması insanları ciddiyete çağırmaktır. </st><st c="12161">Bana ne ya! </st><st c="12173">Dünya batıyor. </st><st c="12188">Bizim hiç de cennetlik bir tarafı bulunmayan vatanımız da dünya ile batıyorsa, benim oturup ağlamam, kaş çatıp durmadan gidişattan yakınmam bir şeyleri değiştirecek mi? </st><st c="12357">Ben mutluyum yahu! </st><st c="12376">Hayallerim var ve çantamda avrom. </st><st c="12410">Şu anda mutluyum işte.   </st></p>
			<p><st c="12433">“Abi, ne yapıyorsun sen burada?”  </st></p>
			<p><st c="12466">Fikret’le beraber bu sokağın aşağısında apartmanda beraber büyüdüğümüzü düşünecek olursak bu saçma bir soru sayılabilirdi. </st><st c="12589">Ama Fikret’in bu taraflara yolu düşmezdi. </st><st c="12631">Artık düşmüyordu yani. </st><st c="12654">Bizim Ufuk’la evlendiğimiz sıralarda onlar da Levent’teki villadan Zekeriyaköy’e taşınmışlardı. </st><st c="12750">İTÜ’den ayrılıp uzakta bir özel üniversitede ders vermeye başlamıştı. </st><st c="12820">Artık ancak bayramdan bayrama, yılbaşında, Oğuz’un Amerika’dan dönüşü şerefine şık lokantalarda yediğimiz yemeklerde görüşüyorduk. </st><st c="12951">Freya’yla daha da az. </st><st c="12973">Sorum çok da yersiz değildi. </st><st c="13002">Yersiz olan Fikret’in cevabıydı.   </st></p>
			<p><st c="13035">“Sana uğrayacaktım.”   </st></p>
			<p><st c="13056">Hoppala! </st><st c="13065">Hangi dağda kurt öldü? </st><st c="13088">Şaşkınlığım yüzümden akıyordu herhalde, Fikret toparlamaya girişti.  </st></p>
			<p><st c="13156">“Üniversiteden bir arkadaşın annesi vefat etmiş. </st><st c="13205">Cenazeye geldim. </st><st c="13222">Gelmişken eve, yani size bir uğrayayım diye düşündüm. </st><st c="13276">Buralara ne olmuş böyle ya? </st><st c="13304">Her yer inşaat. </st><st c="13320">Adım atacak yer kalmamış Nişantaşı’nda.”   </st></p>
			<p><st c="13361">Tüm keyfim kaçtı. </st><st c="13379">Fikret bize geliyorsa kesin daireyi satalım, edelim diye konuşmaya geliyordur. </st><st c="13458">İnşaatlardan dem vurması da bu yüzden. </st><st c="13497">Of! </st><st c="13501">Yol boyunca somurttum. </st><st c="13524">Kapıyı anahtarla açtım. </st><st c="13548">Necla temizliği bitirmiş, ezogelin çorbasına tereyağı eritiyordu. </st><st c="13614">Sahanda kırmızı pul biber ve kuru nane cızırdıyordu. </st><st c="13667">Bütün ev kebapçı gibi kokmuş. </st><st c="13697">Salonun pencerelerini açtım. </st><st c="13726">İnşaat gürültüsüyle karışık bahar kokusu içeri doldu.   </st></p>
			<p><st c="13780">“Necla’ya söyleyeyim bize filtre kahve yapsın. </st><st c="13827">Yoksa çay mı istersin?”  </st></p>
			<p><st c="13851">Fikret fazlasıyla büyük salonumuzun ortasında dikilmiş kalmıştı. </st><st c="13916">Çocukluğunun, ilkgençliğinin eşyalarına bakıyordu. </st><st c="13967">Ufuk’la evlendikten sonra eşyaları değiştirmemiştik. </st><st c="14020">Babamla burada iki başımıza yaşarken de aklımıza bile gelmemişti. </st><st c="14086">O sık sık seyahate çıkıyordu. </st><st c="14116">Koltuk döşemesi, perde, cila, zımpara gibi konular da benim ilgi alanım değildi. </st><st c="14197">Hiç olmamıştı. </st><st c="14212">Babamın Tayland’a, Ufuk’un buraya taşındığı sıralarda eski İskandinav tarzı mobilyalarımız birden moda olup da Çukurcuma’daki tasarım atölyelerinde yeniden üretilip fahiş fiyatlara satılmaya başlayınca bizim koltukların yüzünü bile değiştirmemekle ne iyi ettiğimi anlamıştım. </st><st c="14488">Üşengeçliğim işe yaramıştı. </st><st c="14516">Biz doğmadan önceki zamanlarda babamın Ankara’daki bir arkadaşına yaptırdığı kitaplık da annemin kitaplarıyla doluydu hâlâ.   </st></p>
			<p><st c="14640"> “Sağ ol Nur. </st><st c="14653">Bir şey almayayım. </st><st c="14672">Ben bu ara çayı, kahveyi bıraktım.”  </st></p>
			<p><st c="14708">“Bitki çayı da var. </st><st c="14728">Adaçayı, papatya, nane filan. </st><st c="14758">Necla? </st><st c="14765">Bir gelsene buraya.”  </st></p>
			<p><st c="14786">Pencerenin önündeki kanepeye çöktüm. </st><st c="14823">Tütünüm nerede? </st><st c="14839">Fikret’in eşyalarda, kitaplarda, duvardaki tablolarda gezinen bakışları sinirimi bozuyordu.   </st></p>
			<p><st c="14931">“Otursana Fikret. </st><st c="14949">Öyle misafir gibi durma. </st><st c="14974">Burası senin de evin.”  </st></p>
			<p><st c="14997">Bunu kinaye olsun diye söylememiştim. </st><st c="15035">Ama Fikret’in yüzünden ince bir sinir bulutu geçti. </st><st c="15087">Çözememiştik bu dairenin mülkiyet meselesini. </st><st c="15133">Daire Fikret’le ikimize aitti ama Fikret bizden kira almayı kabul etmiyordu. </st><st c="15210">Ufuk bozuluyordu. </st><st c="15228">Eminim Freya da abimin başının etini yiyordu. </st><st c="15274">Fikret satalım diyordu. </st><st c="15298">Paranın yarısını cebine atıp meseleyi kökünden çözmek niyetindeydi. </st><st c="15366">Ben yanaşmıyordum. </st><st c="15385">Aile içinde çözülmeden bırakılan tüm para meseleleri gibi bu da bizi günbegün birbirimizden koparıyordu. </st><st c="15490">Zaten biz hiç, birbirine bağlı kardeşler olamamıştık.   </st></p>
			<p><st c="15544">“O günden beri buraya ilk defa geliyorum, biliyor musun?”  </st></p>
			<p><st c="15602">Hangi günden beri demek üzere ağzımı açtım ama abimin yüzünde derin bir kederle yerdeki koyun postuna baktığını görünce vazgeçtim. </st><st c="15733">Onun yerine,   </st></p>
			<p><st c="15746">“Olur mu öyle şey Fikret! </st><st c="15772">Yanılıyorsun” dedim ve hızlıca düşünmeye çalıştım. </st><st c="15823">Ufuk’la evlendikten sonra Fikret bizi ziyaret etmiş miydi? </st><st c="15882">Hatırlayamadım. </st><st c="15898">Evlenmeden önceki yıllarda ben burada tek başıma yaşıyordum. </st><st c="15959">Babam Taylandlı bir kadına âşık olmuş, Bangkok’a yerleşmişti. </st><st c="16021">Yeni üvey annemiz benden sadece iki yaş büyüktü. </st><st c="16070">Fikret’ten üç yaş genç. </st><st c="16094">Babam şirketin idaresini ortağına bırakıp genç karısıyla yaşayacağı Bangkok gökdelenine göçmeden önce vicdanlı ya da akıllıca davranıp dairenin tapusunu Fikret’le ikimizin üzerine geçirmişti. </st><st c="16286">Fikret babama kızgındı. </st><st c="16310">Annemin anısına saygı duymadı diye galiba. </st><st c="16353">Ya da yeni karısının yaşı yüzünden. </st><st c="16389">Bilmiyorum. </st><st c="16401">Koca daireye tek başıma yayıldım diye bana da kızgındı. </st><st c="16457">Babam gitmeden önce? </st><st c="16478">Annemden sonra? </st><st c="16494">Babamla ben burada yalnız oturuyorduk. </st><st c="16533">Fikret çocuklarla uğraşıyordu. </st><st c="16564">Oğuz küçüktü. </st><st c="16578">Selin yeni doğmuştu. </st><st c="16599">Çocukları buraya dedelerini görmeye hiç gelmez miydi? </st><st c="16653">Hatırlamıyorum. </st><st c="16669">Acar gazeteciydim o yıllarda. </st><st c="16699">Bir sevgilinin yatağında uyanır, eve şöyle bir uğrar, sonra rüzgâr gibi çıkar habere koşardım. </st><st c="16794">Dünya meseleleri ve kurtarılacak insanlığın yanında abimin ziyaretlerinin önemi yoktu. </st><st c="16881">Ondan önce... </st><st c="16895">Ondan önce Fikret annemi boş içki şişelerinin ortasından kaldırıp hastaneye taşıyordu.   </st></p>
			<p><st c="16982">“Boşuna düşünme. </st><st c="16999">Bilinçli olarak bu evden uzak durdum. </st><st c="17037">Kaç sene oldu, hiç hesapladın mı?”  </st></p>
			<p><st c="17072">Necla geldi. </st><st c="17085">Kahve getirdi. </st><st c="17100">Fikret istemedi. </st><st c="17117">Bitki çayını da reddetti. </st><st c="17143">Ben kahvemi alıp kanepeye oturdum. </st><st c="17178">Ayağımı altıma alıp yayılmak istedim ama abimin ciddiyeti ve süpürge sapı gibi dik tuttuğu sırtı yüzünden gerilmiştim.   </st></p>
			<p><st c="17297">“Yirmi dört. </st><st c="17310">Nur, dile kolay tam yirmi dört yıl oldu. </st><st c="17351">Bu süre içinde bir koca nesil yetişti. </st><st c="17390">Oğuz’u düşün. </st><st c="17404">Koskoca bir erkek artık. </st><st c="17429">Selin desen o da evden ayrılacağı günün hayaliyle yaşıyor.”  </st></p>
			<p><st c="17489">Kalkıp holde, aynanın önünde bıraktığım çantamı aldım. </st><st c="17544">Necla pardösüsünü giyiyordu. </st><st c="17573">Eşarbını bağladı. </st><st c="17591">Çantamın içine elimi daldırıp tütünü aradım. </st><st c="17636">Tütün yerine elim kalantorun şimdi içi avroyla dolu ve artık tombul olmayan zarfına çarpınca içim iyice sıkıldı. </st><st c="17749">Daha o meseleyi Ufuk’a anlatma işi vardı. </st><st c="17791">Necla fare gibi sessiz kapıyı arkasından çekip çıktı. </st><st c="17845">Fikret de gitse keşke. </st><st c="17868">Ufuk’tan önce bir kadeh konyak içip aklımı toplasam.   </st></p>
			<p><st c="17921">Elimde çantamla salona döndüm. </st><st c="17952">Kanepeye çöktüm. </st><st c="17969">Tütünü ararken bu sefer elime telefonum geldi. </st><st c="18016">Ufuk aramış. </st><st c="18029">Duymamışım. </st><st c="18041">O kadar yıldan sonra Fikret’in buraya gelmesini kutlamalı mıydık? </st><st c="18107">Belki yemeğe kal filan demeliydim, diye düşünüyordum ki,   </st></p>
			<p><st c="18164">“Nur sen eski gazete arşivlerine erişebilir misin?” dedi.   </st></p>
			<p><st c="18222">“Hı? </st><st c="18227">Nasıl? </st><st c="18234">Ne kadar eski?”  </st></p>
			<p><st c="18250">“Epeyce. </st><st c="18259">Yirminci yüzyıl başı.”  </st></p>
			<p><st c="18282">“Cumhuriyet öncesinde çıkan gazetelerin arşivlerine yani? </st><st c="18340">Yok canım, nereden erişeyim? </st><st c="18369">Hangi gazetenin arşivi nerededir, onu bile bilmem. </st><st c="18420">Hadi bulduk diyelim. </st><st c="18441">Kim okuyacak o gazeteleri bize? </st><st c="18473">Ne arıyorsun sen?”  </st></p>
			<p><st c="18492">“Ben, bak gülme tamam mı? </st><st c="18518">Aklıma takılan bir konu var. </st><st c="18547">Büyükdedemizle ilgili.”  </st></p>
			<p><st c="18571">“Hangi büyükdedemiz?”  </st></p>
			<p><st c="18593">Tütün paketini nihayet çantanın ön gözünde buldum. </st><st c="18644">Telaşla sigara sarmaya koyuldum. </st><st c="18677">Yogi Fikret kesin dumandan rahatsız olup bir laf edecekti.   </st></p>
			<p><st c="18736">“Şirin Saka’nın babası olan.”  </st></p>
			<p><st c="18766"> “Nevzat mı? </st><st c="18778">Yoksa o büyükannemin dayısı mıydı? </st><st c="18813">Üsküdar’daki konak kimindi?”  </st></p>
			<p><st c="18842">Sigara kâğıdını yalayıp kapattım. </st><st c="18876">Parmağıma yapışmış tütünleri silkeledim. </st><st c="18917">Sonra sigarayı yaktım. </st><st c="18940">Duman salonun ortasında Fikret’le aramızda asılı kaldı. </st><st c="18996">Zippomu ortadaki sehpaya bırakıp arkama yaslandım. </st><st c="19047">Fikret eliyle dumanı dağıttı ama yüzünü buruşturmadı.   </st></p>
			<p><st c="19101">“Hayır, o değil. </st><st c="19118">O Nevzat Dayı. </st><st c="19133">Bizimkilerle alakası bile yok galiba. </st><st c="19171">Benim bahsettiğim...”   </st></p>
			<p><st c="19193">Fikret yine ayaklandı. </st><st c="19216">Pencereye yürüdü. </st><st c="19234">Küçükken de böyleydi. </st><st c="19256">Ben ödevlerim bitene kadar masadan kalkmazdım. </st><st c="19303">Fikret dikkatini beş dakika bile toplayamazdı. </st><st c="19350">Pencereye, kitaplığa yürür, mutfağa gider, buzdolabını açıp raflarına boş boş bakar, sonra kitabının başına otururdu. </st><st c="19468">Beş dakika sonra aynı tur bir daha başlardı. </st><st c="19513">Şimdi olsa ADD teşhisiyle ilaca boğarlardı abimi. </st><st c="19563">Oysa o dağınık dikkatine rağmen mühendis oldu, yetmedi bir de profesörlüğe terfi etti. </st><st c="19650">Artık dikkati dağınık olan benim. </st><st c="19684">Dalgın yazar. </st><st c="19698">Hayalet yazar.   </st></p>
			<p><st c="19713">“Benim bahsettiğim... </st><st c="19735">Nuri Dedemiz.”  </st></p>
			<p><st c="19750">“Nuri Dede ha? </st><st c="19765">Nuri? </st><st c="19771">Soyadı ne? </st><st c="19782">Nuri Ziya mıydı? </st><st c="19799">Şirin Saka’nın babası mı bu? </st><st c="19828">İttihatçı mıydı? </st><st c="19845">Neydi? </st><st c="19852">Adı tanıdık geldi.”  </st></p>
			<p><st c="19872">“Yok, İttihatçı değil. </st><st c="19895">Çok genç İttihatçı olmak için. </st><st c="19926">Yani hesaplarsan...”  </st></p>
			<p><st c="19947">Sözünü kestim. </st><st c="19962">İçimde kaynağı bilinmez bir huzursuzluk peyda oluyordu.   </st></p>
			<p><st c="20018">“İttihatçıların arasında da bazı pek genç sersemler yok mu? </st><st c="20078">A, Fikret ne dedin ismine? </st><st c="20105">Nuri Ziya mı? </st><st c="20119">Nuri?”  </st></p>
			<p><st c="20126">“Evet. </st><st c="20133">Ne var ki?”  </st></p>
			<p><st c="20145">Dönüp merakla yüzüme baktı. </st><st c="20173">Gülümsedim.   </st></p>
			<p><st c="20185">“Sakın ola benim ismim de bu dededen esinlenmiş olmasın?”  </st></p>
			<p><st c="20243">“Nasıl? </st><st c="20251">Ne alakası var ki?”  </st></p>
			<p><st c="20271">“Nuri Nur. </st><st c="20282">Nur Nuri. </st><st c="20292">Daha ne alakası olacak? </st><st c="20316">Ben de isim neden kulağıma aşina diyorum. </st><st c="20358">Ha ha ha!”  </st></p>
			<p><st c="20369">Fikret tekrar karşımdaki koltuğa oturup bıyıklarını çekiştirdi. </st><st c="20433">Sigaramdan bir nefes daha aldım. </st><st c="20466">Dumanını, dönüp arkamdaki açık pencereden yana üfledim.   </st></p>
			<p><st c="20522">“Zannetmiyorum. </st><st c="20538">Yani sen doğduğun zaman Nuri Dede’nin ismini hatırlayacak kim vardı ki?”  </st></p>
			<p><st c="20611">“Büyükannem tabii ki! </st><st c="20633">Şirin Saka babasının ismini vermiş olamaz mı bana?”  </st></p>
			<p><st c="20685">Fikret dudağını büktü. </st><st c="20708">Hemen üzüldüm. </st><st c="20723">Büyükannem beni kıymetlisi olarak seçmişti. </st><st c="20767">Fikret’e hiç yüz vermemişti. </st><st c="20796">Şimdi bir de benim ismimi de Şirin Saka’nın koyduğu ortaya çıkarsa abimin çocukluk acısı depreşecekti.   </st></p>
			<p><st c="20899">“Neyse. </st><st c="20907">Boş ver. </st><st c="20916">Lafını böldüm. </st><st c="20931">Sen Nuri Dede hakkında ne öğrenmek istiyorsun? </st><st c="20978">Gazete arşivlerinde nasıl bir bilgiye erişebilirsin?”  </st></p>
			<p><st c="21032">İşte Fikret o zaman bana ilk defa ailemizin üzerinde kara bir bulut gibi gezinen lanetten söz etti. </st><st c="21132">Nuri Ziya dedemizin kimliği şaibeliymiş. </st><st c="21173">Şirin Saka neden babası hakkında hiç konuşmamış? </st><st c="21222">Annesi hakkında da pek konuşmaz ki. </st><st c="21258">Bir tek Üsküdar’daki dayıyı biliyordum ben. </st><st c="21302">Onu Paris’te güzel sanatlar akademisine yollayan zengin dayı. </st><st c="21364">İşte tüm bunlar büyükdedemizle ilgili bir sırra işaret ediyordu. </st><st c="21429">Dikkatimiz dayıya çevrilmiş, Şirin Saka’nın babası bize unutturulmuştu. </st><st c="21501">O sır bir nesilden diğerine taşındıkça lanetten kurtulamıyorduk.   </st></p>
			<p><st c="21566">Gülmemek için dudaklarıma yapışmış sigara kâğıdını temizler gibi yaptım ama mühendis abimin ağzına böyle lanet, karanlık enerji, kuşaktan kuşağa aktarılan travma, ırsi hafıza gibi sözler o kadar yakışmıyordu ki tutamadım kendimi.   </st></p>
			<p><st c="21796">“Senden gülmemeni rica etmiştim Nur.”  </st></p>
			<p><st c="21834">“Tamam çok pardon abi. </st><st c="21857">Peki peki bak gülmüyorum. </st><st c="21883">Ama sen de kabul edersin ki...”  </st></p>
			<p><st c="21915">“Nur, ben annemin şey... </st><st c="21940">annemin alkol bağımlılığını da bu lanete bağlıyorum.”  </st></p>
			<p><st c="21994">Hüzünle beyaz koyun postuna baktı. </st><st c="22029">Huzursuzluk patlamak üzere bir volkan gibi karnımdan boğazıma yükseliyordu. </st><st c="22105">Eyvah, eyvah!   </st></p>
			<p><st c="22119">“Amma yaptın Fikret!” Bu defa yüzüne açık açık güldüm. </st><st c="22174">Konuyu nereye bağlayacağını anlamıştım. </st><st c="22214">“Annem dedesi yüzünden mi alkolik oldu? </st><st c="22254">Dur bir düşünelim. </st><st c="22273">Şöhretli annesi Süheyla’yı Sadık’a teslim edip, sanatına dönüyor, babası sizlere ömür, büyük ümitlerle sığındığı zengin kocası Bangkok barlarından çıkmıyor, oğlan Bodrum tatilinde hamile bıraktığı turist kızla evleniyor, kızı sabahlara kadar Taksim barlarında, sabah kim bilir kimin koynunda... </st><st c="22568">Süheyla’yı alkolik eden bunlar değil de hiç tanımadığı Nuri Beyefendi dedemizin şaibeli kimliği mi yani? </st><st c="22673">Onu mu diyorsun?”  </st></p>
			<p><st c="22691">Sesim neden birden yükselmişti bilmiyorum. </st><st c="22734">Fikret saçmalıyordu. </st><st c="22755">Ben de gülüp geçmeliydim. </st><st c="22781">Ya da oyununa katılmalı, Nuri Ziya’yı onunla beraber araştırmalıydım. </st><st c="22851">Hem kalantor Metin’in tarihi romanında kullanırdım onu bir karakter olarak. </st><st c="22927">Tansiyon yükseltmeye ne gerek vardı?   </st></p>
			<p><st c="22964">Abim tizleşen sesimden etkilenmemişti. </st><st c="23003">Öne eğilip, gözlerini ikimizin arasında duran büyük kare sehpaya dikti. </st><st c="23075">Dirseklerini dizlerine dayamış, parmaklarını çenesinin altında kavuşturmuştu. </st><st c="23153">Bu haliyle papaz bölmesi önünde günah çıkartan Hıristiyanlara benziyordu.   </st></p>
			<p><st c="23227">“Bu dinmeyen suçluluk hissinden bıktım ben Nur. </st><st c="23275">Anlıyor musun?”  </st></p>
			<p><st c="23291">Ayağa kalktım. </st><st c="23306">Altıma alıp oturduğum için ayağım uyuşmuş. </st><st c="23349">Hafif topallayarak büfeye yürüdüm. </st><st c="23384">Konyak şişesini çıkartıp kadehime iki parmak doldurdum. </st><st c="23440">Fikret görmeden kadehi kafama diktim. </st><st c="23478">Bir kadeh daha doldurdum. </st><st c="23504">Büfeye dayanıp durdum. </st><st c="23527">Nefes aldım. </st><st c="23540">Ne oluyoruz yine? </st><st c="23558">Nedir bu sinir harbi? </st><st c="23580">Fikret’i anlıyordum tabii. </st><st c="23607">Hem de çok iyi anlıyordum. </st><st c="23634">Peşinen duyulan suçluluk hissi benim de içimi tırmalıyordu. </st><st c="23694">Kendimi bildim bileli. </st><st c="23717">Hayalini kurduğum, istediğim şeyleri yapmak için attığım her adımda, varlığımı ortaya koymak istediğim her seferde içimi yırtan bir histi suçluluk. </st><st c="23865">Ve utanç. </st><st c="23875">Ama bu büyükdedenin esrarıyla çözüp de kurtulacağımız bir şey değildi ki. </st><st c="23949">Toplumsal bir şeydi bu. </st><st c="23973">Birey olabilmekle ilgiliydi. </st><st c="24002">Toplum ne der kaygısından kurtulmadan dinmeyen bu suçluluktan kurtuluş yoktu. </st><st c="24080">Panzehri cesaretti. </st><st c="24100">Ve bende o cesaret yoktu. </st><st c="24126">Varmış gibi yapıyordum ama yoktu. </st><span><st c="24160">Tuhafiyeci</st></span><st c="24170">’yi düşündüm. </st><st c="24185">İlk ve tek romanım. </st><st c="24205">Raf ömrü bir kelebek kadardı. </st><st c="24235">Karnıma bir sancı girdi. </st><st c="24260">İkinci konyağı da büfenin önünde götürdüm. </st><st c="24303">Üçüncüyü alıp Fikret’in karşısına, kanepedeki yerime geçtim. </st><st c="24364">Midem bulanmıştı.   </st></p>
			<p><st c="24382">Fikret başını kaldırıp dümdüz yüzüme baktı.   </st></p>
			<p><st c="24426">“Nur, sen de biliyorsun ki annem intihar etti.”  </st></p>
			<p><st c="24474">Elim titreyince konyak tombul kadehinde bir sağa bir sola savruldu.   </st></p>
			<p><st c="24542">“İyi misin sen abi? </st><st c="24562">Annemin nasıl öldüğünü herkesten iyi sen biliyorsun. </st><st c="24615">Kalp krizi.”  </st></p>
			<p><st c="24628">Boşta kalan elimi saçlarımın içinden geçirip başımı arkaya attım, tavanın kenar işlemelerine baktım. </st><st c="24729">Nefis kartonpiyer işçiliği. </st><st c="24757">Bir zamanlar tavan köşelerini ince ince işleyecek ustalar yaşarmış bu şehirde.   </st></p>
			<p><st c="24836"> “Nur, biz çocukken annem hastalandığında Doktor Kemal’in ona ne dediğini hatırlamıyor musun?”  </st></p>
			<p><st c="24930">“Hangi hastalığı?”  </st></p>
			<p><st c="24949">“Dalga geçme benimle Nur. </st><st c="24975">Bal gibi biliyorsun hangi hastalıktan bahsettiğimi.”  </st></p>
			<p><st c="25028">Tavana bakmayı sürdürdüm.   </st></p>
			<p><st c="25054"> “Vallahi bilmiyorum. </st><st c="25075">Çok hastalanırdı annem. </st><st c="25099">Nanemollaydı.”  </st></p>
			<p><st c="25114">Fikret’in sesi yükseldi:  </st></p>
			<p><st c="25139">“Nur annemin hastalığını hatırlamıyor musun? </st><st c="25184">Siroza yakalandığı yazı? </st><st c="25209">Koskoca kızdın. </st><st c="25225">Liseye gidiyordun. </st><st c="25244">Büyükada’daydık. </st><st c="25261">Doktor Kemal’in söylediklerini unuttun mu? </st><st c="25304">Bir kez daha ağzına içki koyarsan Süheyla... </st><st c="25349">Hatırlamıyor musun? </st><st c="25369">Nur çok rica ediyorum, başını indir ve bana bak. </st><st c="25418">Gözlerime bak. </st><st c="25433">Doktor Kemal çok ciddiydi. </st><st c="25460">Bir damla daha içerse öleceği garantidir demişti ya.”  </st></p>
			<p><st c="25514">Birden içimin sıkıntısı öyle büyüdü ki, bedenimi aştı geçti, evin odalarını doldurdu. </st><st c="25600">Boğulacağım galiba. </st><st c="25620">Yüreğimi mengeneye almışlar sanki. </st><st c="25655">Kadehin dibindeki konyağı başıma diktim. </st><st c="25696">Fikret hemen gitmeliydi. </st><st c="25721">Hemen. </st><st c="25728">Şimdi. </st><st c="25735">Ama Fikret abuk subuk hikâyesini anlatmadan bir yere gitmeyecekti. </st><st c="25802">Madem o gitmiyordu, o halde ben giderdim. </st><st c="25844">Evden çıkmak iyi gelirdi hem. </st><st c="25874">Bu huzursuzluk volkanı patlamadan, kimseye zarar vermeden çıkmalı, biraz dolanmalı.   </st></p>
			<p><st c="25958">Saatime bakarak ayağa fırladım. </st><st c="25990">Boş kadehimi küt diye sehpaya bıraktım. </st><st c="26030">Başım döndü.   </st></p>
			<p><st c="26043">“A! </st><st c="26047">A! </st><st c="26050">A! </st><st c="26053">Saate bak! </st><st c="26064">Abi çok affedersin. </st><st c="26084">Zamanın nasıl geçtiğini fark etmemiştim. </st><st c="26125">Benim, şey Burak’la buluşmam gerekiyordu. </st><st c="26167">Biz, yeni bir proje için konuşacaktık. </st><st c="26206">Tarihi bir roman işi aldım da, ondan yardım isteyecektim. </st><st c="26264">Ha bak, senin gazete arşivlerini Burak’a sorarım. </st><st c="26314">Kesin yardımcı olur. </st><st c="26335">Sen keyfine bak, otur. </st><st c="26358">Ufuk da birazdan gelir. </st><st c="26382">Başka bir zaman devam ederiz. </st><st c="26412">Olur mu? </st><st c="26421">Kusura bakma.”  </st></p>
			<p><st c="26436">Dedim ve Fikret’in ağzını açmasına bile fırsat vermeden sehpanın üzerinde duran tütünümle Zippomu çantama atıp evden çıktım.   </st></p>
		</div>
	<div id="charCountTotal" value="26561"></div></body>
</html>
