<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-19</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-19" xml:lang="tr-TR">
		<div>
			<p>  </p>
			<p id="_idParaDest-17" xml:lang="en-GB"><st c="0">17  </st></p>
			<p><st c="3">Horoz Reis’in çay bahçesinden eve neredeyse koşarak geldik. </st><st c="63">Selin sabırsız, heyecanlıydı. </st><st c="93">Yine de iki arada bir derede bisiklete beraber biner miyiz diye ağzımı aradı. </st><st c="171">Daha çabuk gidermişiz. </st><st c="194">Seni gidi küçük Lolita! </st><st c="218">Duymazlıktan geldim. </st><st c="239">Zaten bacaklarım ağrıyordu. </st><st c="267">Bir kez daha arkamda İskandinav kemikli Selin’i taşıyacak gücü bulamayabilirdim. </st><st c="348">O da üstelemedi. </st><st c="365">Ağır antika bisikletini iterek yanımda hızlı hızlı yürüdü. </st><st c="424">Yürürken durmadan konuştu.   </st></p>
			<p><st c="451">Şirin Hanım’la kütüphanede eski fotoğraflara bakıyorlarmış ve ninesi inanılmaz bir şey söylemiş. </st><st c="548">Bir sır. </st><st c="557">Ben kesin bayılacakmışım. </st><st c="583">Hikâyemin tüm akışı değişecekmiş. </st><st c="617">Röportajın yayımlandığı cumartesi sabahı gazete kapış kapış gidecekmiş. </st><st c="689">O da sosyal medyadan link verecekmiş ki arkadaşları ne acayip bir aileden geldiğini anlasınlar. </st><st c="785">Şirin Hanım altın yumurtlamış. </st><st c="816">Ama o sırrın ne olduğunu bana Selin söylerse büyüsü bozulurmuş. </st><st c="880">Muhakkak Şirin’in ağzından duymam gerekiyormuş. </st><st c="928">O yüzden eve daha hızlı gitsek iyiymiş. </st><st c="968">Ninesi bir anlattığını bir daha anlatmayabilirmiş.   </st></p>
			<p><st c="1019">Ben bu büyük sırrın beni fazla şaşırtacağını zannetmiyordum. </st><st c="1080">Muhtemelen benim zaten yıllar önce duyduğum sansasyonel bir dedikoduydu ama konuşurken soluğu tıkanan Selin’in hevesini kursağında bırakmamak için ilgili göründüm. </st><st c="1244">Hatta heyecanlı. </st><st c="1261">Zaten onunla bisiklete binmediğime bozulmuştu. </st><st c="1308">Kızı bir de ilgisizliğimle üzmeyeyim. </st><st c="1346">Aslında aklım kaydın son dinlediğim bölümünde kalmıştı. </st><st c="1402">Dikkatle bir daha dinlemek istiyordum.   </st></p>
			<p><st c="1441">Evin içi kahve kokuyordu. </st><st c="1467">Kulağıma klasik müzik çalındı. </st><st c="1498">Tanıdık bir parça. </st><st c="1517">Yemek odasından geliyordu. </st><st c="1544">Önünden geçerken hızlıca içeri göz attım. </st><st c="1586">Boştu. </st><st c="1593">Masa temizlenmiş, toplanmış. </st><st c="1622">Selin beni merdivenin arkasında kalan kapıya sürükledi. </st><st c="1678">Arkada, bahçeye açılan kapının önünde Sadık Usta eğilmiş, yemek artıklarını ayaklarına dolanan üç tekir kediye pay ediyordu. </st><st c="1803">Bizi duymadı. </st><st c="1817">Kamburunu çıkartmış, eğildiği yerde bir şarkı mırıldanıyordu. </st><st c="1879">Kütüphaneye girmek yerine bahçede onunla çene çalmayı tercih ederdim. </st><st c="1949">Mülakat değil, röportaj değil, söyleşi bile değil. </st><st c="2000">Baş başa sohbet. </st><st c="2017">Bana anlatacağı şeyler vardı muhakkak. </st><st c="2056">Onunla ilgili değil, benimle ilgili bir şey. </st><st c="2101">Bakışlarında gördüğüm ama çıkartamadığım bir anlam... </st><st c="2155">Ama Selin kararlıydı. </st><st c="2177">Kaytarmama fırsat vermeyecekti. </st><st c="2209">Kapıyı açmış, sabırsız bir yüzle bekliyordu.   </st></p>
			<p><st c="2254">Peki, tamam geliyorum.   </st></p>
			<p><st c="2277">Peş peşe Şirin Hanım’ın stüdyosu, sığınağı, mabedi sayılan kütüphaneye girdik. </st><st c="2356">Daha doğrusu o girdi. </st><st c="2378">Ben eşikte kaldım.   </st></p>
			<p><st c="2397">Kalakaldım.   </st></p>
			<p><st c="2409">Bu evin bir odası çarpacaksa beni, elbette o oda burası olacaktı. </st><st c="2475">Şimdiye kadar çarpılmamış olmam bile bir mucizeydi. </st><st c="2527">Dün sabahtan beri bu evin iki katında, odalarında, kumsalında, bahçesinde, mutfağında dolanıp durmuş ve on yedi yıl önceki o üç günün hayaletinden korumuştum kendimi. </st><st c="2694">Hatta unuttuğuma bile inanacaktım az kalsın. </st><st c="2739">Fikret’in kayboluşu, Selin’in yakınlığı, Nur’un derdi, Ufuk’un yokluğu, Şirin Hanım’ın hikâyesi derken gençliğimin hayaletinin bana musallat olmayacağına ikna olmuştum. </st><st c="2908">Neredeyse.   </st></p>
			<p><st c="2919">Oysa şimdi bu odanın eşiğinde duruyor ve içeri adım atamıyordum. </st><st c="2984">O hayalet burada, beni bekliyordu. </st><st c="3019">Şirin Hanım’ın oklava yutmuş gibi dimdik oturduğu kanepede, denize bakan pencerenin önünde, odundan, külden arınmış taş şöminede, arkadaki tek ayağı kırık çok süslü Rokoko çalışma masasının çekmecelerinde.   </st></p>
			<p><st c="3225">Düşmemek için kapının çerçevesine dayandım.   </st></p>
			<p><st c="3269">Selin kanepenin etrafından dolandı, halının üzerine diz çöküp yaşlı kadının ellerini yakaladı.   </st></p>
			<p><st c="3364">“Nine, Burak geldi. </st><st c="3384">Dön bak, orada. </st><st c="3400">Kapıda. </st><st c="3408">Burak, gelsene içeri. </st><st c="3430">Ne yapıyorsun orada öyle dikilmiş?”  </st></p>
			<p><st c="3466">Bu oda sahiden hâlâ böyle kokuyor mu? </st><st c="3504">Beyinde koku merkeziyle hafızanın bitişik olduğunu okumuştum. </st><st c="3566">Kokular o yüzden anıları beraberinde getiriyordu. </st><st c="3616">Peki ya anılar? </st><st c="3632">Bir odaya sinmiş anılar beyinde koku sanrısı yaratabilir mi? </st><st c="3693">Yanmayan bir şömineye bakıp da odun kokusu alabilir mi insan? </st><st c="3755">Ya da yıllar önce içilmiş konyak ile, soba üzerinde kaynatılmış çayın rayihası perdelerden, kanepenin döşemesinden, halılardan tütebilir mi?   </st></p>
			<p><st c="3896">“Nine, hadi anlat! </st><st c="3915">Babanı anlat. </st><st c="3929">Demin hani diyordun ya...”  </st></p>
			<p><st c="3956">Selin telaşlıydı. </st><st c="3974">Kendi derdine odaklı insanların duyarsızlığına sahipti. </st><st c="4030">Şirin Hanım’ın beni görmesi için çırpınıyordu. </st><st c="4077">Bense eşikten içeri adım atamıyordum. </st><st c="4115">Görünmez bir bariyer vardı önümde. </st><st c="4150">Kokular ve anılardan örülmüş bir duvar. </st><st c="4190">Toslarsam un ufak olacaktı. </st><st c="4218">El değmemiş en kıymetli anılarım havaya karışıp hiç olacaktı. </st><st c="4280">Bu kütüphane Selin’in önem kriziyle, Şirin Hanım’ın ipe sapa gelmez hikâyeleriyle örtüşecek, eskiler hafızamda solacaktı. </st><st c="4402">Oysa bazı şeylere zaman elini sürmemeliydi. </st><st c="4446">Ben bu odada hayatımın en güzel üç gününü geçirmiştim. </st><st c="4501">On yedi yıl önce bir kış masalı yaşamıştım burada. </st><st c="4552">Hayır, buraya başka bir anı bırakmamalıydım. </st><st c="4597">Bırakamazdım. </st><st c="4611">Bu mekân hafızamda o eski haliyle kalmalıydı. </st><st c="4657">Şimdiki zamanın hatıramı değiştirmesine izin veremezdim.   </st></p>
			<p><st c="4714">Selin kanepeye oturdu. </st><st c="4737">Bir ayağını altına alıp Şirin Hanım’a döndü.   </st></p>
			<p><st c="4782"> “İki dakika önce burada oturuyorduk seninle. </st><st c="4827">Hani fotoğraflara baktık. </st><st c="4853">Süheyla’ya baktık. </st><st c="4872">Sonra senin Paris’te, bir kafede çekilmiş bir resmin vardı. </st><st c="4932">Anlattın: Modellik etmişsin. </st><st c="4961">Üşütüp yatmışsın. </st><st c="4979">Ondan sonra çocukluğundan bahsediyordun ve bir fotoğraf gördün. </st><st c="5043">Bak dur bir dakika şimdi ben o fotoğrafı bulayım sana.”  </st></p>
			<p><st c="5099">Şirin Hanım kucağındaki kutuda duran fotoğrafları eşeleyen Selin’i dinlemiyor, sabit gözlerle şömineye bakıyordu. </st><st c="5213">Yoksa o da mı orada ateşi görüyordu? </st><st c="5250">O şömine yanıyordu. </st><st c="5270">Başka bir zamanda, başka bir hayalde ama aynı mekânda. </st><st c="5325">Kanepede Nur yatıyordu. </st><st c="5349">Üzerinde kırmızı yeşil ekose yün bir battaniye. </st><st c="5397">Gözleri çakmak çakmak. </st><st c="5420">Odunları şömineye ben dizmiştim. </st><st c="5453">Ya baca tüterse diye konuşuyorduk aramızda. </st><st c="5497">Sadık Usta yaz sonunda, İstanbul’a göç ederlerken bacayı temizlemeden evi kapatmaz diyorduk sonra. </st><st c="5596">Nur’un kolunu kaldıracak hali yoktu. </st><st c="5633">Üşütmüştü. </st><st c="5644">Ateşli yattığı yerden bitkin bir sesle beni yönlendiriyordu:   </st></p>
			<p><st c="5705">“Kızılderili çadırı gibi dizeceksin. </st><st c="5742">Tepeleri bitişsin. </st><st c="5761">Ortası boş kalsın. </st><st c="5780">Boşluğa da çıraları yığ.”  </st></p>
			<p><st c="5806">Çıra? </st><st c="5812">Çıra yok ki. </st><st c="5825">Nasıl yok? </st><st c="5836">Şu sepette de mi yok? </st><st c="5858">Yok. </st><st c="5863">Bahçeden çalı çırpı toplayalım o zaman. </st><st c="5903">Dur ben de geliyorum. </st><st c="5925">Bekle, kalkıyorum. </st><st c="5944">Dalga mı geçiyorsun Nur? </st><st c="5969">Bahçe kar altında. </st><st c="5988">Zaten sen nereye çıkacaksın? </st><st c="6017">Yüksek ateşle yatıyorsun. </st><st c="6043">Yanıyorsun. </st><st c="6055">Uzan şöyle. </st><st c="6067">Ben yakacak bir şeyler bulurum. </st><st c="6099">Sadık kilerde eski gazeteleri saklar. </st><st c="6137">Oraya bak. </st><st c="6148">Bakarım. </st><st c="6157">Bakıyorum. </st><st c="6168">Buluyorum. </st><st c="6179">Çıra da burada Nur! </st><st c="6199">Ah! </st><st c="6203">Tabii ya, Sadık Usta boş bırakmaz evi. </st><st c="6242">Çay koyuyorum. </st><st c="6257">Sana çorba da yapacağım. </st><st c="6282">Domates salçası ve pirinç buldum. </st><st c="6316">Kuru nane de var. </st><st c="6334">Buraya getir, sobanın üzerinde kaynatalım. </st><st c="6377">Mutfak çok soğuktur. </st><st c="6398">Ay donmuşsun Burak. </st><st c="6418">Gel, gel çabuk gir battaniyenin altına. </st><st c="6458">Ama ellerin çok soğuk, dokunma! </st><st c="6490">Hele karnıma sakın dokunma. </st><st c="6518">Bir şey yapmıyorum. </st><st c="6538">Ateşini ölçüyorum sadece. </st><st c="6564">Hadi, lan palavracı! </st><st c="6585">Yanıyorsun sen Nur. </st><st c="6605">Dur bakayım. </st><st c="6618">Yapma Burak! </st><st c="6631">Burnun da buz gibi. </st><st c="6651">Çekil boynumdan. </st><st c="6668">Burak... </st><st c="6677">Ha, öyle güzel işte. </st><st c="6698">Sarıl, sarıl, sarıl. </st><st c="6719">Daha sıkı sarıl.   </st></p>
			<p><st c="6736">Şu şöminenin karşısında geçen üç güne hayatımın en güzel üç günüydü demeye dilim varır mı sahiden?   </st></p>
			<p><st c="6835">Hayır, buraya neden kaçarak geldiğimizi unutamam. </st><st c="6885">İstesem de unutamam. </st><st c="6906">Yaşadığım coğrafya izin vermez. </st><st c="6938">Vermiyor. </st><st c="6948">Kaçaklığın utancını hafızamdan silemiyorum. </st><st c="6992">Bu kanepenin üzerinde, kırmızı, yün bir battaniyenin altında neredeyse tamamen giyinik halde ama dur durak bilmeden seviştiğimiz gecelerde hissettiğim utancı anılarımdan silemiyorum. </st><st c="7175">Oysa bir tek hazzı hatırlamak isterdim. </st><st c="7215">Nur’un alev alev yanan karnına elimi dokundurduğumda damarlarıma zerk olan, kasıklarıma yürüyen hazzı. </st><st c="7318">Dışarıda kar nazlı nazlı yağarken başlayan öpüşmelerimizi, tamama erme gayesinden arınmış, telaşsız sevişmelerimizi. </st><st c="7435">Niteliği değişen, genişleyen, cinsel zevkten daha derin, daha dolu bir tatmine dönüşen o bütünsel hazzı...   </st></p>
			<p><st c="7542">Ama adaya gelirken ardımızda, İstanbul’da, bir gecekondu mahallesinin tepelerinde sönen bir dünya bırakmıştık. </st><st c="7653">Çamurlu yokuşları, küskün gözlü çocukları, kat çıkma umuduyla evlerin çatısına dikilmiş demir filizleriyle yeni yeni tanıdığımız, yüreğimizi ağrıtan bir dünya. </st><st c="7813">Oradan kaçıp Şirin Hanım’ın mabedine sığınmıştık. </st><st c="7863">Başka bir dünyaya inanmaya ihtiyacımız vardı. </st><st c="7909">Bir de sevişmeye. </st><st c="7927">Perşembe akşamüzeri adaya varıp ertesi gün ilk vapurla şehre, iki aydır hakkında haber yaptığımız o çamurlu, tozlu, acılı tepelere dönecektik.   </st></p>
			<p><st c="8070">Sonra kar yağdı, vapur seferleri iptal edildi. </st><st c="8117">Geri dönemiyorduk. </st><st c="8136">Gazeteyi aramıştık. </st><st c="8156">Ben aramıştım. </st><st c="8171">Ömer Abi’yi hayal kırıklığına uğrattığımıza inanıyordum. </st><st c="8228">O ise bizden bunu bekler gibi konuşmuştu. </st><st c="8270">İlk vapurla döneceğimizi, belki bir motor ayarlayacağımızı anlatırken beni dinlememişti bile. </st><st c="8364">Kestirip atmıştı: Pazartesi gazetede görüşürüz. </st><st c="8412">Nur’un gazeteye bir daha dönmeyeceğini ben bilmiyordum. </st><st c="8468">Ömer Abi biliyordu, seziyordu.   </st></p>
			<p><st c="8499">Cuma günü kar duracağına, hızlandı. </st><st c="8535">Tipiye çevirdi. </st><st c="8551">Gökyüzü, yeryüzü, deniz, karşı kıyılar, hepsi beyaza kesti. </st><st c="8611">Isınmak için evin tüm odalarını kapatıp bu kütüphaneye sığındık. </st><st c="8676">Belki de zulme karşı geliştirdiğimiz bir gençlik silahıydı sevişmek. </st><st c="8745">Haber dosyamız için gezdiğimiz tepelerde durmadan zulüm hikâyeleri dinliyorduk. </st><st c="8825">Yetmiyordu. </st><st c="8837">Zulmü seyrediyorduk. </st><st c="8858">Yetmiyordu. </st><st c="8870">Seyirci kaldığımız zulmün parçası oluyorduk.   </st></p>
			<p><st c="8915">Acı ateşimizi ateşliyordu. </st><st c="8942">Ben Nur’un derisinde, derinlerinde kendimi kaybettiğim saatlerde ilk defa yetişkin bir erkek olarak bir kadınla birleşmenin anlamını kavrıyordum. </st><st c="9088">Yeniyetme bir oğlanın aciliyeti içinde değil, tamamlanan bir insanın doyumuyla. </st><st c="9168">Nur da aynı şeyi hissediyor muydu? </st><st c="9203">Bilmiyorum. </st><st c="9215">Beni istiyordu. </st><st c="9231">Orası kesin. </st><st c="9244">Karnına dokunduğumda elimi aşağıya, düğmesini çözdüğü pantolonundan içeri iten oydu. </st><st c="9329">Parmaklarıma sıcak, çok sıcak organının kuytularında onun eli yol gösteriyordu. </st><st c="9409">Kaç defa boynuma sarılıp, vücudunu benimkine dayayarak (sıkı, daha sıkı sarıl!) sadece parmaklarımın ritmiyle doruğa çıkmıştı.   </st></p>
			<p><st c="9536">O zamanlar çok genç sayılmazdım. </st><st c="9569">Otuzuma az bir şey kalmıştı. </st><st c="9598">Nur’la da başka kadınlarla da sevişmiştim ama ilk defa bir kadının cinsel hazzına bu kadar yakından tanık oluyordum. </st><st c="9715">Nur’un bedeni benimki olmuştu. </st><st c="9746">Parmaklarımın ucundaki zevkle elektriğe tutulmuş gibi sarsılıyordum. </st><st c="9815">Samimiyet buydu belki de. </st><st c="9841">Başkasının hislerini seninmiş gibi vücudunda duymak. </st><st c="9894">Bu da bir başkasının düşüncelerini okumak gibi mahrem bir şeydi ve beni heyecanlandırıyordu. </st><st c="9987">Yüksek ateşin kadınları tahrik ettiğini bir yerde okumuştum. </st><st c="10048">Belki bu yüzden yorgun argın uzanmışken birden elleri kazağımın, gömleğimin altından tenimi buluyordu. </st><st c="10151">Belki de sadece unutmak istediğinden. </st><st c="10189">Nur unutmak için sevişen kadınlardandı.   </st></p>
			<p><st c="10229">O tepeler... </st><st c="10242">Sözde kurtarılmış tepeler. </st><st c="10269">Nur’un üniversiteye gittiği yıllarda defalarca bordo Fiat Uno’su ile eteklerinden geçtiği gecekondu mahalleleri. </st><st c="10382">Biz şöminenin karşısında sevişirken orada, o tepelerde bizden bile genç insanlar bir dava uğruna ölüm orucuna yatıyordu. </st><st c="10503">Çocuk yaşta kızlar, oğlanlar, oğlu kayıp analar, kocası yitik kadınlar, onlarca, yüzlerce insan... </st><st c="10602">Direniş evleri dedikleri evlere gidip törenle bedenlerini ölüme yatırıyorlardı.   </st></p>
			<p><st c="10682">Eylem 2000 yılının sonbaharında F tipi hücre ve tecrit uygulamasına direnmek için cezaevlerinde başlamış, tutuklu yakınları ile direnişe destek vermek isteyenlerin katılımıyla bu tepelere yayılmıştı. </st><st c="10882">İki aydır devam ediyordu. </st><st c="10908">Bizim gazete örüm oruçları direnişi için bir sayfa ayırmıştı. </st><st c="10970">Nur’la benim dahil olduğumuz bir ekip her gün, yağmur çamur demeden o tepelerde geziniyor, kapıları çalıyorduk. </st><st c="11082">Nur genç kadınlarla konuşuyordu. </st><st c="11115">Direniş evine yeni girenlerle. </st><st c="11146">Gelin gibi giyinip, başlarına kırmızı bant bağlayan, vücutlarını, soluklarını ne için kurban ettiklerini bile doğru dürüst söyleyemeyen çocuk yaşta kızlarla röportaj yapıyordu. </st><st c="11323">Açık yüreklilikle onları anlamaya çalışıyordu. </st><st c="11370">Gözünün önünde sönüp gidenlere bakmamaya çalışarak sorularını soruyor, defterine notlarını alıyordu. </st><st c="11471">Bazen yüzüne kapılar kapandığı oluyordu ama çoğunlukla kadınlar Nur’un iyi niyetini sezip aralarına alıyorlar, çay ikram ediyorlardı. </st><st c="11605">Anneler kayıp oğullarını bulması için Nur’a yalvarıyordu. </st><st c="11663">Genç kadınlar gerçeği yaz Nur yoldaş, diyorlardı. </st><st c="11713">Bizim direnişimizi yaz. </st><st c="11737">Davayı yaz diyorlardı. </st><st c="11760">Dünyaya onların sesini bizim duyuracağımıza dair çocukça bir umutları vardı ki sonunda Nur’u bitiren de bu umut oldu.   </st></p>
			<p><st c="11878">Akşam yorgun argın çamurlu yoldan yokuş aşağı yürürken veya trafikte arabayı gazeteye sürerken Nur o gün dinlediği her hikâyeyi bana anlatıyor da anlatıyordu. </st><st c="12037">Sanki ben de gün boyunca aynı mahallenin insanlarıyla konuşmamışım gibi kadınlardan duyduğu hikâyelerin tüm ayrıntısını veriyordu. </st><st c="12168">İlk büyük işiydi. </st><st c="12186">Heyecanlıydı. </st><st c="12200">Kaptırmıştı.   </st></p>
			<p><st c="12213">Fazla mesai yapıyorduk, her akşam gazeteye dönüyor, harıl harıl yazıyorduk. </st><st c="12289">Yan yana dizilmiş monitörlerin karşısında, klavyenin tuşlarına hırsla, hızla vuruyorduk. </st><st c="12378">Pis bir oyuna alet edilmiş o genç bedenlerin soluşunu, canın her geçen gün gözlerden, taze tenlerden çıkıp gidişini yazıyorduk. </st><st c="12506">Belki bir hayat kurtarırız diye yazıyorduk. </st><st c="12550">Belki kamuoyunun dikkatini çekersek bu inat biter diye yazıyorduk. </st><st c="12617">Nabızlar kalemlerimizin ucunda atıyordu. </st><st c="12658">Biz yazmayı kesersek o insanların nabızları da susacaktı. </st><st c="12716">Öyle sanıyorduk. </st><st c="12733">Mesleğimizi müthiş önemsiyorduk. </st><st c="12766">Büyük güçlerin küçük yaşamlar üzerinde sürdürdüğü müzakereler devam ediyor, bir türlü sonuç alınamıyordu. </st><st c="12872">Kalbimiz ağrıyordu.   </st></p>
			<p><st c="12892">Sonra bir gün Nur tökezledi.   </st></p>
			<p><st c="12921">Tıkandı. </st><st c="12930">Yapamadı. </st><st c="12940">Kalem tutan eli titredi. </st><st c="12965">Yazamadı.   </st></p>
			<p><st c="12975">Ölüm orucu direnişine son vermek için gerçekleştirilen “Hayata Dönüş” operasyonunun ertesi günüydü. </st><st c="13075">Rumelihisarı’nda, Ali Baba’nın kahvesinde Fikret’e rastladığımız gün. </st><st c="13145">Hava güneşliydi. </st><st c="13162">Çok soğuk ama güneşli. </st><st c="13185">Kar topluyor dedikleri cinsten. </st><st c="13217">Dışarıdaki masalarda da tek tük oturanlar vardı ama çoğunluk soğuktan kaçıp sobanın başına geçmişti. </st><st c="13318">Fikret içeride, pencere kenarında bir masada oturuyordu. </st><st c="13375">Camlar buğulanmış, tost kokusu sigara dumanına karışmıştı. </st><st c="13434">Yanındaki sandalyede Selin. </st><st c="13462">Başında beyaz beresi, soğuktan kızarmış yanakları, güzel lacivert gözleriyle doğumuna uzaktan da olsa tanıklık ettiğim Selin. </st><st c="13588">Bir an şaşırdım. </st><st c="13605">Bu kadar çabuk büyüyeceğini tahmin etmiyordum galiba. </st><st c="13659">Daha dün doğmuş bir bebek, bir süre daha bebek kalır diye düşünüyor olmalıydım. </st><st c="13739">Oysa karşımda ana babanın karışımı bir organizma sayılan bilinçsiz bir canlı değil, konuşan, yürüyen, karar veren, irade sahibi bir küçük insan duruyordu. </st><st c="13894">Çabucak hesapladım. </st><st c="13914">Beş yaşına basmak üzereydi.   </st></p>
			<p><st c="13942">Fikret gazete okuyordu. </st><st c="13966">Bizi görünce şaşırdı. </st><st c="13988">Nur’un canının sıkıldığını hemen anladım. </st><st c="14030">Vücudunda bir tel gerildi. </st><st c="14057">Selin halasını görünce ellerini çırptı, sandalyesinden fırlayıp bize koştu. </st><st c="14133">Nur bacağına sarılan, sarı örgülü küçük Selin’in farkına varmadı. </st><st c="14199">Fikret’in masaya çarşaf gibi yaydığı gazetedeki “Hayata Dönüş” haberine bakıyordu. </st><st c="14282">Cezaevinin önüne sürüklenmiş bitkin ve perişan kadınların fotoğrafları arasında tanıdık yüzler arıyordu. </st><st c="14387">Her birinde biraz önce birinci elden duyduğu hikâyeyi görüyordu. </st><st c="14452">Birbirlerine sarılmış ağlaşan, derisi kavrulmuş yüzlerini, dökülmüş saçlarının altında açılmış yaralarını bezle örtmeye çalışan bir deri bir kemik kadınların iki yanında yüzlerinde gaz maskesi, sırtlarında kamuflaj üniforması ve ellerinde makineli tüfekleriyle iki asker duruyordu. </st><st c="14734">Fotoğraflara bakarken Nur’un yüzü soluyordu. </st><st c="14779">Hızla, çok hızla soluyordu. </st><st c="14807">Düşecek sandım. </st><st c="14823">Kolunu tuttum. </st><st c="14838">Kaskatıydı.  </st></p>
			<p><st c="14850">Biz Fikret’in gazetesine manşetten giren “Hayata Dönüş” operasyonu hakkında çok şey biliyorduk. </st><st c="14946">O haberde yazandan fazlasını. </st><st c="14976">Çok fazlasını. </st><st c="14991">Öğrenmiştik. </st><st c="15004">Birinci elden. </st><st c="15019">O sabah. </st><st c="15028">Birkaç saat önce. </st><st c="15046">O tepeler bir taş atımlık mesafeydi ne de olsa. </st><st c="15094">Bir taş atımı kadar yakın ve dünyalar kadar uzak. </st><st c="15144">Mesleğimizin gerçeği çarpıtıp tarihi yeniden yazma gücüne sahip olduğunun da farkındaydık. </st><st c="15235">Yine de o sabah ilk ağızdan duyduğumuz hikâyelerle Fikret’in önündeki gazetede yazan haber arasındaki çelişkinin bizi böyle çarpacağını hesaplayamamıştık. </st><st c="15390">Gençtik nihayetinde. </st><st c="15411">Nur’un gözlerini Fikret’in masaya, çayının, tostunun, Selin’in Barbie bebeğinin yanına açtığı sayfadan ayıramaması o yüzdendi. </st><st c="15538">O sabah Elif’ten duyduğu hikâye ile Fikret’in haber niyetine okuduğu metin arasındaki uçuruma aklı ermiyordu.   </st></p>
			<p><st c="15648">Elif, Nur’a evini açan kadınlardan biriydi. </st><st c="15692">Bir hafta önceki eylem sırasında gözaltına alınmıştı. </st><st c="15746">İki gece önce cezaevlerinde gerçekleşen operasyon sırasında koğuştaydı, yaralanmıştı. </st><st c="15832">Sonra salınmış, mahalleye dönmüş, yokuşu tırmanırken yanından geçen Nur’un arabasına binmişti. </st><st c="15927">İçleri yanık ellerini gösterirken ağlıyordu. </st><st c="15972">Yaktılar bizi, diyordu. </st><st c="15996">Tutuşmadan derimizi kavurdular. </st><st c="16028">Yaz bunları diye Nur’a yalvarıyordu. </st><st c="16065">Sayıklıyordu. </st><st c="16079">Koğuşun tavanından iniveren bir hortumdan yayılan kara dumanı. </st><st c="16142">Bir anda yanmaya başlayan derileri. </st><st c="16178">Çığlıkları. </st><st c="16190">Boğulanları. </st><st c="16203">Ayaklarının dibinde can veren kadınların isimlerini. </st><st c="16256">Kollarından sürükleyip dışarı çıkartılışlarını. </st><st c="16304">Saçları, yüzleri, boynu yanmış dostlarını, komşularını...   </st></p>
			<p><st c="16362">Nur Elif’i evine, arabayı da evin karşısındaki arsaya bırakıp, kahvede beni bulmuştu. </st><st c="16448">Ben de mahallenin erkekleriyle kahvede operasyonu konuşuyordum. </st><st c="16512">Konuşacak başka konumuz yoktu ki. </st><st c="16546">Herkesin çocuğu, torunu, kardeşi vardı cezaevinde. </st><st c="16597">Bir kısmı direnişin parçasıydı. </st><st c="16629">Bir kısmının alakası yoktu. </st><st c="16657">Hepsi birden yanmışlardı. </st><st c="16683">Hayatta mıydılar? </st><st c="16701">Yaşayacaklar mıydı? </st><st c="16721">Ah etmeyi bilmeyen erkeklerin yüzleri içlerine attıkları acıdan katılaşmıştı. </st><st c="16799">Nur içeri girince sesler kesildi. </st><st c="16833">Bütün başlar ona döndü. </st><st c="16857">Kürk yakalı deri montu, kızıl kısa saçları, Boğaz’dan esen ayaza rağmen atkıyla örtmediği beyaz ince boynu, gözyaşlarının içinde parladığı ela gözleriyle renksiz bir filme yanlışlıkla eklenmiş bir renkli kare gibiydi. </st><st c="17075">Yanına gittim. </st><st c="17090">Ağlamıyordu. </st><st c="17103">Ağlayamıyordu. </st><st c="17118">Bir şeyler yazmaya çalışıyordu ama kalem tutan eli titriyordu. </st><st c="17181">Neredeyse yedi yıldır tanışıyorduk. </st><st c="17217">Onu hiç böyle görmemiştim.   </st></p>
			<p><st c="17244">Onu o kasvetli erkekler kahvesinden çıkarttım. </st><st c="17291">Hiç konuşmadan tepeden Boğaz’a indik. </st><st c="17329">Arabayı ben kullandım. </st><st c="17352">Rumelihisarı’nda, Nur üniversitede okurken sık sık geldiğimiz Ali Baba’da çay içecektik. </st><st c="17441">Elif’i ve o tepeleri, kahvedeki dertli erkekleri, direniş evlerinde ölüme yatan gençleri, hazırladığımız dosyayı bırakmak gibi bir niyetimiz yoktu.   </st></p>
			<p><st c="17589">Sonra Nur Fikret’in masasındaki gazeteyi gördü.   </st></p>
			<p><st c="17637">O gazetede Elif’in yaşadığı, anlatırken bile haykıra haykıra ağladığı vahşete “Hayata Dönüş” operasyonu adı verildiğini okudu. </st><st c="17764">Sinir gazıyla zehirlenen, yakılıp yok edilen insanlara yapılan zulmün toplu hafızaya “Hayata Dönüş” adı altında kazınacağını anladı. </st><st c="17897">Nur’un gözleri diğer masaların üzerindeki açık gazetelerin manşetlerine kaydı. </st><st c="17976">Devletin şefkatinden bahsediliyordu. </st><st c="18013">Kendilerini ateşe verdiler. </st><st c="18041">Örgüt yaktı, jandarma kurtardı. </st><st c="18073">Sahte oruç, kanlı iftar. </st><st c="18098">Nur’un gözleri manşetten manşete geçerken titremesi artıyordu. </st><st c="18161">Gerçek asla ortaya çıkmayacaktı. </st><st c="18194">Dünyanın en acar gazetecisi de olsan, tüm kanıtlarıyla yaşananları aktarma imkânın ve gücün de olsa iktidar tarafından durmadan yeni, sahte gerçeklikler üretilecek ve senin hikâyene asla inanılmayacaktı. </st><st c="18398">Nur etrafındaki masalarda bunu görüyordu. </st><st c="18440">İktidar devletten, örgütten, partiden, polisten çok daha büyük bir şeydi. </st><st c="18514">İktidar gazetede okuduğu sahte habere inanan ve sonra onu unutan insanlar bütünüydü. </st><st c="18599">İktidar Elif’in masumiyetine asla ikna olmayacak Fikret’ti.   </st></p>
			<p><st c="18659">Nur bacaklarına sarılmaya çalışan Selin’i kenara itti, masaların arasından koşarak dışarı çıktı. </st><st c="18756">Az kalsın sobanın üzerindeki çaydanlığı deviriyordu. </st><st c="18809">Fikret arkasından “Küçücük çocuğa yapılmaz böyle Nur!” diye söylendi. </st><st c="18879">Nur duymadı. </st><st c="18892">Çoktan bahçeden kaldırıma inmiş, sağına soluna bakmadan caddeyi geçmişti. </st><st c="18966">Arkasından kornalar öttü, pencereden başlarını çıkartan şoförler bağırdı. </st><st c="19040">Nur onları da duymadı. </st><st c="19063">Denize dönmüş, yün eldivenli elleriyle yüzünü örtmüştü. </st><st c="19119">Peşinden fırladım. </st><st c="19138">Fırlamadan önce yarım ağız Fikret’ten özür diledim. </st><st c="19190">Gönülsüzce. </st><st c="19202">Gözleri dolu dolu olduğu halde altdudağını ısıran Selin’in sarı uzun örgülerini okşadım.   </st></p>
			<p><st c="19291">Karşıya geçince Nur’a sarıldım. </st><st c="19323">Soğuktan, sinirden titriyordu. </st><st c="19354">Rüzgâr artmıştı. </st><st c="19371">Beremi başımdan çıkartıp ona giydirdim. </st><st c="19411">Yanakları kızarmış, gözlerinin elası yeşile dönmüştü. </st><st c="19465">Onu öpmek istiyordum ama Fikret bakıyordur diye cesaret edemedim. </st><st c="19531">(Zaten yine ayrı olduğumuz bir dönemdi. </st><st c="19571">Büyük depremden sonra kısa bir süre sevgili olmuş, sonra Nur yine arkadaş kalalım diye tutturmuştu.) Onu itiraz edemeyeceği kadar sıkıca sardım. </st><st c="19716">Zulmün karşısında beraber duracaktık. </st><st c="19754">Yazacaktık. </st><st c="19766">Vicdanlı, iyi insanlar vardı bu ülkede. </st><st c="19806">Ve dünyada. </st><st c="19818">İyilik daima kazanırdı. </st><st c="19842">Dünyayı değiştirebilirdik. </st><st c="19869">Biz ikimiz. </st><st c="19881">Dünyayı değiştirmeyeceksek bir kişinin hayatını kurtarabilirdik. </st><st c="19946">Elif’i ikna edebilirdik mesela. </st><st c="19978">Ölüm orucuna yatmazdı. </st><st c="20001">Yaşardı. </st><st c="20010">Nur konuşursa Elif direniş evine girip kendini kurban etmezdi.   </st></p>
			<p><st c="20073">Böyle şeyler söyledim. </st><st c="20096">Onun mesleği çoktan terk ettiğinin farkında değildim. </st><st c="20150">Cevap vermedi. </st><st c="20165">Bebek’e yürüdük. </st><st c="20182">Oradan Arnavutköy’e. </st><st c="20203">Oradan Beşiktaş’a. </st><st c="20222">Nur’un omzuna sardığım kolumu yol boyunca gevşetmedim. </st><st c="20277">Rüzgâr sertleşti. </st><st c="20295">Boğaz’ın suyu içli, açık maviye döndü. </st><st c="20334">Soluğunu tutmuş gibi, cam gibi duruyordu. </st><st c="20376">Acıklı bir renkti. </st><st c="20395">Kar alametiydi.   </st></p>
			<p><st c="20411">Beşiktaş’a vardığımızda Nur alışmadığım kadar yumuşak bir sesle,   </st></p>
			<p><st c="20476">“Burak” dedi. </st><st c="20490">“Adaya gidelim mi?”  </st></p>
			<p><st c="20510">Arabayı ne yapacağız diye sormadım. </st><st c="20546">Nasıl olsa dönecektik. </st><st c="20569">Park ettiğimiz arka sokakta bizi beklerdi. </st><st c="20612">Teybi çoktan çalınmıştı zaten.   </st></p>
			<p><st c="20643">Biz vapurdayken gökyüzü karardı, kar bastırdı. </st><st c="20690">Deniz soluğunu bıraktı. </st><st c="20714">Çırpınmaya başladı. </st><st c="20734">Vapur uzun uzun düdüğünü öttürdü, iskeleye zor yanaştı. </st><st c="20790">Ve sonra ben hayatımın en güzel üç gününü yaşadım. </st><st c="20841">Hikâyelerini yazmaya söz verdiğimiz insanları, ellerinin derisi kavrulmuş Elif’i ölmeye yattıkları tepelerinde bırakıp geldiğimiz bu evde, şömine karşısında, şu hemen önümdeki kanepede.   </st></p>
			<p><st c="21027">Selin benden ümidi kesmiş, kadife kaplı bir kutudan çıkarttığı fotoğrafları yaşlı kadının kucağında kenetlediği kemikli parmaklarının arasına sıkıştırıyordu. </st><st c="21185">O da zamanı geri çekmeye uğraşıyordu. </st><st c="21223">Büyükannesini yarım saat önceki noktaya taşıyabilirse beni inanılmaz hikâyesi, o büyük sırrıyla etkileyeceğine emindi. </st><st c="21342">Oysa geriye dönüş yok Selin. </st><st c="21371">Ben çok uğraştım. </st><st c="21389">Hatta şimdi anlıyorum ki son on yedi yılımı bu kütüphanede yaşadığım o üç güne geri dönmek için yaşadım. </st><st c="21494">Mutluluk burada tutsak kalmıştı. </st><st c="21527">Bir genç adamın utanç, acı, haz ve aşk karışımından kamaşan kalbinde. </st><st c="21597">Ama geçmiş şimdiye çekilmiyor Selin. </st><st c="21634">Şimdide bile kalınmıyor. </st><st c="21659">Sizin neslin çok sevdiği tabiriyle anda kalmak diye bir şey yok. </st><st c="21724">An, onu düşündüğün saniyede geçmiş denen filmin bir karesine, anıya dönüşüyor. </st><st c="21803">Hayat anılardan başka bir şey değil. </st><st c="21840">Anılar ise kayıpların anlamından ibaret.   </st></p>
			<p><st c="21881">“Selin...”  </st></p>
			<p><st c="21892">“Bir saniye Burak. </st><st c="21911">Bir saniye. </st><st c="21923">Nine, bak bana. </st><st c="21939">Dinliyor musun? </st><st c="21955">Kahvaltıyı yeni bitirmiştiniz. </st><st c="21986">Yardımcı abla çay demliyordu. </st><st c="22016">Baban sonra...”  </st></p>
			<p><st c="22032">Bir şey söylemeden kütüphaneden çıktım. </st><st c="22072">Arka bahçede Sadık Usta’nın şarkısı kesilmişti. </st><st c="22120">Kendisi de ortalıkta görünmüyordu. </st><st c="22155">Merdivenin yanından hole çıkınca durdum. </st><st c="22196">İlk anda kapıdan giren ışıkta gözüm kamaştı ama sonra onu gördüm. </st><st c="22262">Mutfak kapısına yaslanmış, sırtında kıpkırmızı vişnelerle bezeli koyu mavi ipek kimonosu, elinde tütün paketi, ağlamaktan ya da fazla uyumaktan şişmiş, temizlenmiş parlak gözleriyle bana bakıyordu. </st><st c="22460">Durdum. </st><st c="22468">Onu seyrettim. </st><st c="22483">Yüzünde, bakışında beraber geçirdiğimiz yılları gördüm. </st><st c="22539">Sevdiğim kadın. </st><st c="22555">En yakın dostum. </st><st c="22572">Gençliğimin tek tanığı.   </st></p>
			<p><st c="22596">Uzunca bir süre karşılıklı durduk. </st><st c="22631">O mutfak kapısında, ben merdiven altında. </st><st c="22673">Kütüphaneden Selin’in ayak seslerini duyunca yürüdüm, holü geçtim. </st><st c="22740">Nur elini uzattı. </st><st c="22758">Tuttum. </st><st c="22766">Avuç içinin derisine yağmur sonrası toprağın yumuşaklığı yayılmıştı. </st><st c="22835">El ele yemek odasına girdik. </st><st c="22864">Kapıyı ardımızdan kapattık. </st><st c="22892">Öğleden sonrasının tembel, sarı ışığı parkeye düşmüştü. </st><st c="22948">Mobilyanın ahşabından sıcak, mayhoş bir koku yayılıyordu. </st><st c="23006">Dün kahvaltı ettiğimiz masaya yan yana oturduk. </st><st c="23054">Pencerenin önündeki gülibrişimin incecik yaprakları belli belirsiz bir esintiyle titriyordu. </st><st c="23147">Nur’un eli hâlâ avcumun içindeydi. </st><st c="23182">İçinin yandığını bir bakışta anlayacak kadar iyi tanıyordum onu.  </st></p>
		</div>
	<div id="charCountTotal" value="23247"></div></body>
</html>
