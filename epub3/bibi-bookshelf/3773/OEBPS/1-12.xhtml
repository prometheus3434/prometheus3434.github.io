<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>1-12</title>
    <meta http-equiv="Content-Type" content="text/html; charset=utf-8" />
  

</head>
  <body id="x1-12" xml:lang="tr-TR">
		<div>
			<p>  </p>
			<p id="_idParaDest-10" xml:lang="en-GB"><st c="0">10  </st></p>
			<p><st c="3">Burak’ı mutfak kapısında bırakıp odama çıktım. </st><st c="50">Kalbim hâlâ faytonların oradaki kavganın ve Burak’la bisiklet üzerinde yaşadığımız sıcak temasın heyecanıyla deli gibi çarpıyordu. </st><st c="181">Keşke yanağımı onun terli sırtına ya da ne bileyim başının arkasına dayasaydım. </st><st c="261">Pencereyle yatak arasında yürüdüm. </st><st c="296">Sadık Usta’nın düzgünce katlayıp kanepeye koyduğu kazağıma, tişörtlerime baktım. </st><st c="377">Hepsi salak, çocukça giysiler. </st><st c="408">Sonra kapının arkasında, duvara dayalı duran gitarımı gördüm. </st><st c="470">Sen vapurlarda taşı koskoca akustik gitarı, sonra kılıfından bile çıkartma. </st><st c="546">Canım sıkıldı. </st><st c="561">Beste yapacaktım oysaki. </st><st c="586">Başucumdaki bir bardak suyu başıma diktim. </st><st c="629">Kalktım. </st><st c="638">Pencereden baktım. </st><st c="657">Sarmaş dolaş bir çift hevesle yokuştan aşağı iniyordu. </st><st c="712">Bizim yokuşun aşağısında eski bir kayıkhane vardır. </st><st c="764">İnsanda orada karanlık işlerin döndüğü izlenimini bırakan kuytu bir yer. </st><st c="837">Bir defa bile oraya tekne çekildiğini görmedim. </st><st c="885">Günübirlikçiler bunu bilmez, denize inen yolların sonunda plaj olduğunu zannedip yokuştan aşağı yürür, sonra da kalakalırlar.   </st></p>
			<p><st c="1011">Evet, şimdi ciddi ciddi düşünmeli, bir plan yapmalıyım. </st><st c="1067">Burak’a attım tuttum. </st><st c="1089">Aklıma bir fikir geldi, dedim. </st><st c="1120">Aklıma hiçbir şey gelmiş değildi. </st><st c="1154">Bir sonraki hamlemizi tasarlamalıyım. </st><st c="1192">Oysa kafamın içi bomboş. </st><st c="1217">Vücudum dopdolu oysa. </st><st c="1239">Kalbim, kanım, nabzım, şakaklarım hepsi güm güm atıyor. </st><st c="1295">Göğüskafesim nefesimle doluyor, iniyor. </st><st c="1335">Dalağım şişmiş. </st><st c="1351">Sanki koştum. </st><st c="1365">Ama koşmadım. </st><st c="1379">Bisiklete bindim. </st><st c="1397">Bindim ama sürmedim. </st><st c="1418">Burak sürdü, ben arkasında oturdum. </st><st c="1454">Sırtını bana yasladı. </st><st c="1476">Memelerime. </st><st c="1488">Lisedeki çocuklarla beraber lunaparka gittiğimiz zamanlarda, iki kişi arka arkaya oturulan ve seni çok hızlı döndüren o büyük daireye bindiğimizde aynısını yaparlardı, o zaman rahatsız olurdum. </st><st c="1682">Tabii öne oturmayı kabul etmezdim, öne otursan kollarını sararlar, sözde seni koruyorlar, biraz yüksekten mi sarmışım, ay hiç farkında değilim, bir daha binelim sen arkaya otur, o zaman da sırtlarını dayarlar. </st><st c="1892">Ezikler, ne olacak.   </st></p>
			<p><st c="1912">Burak öyle değil. </st><st c="1930">Burak öyle değilse nasıl? </st><st c="1956">Bilmiyorum. </st><st c="1968">Büyük bir defa. </st><st c="1984">Memeye doymuştur. </st><st c="2002">Bana dokunmak istiyorsa numara yapmaz, dayar sırtını işte. </st><st c="2061">Öyle yaptı. </st><st c="2073">Ya da yapmadı. </st><st c="2088">Neyse ne!   </st></p>
			<p><st c="2098">Döndüm. </st><st c="2106">Pabuçlarımı çıkartıp yatağın üzerinde bağdaş kurdum. </st><st c="2159">Sadık Usta yatağımı toplamış, gergin örtünün köşelerini iyice sıkıştırmış. </st><st c="2234">Şimdi elimizdeki soruya odaklanayım: Babam. </st><st c="2278">Evet, babam nereye gitmiş olabilir? </st><st c="2314">Gecenin kör karanlığında elinde çantasıyla evden çıktığına göre? </st><st c="2379">Sahi nereye gitti babam? </st><st c="2404">Hafif bir endişe yüreğimi yokladı. </st><st c="2439">Son zamanlarda yogaydı, hocaydı, aile terapileriydi derken babam kendinden uzaklaştı. </st><st c="2525">Annemi arasam mı? </st><st c="2543">O zaman Burak’la dedektifçilik oynayamam ama! </st><st c="2589">Hem annem telefonların çekmediği bir dağ başında yoga hocalık eğitiminin mezuniyet bilmemnesinde. </st><st c="2687">Babam dün sabah kahvaltıda da bir tuhaftı. </st><st c="2730">Hani bilmesem kafası iyiydi diyeceğim. </st><st c="2769">Tek bir konuya takılmış da takılmış. </st><st c="2806">Gözü ne beni gördü, ne halamı. </st><st c="2837">Sadık Usta’yı zaten görmez. </st><st c="2865">Ninem yoktu. </st><st c="2878">Sonradan geldiyse ben çekip gitmiştim. </st><st c="2917">Hepsine uyuz oldum. </st><st c="2937">Babamın da tek derdi Burak’ın dikkatini çekmek. </st><st c="2985">Varsa yoksa Burak Gökçe.   </st></p>
			<p><st c="3010">Akşam biz halam ve Burak’la iskelede içerken babam çoktan odasına çekilmişti. </st><st c="3088">Kahvaltıda ne oldu peki? </st><st c="3113">Beni iplemediler diye uyuz oldum. </st><st c="3147">Başka? </st><st c="3154">Sadık Usta masayı donatmış da donatmıştı. </st><st c="3196">Sanki dört değil, on dört kişi masaya oturacağız ve akşama kadar başından kalkmayacağız. </st><st c="3285">Öyle bir şölen. </st><st c="3301">Bayram diye, ninemin yaş günü münasebeti ve tabii Burak var diye.   </st></p>
			<p><st c="3367">Mutfakta çay demleniyordu. </st><st c="3394">Termos taze filtre kahveyle doluydu. </st><st c="3431">Tazecik beyaz ekmekler, ninemin “bul” ekmekleriyle beraber bir sepete kule gibi dizilmiş. </st><st c="3521">Sadık Usta halamın sevdiği tam buğday ekşi maya köy ekmeğinden bulmuş, tam onun istediği gibi azıcık kızartmıştı. </st><st c="3635">Köy ekmeği halamın tarafında tabii. </st><st c="3671">Kahvaltıda lojistik önemli, sonra dağıtımda sorun çıkabiliyor çünkü. </st><st c="3740">Sofranın ortasındaki kalın kesme tahtalarının birine tam yağlı beyazından rokforuna, tulumundan keçisine kadar her tür peynir dizilmişti. </st><st c="3878">Diğerine ise baharatlı salamlar, somon füme, hindi jambonu, Budapeşte sucukları...   </st></p>
			<p><st c="3961">Halamın yanındaki yerime yerleşirken baktım, erik reçelini ve çikolatalı fındık ezmesini de benim tarafıma koymuş. </st><st c="4076">Canım Sadık Usta ya adamsın! </st><st c="4105">Her birimizin damağının tadını nasıl da biliyor! </st><st c="4154">Nur Halamla ikimizin arasına taze fesleğen dalıyla süslü çeri domatesleri, babama da zeytin ağacından yapılma kâselerde iri siyah zeytin ve üzerinde kırmızıbiberli zeytinyağı gezdirilmiş yeşil zeytinleri yerleştirmiş. </st><st c="4372">Tahin, pekmez ve halis tereyağı ise minicik cam kâselerde, sofraya indiğinde Burak’ın yanındaki boş sandalyeye oturacak olan nineme. </st><st c="4505">Her birimizin önünde yumurtalarımız duruyordu. </st><st c="4552">Benimki katı, halamınki kayısı. </st><st c="4584">Babam artık yumurta yemiyor.   </st></p>
			<p><st c="4613">Babam masanın başında oturuyordu. </st><st c="4647">Halinde bir başkalık sezdim mi? </st><st c="4679">Başta hayır. </st><st c="4692">Gök mavisi keten gömleğini giymişti. </st><st c="4729">Boynuna da bej kumaş peçete bağlamış. </st><st c="4767">Bayramlığı lekelenmesin diye. </st><st c="4797">Nur Halam ona inat kahvaltıya kimonosu ile inmiş. </st><st c="4847">Bu kimonoyu Ufuk Eniştem Japonya’dan getirdi. </st><st c="4893">Otelin hediyesiymiş. </st><st c="4914">İki tane getirmiş. </st><st c="4933">Halam birini bana verdi. </st><st c="4958">Lacivert ipek üzerinde kırmızı vişneler, beyaz benekler. </st><st c="5015">Ben benimkini hiç giymedim. </st><st c="5043">Hâlâ paketinde durur. </st><st c="5065">Halamınki ona çok yakışmış. </st><st c="5093">Sabah mahmuru çekik gözleri, solgun yüzü ve ince kollarıyla hafif bir Japon havası var çünkü. </st><st c="5187">Ben giysem Sumo güreşçisi...  </st></p>
			<p><st c="5216">Burak’a göz attım. </st><st c="5235">Nur Halamın karşısında, babamın sağında oturuyordu. </st><st c="5287">Pencereye bakan taraf. </st><st c="5310">Manzara daima misafirindir. </st><st c="5338">Kısa küt parmaklarıyla ekmeğini küçük parçalara ayırırken bir yandan da başını sallıyordu babamın sözlerine. </st><st c="5447">Ortadaki tahtadan salam almak için başını kaldırınca göz göze geldik. </st><st c="5517">Hafifçe gülümsedi. </st><st c="5536">Sadece benim anlayacağım kadar hafif. </st><st c="5574">İçim köpürdü, bir alev yanaklarımdan şakaklarıma çıktı. </st><st c="5630">O sabah onu motor iskelesinden almaya ben gitmiştim. </st><st c="5683">Aramızda özel bir bağ kurulmuştu. </st><st c="5717">Kesin. </st><st c="5724">Kahvemden bir yudum aldım. </st><st c="5751">Mis.   </st></p>
			<p><st c="5756">Babam da halam da bana günaydın dememişlerdi. </st><st c="5802">Kafayı takma Selin. </st><st c="5822">Konuşuyorlar şimdi. </st><st c="5842">Onlar. </st><st c="5849">Büyükler. </st><st c="5859">Ciddi meseleleri tartışıyorlar. </st><st c="5891">Sen çocuksun. </st><st c="5905">Ve bu sofrada daima çocuk kalacaksın. </st><st c="5943">Evlilik aşkı öldürüyorsa, aile sofrası da içindeki yetişkini hadım ediyor. </st><st c="6018">Telefonumu şortumun arka cebinden çıkarıp babama çaktırmadan tabağımın kenarına gizledim. </st><st c="6108">Insta’ya en son dün akşam iskelede üçümüzün çektiği selfie’yi koymuştum. </st><st c="6181">Burak, halam ve ben. </st><st c="6202">Benim gözler kaymış. </st><st c="6223">Kafam amma da büyük. </st><st c="6244">Halamla bir daha selfie çektirmeyeceğim. </st><st c="6285">O ufacık, minyatür gibi. </st><st c="6310">Neyse pek kimse like etmemiş. </st><st c="6340">Karanlık çıkmış zaten. </st><st c="6363">Yakamozu, yıldızı gösterecek hali yok ya. </st><st c="6405">Selin ve aileden birileri. </st><st c="6432">Sıkıcı bir foto. </st><st c="6449">Silerim. </st><st c="6458">Hızla parmağımı </st><span><st c="6474">insta feed</st></span><st c="6484">’de kaydırdım. </st><st c="6500">Babam bana bakmıyordu nasıl olsa. </st><st c="6534">Her yer bayram tebriği, iyi dilekler, mübarek olsunlar. </st><st c="6590">Baydı. </st><st c="6597">Babam en ciddi, en profesör ifadesiyle Burak’a dönmüştü.  </st></p>
			<p><st c="6654"> “Burak, yazılarını okuyorum. </st><st c="6683">Sağlam röportajlar yapıyorsun. </st><st c="6714">Bu ülkenin yiten belleğinin kaydını tutuyorsun. </st><st c="6762">Bu devirde gazeteci olmak zor. </st><st c="6793">Sen inandığın yoldan sapmadın. </st><st c="6824">Takdir ediyorum.”  </st></p>
			<p><st c="6842">Burak bu iltifatı beklemiyordu galiba. </st><st c="6881">Kızardı. </st><st c="6890">Kem küm etti. </st><st c="6904">Çok şekerdi. </st><st c="6917">Başım önümde gülümsedim.  </st></p>
			<p><st c="6942">“Elimden geleni yapıyorum işte...”  </st></p>
			<p><st c="6977">“İşini küçük görme. </st><st c="6997">Bence çok önemli bir şey senin yaptığın. </st><st c="7038">Keşke herkes senin gibi kalemini tarihin bilinmeyen yüzünü ortaya çıkartmak için kullansa. </st><st c="7129">Bugünü anlamak için neyi unuttuğumuzu bilmemiz gerek. </st><st c="7183">Öyle değil mi Nur?”  </st></p>
			<p><st c="7203">Halamın ağzı doluydu. </st><st c="7225">Başını sallamakla yetindi. </st><st c="7252">Babam haklı. </st><st c="7265">Burak süper yazıyor. </st><st c="7286">Söyleştiği tontonlar televizyonun tek kanallı olduğu günlerden bahsediyorlar. </st><st c="7364">Hatta daha da eskiden. </st><st c="7387">Ankara’ya telefon etmek için santral aranan zamanlardan... </st><st c="7446">Bambaşka bir gezegenden bahsediyorlar sanki, bir tık’la saniyede ulaşamayacağımız şeyin olmadığı günümüz dünyasına çok uzak bir gezegen. </st><st c="7583">Ben bayılıyorum Burak’ın söyleşilerine. </st><st c="7623">Burak diye değil hem de. </st><st c="7648">Sahiden bayılıyorum.  </st></p>
			<p><st c="7669">“Büyükannemle yapacağın mülakat benim için özellikle önemli.”  </st></p>
			<p><st c="7731">“Abi, başlama yine çok rica ederim!”  </st></p>
			<p><st c="7768">Halamın sesi sert çıktı. </st><st c="7793">Başımı kaldırıp şaşkın şaşkın yüzlerine baktım. </st><st c="7841">Ne oluyoruz yahu? </st><st c="7859">Babam devam etti.   </st></p>
			<p><st c="7877">“Ben şöyle düşünüyorum Burak: Şirin Saka, evet çok önemli bir sanatçı. </st><st c="7948">Paris’te isim yapmış bir Türk ressamı. </st><st c="7987">Bunu yadsımıyorum. </st><st c="8006">Hatta belki yeterince üzerinde durulmadı. </st><st c="8048">Zamanında, gençliğinde yani...”  </st></p>
			<p><st c="8080">Halam yine atladı:   </st></p>
			<p><st c="8099">“Evlenince kadının yıldızı söndü de ondan. </st><st c="8142">Paris yıllarında tüm sanatçıların peşinden koştuğu bir afet iken, sen gel sanatını Büyükada’daki taş konağın içinde icra etmeye çalış. </st><st c="8277">Olmaz tabii! </st><st c="8290">Nerede Paris’te herkesin âşık olduğu o egzotik kadın, nerede matematik profesörü Halit Saka’nın karısı. </st><st c="8394">Ancak kocası ölünce sanatına dönebildi kadın. </st><st c="8440">Neyse ki adam erken yaşında sizlere ömür.”  </st></p>
			<p><st c="8483">“Nur!”  </st></p>
			<p><st c="8490">Mükellef bayram soframızın üzerine bir gerginlik bulutu çökmüştü. </st><st c="8556">Niyetim o gergin bulutu geldiği yere geri göndermekti. </st><st c="8611">Oyuncu, saf, küçük kızların aile içindeki en önemli rolü budur. </st><st c="8675">Atıldım:  </st></p>
			<p><st c="8684">“A! </st><st c="8688">Ninemin Paris’te sevgilileri mi olmuş?”  </st></p>
			<p><st c="8728">Nur Halam elini salladı.  </st></p>
			<p><st c="8753">“Hem de kaç tane Selinciğim. </st><st c="8782">İkinci Dünya Savaşı yıllarının tüm Parisli yazarları, ressamları, heykeltıraşları ninene hastaymış! </st><st c="8882">İstanbul’da da... </st><st c="8900">”  </st></p>
			<p><st c="8902">“Nur!”  </st></p>
			<p><st c="8909">“Ne? </st><st c="8914">Yalan mı Fikret? </st><st c="8931">Büyükannem Sartre’la bile yatmamış mı?”  </st></p>
			<p><st c="8971">“Ne?!”  </st></p>
			<p><st c="8978">Kahkaha atınca ağzımdan uçan ekmek kırıntıları Burak’ın tabağına düştü. </st><st c="9050">Elimle ağzımı örttüm. </st><st c="9072">Burak da gülüyordu. </st><st c="9092">Beraber gülmek harika bir şeydi. </st><st c="9125">Gülüşmek. </st><st c="9135">Kulağa sevişmek gibi geliyor. </st><st c="9165">İçimde bir şeyler köpürdü.  </st></p>
			<p><st c="9192">“Ay çok pardon Burak! </st><st c="9214">Hala ne diyorsun ya? </st><st c="9235">Ninem Sartre ile mi yatmış? </st><st c="9263">O şey, bildiğimiz Sartre ile mi?”  </st></p>
			<p><st c="9297"> “Selin!”  </st></p>
			<p><st c="9306">Sartre’ın tam adını hatırlasaydım iyiydi. </st><st c="9348">Burak etkilenirdi. </st><st c="9367">Çaktırmadan Google’ladım. </st><st c="9393">Jean-Paul’muş. </st><st c="9408">Eh, of biliyordum aslında. </st><st c="9435">Nur Halam yine babama kulak asmıyordu. </st><st c="9474">Bana döndü. </st><st c="9486">Onun da gözleri biraz şişmiş. </st><st c="9516">Altlarındaki incecik deri de hafiften gölgelenmiş. </st><st c="9567">Ama hâlâ hoş.   </st></p>
			<p><st c="9581">“Öyle bir söylenti var Selinciğim. </st><st c="9616">Sartre savaşta esir düşüyor, sonra hastanelik oluyor, nihayetinde Paris yakınlarında bir üniversitede ders vermeye başlıyor. </st><st c="9741">Genç Şirin de o civarda bir akademide burslu öğrenci. </st><st c="9795">Hatta... </st><st c="9804">Baban şimdi yine bana kızacak ama akademide bir profesörün de sevgilisi...”  </st></p>
			<p><st c="9880">Nur Halam inadına sözlerine ara verip, çayından bir yudum aldı. </st><st c="9944">Babamı kızdırmak hoşuna gidiyordu.   </st></p>
			<p><st c="9979">“Ay ay ay inanmıyorum! </st><st c="10002">Jean-Paul ile Şirin! </st><st c="10023">Burak nineme tüm bunları anlattıracaksın değil mi?”  </st></p>
			<p><st c="10075">“Olabilir. </st><st c="10086">Konusu açılırsa sorarım.”  </st></p>
			<p><st c="10112">Diplomat Burak. </st><st c="10128">İsviçre Burak. </st><st c="10143">Tarafsız, serinkanlı Burak. </st><st c="10171">Jean-Paul detayını kayda geçirdi mi?   </st></p>
			<p><st c="10208">Babam boğazını temizledi. </st><st c="10234">Biz kadınlara neredeyse arkasını dönerek Burak’a konuştu.   </st></p>
			<p><st c="10292">“Büyükannemin sanatçı tarafı önemli tabii ama üzerinde çok yazıldı, çizildi. </st><st c="10369">Haksız mıyım? </st><st c="10383">Bence onun... </st><st c="10397">bahsettiğiniz detayları değil ama köklerini araştırmak ilginç olabilir.”  </st></p>
			<p><st c="10470">“Kökler derken?”  </st></p>
			<p><st c="10487">“Büyükannemin ailesi. </st><st c="10509">Annesi, bilhassa babası...”  </st></p>
			<p><st c="10537">“Fikret, bırak Allah aşkına!”  </st></p>
			<p><st c="10567">Babam nihayet sofranın haremlik tarafına, yani bize döndü.   </st></p>
			<p><st c="10626">“Neden Nur? </st><st c="10638">Bu konu seni neden bu kadar rahatsız ediyor? </st><st c="10683">İçinde bir kaygı mı tetikleniyor?”  </st></p>
			<p><st c="10718">Nur Halam çay bardağını çat diye tabağına bıraktı.  </st></p>
			<p><st c="10769">“Burak ekmeği uzatır mısın bana? </st><st c="10802">Şu beyaz ekmeği. </st><st c="10819">İçimdeki kaygıyı bastırmak için yiyeceğim de. </st><st c="10865">Fikret, benimle bu </st><span><st c="10884">new age</st></span><st c="10891"> ağızlarıyla konuşma. </st><st c="10913">Tetikti, kaygıydı. </st><st c="10932">Ellisine merdiven dayamış adamın ağzına yakışmıyor inan ki!”  </st></p>
			<p><st c="10993">Babam tınmadı. </st><st c="11008">Aksine sesini daha da yumuşatarak devam etti.   </st></p>
			<p><st c="11054">“Neden bu kadar kızıyorsun? </st><st c="11082">Burak, haksız mıyım? </st><st c="11103">Sence de Nur’un içinde çözemediği bir huzursuzluk yok mu? </st><st c="11161">Kaç yıllık hukukunuz var. </st><st c="11187">Sen benden daha iyi bilirsin.”  </st></p>
			<p><st c="11218">Babam bu yumuşak, sabırlı ses tonunu yeni edindi. </st><st c="11268">Yogaya başladıktan sonra oldu. </st><st c="11299">Bu yeni gülümser tona hiç alışamadım. </st><st c="11337">Sahte geliyor. </st><st c="11352">Öfkesini içine atan eski küskün halini tercih ederim. </st><st c="11406">Eskiden olsa ve Nur Halam yine böyle sert çıksaydı, babam başını önüne eğerdi. </st><st c="11485">Sonra da ne bileyim, gazetesine filan bakardı. </st><st c="11532">Darılırdı. </st><st c="11543">Artık kızmıyor mu, nedir?  </st></p>
			<p><st c="11569">Nur Halam omuz silkti. </st><st c="11592">Sonra çay kaşığıyla yumurtasının tepesine tık tık vurdu. </st><st c="11649">Dikkatle kabukları soymaya başladı. </st><st c="11685">Halamın elleri çok güzeldir. </st><st c="11714">Aşırı güzeldir. </st><st c="11730">Benimkiyle alakası yoktur. </st><st c="11757">Parmakları incecik ama tırnakları büyüktür. </st><st c="11801">O yüzden uzatmaz ama bordoya boyar. </st><st c="11837">Burak da benim gibi Nur Halamın yumurtayı soyuşunu izliyordu. </st><st c="11899">Babam kaç senelik hukukunuz var derken neyi ima etti? </st><st c="11953">Sahi, Nur Halamla Burak’ın ilişkisi nasıl bir ilişki? </st><st c="12007">Yani eskiden? </st><st c="12021">Eskiden sevgili olmuşlar mı? </st><st c="12050">Hayır canım, onlar en baştan beri kankalar. </st><st c="12094">Yoksa bilirdim. </st><st c="12110">Hem aralarında bir şey geçmiş olsa Ufuk Eniştem Burak’ın bu bayramda burada kalmasına itiraz ederdi. </st><st c="12211">Herhalde yani. </st><st c="12226">Ufuk Enişte bu bayram neden bizimle değil ki? </st><st c="12272">Söylemişlerdi. </st><st c="12287">Unuttum. </st><st c="12296">Yoksa söylememişler miydi? </st><st c="12323">Şimdi sorsam? </st><st c="12337">Olmaz. </st><st c="12344">Neden olmaz bilmiyorum ama olmaz.   </st></p>
			<p><span><st c="12378">Insta feed</st></span><st c="12388">’imi tazeledim. </st><st c="12405">Dün akşamki karanlık fotoğrafı beğenen bir kişi daha olmuş. </st><st c="12465">Tanımadığım bir çocuk. </st><st c="12488">demirrr_sevvda. </st><st c="12504">Zararsız. </st><st c="12514">Ne koysam beğeniyor zaten.   </st></p>
			<p><st c="12541">Babam sesini alçalttı:   </st></p>
			<p><st c="12564">“Ben bu ailenin üzerinde bir lanet gezdiğini düşünüyorum. </st><st c="12622">Tatsız, karanlık bir enerji. </st><st c="12651">Tüm fertlerinde eksiklik duygusu yaratan, çözülmemiş bir meselenin kara gölgesi.”  </st></p>
			<p><st c="12733">Burak ısırmaya hazırlandığı rokforlu, somon fümeli ekmek dilimi elinde, babama bakakaldı. </st><st c="12823">Nur Halam dirseğinin ucunu koluma dokundurdu. </st><st c="12869">İnceden gülümsüyordu. </st><st c="12891">O cesaretle sesimi yükselttim:  </st></p>
			<p><st c="12922">“Ne, nasıl bir kara gölge baba? </st><st c="12954">Birisi büyü yapmış gibi mi?”  </st></p>
			<p><st c="12983">Babam bana cevap vereceğine uzanıp önündeki kâseden bir siyah zeytin aldı. </st><st c="13058">Matematik problemi çözer gibi uzun uzun çiğnedi. </st><st c="13107">İnce uzun boynunda âdemelması bir aşağı bir yukarı oynadı. </st><st c="13166">Gülmem tuttu. </st><st c="13180">Sadık Usta siyah zeytinlerin üzerine de limon kabuğu rendelemiş. </st><st c="13245">Babam farkında mı acaba? </st><st c="13270">Hiç sanmam. </st><st c="13282">O sırada Rönesans tablosu gibiydik. </st><st c="13318">Ben babama, babam Burak’a bakıyor. </st><st c="13353">Burak ise halama. </st><st c="13371">Halam tabağındaki yarısı tereyağlı beyaz ekmeğine. </st><st c="13422">Bana bakan, beni duyan yok. </st><st c="13450">Ben yokum.   </st></p>
			<p><st c="13461">“Hızlıca anlatayım Burak. </st><st c="13487">Biz Freya ile yakın zamanda birtakım çalışmalara katıldık. </st><st c="13546">Psikoterapi amaçlı seminerler diyelim. </st><st c="13585">Bu seminerlerde ailenin üst kuşaklarında yaşanmış travmaların bizleri ve hatta çocuklarımızı da etkilediğini öğrendik. </st><st c="13704">Travma derken kayıplardan söz ediyorum. </st><st c="13744">Toprak kaybeden bir babanın çocukları, evlat kaybeden bir kadının torunları, torunlarının çocukları da o kaybı ruhlarında taşıyorlar. </st><st c="13878">Elbette nedenini bilmiyorlar ama daima bir şeylerin eksikliği, kopukluğunu duyuyorlar. </st><st c="13965">Bahsettiğim böyle soyut, aile fertlerinin sırlarından aktarılan bir lanet.”  </st></p>
			<p><st c="14041">Nur Halam kimonosunun cebinden tütün paketini çıkartıp, sigara sarmaya başladı. </st><st c="14121">Dişlerinin arasına kıstırdığı filtreyle söylendi.   </st></p>
			<p><st c="14171">“Lanetin somutu var mı ki soyutu olsun abi?”  </st></p>
			<p><st c="14216">Babam çayının sonunu başına dikti. </st><st c="14251">Boş bardağını ışığa kaldırıp içinde sorularına cevap bulacakmış gibi bir süre dipte oynaşan çay yapraklarını seyretti. </st><st c="14370">Sonra birden başını kaldırıp kapıya baktı.   </st></p>
			<p><st c="14413">“Sadık Usta nerede yahu?”  </st></p>
			<p><st c="14439">Hepimiz kapıya baktık. </st><st c="14462">Nur Halam sigara kâğıdını yaladı, kapattı. </st><st c="14505">Parmağına yapışmış tütünleri toplarken içini çekti. </st><st c="14557">Benim de canım bir sigara istiyordu. </st><st c="14594">İstesem halam bana da sarar. </st><st c="14623">Babam çok üzülür.  </st></p>
			<p><st c="14641">“Abi, ağzından çıkanı kulağın duyuyor mu Allah aşkına? </st><st c="14696">Bu ülkede toprağından sürülmemiş bir dede, evlat yitirmemiş bir nine var mı? </st><st c="14773">Neresinden tutsan elinde kalacak bir coğrafyada, evlatlarının kanıyla beslenen bir ülkede yaşadığını unutuyor musun? </st><st c="14890">Gün geçmiyor ki bir katliam haberiyle uyanmayalım. </st><st c="14941">Bireysel özgürlüğümüzü tarihte arayacaksak işimiz iş. </st><st c="14995">Şimdiki zamanın yozluğuna baksana sen dedeyi filan bir yana bırakıp…”  </st></p>
			<p><st c="15065">Babam düşünceli düşünceli başını salladı. </st><st c="15107">Ding! </st><st c="15113">Ekranda bir mesaj. </st><st c="15132">demirrr_sevvda’dan. </st><st c="15152">Bu dün akşamki fotoğrafımıza son kalp bırakan çocuk. </st><st c="15205">Günaydınlar. </st><st c="15218">Bir de gül. </st><st c="15230">Mesajı açmadım ki okuduğumu anlamasın. </st><st c="15269">Kilitli ekranda takıldı kaldı.  </st></p>
			<p><st c="15300">“Her gün haberini okuduğumuz onca vahşetin ve zulmün açıklaması tarihteki travmalar olabilir Nur. </st><st c="15398">Sen, ben, Burak, bizler ruhumuzun sağlığı için bazı adımları atmazsak, yitirdiklerimizin yükünü taşıdığımızı kabullenmezsek bu ülkede acı bitmeyecek. </st><st c="15548">Sen şahit olduğun zulme dayanamadığını söyleyip gazeteciliği bıraktığında...”  </st></p>
			<p><st c="15626">Halam Zipposunu çıkartıp sigarayı yaktı. </st><st c="15667">Şak! </st><st c="15672">Babamın sözlerinin sonu duyulmadı. </st><st c="15707">Ortalık benzin koktu. </st><st c="15729">Halam duman bana gelmesin diye elini salladı. </st><st c="15775">Aynı zamanda babamın son sözlerini de savuşturmuş oldu. </st><st c="15831">Babam halamın yorumlarıyla zaten hiç ilgilenmiyordu. </st><st c="15884">Aklı fikri Burak’ı etkilemekteydi. </st><st c="15919">Belki de hepimizin aklı fikri Burak’ı etkilemekteydi. </st><st c="15973">Ne de olsa isim yapmış gazeteciydi o. </st><st c="16011">Cumartesi ekinin ünlü Portreler sayfasının anlı şanlı yazarı. </st><st c="16073">Kahvaltı soframıza şeref vermiş olan. </st><st c="16111">Bayramın özel konuğu. </st><st c="16133">VIP Burak Gökçe. </st><st c="16150">Burak </st><span><st c="16156">my hero</st></span><st c="16163">.   </st></p>
			<p><st c="16165">“Bak şimdi dinle Burak. </st><st c="16189">Benim aklımda bir mesele var. </st><st c="16219">O da büyükannemin çocukluğuyla ilgili. </st><st c="16258">Neden diyeceksin. </st><st c="16276">Bugüne kadar Şirin Saka ile yapılmış röportajları az çok biliyorsun. </st><st c="16345">1980’li yıllarda yeniden keşfedildiğinde önemli sanat dergilerinde onunla ilgili yazılar çıkmıştı. </st><st c="16444">Ben çocuktum o zamanlar ama bu eve edebiyat ve sanat adamlarının doluştuğunu, hepsinin de büyükanneme hürmetle, hayranlıkla yaklaştıklarını hatırlıyorum. </st><st c="16598">Sonra dikkat ettim: O zaman basılan söyleşilerin bir tanesinde bile çocukluğuna dair bir şey söylemiyor. </st><st c="16703">Anne babasını soruyorlar. </st><st c="16729">Onları da geçiştiriyor. </st><st c="16753">Lise çağında İstanbul’a geldiklerini anlatıyor. </st><st c="16801">Ama kiminle geldiğini söylemiyor. </st><st c="16835">Biz ailesiyle diye tahmin yürütüyoruz. </st><st c="16874">Oysa hikâyenin hiçbir yerinde babasından ya da anasından bahsetmiyor. </st><st c="16944">Nereden geldiklerini de söylemiyor... </st><st c="16982">Ben bunları zamanında merak edip soramadım. </st><st c="17026">Aklıma bile gelmedi doğrusu. </st><st c="17055">Şimdi sormaya çalışıyorum, hatırlamıyorum diyor. </st><st c="17104">Bence bal gibi hatırlıyor ama geçiştiriyor. </st><st c="17148">Senden ricam...”  </st></p>
			<p><st c="17165">Telefonuma arka arkaya mesajlar düştü. </st><st c="17204">Ding ding ding! </st><st c="17220">“Nbr?”   </st></p>
			<p><st c="17227">“Kızım sofraya şu telefonu getirme diye kaç defa söyleyeceğim!”  </st></p>
			<p><st c="17291">Babam bana kızım diye hitap etti diye acayip bozum oldum. </st><st c="17349">Burak’ın önünde hem de. </st><st c="17373">Telefonu tekrar tabağın altına iterken aceleyle bir cevap aradım. </st><st c="17439">Neyse ki tam o sırada kapıda Sadık Usta belirdi de babam asık suratını ona çevirdi.  </st></p>
			<p><st c="17523">“Neredesin yahu Sadık Usta! </st><st c="17551">Çaylar bitti. </st><st c="17565">Boğazımız kurudu.”  </st></p>
			<p><st c="17584">“Özür dilerim Bay Fikret. </st><st c="17610">Büyükannenizi yüznumaraya götürüyordum. </st><st c="17650">Bu sabah biraz bitkin uyandılar.”  </st></p>
			<p><st c="17684">Sadık Usta çabucak boş çay bardaklarını topladı. </st><st c="17733">Kuru, buruşuk elleri hafifçe titriyordu. </st><st c="17774">Mutfağa yollandı. </st><st c="17792">Telefonu sessize aldım. </st><st c="17816">Nur Halam ters ters babama baktı.  </st></p>
			<p><st c="17850">“Eh, pes be Fikret! </st><st c="17870">Doksan yaşındaki dedeyi azarladın ya! </st><st c="17908">Kalkıp kendi çayını koyamaz mıydın? </st><st c="17944">İyi ki gidiyorsun o terapilere, hocalara... </st><st c="17988">Kalbin açılmış, dağlara taşlara sığmaz olmuş.”  </st></p>
			<p><st c="18035">Halam sigarası elinde kalktı, mutfağa gitti. </st><st c="18080">Babam başını önüne eğdi. </st><st c="18105">Eskisi gibi içine kapandı. </st><st c="18132">Utanmıştı. </st><st c="18143">Üzüldüm onun için. </st><st c="18162">Bana kızım dedi diye duyduğum öfke geçti. </st><st c="18204">Onun tek derdi şu ninem konusunu bir an önce Burak’a anlatmaktı oysaki. </st><st c="18276">İçi içini yiyordu. </st><st c="18295">O sırada halamın yanına gitmek, Sadık Usta’ya yardım etmek, bardaklara çay doldurmak istedim ama Burak’ın çapraz karşısındaki yerime yapışmıştım sanki. </st><st c="18447">Çapraz ateş. </st><st c="18460">Kalkamadım. </st><st c="18472">Onun yerine dedim ki:  </st></p>
			<p><st c="18494">“Baba, ninemin babasının ismini söylersen ben Google’dan bakarım. </st><st c="18560">Kesin bir şeyler öğreniriz hakkında. </st><st c="18597">Değil mi Burak? </st><st c="18613">Beraber araştırabiliriz.”  </st></p>
			<p><st c="18639">Babam ortadaki tahtadan iki hindi jambonu aldı. </st><st c="18687">Ne yediğini bile fark etmeden onları ağzına tıkıştırdı. </st><st c="18743">Eti bırakmıştı hani? </st><st c="18764">Sessizlik sofranın üzerinde duman gibi asılı kaldı. </st><st c="18816">Babamın değil de Burak’ın bana cevap vermemesi çok canımı sıkmıştı. </st><st c="18884">Dudaklarımın titrediği anlaşılmasın diye ben de ekmeğimin üzerine özenle erik reçelini sürdüm ama bir lokma bile yiyemedim. </st><st c="19008">Nur Halam elinde çay tepsisiyle odaya girdi. </st><st c="19053">Boğazım kurumuştu. </st><st c="19072">Bana uzattığı çayımdan bir yudum aldım. </st><st c="19112">Allah kahretsin! </st><st c="19129">Çok sıcakmış. </st><st c="19143">Ağzım haşlandı. </st><st c="19159">Dilim yandı. </st><st c="19172">Gözlerime yaşlar hücum etti. </st><st c="19201">Öf, yeter! </st><st c="19212">Aman be! </st><st c="19221">İskemlemi paldır küldür iterek ayağa kalktım. </st><st c="19267">Kimse bana bakmadı. </st><st c="19287">Sofrayı hışımla terk edip dışarı koştum.   </st></p>
			<p><st c="19328">Yemek odasının ağzında Sadık Usta’yla çarpıştık. </st><st c="19377">Daha doğrusu ben ona çarptım. </st><st c="19407">O çünkü orada, kapının arkasında heykel gibi duruyordu. </st><st c="19463">Duruyor ve... </st><st c="19477">ve söylerken bile utanıyorum ama başını eğmiş, içeriyi dinliyordu. </st><st c="19544">Beni görünce buruşuk yüzü birden bembeyaz oldu. </st><st c="19592">Gözlerinin mavisi bile soldu. </st><st c="19622">Ellerinin titremesi arttı. </st><st c="19649">Bayan Selinli melinli bir şeyler geveledi ağzında. </st><st c="19700">On</st><a id="_idTextAnchor011"></a><a id="_idTextAnchor012"></a><st c="19702">dan çok ben utanmıştım. </st><st c="19727">Görülmemesi gereken çok ayıp bir şey görmüşüm gibi hemen kendimi bahçeye attım. </st><st c="19807">Yemek odasının bahçeye bakan penceresinden babamın sesi hâlâ duyuluyordu. </st><st c="19881">Heyecanlandığı için yükselmişti.   </st></p>
			<p><st c="19914">“İşte bu zihniyet Burak. </st><st c="19939">Bu damardan ilerleyelim. </st><st c="19964">Bakalım elimize neler geçecek!”  </st></p>
			<p><st c="19996">“Elimden geleni yaparım Fikret.”  </st></p>
			<p><st c="20029">İsviçre Burak!   </st></p>
			<p><st c="20044">Eski çeşmenin kenarına oturdum. </st><st c="20076">Musluğu açıp ellerimi, boynumu çeşmenin buz gibi kuyu suyuyla serinlettim. </st><st c="20151">Hava acayip ısınmış. </st><st c="20172">Cırcırböcekleri kendilerinden geçmişler. </st><st c="20213">Aklım Sadık Usta’da kalmıştı. </st><st c="20243">Kapıyı dinlemesinde değil de yüzündeki tuhaf ifadede. </st><st c="20297">Korkmuş, çok korkmuş, hayalet görmüş gibi bakıyordu yüzüme.   </st></p>
		</div>
	<div id="charCountTotal" value="20357"></div></body>
</html>
