<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="sndt4abd.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><span class="font3"><span class="calibre11"><br class="calibre7" id="calibre_pb_6" /></span></span></p>

    <p class="msonormal"><span> </span></p>

    <h1 class="calibre8 sigil_not_in_toc"><a class="pcalibre1 pcalibre" id="_Toc403586785"></a><a class="pcalibre1 pcalibre" id="caption1"></a><a class="pcalibre1 pcalibre" id="bookmark4"></a><span><span class="font3"><span class="calibre9">2</span></span></span></h1>

    <p class="calibre8"><a class="pcalibre1 pcalibre" id="_Toc403586786"><span class="font3"><span class="calibre9">Sirk</span></span></a></p>

    <p class="msonormal"><span class="font3"><span class="calibre9">S</span></span><span class="font3"><span class="calibre11">aatin alarmı beni derin uykumdan sabahın 4.30’unda uyandırdı. Dışarısı sıcak olacaktı ama çok sıcak olması beklenmiyordu. Oregon hiçbir zaman çok sıcak olmazdı. Çok eskiden bir Oregon valisi bölgenin her zaman ılımlı bir iklime sahip olması ile ilgili bir kanun çıkartmış olmalıydı.</span></span></p>

    <p class="msonormal"><span class="font3"><span class="calibre11">Şafak vaktiydi. Güneş henüz dağların üzerine tırmanmamıştı fakat gökyüzü aydınlanıyor, doğu ufkundaki bulutlar pamuk şeker pembeliğine bürünüyordu. Dün akşam yağmur çiselemiş olmalıydı çünkü havada hoş bir koku vardı -ıslak çimenlerin ve çamların birbirine karışan kokuşuydu.</span></span></p>

    <p class="msonormal"><span class="font3"><span class="calibre11">Yatağımdan çıktım, duşu açtım, banyo ısınana ve buharlanana kadar bekledim, sonra duşa girdim ve sıcak suyun uykulu kaslarımı uyandırmasını bekledim.</span></span></p>

    <p class="msonormal"><span class="font3"><i class="calibre5"><span class="calibre11">Sirk işine giren birisi ne giyer?</span></i></span> <span class="font3"><span class="calibre11"><span> </span>Neyin uygun olduğunu bilmediğim için kısa kollu bir tişört ve eski bir kot pantolon giydim. Sonra tenis ayakkabılarımı ayağıma geçirip saçlarımı kuruladım, çabucak Fransız topuzu yapıp mavi bağ ile bağladım. Dudaklarıma parlatıcı ve işte, sirk için süslenip püslenmem sona ermişti.</span></span></p>

    <p class="msonormal"><span class="font3"><span class="calibre11">Çantamı hazırlamam gerekti. Çok fazla şeye ihtiyacım olmadığım biliyordum, iki hafta boyunca sirkte kalacaktım ama istediğim zaman eve gelip bir şeyler alabileceğim için birkaç şeye ihtiyacım vardı. Renklere göre düzenlenmiş ve dikkatlice asılmış kıyafetlerime göz gezdirdim ve üç tanesini seçtim, ardından çekmeceleri açtım. Yine renklerine göre düzenlenmiş çoraplarımdan birkaç tanesini alıp kıyafetlerle birlikte okul çantama yerleştirdim. Birkaç kalem, birkaç kitap, günlüğüm, tuvalet malzemeleri, cüzdanım ve ailemin resimlerini de yanıma aldım. Çantanın en tepesine ince yorganımı yerleştirdim ve fermuarı kapattım.</span></span></p>

    <p class="msonormal"><span class="font3"><span class="calibre11">Çantamı omzuma atıp alt kata indim. Sarah ve Mike çoktan uyanmış ve kahvaltıya başlamıştı. Her gün işe gitmek için çılgıncasına erken kalkıyorlardı. Bu delilikti. Saat 5.30’da ikisi de işe gitmeye hazırdı.</span></span></p>

    <p class="msonormal"><span class="font3"><span class="calibre11">“Günaydın millet,” diye mırıldandım.</span></span></p>

    <p class="msonormal"><span class="font3"><span class="calibre11">Mike, “Sana da günaydın,” dedi. “Yeni işine başlamaya hazır mısın?”</span></span></p>

    <p class="msonormal"><span class="font3"><span class="calibre11">“Evet. İki hafta boyunca bilet satacağım ve bir kaplanla takılacağım. Harika, değil mi?”</span></span></p>

    <p class="msonormal"><span class="font3"><span class="calibre11">Kıkırdadı. “Evet, kulağa güzel geliyor. Kamu işlerinden daha ilgi çekici. Seni bırakmamı ister misin? Kasabaya giderken panayır yerinin önünden geçeceğim.”</span></span></p>

    <p class="msonormal"><span class="font3"><span class="calibre11">Gülümsedim. “Tabii ki. Teşekkürler, Mike. Bu, çok hoşuma gider.”</span></span></p>

    <p class="msonormal"><span class="font3"><span class="calibre11">Sarah’ı birkaç günde bir aramaya söz verdim. Tahıllı çubuklardan birini aldım ve öğürmemeye çalışarak soya sütü ile mideye indirdim. Mike ile beraber kapıya doğru yürüdüm.</span></span></p>

    <p class="msonormal"><br class="calibre1" />
    <span class="font3"><span class="calibre11">Panayır yerinde sahnelenecek gösterileri anlatan büyük mavi bir tabela asılıydı. Afişlerden birinde şöyle yazıyordu:</span></span></p>

    <p class="msonormal"><span class="font3"><i class="calibre5"><span class="calibre11">İşte başlıyoruz.</span></i></span> <span class="font3"><span class="calibre11">İç geçirdim ve asfaltın üzerinden ana binaya doğru yürüdüm. Merkezdeki kompleks büyük bir uçağa veya askeri sığınağa benziyordu. Boyaları soyuluyor ve dökülüyordu, pencerelerin silinmesi gerekti. Bir Amerikan bayrağı rüzgârla dalgalanırken zinciri de metal bayrak direğine vurarak tıngırdıyordu.</span></span></p>

    <p class="msonormal"><span class="font3"><span class="calibre11">Panayır yeri eski binalar, küçük bir park yeri ve her şeyin içinden geçerek sınırın etrafından dolaşan toprak bir yoldan oluşuyordu. Birkaç beyaz çadırın yanında uzun kasalı kamyonlar duruyordu. Her yerde sirk posterleri vardı; her binada en az bir poster asılıydı. Bazılarında akrobatlar, bazılarında ise hokkabazlar vurgulanıyordu.</span></span></p>

    <p class="msonormal"><span class="font3"><span class="calibre11">Resimlerde hiç fil görmedim ve rahatlayarak iç geçirdim. Zaten sirkte fil olsaydı şimdiye kadar kokusunu çoktan almıştım.</span></span></p>

    <p class="msonormal"><span class="font3"><span class="calibre11">Rüzgârla yırtık bir poster dalgalandı. Kenarından tuttum ve posteri düzelttim. Üzerinde beyaz bir kaplan vardı. <i class="calibre5">Oh, merhaba</i>, diye düşündüm. <i class="calibre5">Senden sadece bir tane olmasını diliyordum... Umarım genç kızları yemek gibi bir alışkanlığın yoktur.</i></span></span></p>

    <p class="msonormal"><span class="font3"><span class="calibre11">Ana binanın kapısını açıp içeriye girdim. Merkezdeki tek halkalı bir sirke dönüştürülmüştü. Duvarların dibine solgun kırmızı stadyum sandalyeleri sıralanmıştı.</span></span></p>

    <p class="msonormal"><span class="font3"><span class="calibre11">Köşede sohbet eden bir çift vardı. Sorumlu gibi görünen uzun boylu adam kenarda bir panonun üzerine bir şeyler yazıyor ve kutuları inceliyordu. Hemen siyah elastik zeminin üzerinde adama doğru yürüdüm. “Merhaba, adım Kelsey, iki haftalığına sirkte işe alındım.”</span></span></p>

    <p class="msonormal"><span class="font3"><span class="calibre11">Bir şeyi çiğnerken beni baştan aşağıya süzdü, sonra yere tükürdü. “Şu kapılardan birinden dışarıya çık ve sola dön. Orada siyah ve gümüş bir karavan göreceksin.”</span></span></p>

    <p class="msonormal"><span class="font3"><span class="calibre11">“Teşekkürler!” Yere tütün tükürmesi midemi bulandırmıştı fakat gülümsememi bozmadım. Karavanı buldum ve kapısını çaldım.</span></span></p>

    <p class="msonormal"><span class="font3"><span class="calibre11">Bir adam, “Geliyorum,” diye seslendi. Kapı beklenmedik bir biçimde hızlı açıldı ve şaşırarak havaya sıçradım. Üzerinde bornoz olan bir adam gösterdiğim tepkiye içten bir kahkaha ile karşılık verdi. Uzun boyluydu, bir metre yetmiş santimetre boyunda olmama rağmen bana tepeden bakıyordu ve geniş bir göbeği vardı. Kafasını kıvırcık siyah saçları kaplıyor fakat saç telleri olması gerekenden biraz daha önde bitiyordu. Bana gülümseyip peruğunu düzeltti. Üst dudağının her iki tarafından yana uzanan ince siyah bıyığının uçları parıldıyordu. Çenesini de kare şeklinde keçisakalı süslüyordu.</span></span></p>

    <p class="msonormal"><span class="font3"><span class="calibre11">“Görünüşüm seni korkutmasın,” dedi.</span></span></p>

    <p class="msonormal"><span class="font3"><span class="calibre11">Bakışlarımı önüme düşürdüm ve yüzüm kızardı. “Korkutmadı. Sadece hazırlıksız yakaladım. Sizi uyandırdıysam özür dilerim.”</span></span></p>

    <p class="msonormal"><span class="font3"><span class="calibre11">Bir kahkaha attı. “Sürprizleri severim. Genç ve yakışıklı kalmama yardım ediyor.”</span></span></p>

    <p class="msonormal"><span class="font3"><span class="calibre11">Kıkırdadım ama karşımda duran adamın yeni patronum olabileceği aklıma gelince kendime hâkim oldum. Parıldayan mavi gözlerinin etrafında siyah halkalar vardı. Teni esmerdi, bu yüzden gülümsemesi daha da beyaz görünüyordu. Her zaman aklına gelen bir espriye gülümseyen bir adama benziyordu.</span></span></p>

    <p class="msonormal"><span class="font3"><span class="calibre11">Kalın bir İtalyan aksanıyla, tiyatral bir ses tonuyla, “Sen de kimsin, genç kız?” diye sordu.</span></span></p>

    <p class="msonormal"><span class="font3"><span class="calibre11">Tedirgin bir gülümsemeyle karşılık verdim. “Merhaba. Adım Kelsey. Birkaç hafta burada çalışacağım.”</span></span></p>

    <p class="msonormal"><span class="font3"><span class="calibre11">Elimi sıkmak için öne eğildi. Elinde kaybolan elimi dişlerimi takırdatacak kadar sert yukarı aşağı salladı. “Ah, <i class="calibre5">Fantasticol</i> Ne kadar güzel! Circus Maurizio’ya hoş geldin! Bizim, nasıl diyorsunuz, eleman açığımız vardı ve <i class="calibre5">magnifica cittd</i>mzda bir <i class="calibre5">assistenzayz</i> ihtiyacımız vardı. Senin gelmen <i class="calibre5">splendido</i> oldu! Haydi, <i class="calibre5">immmediatamente</i> işe koyulalım.”</span></span></p>

    <p class="msonormal"><span class="font3"><span class="calibre11">Yanlarından geçen on dört yaşlarındaki şirin sarışın kıza baktı. “Cathleen, bu <i class="calibre5">giovane donnayı</i> Matt’e götür, onu <i class="calibre5">in-formare</i> et ben bu kızla çalışmasını <i class="calibre5">desideri</i> -istiyorum. Matt <i class="calibre5">incaricato,</i> ona bugün işi öğretsin.” Yeniden bana döndü. “Tanıştığımıza memnun oldum, Kelsey. Umarım bizim <i class="calibre5">piccola tenda di</i> <i class="calibre5">circo</i>muzda çalışmak<i class="calibre5">piacere</i> -hoşuna gider!”</span></span></p>

    <p class="msonormal"><span class="font3"><span class="calibre11">“Teşekkürler, ben de tanıştığımıza çok memnun oldum,” dedim.</span></span></p>

    <p class="msonormal"><span class="font3"><span class="calibre11">Bana göz kırptı sonra arkasına döndü ve karavana girdi, kapıyı kapattı.</span></span></p>

    <p class="msonormal"><span class="font3"><span class="calibre11">Cathleen bana gülümsedi ve beni binanın arka tarafındaki dinlenme yerine götürdü. “Büyük eee, küçük evimize hoş geldin! Gel, beni takip et. İstersen benim çadırımda uyuyabilirsin. İçeride fazladan birkaç yatak var. Annem, teyzem ve ben çadırı paylaşıyoruz. Sirkle birlikte seyahat ediyoruz. Annem ve teyzem akrobattır. Kostümleri umursamazsan, çadırımız çok güzeldir.”</span></span></p>

    <p class="msonormal"><span class="font3"><span class="calibre11">Beni çadıra soktu ve boş bir yatağı gösterdi. Çadır ferahtı. Çantamı boş yatağın altına koydum ve etrafıma bakındım. Kostümler hakkında haklıydı. Her yerde kostümler vardı -askılara asılmıştı. Çadırın her köşesini danteller, parlak taşlar, tüyler ve taytlar kaplıyordu. Lambayla aydınlanan bir masa vardı, her bir santimetrekaresi gelişigüzel saçılmış makyaj malzemeleri, saç fırçaları, iğneler ve bigudilerle doluydu.</span></span></p>

    <p class="msonormal"><span class="font3"><span class="calibre11">Sonra on dört veya on beş yaşında olması muhtemelen Matt ile tanıştım. Kahverengi ve kısa kesilmiş saçları, kahverengi gözleri ve mutlu bir gülümsemesi vardı. Tek başına bilet gişesini kurmaya çalışıyor ve başaramıyordu.</span></span></p>

    <p class="msonormal"><span class="font3"><span class="calibre11">Cathleen, “Merhaba, Matt,” dedi. Kızla birlikte gişeyi altından tutup çocuğa yardım ettik.</span></span></p>

    <p class="msonormal"><span class="font3"><i class="calibre5"><span class="calibre11">Kızın yüzü kızarıyor, ne kadar lirin.</span></i></span></p>

    <p class="msonormal"><span class="font3"><span class="calibre11">Cathleen devam etti. “Umm, bu Kelsey. İki hafta bizimle beraber. Ona ne iş yapacağını anlatman gerek.”</span></span></p>

    <p class="msonormal"><span class="font3"><span class="calibre11">Matt, “Sorun değil,” dedi. “Görüşürüz, Cath.”</span></span></p>

    <p class="msonormal"><span class="font3"><span class="calibre11">“Görüşürüz.” Kız gülümsedi ve uzaklaştı.</span></span></p>

    <p class="msonormal"><span class="font3"><span class="calibre11">“Öyleyse, Kelsey, sanırım bugün benim yardımcım olacaksın. Çok hoşuna gidecek. Ben bilet satış gişesi ve hediyelik eşya tezgâhı ile ilgileniyorum, aynı zamanda çöpleri toplar ve stoklarla ilgilenirim. Aslında burada yapılması gereken ne kadar iş varsa benimdir. Babam sirkin hayvan eğitmenidir.”</span></span></p>

    <p class="msonormal"><span class="font3"><span class="calibre11">“Harika bir iş,” diye cevap verdim. “Hayvan eğitmeni kulağa çöpleri toplamaktan daha güzel geliyor,” diye dalga geçtim.</span></span></p>

    <p class="msonormal"><span class="font3"><span class="calibre11">Matt bir kahkaha attı. “O zaman başlayalım,” dedi.</span></span></p>

    <p class="msonormal"><span class="font3"><span class="calibre11">Sonraki birkaç saati kutuları taşıyarak, hediyelik eşya standım kurarak ve gösteri için hazırlık yaparak geçirdik.</span></span></p>

    <p class="msonormal"><span class="font3"><span class="calibre11">Kol kaslarım isyan edip bana karşı sendikalaşmaya hazırlanırken, <i class="calibre5">formdan düşmüşüm,</i> diye düşündüm.</span></span></p>

    <p class="msonormal"><span class="font3"><span class="calibre11">Annem bahçeye çiçek ekmek gibi dev bir projeyle karşısına çıkınca babam her zaman, “Sıkı çalışmak insanı zinde tutar,” derdi. İnanılmaz sabırlıydı, ben işlerin fazlalığı hakkında şikâyet etmeye başlayınca, “Kells, birini seviyorsan, vermeyi ve almayı öğrenmek zorundasın. Bir gün bunları sen de yaşayacaksın,” derdi. İçinde bulunduğum durumun babamın bahsettiklerinden biri olduğuna şüpheliydim.</span></span></p>

    <p class="msonormal"><span class="font3"><span class="calibre11">Her şey bitince, Matt beni bir sirk kostümü seçip üzerimi değiştirmem için Cathleen in yanına gönderdi. Altın renginde, parıltılı taşlarla süslü, normalde bir metrelik bir sopayla bile değmeyeceğim türden bir şeydi.</span></span></p>

    <p class="msonormal"><span class="font3"><span class="calibre11">Kendi kendime, “Umarım buna değer,” diye mırıldandım. Kafamı parlak yakanın içine soktum.</span></span></p>

    <p class="msonormal"><span class="font3"><span class="calibre11">Yeni ışıltılı kostümümü giydikten sonra bilet gişesinin yanına gittim ve Matt’in fiyat çizelgesini astığını gördüm. Biletler, para kasası ve talimatlarla beni bekliyordu. Ayrıca bana öğle yemeği getirmişti.</span></span></p>

    <p class="msonormal"><span class="font3"><span class="calibre11">“Gösteri zamanı. Çabucak bir şeyler yemeye bak, çocukları taşıyan otobüsler yolda.”</span></span></p>

    <p class="msonormal"><span class="font3"><span class="calibre11">Ben yemeğimi bitiremeden gürültülü ve vahşi kamp çocukları telaşla üzerime çullandı. Kendimi minik bufaloların üzerinden geçtiği biri gibi hissettim. Müşteriyi memnun etmeye çalışan gülümsemem büyük ihtimalle korku dolu bir surat ekşimesinden farksızdı. Kaçacak bir yerim yoktu. Etrafımı kuşatmışlardı -hepsi ilgimi çekmeye çalışıyordu.</span></span></p>

    <p class="msonormal"><span class="font3"><span class="calibre11">Yetişkinler gelince ümitle, “Hep birlikte mi ayrı ayrı mı ödeyeceksiniz?” diye sordum.</span></span></p>

    <p class="msonormal"><span class="font3"><span class="calibre11">Öğretmenlerden biri, “Oh, hayır,” diye cevap verdi. “Her çocuğun kendi biletini satın almasına karar verdik.”</span></span></p>

    <p class="msonormal"><span class="font3"><span class="calibre11">Sahte bir gülümsemeyle, “Bu harika,” dedim.</span></span></p>

    <p class="msonormal"><span class="font3"><span class="calibre11">Biletleri satmaya başladım, Cathleen de bana katıldı, bir süre sonra performansın müziğini duydum. Yirmi dakika daha gişede oturdum ama kimse gelmedi, bu yüzden para kasasını kilitledim ve Matt’i buldum, gösteriyi izlemek için çadırın içine girdim.</span></span></p>

    <p class="msonormal"><span class="font3"><span class="calibre11">Sabah erken saatlerde tanıştığım adam ring lideriydi. “İsmi neydi?” diye fısıldadım.</span></span></p>

    <p class="msonormal"><span class="font3"><span class="calibre11">Matt, “Agostino Maurizio,” diye cevap verdi. “Sirkin sahibidir, bütün akrobatlar akrabasıdır.”</span></span></p>

    <p class="msonormal"><span class="font3"><span class="calibre11">Bay Maurizio palyaçoları, akrobatları ve hokkabazları sahneye çıkarttı, performans çok hoşuma gitti. Kısa süre sonra Matt bana bir dirsek attı ve hediyelik eşya standını işaret etti. Antrakt başlamak üzereydi: balon satma zamanıydı.</span></span></p>

    <p class="msonormal"><span class="font3"><span class="calibre11">Birlikte helyum tankından düzinelerce renkli balon şişirdik. Çocuklar çılgına döndü! Bütün tezgâhlara koştular, son kuruşuna kadar harcayacakları paralarını saydılar.</span></span></p>

    <p class="msonormal"><span class="font3"><span class="calibre11">Görünüşe göre en popüler balon rengi kırmızıydı. Ben balonları şişirirken Matt paraları aldı. Bunu daha önce hiç yapmamıştım, birkaç tanesini patlattım ve çocuklar irkildi ama, “Hooop!” diye bağırarak bunu şakaya dönüştürmeyi başardım. Kısa süre sonra çocuklar da benimle birlikte, “Hooop!” çekmeye başladı.</span></span></p>

    <p class="msonormal"><span class="font3"><span class="calibre11">Müzik yeniden duyuldu ve çocuklar çabucak koltuklarına geçti, satın aldıkları nesneleri inceledi. Bazıları karanlıkta parlayan kılıçlar satın almıştı, silahları havada sallayarak neşeyle birbirlerini tehdit ediyorlardı.</span></span></p>

    <p class="msonormal"><span class="font3"><span class="calibre11">Biz otururken Matt’in babası köpek şovu için sahneye çıktı. Sonra yeniden palyaçolar sahneye doldu ve izleyicilere numaralar yaptı. Birisi çocukların üzerine içinde konfeti olan bir kova boşalttı.</span></span></p>

    <p class="msonormal"><span class="font3"><i class="calibre5"><span class="calibre11">Harika! Muhtemelen bunları ben temizleyeceğim.</span></i></span></p>

    <p class="msonormal"><span class="font3"><span class="calibre11">Sonra Bay Maurizio sahneye geri döndü. Dramatik bir safari av müziği çalmaya başladı ve sirkin ışıkları gizemli bir biçimde sönmüş gibi kapatıldı. Bir spot ışığı sahnenin ortasındaki sunucuya odaklandı. “Ve şimdi... programımızın en önemli kısmına geldik! Vahşi, haşin <i class="calibre5">giunglal</i>ardan, Hindistan’ın ormanlarından Amerika’ya getirildi. Korkusuz bir avcı, bir <i class="calibre5">cacci-atore bianco,</i> vahşi dünyada avının peşine düşer, doğru zamanı bekler ve sonra... saldırıya geçer! <i class="calibre5">Movimento<sup class="calibre20">x</sup>r</i></span></span></p>

    <p class="msonormal"><span class="font3"><span class="calibre11">Maurizio konuşurken adamlar sahneye büyük yuvarlak bir kafesi çıkarttı. Tersine çevrilmiş dev bir kâseye benziyordu, bir tarafında tel örgülerden bir tünel vardı. Kafesi sahnenin ortasına koydular ve beton blokların içine gömülü metal halkalara kafesi kilitlediler.</span></span></p>

    <p class="msonormal"><span class="font3"><span class="calibre11">Bay Maurizio devam etti. Mikrofona kükredi ve bütün çocuklar havaya sıçradı. Bay Maurizio’nun tiyatral yetenekleri beni güldürdü. İyi bir hikâye anlatıcıydı. “Bu <i class="calibre5">tigre,</i> dünyanın en <i class="calibre5">pericoloso</i> -en tehlikeli avcılarından biridir! Sizin için hayatını riske atan eğitmenimizi seyredin... Dhiren!” Başını birden sağa çevirdi ve spot ışıklar binanın diğer tarafına odaklanırken koşarak sahneden indi. İki adam eski tarz bir hayvan vagonunu taşıyordu.</span></span></p>

    <p class="msonormal"><span class="font3"><span class="calibre11">Hayvan figürlü krakerlerin kutularında görülen türden bir vagondu. Beyaz, kıvrık, kenarı yaldızlı bir tepesi vardı, kenarları beyaza boyanmış siyah tekerlekler üzerindeydi, eski tarz oymalı tekerlek parmaklıkları altın rengiydi. Her iki taraftaki siyah metal parmaklıklar kavis çizerek tepede birleşiyordu.</span></span></p>

    <p class="msonormal"><span class="font3"><span class="calibre11">Vagonun kapısındaki rampa tel örgülü tünele bağlandı, Matt’in babası kafese girdi. Kafesin bir kenarına üç tabure yerleştirdi. Üzerinde görkemli altın renkli bir kostüm vardı ve elinde kısa bir kamçı tutuyordu.</span></span></p>

    <p class="msonormal"><span class="font3"><span class="calibre11">“Kaplanı serbest bırakın!” diye emretti.</span></span></p>

    <p class="msonormal"><span class="font3"><span class="calibre11">Kapılar açıldı ve kafesin yanında duran bir adam hayvanı dürttü. Ben nefesimi tutarken dev beyaz bir kaplan vagondan çıktı, rampayı aştı ve tel örgülü tünele girdi. Birkaç saniye sonra Matt’in babasıyla birlikte büyük kafesin içindeydi. Kamçı şakladı ve kaplan bir taburenin üzerine çıktı. Bir şaklama daha duyuldu ve kaplan arka bacakları üzerinde doğrulup ön pençeleriyle havayı dövdü. Kalabalık alkışlamaya başladı.</span></span></p>

    <p class="msonormal"><span class="font3"><span class="calibre11">Matt’in babası tabureler arasındaki mesafeyi arttırırken kaplan bir tabureden diğerine atlamaya devam etti. Son sıçrayışında ben de nefesimi tuttum çünkü kaplanın bunu başaracağım sanmıyordum ama Matt’in babası kendinden emindi. Kaplan olduğu yere sindi, mesafeyi tartıp biçti ve havaya sıçradı.</span></span></p>

    <p class="msonormal"><span class="font3"><span class="calibre11">Bütün bedeni birkaç saniye havada kaldı, bacakları ileri ve geri uzanmıştı. Harika bir hayvandı. On pençeleriyle tabureye tutundu, ağırlık merkezini değiştirdi ve arka bacakları da zarifçe taburenin üzerine kondu. Küçük taburenin üzerinde büyük bedenini kolaylıkla döndürdü ve eğiticisine baktı.</span></span></p>

    <p class="msonormal"><span class="font3"><span class="calibre11">Büyük hayvana hayran kaldım ve uzun süre alkışladım.</span></span></p>

    <p class="msonormal"><span class="font3"><span class="calibre11">Kaplan bir emirle kükredi, arka bacakları üzerine kalktı ve yeniden havayı pençeledi. Matt’in babası bağırarak yeni bir komut verdi ve kaplan tabureden inip kafesin kenarında daire çizmeye başladı. Eğitmen de daireye katıldı, bakışlarını hayvanın üzerinden ayırmadı. Kamçıyı hayvanın kuyruğunun dibinden ayırmadı, hareket etmesini sağladı. Matt’in babası bir sinyal verdi ve genç bir adam kafesin içine büyük bir halka soktu. Kaplan halkanın içinden atladı, sonra arkasına döndü ve atlayışı defalarca kez yineledi.</span></span></p>

    <p class="msonormal"><span class="font3"><span class="calibre11">Kaplan terbiyecisinin son numarası kafasını kaplanın ağzına sokmaktı. Herkes sustu ve Matt irkildi. Kaplan ağzını mümkün olduğunca araladı, keskin dişlerini gördüm ve endişeyle öne eğildim. Matt’in babası yavaşça kafasını ağza yaklaştırdı. Kaplan birkaç kez gözlerini kırptı ama yerinden kıpırdamadı, geniş çenesi biraz daha aralandı.</span></span></p>

    <p class="msonormal"><span class="font3"><span class="calibre11">Matt’in babası başını tamamen hayvanın ağzına soktu, hayvanın boynunu ısırıp kafasını kopartabileceği bir pozisyondaydı. Sonra yavaşça başını geri çekti. Başı serbest kalınca geri adım atarak uzaklaştı, büyük bir alkış koptu ve adam birkaç kez selam verdi. Diğer bakıcılar kafesi sökmek için sahneye çıktı.</span></span></p>

    <p class="msonormal"><span class="font3"><span class="calibre11">Benim bakışlarım kaplana odaklandı, şimdi taburelerden birinin üzerindeydi. Dilini hareket ettirdiğini gördüm. Komik bir şeyin kokusunu almış gibi yüzünü buruşturdu. Bir kedinin tüy yumağı yuttuğu zaman yaptığı gibi öğürmek üzereydi. Sonra kendine geldi ve sakin bir biçimde oturmaya devam etti.</span></span></p>

    <p class="msonormal"><span class="font3"><span class="calibre11">Matt’in babası ellerini havaya kaldırdı ve kalabalık alkışladı. Kamçı yeniden şakladı ve kaplan hemen tabureden indi, koşarak tüneli ve rampayı geçti, kafesine girdi. Matt’in babası sahneden indi ve perdenin arkasında gözden kayboldu.</span></span></p>

    <p class="msonormal"><span class="font3"><span class="calibre11">Bay Maurizio dramatik bir ses tonuyla bağırdı. “Büyük Dhiren! <i class="calibre5">Mille graziel</i> Circus Maurizio’yu izlemeye geldiğiniz için teşekkür ederim!”</span></span></p>

    <p class="msonormal"><span class="font3"><span class="calibre11">Kaplanın kafesi uzaklaşırken içimden başını okşamak ve hayvanı rahatlatmak geldi. Kaplanların duyguları var mıydı bilemiyordum ama bir şekilde ruh halini sezebiliyordum. Şimdi, melankolikti.</span></span></p>

    <p class="msonormal"><span class="font3"><span class="calibre11">Tam bu sırada yumuşak bir esinti gece açan yaseminlerin ve sandal ağacının kokusunu burnuma getirdi. Tereyağlı patlamış mısırın ve pamuk şekerin kokusunu tamamen bastırdı. Tüylerim diken olurken kalbim daha hızlı atmaya başladı. Sonra hoş koku ortaya çıktığı gibi çabucak kayboldu, ben içimde sebebi açıklanamaz bir boşluk hissettim.</span></span></p>

    <p class="msonormal"><span class="font3"><span class="calibre11">Işıklar açıldı ve çocuklar dışarıya çıkmaya başladı. Beynim hâlâ biraz pusluydu. Yavaşça ayağa kalktım ve kaplanın ardında gözden kaybolduğu perdeye baktım. Hafif bir sandal ağacı kokusu ve anlaşılmaz bir his benimle kaldı.</span></span></p>

    <p class="msonormal"><span class="font3"><i class="calibre5"><span class="calibre11">Hah! Bende aşın duyarlılık bozukluğu olmalı.</span></i></span></p>

    <p class="msonormal"><span class="font3"><span class="calibre11">Ve gösteri sona erdiğinde ben delirdiğimi düşündüm.</span></span></p>
  </div>
</body>
</html>
