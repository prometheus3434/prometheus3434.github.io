<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="sndt4abd.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><span class="font3"><span class="calibre11"><br class="calibre7" id="calibre_pb_11" /></span></span></p>

    <p class="msonormal"><span> </span></p>

    <p class="calibre8"><a class="pcalibre1 pcalibre" id="_Toc403586793"><span class="font1"><b class="calibre4"><span class="calibre9">6</span></b></span></a></p>

    <h1 class="calibre8"><a class="pcalibre1 pcalibre" id="_Toc403586794"><span class="font1"><b class="calibre4"><span class="calibre9">Mumbai</span></b></span></a></h1>

    <p class="msonormal"><span class="font3"><span class="calibre9">O</span></span><span class="font3"><span class="calibre11">kyanusun üzerinden uçup şehre girerken pencereden dışarı baktım. Modern bir şehir görmeyi beklemiyordum bu yüzden yüzlerce uzun, beyaz bina görünce çok şaşırdım. Uçak büyük, yarımay şeklinde havaalanının etrafında daireler çizerken iniş takımları açıldı.</span></span></p>

    <p class="msonormal"><span class="font3"><span class="calibre11">Zarif uçak iki kez zıpladı ve piste tutundu. Ren in ne durumda olduğunu görmek için yana döndüm. Beklentiyle başını havaya kaldırmıştı, iyi görünüyordu.</span></span></p>

    <p class="msonormal"><span class="font3"><span class="calibre11">Havaalanından hangarlara doğru ilerlerken içime neşeli bir heyecan doldu.</span></span></p>

    <p class="msonormal"><span class="font3"><span class="calibre11">Bay Kadam, “Bayan Kelsey, inmeye hazır mısınız?” diye sordu.</span></span></p>

    <p class="msonormal"><span class="font3"><span class="calibre11">“Evet, sadece çantamı alacağım.”</span></span></p>

    <p class="msonormal"><span class="font3"><span class="calibre11">Çantayı omzuma attım ve dışarı çıktım, çabucak basamakları indim. Nemli ve sıcak havayı ciğerlerime çektim. Gri bir gökyüzü görünce şaşırdım. Hava sıcak ve nemliydi fakat dayanılmayacak gibi değildi.</span></span></p>

    <p class="msonormal"><span class="font3"><span class="calibre11">“Bay Kadam, Hindistan genelde güneşli ve sıcak değil midir?”</span></span></p>

    <p class="msonormal"><span class="font3"><span class="calibre11">“Muson mevsimindeyiz. Burası hiç soğuk olmaz fakat Temmuz ile Ağustos aylarında yağmur yağar, arada bir de siklon olur.”</span></span></p>

    <p class="msonormal"><span class="font3"><span class="calibre11">Çantamı adama uzattım ve Reni indiren işçilere bakmaya gittim. Amerika’dakinden çok daha farklı bir çalışma tarzları vardı. İki adam tasmasına uzun zincirler bağlarken bir diğeri kamyonun arkasındaki rampayı hazırladı. Kaplanı uçaktan indirdiler ama Ren’e yakın olan zincire fazla asıldı. Kaplan öfkeyle kükredi ve isteksizce pençesini savurdu.</span></span></p>

    <p class="msonormal"><span class="font3"><span class="calibre11">Yaklaşmanın tehlikeli olduğunu biliyordum fakat bir şey beni cesaretlendirdi. Ren’in rahatını düşünerek korkmuş adamın yanına gittim, zinciri elinden aldım ve geriye çıkmasını işaret ettim. Sorumluluktan kurtulduğu için mutluydu. Kaplanı rahatlatacak kelimeler fısıldadım, sırtını okşadım ve benimle birlikte kamyona yürümesi için hayvanı cesaretlendirdim.</span></span></p>

    <p class="msonormal"><span class="font3"><span class="calibre11">Ren hemen karşılık verdi ve bir koyun gibi itaat ederek yanımda yürüdü, ağır zinciri arkasında sürükledi. Rampada durdu ve vücudunu bacaklarıma değdirdi. Sonra kamyona atladı, bana doğru döndü ve kolumu yaladı.</span></span></p>

    <p class="msonormal"><span class="font3"><span class="calibre11">Sevgiyle omzunu okşadım ve kulağına yumuşak sözler fısıldadım, elimi tasmaya götürüp zincirleri çözerken hayvanı sakinleştirdim. Ren yüzünde şaşkın bir ifadeyle olduğu yerde donup kalan adama baktı, burnundan nefes verip hafifçe kükreyerek hoşnutsuzluğunu dile getirdi. Ben su verirken başını koluma sürttü ve benim sadık koruyucu köpeğimmiş gibi gözlerini işçilerden ayırmadı. Adamlar kendi aralarında Hintçe konuşmaya başladı.</span></span></p>

    <p class="msonormal"><span class="font3"><span class="calibre11">Kapıyı kapattım ve kilitledim, Bay Kadam da gidip adamlarla konuştu. Yaşananlara şaşırmamış gibiydi. Her ne söylediyse adamları rahatlattı çünkü işlerine geri döndüler, kaplanı rahat bırakmaya özen gösterdiler. Malzemeleri topladılar ve uçağı yakındaki hangara çektiler.</span></span></p>

    <p class="msonormal"><span class="font3"><span class="calibre11">Ren kamyona alındıktan sonra Bay Kadam beni şoförle tanıştırdı. Genç, benden daha küçük bir delikanlıydı. Çantamı nereye koyduğunu gösterdikten sonra benim için satın aldığı diğer çantayı gösterdi. Birkaç bölmesi olan büyük fermuarlı bir çantaydı. Bay Kadam fermuarı açıp içindekileri gösterdi. Arka cepte yüklü miktarda Hint parası vardı. Bir başka cepte Ren ve benim seyahat evraklarım duruyordu. Bir başka cebi açtım ve içinde bir çakmakla pusula buldum. Çantanın esas bölmesi ise çikolatalar, haritalar ve su şişeleriyle doluydu.</span></span></p>

    <p class="msonormal"><span class="font3"><span class="calibre11">“Bay Kadam, diğer eşyalar bir kenara, neden çantaya bir çakmak ve bir pusula koydunuz?”</span></span></p>

    <p class="msonormal"><span class="font3"><span class="calibre11">Gülümsedi ve omzunu silkti, cepleri kapattı ve çantayı ön koltuğa koydu. “Seyahatte işine neler yarar önceden bilemezsin. Ben sadece eksiğiniz olmasın istedim, Bayan Kelsey. Ayrıca, bir tane de Hintçe-İngilizce sözlük var. Şoföre talimatları verdim ama çok fazla İngilizce konuşmaz. Şimdilik sizi ona emanet etmek zorundayım.” Gülümsedi ve omuz silkti.</span></span></p>

    <p class="msonormal"><span class="font3"><span class="calibre11">Kendimi birden çok savunmasız hissettim. Bay Kadam’sız seyahate devam edecek olmak beni endişelendirdi. Lisenin ilk gününü yeniden yaşamak gibiydi, fakat bu sefer lise dünyanın en büyük ülkelerinden biriydi ve herkes farklı bir dil konuşuyordu. <i class="calibre5">Artık tek başımayım</i>, <i class="calibre5">yetişkin gibi davranma vakti geldi.</i></span></span></p>

    <p class="msonormal"><span class="font3"><span class="calibre11">Kendimi rahatlatmaya çalıştım ama bilinmeyenin korkusu içimi kemiriyor ve midemde bir delik açıyordu.</span></span></p>

    <p class="msonormal"><span class="font3"><span class="calibre11">Yalvarırcasına, “Planlarınızı değiştirip bizimle birlikte seyahat edemeyeceğinize emin misiniz?” diye sordum.</span></span></p>

    <p class="msonormal"><span class="font3"><span class="calibre11">“Ne yazık ki, size eşlik edemem.” Beni rahatlatmak için gülümsedi. “Korkmayın, Bayan Kelsey. Siz kaplanla çok güzel ilgileniyorsunuz ve ben seyahatin her aşamasını etraflıca planladım. Bir sorun çıkacağını sanmıyorum.”</span></span></p>

    <p class="msonormal"><span class="font3"><span class="calibre11">Zayıf bir gülümsemeyle karşılık verdi, elimi tuttu ve bir süre bırakmadı. “Güvenin bana, Bayan Kelsey. Her şey çok güzel olacak.” Gözleri parıldadı ve bana göz kırptı, arkasına dönüp uzaklaştı.</span></span></p>

    <p class="msonormal"><span class="font3"><span class="calibre11">Rene baktım. “Pekâlâ, galiba baş başa kaldık.”</span></span></p>

    <p class="msonormal"><span class="font3"><span class="calibre11">Yolculuğa başlayıp bitirmek için sabırsızlanıyordum, kamyonun şoförüne döndüm. “Gidelim mi?”</span></span></p>

    <p class="msonormal"><span class="font3"><span class="calibre11">İç geçirerek, “Evet, gidelim,” dedi.</span></span></p>

    <p class="msonormal"><span class="font3"><span class="calibre11">Ben yerimi aldıktan sonra şoför gaza bastı ve ayağım gazdan hiç çekmedi. Yarışır gibi havaalanından çıktı ve iki dakika sonra trafiğin içinde korkunç hızlarda ilerlemeye başladı. Kapıya ve torpido gözüne tutundum. Fakat bu ülkedeki tek çılgın sürücü kamyonun şoförü değildi. Yoldaki herkes saatte 130 kilometrenin üzerinde hız yapıyordu, benim seyahat rehberime göre kalabalık bir şehirde saatte 80 mille gitmek çok hızlı sayılmıyordu. Camların yanından parlak, canlı giysiler giymiş insanlar akıp gitti.</span></span></p>

    <p class="msonormal"><span class="font3"><span class="calibre11">Sokaklarda türlü araçlar vardı -otobüsler, arabalar, kapısı olmayan üç tekerlekli minik araçlar. Kutuya benzeyenler yerel taksiler olmalıydı çünkü sayıları çok fazlaydı. Ayrıca sayısız motosiklet, bisiklet ve yaya vardı, içi insanlar ve mallarla dolu arabaları çeken hayvanlar bile gördüm.</span></span></p>

    <p class="msonormal"><span class="font3"><span class="calibre11">Yolun solundan gitmemiz gerektiğini düşündüm fakat bu ülkede belirgin bir kural, hatta şeritleri belirleyen çizgiler bile yoktu. Az sayıda ışık, sinyal ve tabela vardı. Arabalar sağda veya solda bir açıklık bulunca, hatta bazen açıklık olmayınca bile, sağa sola dönüyordu. Bir defasında biri arabasını üzerimize sürdü ve son saniyede direksiyonu kırdı. Ben korku dolu gözlerle olan biteni seyrederken şoför bana bakıp güldü.</span></span></p>

    <p class="msonormal"><span class="font3"><span class="calibre11">Bir süre sonra yanımızdan geçip giden manzaraya göz atacak kadar rahatladım, ilgiyle, sayısız rengârenk pazar yerine ve türlü ürünler satan tezgâhlara baktım. Tüccarlar apartmanların önünde veya sokak arabalarında iplere bağlı kuklalar, mücevherler, halılar, hediyelik eşyalar, baharatlar, fındıklar ve türlü meyveler satıyordu.</span></span></p>

    <p class="msonormal"><span class="font3"><span class="calibre11">Herkes bir şey satıyor gibiydi. Reklam panolarında tarot kartları, el falı, egzotik dövmeler, piercing ve kına dükkânlarının ilanları vardı. Farklı görünüm ve sınıflardan insanları bir araya getiren telaşlı, vahşi ve turistik bir şehirdi. Görünüşe göre şehrin başıboş bırakılan bir metrekaresi bile yoktu.</span></span></p>

    <p class="msonormal"><span class="font3"><span class="calibre11">Kalabalık şehirde sinir bozucu bir yolculuğun ardından sonunda otoyola çıktık. Otoyolda kapıyı ve torpido gözünü kavrayan ellerimi gevşettim, fakat bunun sebebi şoförün hız kesmiş olması değildi, aslında daha da hızlanmıştı çünkü trafik daha azdı. Haritadan nereye gittiğimizi takip etmeye çalıştım ama tabelaların azlığı işimi güçleştiriyordu. Gözümden kaçmayan şey ise kaplan rezervine doğru giden yolların girişlerini şoförümüzün hiç kaçırmadığıydı.</span></span></p>

    <p class="msonormal"><span class="font3"><span class="calibre11">“Şu taraftan, sola!” diye işaret ettim.</span></span></p>

    <p class="msonormal"><span class="font3"><span class="calibre11">Omzunu silkti ve elini havada sallayarak tavsiyemi geçiştirdi. Sözlüğü elime aldım ve telaşla <i class="calibre5">sol veya yanlış yol</i> sözcüklerini aradım. Sonunda yanlış yol anlamına gelen <i class="calibre5">kharabi raha</i> sözcüklerini buldum, işaret parmağıyla ilerideki yolu işaret etti. “Hızlı yol,” dedi.</span></span></p>

    <p class="msonormal"><span class="font3"><span class="calibre11">Pes ettim ve istediğini yapmasına izin verdim. Sonuçta, adam kendi ülkesindeydi. Yollar hakkında benden daha fazla şey bildiğine şüphem yoktu.</span></span></p>

    <p class="msonormal"><span class="font3"><span class="calibre11">Üç saat yol aldıktan sonra Ramkola isminde küçük bir kasabada durduk. Buna bir kasaba demek abartılı olurdu çünkü sadece bir tane benzin istasyonu, bir marketi ve beş binası vardı. Ormanın kıyısındaydı. Bir tabela gözüme ilişti.</span></span></p>

    <p class="msonormal"><br class="calibre1" /></p>

    <p class="msonormal"><span class="font3"><span class="calibre11">Şoför kamyondan indi ve depoyu doldurmaya başladı. Sokağın karşısındaki marketi işaret etti. “Ye, güzel yemek,” dedi.</span></span></p>

    <p class="msonormal"><span class="font3"><span class="calibre11">Çantamı aldım ve Ren’e bakmak için kamyonun arkasına geçtim. Kafesinde yere uzanmıştı. Yaklaştığımı görünce gözlerini açtı ve esnedi ama hâlâ tetikteydi.</span></span></p>

    <p class="msonormal"><span class="font3"><span class="calibre11">Markete doğru yürüdüm ve boyası soyulan kapıyı açtım. Bir çan sesi geldiğimi haber verdi.</span></span></p>

    <p class="msonormal"><span class="font3"><span class="calibre11">Üzerinde geleneksel Hint kıyafeti olan bir kadın dükkânın arka kısmından çıktı ve bana bakıp gülümsedi. “<i class="calibre5">Namaste</i>. Yiyecek? Bir şey yer misin?”</span></span></p>

    <p class="msonormal"><span class="font3"><span class="calibre11">“Oh! İngilizce biliyor musunuz? Evet, bir şeyler yemek istiyorum.</span></span></p>

    <p class="msonormal"><span class="font3"><span class="calibre11">“Sen otur. Ben yapar.”</span></span></p>

    <p class="msonormal"><span class="font3"><span class="calibre11">Benim için öğle yemeği olsa da güneş batmaya başladığından insanlar için akşam yemeği olmalıydı. Pencerenin kenarındaki iki sandalyeli masayı işaret etti ve gözden kayboldu. Küçük, dikdörtgen marketin içinde çeşitli sebze ve meyveler, yakındaki vahşi yaşam parkını simgeleyen hediyelik eşyalar, kibritler ve alet edevat gibi pratik şeyler satılıyordu.</span></span></p>

    <p class="msonormal"><span class="font3"><span class="calibre11">Arka planda yumuşak bir Hint müziği çalıyordu. Bir si-tarın sesini tanıdım ve çanların sesini duydum fakat diğer enstrümanı çıkaramadım. Kadının gittiği tarafa baktım ve mutfaktan gelen sesleri duydum. Görünüşe göre, market daha büyük bir binanın ön kısmıydı ve aile arka taraftaki evde yaşıyordu.</span></span></p>

    <p class="msonormal"><span class="font3"><span class="calibre11">Kadın inanılmaz bir süratle dört kâse yemek hazırlayarak geri döndü. Peşinden gelen küçük kızın elinde birkaç kâse daha vardı. Egzotik ve baharatlı şeylerdi. “Lütfen ye,” dedi.</span></span></p>

    <p class="msonormal"><span class="font3"><span class="calibre11">Kadın yine arkada gözden kayboldu ama küçük kız ben yemek yerken rafları düzeltti. Bana çatal bıçak getirmemişlerdi bu yüzden yiyeceklerin bazıları için ellerimi kaşık olarak kullandım fakat Hint geleneğini unutmayarak bu iş için sağ elimi seçtim. Bay Kadam’ın uçakta bundan bahsetmiş olması büyük şans.</span></span></p>

    <p class="msonormal"><span class="font3"><span class="calibre11">Basmati pirinci, <i class="calibre5">naan</i> ekmeği ve <i class="calibre5">tandoori</i> tavuğu tanıdım fakat diğer üç yemeği daha önce hiç görmemiştim. Kıza baktım ve başımı yana yatırıp, “İngilizce biliyor musun?” diye sordum.</span></span></p>

    <p class="msonormal"><span class="font3"><span class="calibre11">Başıyla onayladı ve yanıma geldi. Parmaklarıyla işaret ederek, “Az İngilizce,” dedi.</span></span></p>

    <p class="msonormal"><span class="font3"><span class="calibre11">İçinde baharatlı sebzeler olan üçgen böreği işaret ettim.</span></span></p>

    <p class="msonormal"><span class="font3"><span class="calibre11">“Bu nedir?”</span></span></p>

    <p class="msonormal">“<span class="font3"><span class="calibre11">Bu <i class="calibre5">samosa.”</i></span></span></p>

    <p class="msonormal"><span class="font3"><span class="calibre11">“Ya bu ve diğeri?”</span></span></p>

    <p class="msonormal"><span class="font3"><span class="calibre11">Önce birini sonra diğerini işaret etti. <i class="calibre5">“Rasmalai</i> ve <i class="calibre5">baigan bhjartha</i>.” Utangaç bir biçimde gülümsedi ve yeniden rafların yanına geri döndü.</span></span></p>

    <p class="msonormal"><span class="font3"><span class="calibre11">Anladığım kadarıyla <i class="calibre5">rasmalai</i>, tatlı kremalı sosa batırılmış keçi peyniri toplarıydı. <i class="calibre5">Baigan bhartha</i> ise bezelye, soğan ve domatesli bir patlıcan yemeğiydi. Hepsi çok güzeldi ama biraz fazlaydı. Yemeğim bitince kadın bana mango, yoğurt ve keçi sütünden yapılmış bir milkshake getirdi.</span></span></p>

    <p class="msonormal"><span class="font3"><span class="calibre11">Kadına teşekkür ettim, karışımı yudumladım ve dışarıdaki manzaraya baktım.</span></span></p>

    <p class="msonormal"><span class="font3"><span class="calibre11">Görülecek çok fazla şey yoktu: sadece benzin istasyonu ve kamyonun yanında dikilen iki adam vardı. Birisi beyazlar giymiş çok yakışıklı bir delikanlıydı. Yüzünü markete döndü ve sırtı bana dönük adamla konuştu, ikinci adam daha yaşlıydı ve Bay Kadam’a benziyordu. Tartışıyor gibiydiler. Baktıkça sırtı dönük olanın Bay Kadam olduğuna daha çok inandım fakat delikanlıya bağırıp duruyordu ve Bay Kadam’ı bu kadar öfkeli hayal edemedim.</span></span></p>

    <p class="msonormal"><span class="font3"><i class="calibre5"><span class="calibre11">Bu çok garip,</span></i></span> <span class="font3"><span class="calibre11">diye düşündüm. Açık pencereden birkaç kelime duymaya çalıştım. Yaşlı olan sıklıkla <i class="calibre5">nahi mahodaya</i> dedi, genç olan ise <i class="calibre5">avashyak</i> veya onun gibi bir şeyi tekrarlıyordu. Hintçe sözlüğüme baktım ve <i class="calibre5">nahi mahodayayı</i> kolaylıkla buldum. <i class="calibre5">Mümkün değil</i> veya <i class="calibre5">hayır efendim</i> anlamına geliyordu. <i class="calibre5">Avashyak</i> daha zordu çünkü nasıl yazıldığını çözmem gerekti ama sonunda onu da buldum. Bu ise, <i class="calibre5">gerekli</i> veya <i class="calibre5">zaruri</i> anlamına geliyordu, <i class="calibre5">olması gereken</i> veya <i class="calibre5">yapılması gereken</i> bir şeydi.</span></span></p>

    <p class="msonormal"><span class="font3"><span class="calibre11">Daha yakından bakmak için pencereye yanaştım. Sonra beyazlı adam kafasını kaldırdı ve camdan kendilerini seyrettiğimi gördü. Sohbeti hemen sonlandırdı ve görüş alanımdan çıktı, kamyonun yanma geçti. Yakalandığım için utandım ama çok meraklandım, rafların arasından kapıya doğru yürüdüm. Yaşlı adamın Bay Kadam olup olmadığını öğrenmem gerekiyordu.</span></span></p>

    <p class="msonormal"><span class="font3"><span class="calibre11">Kapı kolunu tuttum ve çevirdim, paslı menteşeler üzerinde gıcırdayan kapıyı açtım. Tozlu yolu geçtim ve kamyonun yanına gittim ama kimseyi göremiyordum. Aracın etrafında dönünce arkasına da dolaştım, Ren tetikteydi ve kafesinden beni izliyordu. Fakat iki adam ve şoför ortadan kaybolmuştu. Kabine baktım. İçinde kimse yoktu.</span></span></p>

    <p class="msonormal"><span class="font3"><span class="calibre11">Kafam karıştı, yemeğin parasını ödemediğimi hatırladım, yolu geçtim ve markete girdim. Genç kız tabakları çoktan toplamıştı. Çantamdan biraz para çıkarttım ve sordum. “Ne kadar?”</span></span></p>

    <p class="msonormal"><span class="font3"><span class="calibre11">“Yüz rupi.”</span></span></p>

    <p class="msonormal"><span class="font3"><span class="calibre11">Bay Kadam bana söylenen miktarı kırka bölersem kendi para değerimi bulacağımı söylemişti. Bu hesabı yapınca yemeğin iki buçuk dolar tuttuğunu anladım. Matematik seven babamı ve küçükken bana yaptırdığı hızlı bölme hesapları aklıma gelince gülümsedim. İki yüz rupi verdim ve kızın yüzü aydınlandı.</span></span></p>

    <p class="msonormal"><span class="font3"><span class="calibre11">Kıza teşekkür ettim, yemeğin çok güzel olduğunu söyledim, çantamı aldım ve kapıyı açtım, dışarıya çıktım.</span></span></p>

    <p class="msonormal"><span class="font3"><span class="calibre11">Kamyon gitmişti.</span></span></p>
  </div>
</body>
</html>
