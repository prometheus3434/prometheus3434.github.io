<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="sndt4abd.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><span class="font3"><span class="calibre11"><br class="calibre7" id="calibre_pb_10" /></span></span></p>

    <p class="calibre8"><a class="pcalibre1 pcalibre" id="_Toc403586791"><span class="font3"><b class="calibre4"><span class="calibre9">5</span></b></span></a></p>

    <p class="calibre8"><a class="pcalibre1 pcalibre" id="_Toc403586792"><span class="font3"><b class="calibre4"><span class="calibre9">Uçak</span></b></span></a></p>

    <p class="msonormal"><span class="font3"><span class="calibre9">E</span></span><span class="font3"><span class="calibre11">rtesi sabah büyük bir enerji ile uyandım. Seyahate çıkacağım için çok hevesli ve pozitiftim. Duş alıp kısa bir kahvaltı yaptıktan sonra çantamı aldım, uyanık olan tek kişi olduğu için sadece Sarah’a sarıldım ve garaja koştum. Bendeye atladım, hâlâ hatırladığım kadar güzeldi.</span></span></p>

    <p class="msonormal"><span class="font3"><span class="calibre11">Panayır yerinin parkına girdim ve orta büyüklükte bir kamyonun yanma park ettim. Aracın kalın bir ön camı, çok büyük tekerlekleri ve ancak merdivenle çıkılan minik kapıları vardı. Modası geçmiş bir <i class="calibre5">Monster Truck\</i> benziyordu fakat kendi haline bırakılmak yerine kargo işine verilmişti. Kabinin arkasında üzeri gri bezle örtülmüş çelik çerçeveli bir kasa vardı.</span></span></p>

    <p class="msonormal"><span class="font3"><span class="calibre11">Arka taraftan rampa indirilmişti, Bay Davis kaplanı kafese koyuyordu. Renin boynunda kalın bir zincir vardı, Bay Davis ve Matt birlikte zincirin ucunu sıkı sıkı tutuyordu. Kaplan çok sakindi ve etrafındaki kargaşadan etkilenmiyor gibiydi. Adamların kamyonu hazırlamasını beklerken beni seyretti. Sonunda, hazır olduklarında, Bay Davis’in emriyle Ren hemen araca yüklendi.</span></span></p>

    <p class="msonormal"><span class="font3"><span class="calibre11">Bay Kadam çantamı aldı ve omzuna astı. “Bayan Kelsey, şoförle birlikte önde mi gitmek istersiniz yoksa birlikte Bendeye mi binelim?”</span></span></p>

    <p class="msonormal"><span class="font3"><span class="calibre11">Dev kargo kamyonuna baktıktan hemen sonra kararımı verdim. “Sizinle geleyim. Bu çirkin şeyi asla bir Bendeye tercih etmem.”</span></span></p>

    <p class="msonormal"><span class="font3"><span class="calibre11">Adam başıyla onaylayarak bir kahkaha attı ve çantamı Bentley’in bagajına koydu. Gitme vakti geldiği için Bay Davis ve Matt’e el salladım, araca bindim ve emniyet kemerimi bağladım. Kısa süre sonra kamyonun arkasından I-5’te ilerliyorduk.</span></span></p>

    <p class="msonormal"><span class="font3"><span class="calibre11">Rüzgâr yüzünden konuşmak zordu, bu yüzden başımı sıcak ve yumuşak deriye yasladım, yanımızdan akıp giden manzarayı seyrettim. Aslında çok hızlı gitmiyor, saatte sadece elli beş mil yapıyorduk, hız limitinin bile altındaydık. Meraklı insanlar araçlarını yavaşlatıp küçük konvoyumuza baktı. Willsonville yakınında trafik yoğunlaştı ve daha önce bizi geçip giden araçlara yetiştik.</span></span></p>

    <p class="msonormal"><span class="font3"><span class="calibre11">Havaalanı, 1-5 yoluna fincan sapı gibi bağlanan 205 numaralı otoyoldan gidilirse yirmi mil uzaktaydı. Önümüzdeki kamyon havaalanı yoluna girdi, sonra dar bir sokaktan ilerledi ve büyük hangarların arkasında durdu. Kargo uçakları yan yana sıralanmıştı ve yükleniyordu. Bay Kadam insanların ve araçların arasından geçti, özel uçağın yanında durdu. Uçağın üzerinde Uçan Kaplan Havayolu yazıyordu ve üstünde koşan bir kaplan resmi vardı.</span></span></p>

    <p class="msonormal"><span class="font3"><span class="calibre11">Bay Kadam’a döndüm ve başımla uçağı işaret ettim. “Uçan Kaplan, ha?”</span></span></p>

    <p class="msonormal"><span class="font3"><span class="calibre11">Sırıttı. “Uzun bir hikâye, Bayan Kelsey, uçakta size anlatırım.” Çantamı bagajdan çıkarttı, anahtarları yanında dikilen bir adama uzattı. Adam anahtarları alıp görkemli arabayla uzaklaştı.</span></span></p>

    <p class="msonormal"><span class="font3"><span class="calibre11">İri yarı adamlar motorlu bir paletle kaplanın kasasını kamyondan alıp ustaca uçağın büyük, özel yapım kargo kısmına yerleştirdi.</span></span></p>

    <p class="msonormal"><span class="font3"><span class="calibre11">Kaplanın güvende ve rahat olduğundan emin olduktan sonra uçağın merdivenlerini çıktık ve içeriye adım attık.</span></span></p>

    <p class="msonormal"><span class="font3"><span class="calibre11">İçerinin refahı beni çok şaşırttı. Uçak siyah, beyaz ve krom renklerde dekore edilmişti, bu sayede modern ve gösterişli duruyordu. Siyah deriden koltuklar inanılmaz rahat duruyordu, ticari havayollarının koltuklarıyla ilgisi yoktu ve tamamen yatıyordu!</span></span></p>

    <p class="msonormal"><span class="font3"><span class="calibre11">Uzun, siyah saçlı çekici bir uçuş görevlisi koltuğu işaret etti ve kendisini tanıttı. “Adım Nilima. Lütfen, yerinizi alın, Bayan Kelsey,” dedi. Aksam Bay Kadam’ınkine benziyordu.</span></span></p>

    <p class="msonormal"><span class="font3"><span class="calibre11">“Siz de Hintli misiniz?” diye sordum.</span></span></p>

    <p class="msonormal"><span class="font3"><span class="calibre11">Nilima başıyla onayladı ve başımın arkasına bir yastık yerleştirirken gülümsedi. Sonra bana bir battaniye ve birkaç dergi getirdi. Bay Kadam karşımdaki geniş koltuğa yerleşti. Hostesi elini havada sallayarak gönderdi, kemerini bağladı, yastık ve battaniye istemeye gerek görmedi.</span></span></p>

    <p class="msonormal"><span class="font3"><span class="calibre11">Daha önce ailemle tatile giderken birkaç kez uçağa binmiştim. Uçuş süresince rahattım fakat kalkışlarda ve inişlerde gergin oluyordum. Herhâlde beni en çok rahatsız eden şey motorların sesiydi, çalıştıkları zamanki uğursuz kükreme hoşuma gitmiyor ve kalkarken koltuğa yapışmak beni hep huzursuz ediyordu, inişler de eğlenceli değildi fakat genelde uçaktan ineceğim için heyecanlı olur ve yolculuğun gitmesini dört gözle beklerdim.</span></span></p>

    <p class="msonormal"><span class="font3"><span class="calibre11">Fakat bu uçak farklıydı. Lüks ve genişti, ayakları uzatmak için yeterince yeri ve arkaya yatan konforlu koltukları vardı. Ticari bir uçakla uçmaktan çok daha güzeldi. Bunu diğer uçaklarla mukayese etmek, arabanın koltuğu altında bulunan bayat bir patates cipsini içi krema, ufalanmış pastırma, tereyağı, rendelenmiş peynir ile doldurulmuş taze çekilmiş karabiberli bir kumpirle karşılaştırmaya benziyordu. Evet, bu uçak harikaydı.</span></span></p>

    <p class="msonormal"><span class="font3"><span class="calibre11">Bütün bu lüks ve gösterişli Bentley araba, Bay Kadam’m işverenini merak etmeme sebep oldu. Hindistan’ın güçlü zenginlerinden olmalıydı. Kim olabileceğini düşündüm ama aklıma mantıklı bir şey gelmedi.</span></span></p>

    <p class="msonormal"><span class="font3"><i class="calibre5"><span class="calibre11">Belki de Bollywood aktörlerinden bindir. Ne kadar para kazandıklarını merak ediyorum. Hayır, bu olamaz. Bay Kadam uzun süredir adam için çalışıyormuş, bu yüzden şimdi çok yaşlı olmalı.</span></i></span></p>

    <p class="msonormal"><span class="font3"><span class="calibre11">Ben Bay Kadam’ın gizemli işverenini düşünürken uçak hızlandı ve kalkışa geçti. Neler olduğunun farkına bile varmadım! Belki koltuğum çok yumuşak olduğu için uçak kalkarken içine gömüldüğüm içindi, belki de pilot çok ustaca bir iş çıkartmıştı. Belki de ikisi birdendi. Pencereden dışarı baktım ve gittikçe küçülen Colombia Nehri’ni seyrettim, bir süre sonra bulutların arasına girdik, artık yeri göremiyordum.</span></span></p>

    <p class="msonormal"><span class="font3"><span class="calibre11">Bir buçuk saat boyunca dergilere göz gezdirdim, sudoku ve kare bulmacayı çözdüm. Sonunda dergileri elimden bıraktım ve Bay Kadam’a baktım. Adamı rahatsız etmek istemiyordum ama aklımda onlarca soru vardı.</span></span></p>

    <p class="msonormal"><span class="font3"><span class="calibre11">Boğazımı temizledim. Gülümseyerek gazetesinin üzerinden bana baktı. Tabii ki, ağzımdan çıkan ilk soru benim için en önemsiz olanıydı.</span></span></p>

    <p class="msonormal"><span class="font3"><span class="calibre11">“Bay Kadam, bana Uçan Kaplan Havayolu’ndan bahsedecektiniz.”</span></span></p>

    <p class="msonormal"><span class="font3"><span class="calibre11">Gazeteyi katlayıp masanın üzerine koydu. “Hımmm. Nereden başlasak? Patronum bir dönem Uçan Kaplan Havayolu Yük ve Kargo Şirketi veya kısa ismiyle Uçan Kaplan Havayolunun sahibiydi, ben de yöneticisiydim. 1940’lardave 1950’lerde en büyük trans-Atlantik kargo kiralama şirketiydi. Dünyanın neredeyse bütün kıtalarına hizmet veriyorduk.” “Uçan Kaplan ismi nereden geldi?”</span></span></p>

    <p class="msonormal"><span class="font3"><span class="calibre11">Koltuğunda hafifçe kıpırdandı. “Patronumun kaplanlara olan ilgisini zaten biliyorsun, bunun yanı sıra orijinal pilotlardan bazıları II. Dünya Savaşı sırasında ‘kaplan’ uçaklarını kullanmıştı. Savaşta vahşi görünmeleri için kaplan köpekbalıkları gibi boyandıklarını hatırlarsın.”</span></span></p>

    <p class="msonormal"><span class="font3"><span class="calibre11">“Patronum 80’lerde şirketi satmaya karar verdi fakat bu uçağı kendi kişisel işleri için sakladı.”</span></span></p>

    <p class="msonormal"><span class="font3"><span class="calibre11">“Patronunuzun ismi nedir? Onunla tanışacak mıyım?” Adamın gözleri parıldadı. “Tabii ki. Hindistan’a gidince onunla tanışacaksın. Seninle sohbet etmeyi çok istediğine eminim.” Bakışları kısa süreliğine uçağın arka kısmına odaklandı sonra yeniden bana baktı. Cesaretlendirici bir bakışla, “Başka sorun var mı?” diye sordu.</span></span></p>

    <p class="msonormal"><span class="font3"><span class="calibre11">“Öyleyse sen onun başkan vekili gibi bir şeysin, değil mi?”</span></span></p>

    <p class="msonormal"><span class="font3"><span class="calibre11">Hintli adam bir kahkaha attı. “Şöyle diyelim, çok zengin bir adamdır ve bana bütün iş görüşmelerini yapmama izin verecek kadar güvenir.”</span></span></p>

    <p class="msonormal"><span class="font3"><span class="calibre11">“Ah, öyleyse Bay Burns’ün Bay Smithers’ı diyebiliriz.” Kaşlarını havaya kaldırdı. “Korkarım ne demek istediğini anlamadım.”</span></span></p>

    <p class="msonormal"><span class="font3"><span class="calibre11">Yüzüm kızardı ve elimi havada salladım. “Boş ver. <i class="calibre5">The Simpsonstan.</i> karakterler. Sen herhâlde hiç izlememişsindir.” “Korkarım izlemedim, Bayan Kelsey.”</span></span></p>

    <p class="msonormal"><span class="font3"><span class="calibre11">Bay Kadam patronundan bahsederken biraz tedirgindi fakat uçaklardan bahsederken daha rahattı. Bu yüzden adamı devam etmesi için cesaretlendirdim. Koltuğuma iyice yerleştim, ayakkabılarımı çıkarttım ve bacaklarımı altıma aldım. “Ne tür kargo taşıyordunuz?”</span></span></p>

    <p class="msonormal"><span class="font3"><span class="calibre11">Adamın rahatladığı her halinden belliydi. “Geçen seneler boyunca, çok ilgi çekici şeyler taşıdık. Örneğin, Su Dünyası’nın meşhur katil balinasını ve hatta Özgürlük Heykeli’nin meşalesini taşıdık. Fakat genelde sıradan şeylerdi. Kutulanmış yiyecekler, tekstil ürünleri, paketler ve her tür eşya.”</span></span></p>

    <p class="msonormal"><span class="font3"><span class="calibre11">“Bir balinayı uçağa nasıl sığdırdınız?”</span></span></p>

    <p class="msonormal"><span class="font3"><span class="calibre11">“Önce bir yüzgecini, sonra diğerini taşıdık, Bayan Kelsey.” Bay Kadam’ın yüzünde ciddi bir ifade vardı. Ben gülmeye başladım. Gözümden akan bir damla yaşı sildim. “Öyleyse, şirketi sen mi yönetiyordun?”</span></span></p>

    <p class="msonormal"><span class="font3"><span class="calibre11">“Evet, Uçan Kaplan Havayolunu geliştirmek için oldukça uğraştım. Havacılık sektörü hoşuma gidiyordu.” Uçağı işaret etti. “Şimdi içinde olduğumuz uçak bir MD-11, bir McDonnell Douglas’tır. Uzun seyahatlere çıkabilir, zaten okyanus aşırı</span></span> <span class="font3"><span class="calibre11">yolculuklar için böylesi uygundur. Gövde fark ettiğiniz gibi ferah ve konforludur. Kanatların altında iki motoru vardır, üçüncüsü ise dikey stabilizatörün altında, arkadadır. Tabii ki, içi konfor ve rahatlık için tasarlanmıştır, bir pilotu, uçuş mürettebatı ve güvenlik için özel personeli vardır.”</span></span></p>

    <p class="msonormal"><span class="font3"><span class="calibre11">“Hımmm, kulağa... çok sağlam geliyor.”</span></span></p>

    <p class="msonormal"><span class="font3"><span class="calibre11">Koltuğunda öne doğru eğildi ve hevesle devam etti. “Bu uçak eski bir modeldir ama hâlâ hızlı seyahat etmeyi mümkün kılar.” Parmaklarıyla özelliklerini saydı. “Uzun bir gövdeye, uzun kanat genişliğine, kanatlarda ve kuyrukta aerodinamik profile ve yeni motorlara sahiptir.”</span></span></p>

    <p class="msonormal"><span class="font3"><span class="calibre11">“Uçuş güvertesinde her tür modern imkân bulunur -elektronik kontrol paneli, çift yönlü uçuş yönetimi, GPS, merkezi hata göstergesi- aynı zamanda kötü hava koşullarında otomatik iniş yapma yeteneğine de sahiptir. Tabii ki, orijinal şirket</span></span> <span class="font3"><span class="calibre11">ismi ve logoyu hâlâ taşıyoruz, bunu uçağa binerken fark etmemiştim.</span></span></p>

    <p class="msonormal"><span class="font3"><span class="calibre11">Teknik detaylardan bahsederken çok hevesliydi. Anlattıklarının önemli olduğuna emindim fakat ne işe yaradıklarım bilmiyordum. Tek bildiğim şey bunun çok iyi bir uçak olduğu ve galiba üç motorunun bulunduğuydu.</span></span></p>

    <p class="msonormal"><span class="font3"><span class="calibre11">Söylediklerinden bir şey anlamadığımı fark etmiş olmalıydı çünkü şaşkın yüzüme baktı ve kıkırdadı. “Belki de başka bir konudan bahsetsek daha iyi olur, ne dersin? Sana ülkemdeki kaplan efsanelerini anlatmamı ister misin?”</span></span></p>

    <p class="msonormal"><span class="font3"><span class="calibre11">Hevesli bir biçimde başımla onayladım, devam etmesini istedim. Bacaklarımı yana attım, battaniyeyi çeneme kadar çektim ve kafamı yastığa yasladım.</span></span></p>

    <p class="msonormal"><span class="font3"><span class="calibre11">Hikâye anlatmaya başlayınca Bay Kadam’ın vurguları hemen değişti. İngilizce telaffuzu kötüleşti, aksam yine baskın geldi ve kelimeler melodik bir ritimle ağzından çıkmaya başladı. Adamın bu ritmik ses tonunu dinlemek çok hoşuma gidiyordu.</span></span></p>

    <p class="msonormal"><span class="font3"><span class="calibre11">“Kaplanlar ormanların büyük koruyucularıdır. Birçok Hint efsanesinde kaplanların güçleri olduğundan bahsedilir. Ejderhalarla bile cesurca savaşır ama aynı zamanda basit köylülere yardım eder. Vazifelerinden biri kuyruğuyla yağmur bulutlarını getirmektir, böylece köylülerin susuzluğuna son verir.”</span></span></p>

    <p class="msonormal"><span class="font3"><span class="calibre11">“Ben mitolojiyi çok severim. Hindistan’da insanlar hâlâ kaplan efsanelerine inanıyor mu?”</span></span></p>

    <p class="msonormal"><span class="font3"><span class="calibre11">“Evet, kırsal kesimdekiler hâlâ inanıyor fakat ülkenin dört bir yanında da inananları bulabilirsin, bunların arasında bugünün modern dünyasının bir parçası olanlar bile vardır. Bazıları kaplanın mırlamasının kâbusları sone erdirdiğini söyler, bunu hiç duymuş muydun?”</span></span></p>

    <p class="msonormal"><span class="font3"><span class="calibre11">“Bay Davis bana kaplanların mırlamadığını söylemişti. Büyük kedilerin kükrediğini ve gürlediğini ama mırlamadığım dile getirmişti. Fakat ben Renin mırladığına yemin edebilirim.”</span></span></p>

    <p class="msonormal"><span class="font3"><span class="calibre11">“Ah, çok haklısın. Modern bilim bir kaplanın mırıltı olarak tanımlanan sesi çıkaramayacağını söyler. Büyük kedilerden bazıları titreşen sesler çıkartır fakat bunlar ev kedilerinin mırlamasına pek benzemez. Yine de, bazı Hint efsanelerinde mırlayan kaplanlardan bahsedilir. Aynı zamanda, kaplanın bedeninin özel iyileştirme güçleri olduğuna inanılır. Zaten düzenli olarak avlanmalarının, öldürülmelerinin ve vücut parçalarının satılmasının bir sebebi de budur.”</span></span></p>

    <p class="msonormal"><span class="font3"><span class="calibre11">Sandalyesinde arkaya yaslandı, rahatladı. “İslam dininde, Allah’ın kendisine sadık kullarına yardım etmek ve onları korumak için bir kaplan gönderdiğine inanılır. Fakat aynı zamanda hainleri cezalandırmak için de kaplan gönderdiği söylenir.”</span></span></p>

    <p class="msonormal"><span class="font3"><span class="calibre11">“Ben İslam dinine inanıyor olsaydım bir kaplan görünce koşmaya başlardım. Beni korumaya mı yoksa cezalandırmaya mı geliyor bilmem mümkün değil.”</span></span></p>

    <p class="msonormal"><span class="font3"><span class="calibre11">Adam bir kahkaha attı. “Çok akıllıca bir seçim. İtiraf ediyorum, patronum gibi ben de kaplanlardan oldukça etkilenen biriyim. Hint kaplanlarının mitolojisi ile ilgili çok sayıda kitap okudum.”</span></span></p>

    <p class="msonormal"><span class="font3"><span class="calibre11">Sesi azalarak yok oldu, bir süre düşüncelere daldı, ardından gözleri parıldadı. İşaret parmağıyla açık yakasını düzeltince gömleğinin içinde bir zincirin ucuna asılı küçük, kama şeklinde bir kolye taşıdığını gördüm.</span></span></p>

    <p class="msonormal"><span class="font3"><span class="calibre11">Dikkatini yeniden bana odaklayınca elini hemen kucağına indirdi ve devam etti. “Kaplanlar aynı zamanda güç ve ölümsüzlüğün sembolüdür. Birçok şekilde kötülükleri bertaraf ettiklerine inanılır. Yaşam veren, gardiyan, muhafız ve koruyucu olarak bilinirler.”</span></span></p>

    <p class="msonormal"><span class="font3"><span class="calibre11">Bacaklarımı uzattım ve başımı hafifçe yana yatırdım. “Yardıma bekleyen kadınlarla ilgili kaplan hikâyeleri var mı?”</span></span></p>

    <p class="msonormal"><span class="font3"><span class="calibre11">Durup düşündü. “Evet, aslında benim en sevdiğim hikâyelerden biri kanatlanıp kendisini seven prensesi korkunç bir felaketten kurtaran kaplanla ilgili olandır. Kaplan prensesi sırtında taşır, birlikte fiziksel formlarını terk eder ve gökyüzünde cennete doğru seyahat eden beyaz bir parıltıya dönüşür, sonunda Samanyolu yıldızlarına katılırlar. Birlikte sonsuza kadar Dünya’daki insanları izler ve onları korurlar.”</span></span></p>

    <p class="msonormal"><span class="font3"><span class="calibre11">Uykulu bir biçimde esnedim. “Bu çok güzel. Galiba benim de favori hikâyem bu olacak.” Adamın yumuşak melodik sesi beni rahatlatmıştı. Uyanık kalmayı ve dinlemeyi ne kadar çok istesem de uykuya dalmak üzereydim.</span></span></p>

    <p class="msonormal"><span class="font3"><span class="calibre11">Anlatmaya devam etti. “Kuzeydoğu Hindistan’da, erkeklerle kaplanların akraba olduğuna, kardeş olduklarına inanılır. Bir efsanede Toprak Ana’nın kaplanların ve erkeklerin annesi olduğu söylenir. Kardeşler eskiden mutluluk ve uyum içerisinde birlikte yaşarmış fakat bir kadın yüzünden aralarında anlaşmazlık çıkmış, Kaplan Kardeş ve Erkek Kardeş birbiriyle o kadar vahşice savaşmış ki sonunda Toprak Ana onlara daha fazla tahammül edemeyip ikisini de yanından uzaklaştırmış.”</span></span></p>

    <p class="msonormal"><span class="font3"><span class="calibre11">“Kaplan Kardeş ve Erkek Kardeş, Toprak Ananın evini terk ettikten sonra kendilerini yerin derinliklerinde pangolinin ini denilen karanlık bir mağarada bulmuş. Toprağın altında her gün kavga etmişler ve sonunda ayrı yaşamaya karar vermişler. Kaplan Kardeş avlanmak için ormana gitmiş, Erkek Kardeş de çiftçilik yapmak için kuzeyi seçmiş. Birbirlerinden uzak kalınca ikisi de mutluymuş. Fakat birisi diğerinin bölgesine girerse kavga çıkıyormuş. Yüzyıllar sonra bile efsane hâlâ geçerli. Erkek Kardeş’in soyundan gelenler ormanları rahat bırakırsa Kaplan Kardeş de bizi rahat bırakıyor. Yine de, kaplan bizim akrabamızdır, bir kaplanın gözlerine uzun süre bakarsan bizimle aynı soydan gelen ruhunu görebileceğin söylenir.”</span></span></p>

    <p class="msonormal"><span class="font3"><span class="calibre11">Göz kapaklarım ben arzulamasam da kapanıyordu. Pan-golinin ininin ne olduğunu sormak istedim ama dudaklarım kıpırdamadı ve göz kapaklarım ağırlaştı. Koltuğumda kıpırdanarak uyanık kalmak için son bir deneme yaptım, gözlerimi güçlükle de olsa açtım.</span></span></p>

    <p class="msonormal"><span class="font3"><span class="calibre11">Bay Kadam düşünceli bir biçimde bana baktı. “Beyaz kaplan çok Özel bir kaplandır. Kendine hâkim olamaz ve birine, sağlam inançları olan bir kadına bağlanır. Bu kadının iradesi çok sağlamdır, iyiyi kötüden ayırt edebilme öngörüsüne sahiptir ve birçok engeli aşacak kadar güçlüdür. Kaplanlarla birlikte yürüyen bu kadın-”</span></span></p>

    <p class="msonormal"><span class="font3"><span class="calibre11">Uykuya daldım.</span></span></p>

    <p class="msonormal"><span class="font3"><span class="calibre11">Uyandığımda karşımdaki koltuk boştu. Doğruldum ve etrafıma bakındım fakat Bay Kadam’ı göremedim. Kemerimi çözdüm ve tuvalete gittim.</span></span></p>

    <p class="msonormal"><span class="font3"><span class="calibre11">Kayan kapıyı açtım ve büyük bir banyoya adım atınca çok şaşırdım. Bu, normal uçakların küçük kutu gibi tuvaletlerine benzemiyordu. Duvarların içine gömülü lambalar banyonun özel niteliklerini yumuşak bir ışıkla aydınlatıyordu, içerisi bakır, krem ve pas renklerinde döşenmişti, tarzı uçağın kabininin ağırbaşlı görüntüsünden daha çok hoşuma gitti.</span></span></p>

    <p class="msonormal"><span class="font3"><span class="calibre11">İlk dikkatimi çeken şey duş oldu! İçeriye bakmak için camı araladım. Pas ve krem renginde karolar sevimli bir desen oluşturuyordu. Şampuan, nemlendirici ve sabun veren duvara monte edilmiş musluklar vardı. Bakır duş başı yerinden çıkıyor ve bir lavabo püskürteci gibi hafifçe sıkılarak açılıp kapanıyordu. Tasarımın su kullanımım azaltacağını düşündüm, zaten uçakta su sınırlı olmalıydı. Karolarla kaplı zemini kalın krem renginde bir halı süslüyordu.</span></span></p>

    <p class="msonormal"><span class="font3"><span class="calibre11">Kenardaki iki dikey bölmenin içi yumuşak bembeyaz havlularla doluydu. Bakır bir çubuk havluların düşmesine engel oluyordu. Bir başka geniş bölmede ipeksi bir yumuşaklığa sahip, dokunuşu kaşmire benzeyen bir bornoz duruyordu. Bakır bir çubuğa asılıydı.</span></span></p>

    <p class="msonormal"><span class="font3"><span class="calibre11">Bornozun altındaki daha küçük oyuğun içinde bir çift kaşmir terlik vardı.</span></span></p>

    <p class="msonormal"><span class="font3"><span class="calibre11">Dikdörtgen, derin bir lavabonun bakır musluğunun her iki yanında birer pompa vardı. Birinden kremsi bir sabun diğerinden ise menekşe kokulu bir losyon geliyordu.</span></span></p>

    <p class="msonormal"><span class="font3"><span class="calibre11">İşim bitince banyoyu terk etmeyi hiç istemedim fakat yine de rahat koltuğuma geri döndüm.</span></span></p>

    <p class="msonormal"><span class="font3"><span class="calibre11">Bay Kadam da yerini almıştı, uçuş görevlisi Nilima bize hoş kokulu öğle yemeğimizi getirdi. Bay Kadam ile benim arama bir masa çekti ve iki kişi için servis açtı. Masayı diğerlerinden farklı kılan yemek takımının parçalarını içinde tutmak için tasarlanmış hafif çukurluklardı. Yuvarlak oyuklara tam gelen tabaklarımız yandaki bir tırnak yardımıyla uçuş görevlisi tarafından kolaylıkla yerinden çıkartılabiliyordu. Bardaklarımız daha derin bölmelerin içindeydi ve masamızda kısa saplı sarı güllerle dolu küçük bir vazo için bile yer vardı.</span></span></p>

    <p class="msonormal"><span class="font3"><span class="calibre11">Nilima ağızları sulandıran balık aromasını serbest bırakmak için tabaklarımızın kapaklarını kaldırdı.</span></span></p>

    <p class="msonormal"><span class="font3"><span class="calibre11">“Bugün öğle yemeğinde tereyağlı kuşkonmazla servis edilen fındıklı pisi balığı, sarımsak ezmeli patates ve tatlı olarak da limonlu turta var. Ne içersiniz?”</span></span></p>

    <p class="msonormal"><span class="font3"><span class="calibre11">“Limonata,” diye cevap verdim.</span></span></p>

    <p class="msonormal"><span class="font3"><span class="calibre11">Bay Kadam, “Ben da aynısından alacağım,” dedi.</span></span></p>

    <p class="msonormal"><span class="font3"><span class="calibre11">Birlikte yemeğimizin keyfini çıkarttık. Bay Kadam bana Oregon hakkındaki sorularını ardı ardına sıraladı. Yeni bilgiler öğrenmeye açtı ve bu açlığı doyurmak mümkün değildi. Hakkında çok fazla şey bilmediğim spordan hiçbir şey bilmediğim politikaya, eyalette yetişen ağaçlara ve bitkilere kadar bir sürü soru sordu.</span></span></p>

    <p class="msonormal"><span class="font3"><span class="calibre11">Okulumun neye benzediğinden, sirkteki deneyimlerimden, doğup büyüdüğüm şehirden, somon balıklarından, Noel ağacı çiftliklerinden, çiftçilerin pazar yerinden ve çok sıradan bir görüntü olduğu için insanların ot zannettiği böğürtlenlerden bahsettim.</span></span></p>

    <p class="msonormal"><span class="font3"><span class="calibre11">Yemeğimiz bitince Nilima tabaklarımızı almaya geldi ve masayı nasıl kaldırdığını seyrettim. Küçük bir düğmeye basınca bir motorun sesi geldi. Bacaksız dikdörtgen masa duvara paralel duruma geldi ve ardından panelin içine girdi. Masanın işi bitince düğmeyi serbest bıraktı ve New York’a yaklaştığımız için kemerlerimizi bağlamamızı istedi.</span></span></p>

    <p class="msonormal"><span class="font3"><span class="calibre11">İniş de kalkış kadar rahattı, bu yüzden uçak indikten sonra pilotun yanma gidip ne kadar yetenekli olduğunu söyledim. Bay Kadam söylediklerimi tercüme etti çünkü pilot basit uçuş kelimeleri dışında İngilizce bilmiyordu. Mumbai’ye seyahat etmek için yakıt alırken ben de Reni ziyaret ettim.</span></span></p>

    <p class="msonormal"><span class="font3"><span class="calibre11">Yeterince suyu ve yemeği olduğundan emin olduktan sonra kafesinin yanma oturdum. Ağır adımlarla geldi ve tam yanıma çöktü. Sırtını kafesin demirleri boyunca uzatmıştı bu yüzden dışarı taşan çizgili tüyleri bacaklarımı kaşındırıyordu. Yüzü elimin hemen yanındaydı.</span></span></p>

    <p class="msonormal"><span class="font3"><span class="calibre11">Bir kahkaha attım ve sırtını okşadım, Bay Kadam’ın bana anlattığı kaplan efsanelerinden bazılarını hemen Ren ile paylaştım. İleri geri sallanan kuyruğu kafesin içine girip çıkıyordu.</span></span></p>

    <p class="msonormal"><span class="font3"><span class="calibre11">Zaman çabuk geçti ve uçak yeniden kalkışa hazırdı. Bay Kadam yerini almıştı. Ren’in sırtını son bir kez okşadıktan sonra ben de koltuğuma geri döndüm.</span></span></p>

    <p class="msonormal"><span class="font3"><span class="calibre11">Uçak kalktı, Bay Kadam bunun uzun bir uçuş olacağı konusunda beni uyardı. On altı saat uçacak ve takvimde bir günümüzü kaybedecektik. Gerekli irtifaya ulaşınca bir film seyretmemi tavsiye etti. Nilima bana ellerindeki filmlerin bir listesini getirdi ve ben listedeki en uzun filmi seçtim: <i class="calibre5">Rüzgâr Gibi Geçti.</i></span></span></p>

    <p class="msonormal"><span class="font3"><span class="calibre11">Nilima bar kısmına geçti, bir düğmeye bastı, barın yanından büyük beyaz bir ekran çıktı. Koltuğum ekrana bakabileceğim şekilde kolaylıkla yana döndü ve geriye yattı, rahatıma baktım, vaktimi Scarlett ve Rhett ile geçirdim.</span></span></p>

    <p class="msonormal"><span class="font3"><span class="calibre11">“Sonuçta, yarın yeni bir gün,” kısmına gelince ayağa kalktım ve gerindim. Pencereden dışarıya bakınca karanlık olduğunu gördüm. Saat bana göre öğleden sonra beşti fakat herhâlde bulunduğumuz zaman diliminde dokuza yakındı.</span></span></p>

    <p class="msonormal"><span class="font3"><span class="calibre11">Nilima hemen yanıma geldi ve film ekranını yerine soktu, ardından bir kez daha masayı hazırladı.</span></span></p>

    <p class="msonormal"><span class="font3"><span class="calibre11">“Lezzetli yemekler ve harika servis için çok teşekkür ederim, Nilima,” dedim.</span></span></p>

    <p class="msonormal"><span class="font3"><span class="calibre11">Bay Kadam, “Evet, teşekkürler, Nilima,” dedi. Kıza göz kırptı. Nilima başını hafifçe yana yatırdı.</span></span></p>

    <p class="msonormal"><span class="font3"><span class="calibre11">Bay Kadam ile bir kez daha sevimli bir akşam yemeği paylaştım. Bu sefer adamın ülkesinden konuştuk. Bana ilgi çekici bir sürü şey anlattı ve Hindistan’daki enteresan yerlerden bahsetti. Anlattığı yerleri görecek veya bahsettiği şeyleri yapacak vaktim olup olmayacağım merak ettim. Eski Hint savaş lordlarından, görkemli kalelerden, Asyalı işgalcilerden ve korkunç savaşlardan bahsetti. Konuşurken, ben anlattıklarını yeniden deneyim ediyor gibiydim.</span></span></p>

    <p class="msonormal"><span class="font3"><span class="calibre11">Nilima akşam yemeği için kızartılmış kabaklı tavuk Masala ve salata servis etti. Biraz sebze yiyince kendimi daha iyi hissettim ama sonrasında tatlı olarak çikolatalı lav keklerinden getirdi.</span></span></p>

    <p class="msonormal"><span class="font3"><span class="calibre11">İç geçirdim. “Neden bizim için kötü olan şeylerin tadı bu kadar güzel?”</span></span></p>

    <p class="msonormal"><span class="font3"><span class="calibre11">Bay Kadam bir kahkaha attı. “Bir taneyi paylaşırsak kendini daha iyi hisseder misin?”</span></span></p>

    <p class="msonormal"><span class="font3"><span class="calibre11">“Tabii ki,” diyerek sırıttım. Keki ikiye böldüm ve yarısını Nilima’nın adam için getirdiği tabağa aktardım.</span></span></p>

    <p class="msonormal"><span class="font3"><span class="calibre11">Kaşığımdaki sıcak çikolatalı sosu yaladım. <i class="calibre5">Hayat... öyle veya böyle bugün güzel. Çok güzel. Böyle yaşamaya alışabilirim.</i></span></span></p>

    <p class="msonormal"><span class="font3"><span class="calibre11">Sonraki saatlerde en sevdiğimiz kitaplardan konuştuk. Bay Kadam da benim gibi klasikleri seviyordu ve ünlü karakterlerle harika anlar geçirdik: Hamlet, Kaptan Ahab, Dr.</span></span></p>

    <p class="msonormal"><span class="font3"><span class="calibre11">Frankenstein, Robinson Crusoe, Jean Valjean, Iago, Hester Prynne ve Bayan Darcy. Bana birkaç Hint karakterinden bahsetti. Japon edebiyatından Arjuna, Shakuntala ve Gengi çok ilgimi çekti.</span></span></p>

    <p class="msonormal"><span class="font3"><span class="calibre11">Esnememek için kendimi zor tutuyordum, tekrar Reni kontrol etmeye gittim. Parmaklıklar arasından elimi uzatıp hayvanın kulağının arkasını kaşıdım.</span></span></p>

    <p class="msonormal"><span class="font3"><span class="calibre11">Bay Kadam beni seyretti. “Bayan Kelsey, kaplandan korkmuyor musunuz? Size zarar vermez mi?”</span></span></p>

    <p class="msonormal"><span class="font3"><span class="calibre11">“Bence, istese bana zarar verebilir ama bunu yapmayacağını biliyorum. Açıklaması çok zor ama kendimi yanında güvende hissediyorum, sanki vahşi bir hayvan değil de dostummuş gibi.”</span></span></p>

    <p class="msonormal"><span class="font3"><span class="calibre11">Bay Kadam endişelenmedi, sadece meraklandı. Nilima’ya kısık sesle bir şeyler söyledi.</span></span></p>

    <p class="msonormal"><span class="font3"><span class="calibre11">Nilima yanıma geldi. “Biraz uyumaya ne dersiniz, Bayan?”</span></span></p>

    <p class="msonormal"><span class="font3"><span class="calibre11">Başımla onayladım ve bana çantamı nereye koyduğunu gösterdi. Çantamı aldım ve banyoya gittim. Uzun süre ortadan kaybolmamıştım ama döndüğümde Nilima yerinde yoktu.</span></span></p>

    <p class="msonormal"><span class="font3"><span class="calibre11">Şimdi bölmeyi ikiye ayıran bir perde vardı, bir çekyatı açarak saten çarşafları ve yumuşak yastıkları olan konforlu bir yatak hazırlamıştı. Yatağın tam yanında bir ışık düğmesi vardı. Uçağın içi karardı ve Nilima bana Bay Kadam’ın ihtiyacım olursa perdenin diğer tarafında olacağını söyledi.</span></span></p>

    <p class="msonormal"><span class="font3"><span class="calibre11">Hemen kaplanın kafesini kontrol ettim. Başım patilerinin üzerine koymuş uykulu gözlerle bana bakıyordu.</span></span></p>

    <p class="msonormal"><span class="font3"><span class="calibre11">“İyi geceler, Ren. Yarın Hindistan’da görüşürüz.”</span></span></p>

    <p class="msonormal"><span class="font3"><span class="calibre11">Bir şeyler okuyamayacak kadar yorgundum, yumuşak ipeksi örtünün altına girdim, ışığı kapattım ve motorun uğultusuyla uykuya daldım.</span></span></p>

    <p class="msonormal"><span class="font3"><span class="calibre11">Beni uyandıran kızarmış pastırma kokuşuydu. Köşeden kafamı uzatınca Bay Kadam’ın yerini aldığını, elinde bir bardak elma suyuyla gazetesini okuduğunu gördüm. Gazetenin üzerinden bana baktı. Saçlarının ıslak olduğunu fark ettim, Bay Kadam yeni güne başlamaya hazırdı.</span></span></p>

    <p class="msonormal"><span class="font3"><span class="calibre11">“Kahvaltını etsen iyi olur, Kelsey. İnmemize az kaldı.”</span></span></p>

    <p class="msonormal"><span class="font3"><span class="calibre11">Çantamı aldım ve konforlu banyoya girdim. Hemen bir duş aldım, gül kokulu şampuanla saçlarımı yıkadım. İşim bitince başıma kalın bir havlu sardım ve kaşmir bornozu giydim. İç geçirdim ve ne giyeceğime karar verirken yumuşak kumaşın keyfini çıkarttım. Kırmızı bir bluz ve kot pantolonda karar kıldım, saçlarımı tarayıp atkuyruğu yaptım ve kırmızı bir kurdele ile bağladım. Bay Kadam’ın yanına gittim, Nilima bana pastırma, yumurta ve kızarmış tost ekmeği getirirken masada yerimi aldım.</span></span></p>

    <p class="msonormal"><span class="font3"><span class="calibre11">Yumurtayı yedim, tost ekmeğini kemirdim ve biraz portakal suyu içtim, pastırmayı Rene saklamaya karar verdim. Nilima çekyatı kapatıp masayı toplarken elimde pastırmayla kafese yaklaştım. Kaplanı test etmek için bir parçayı parmaklıkların önünde salladım. Nazikçe yanıma geldi ve pastırmayı elimden aldı, çiğnemeden mideye indirdi.</span></span></p>

    <p class="msonormal"><span class="font3"><span class="calibre11">Güldüm. “Ren, pastırmayı çiğnemelisin. Bir dakika, kaplanlar çiğnemez mi? Pekâlâ, en azından yavaş ye. Böyle keyfîni çıkartamazsın.” Diğer üç parçayı da teker teker verdim. Hepsini mideye indirdikten sonra dilini parmaklıkların arasından uzatıp parmaklarımı yaladı.</span></span></p>

    <p class="msonormal"><span class="font3"><span class="calibre11">Yüksek sesle bir kahkaha attım ve gidip ellerimi yıkadım. Bütün eşyalarımı topladım ve çantamı koltukların tepesindeki bölmeye yerleştirdim. İşim biterken Bay Kadam yanıma geldi. Pencereyi işaret etti. “Bayan Kelsey, Hindistan’a hoş geldiniz.”</span></span></p>
  </div>
</body>
</html>
