<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="sndt4abd.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <h2 class="calibre24 sigil_not_in_toc" id="calibre_pb_31"><a class="pcalibre1 pcalibre calibre14" id="_Toc403586816"></a><a class="pcalibre1 pcalibre calibre14" id="bookmark14"></a><span class="calibre14"><span class="font5"><span class="calibre29">18</span></span></span></h2>

    <h1 class="calibre26" id="sigil_toc_id_7"><a class="pcalibre1 pcalibre calibre14" id="_Toc403586817"><span class="font5"><span class="calibre29">Durga’nın tapınağı</span></span></a></h1>

    <h2 class="calibre38 sigil_not_in_toc"><span class="calibre14"> </span></h2>

    <p class="msonormal"><span class="font3"><span class="calibre9">B</span></span><span class="font3"><span class="calibre11">ay Kadam tapınağı kontrol ederken bize arabada beklememizi söyledi. Ren başını koltukların arasından öne uzattı ve ben kendisine bakana kadar başını omzuma sürttü.</span></span></p>

    <p class="msonormal"><span class="font3"><span class="calibre11">“Başını geride tutsan iyi olur. Dikkatli olmazsan biri seni görebilir.”</span></span></p>

    <p class="msonormal"><span class="font3"><span class="calibre11">Beyaz kaplan acıklı bir ses çıkarttı.</span></span></p>

    <p class="msonormal"><span class="font3"><span class="calibre11">“Biliyorum. Ben de seni özledim.”</span></span></p>

    <p class="msonormal"><span class="font3"><span class="calibre11">Beş dakika sonra genç Amerikalı bir çift tapınağı terk etti ve uzaklaştı, Bay Kadam yanımıza döndü.</span></span></p>

    <p class="msonormal"><span class="font3"><span class="calibre11">Dışarı çıktım ve Ren için kapıyı açtım. Ren beslenmeyi bekleyen bir ev kedisi gibi tüylerini bacaklarıma sürttü. Bir kahkaha attım.</span></span></p>

    <p class="msonormal"><span class="font3"><span class="calibre11">“Ren! Beni yere devireceksin.” Elimi boynuna attım ve okşamalarımla idare etti.</span></span></p>

    <p class="msonormal"><span class="font3"><span class="calibre11">Bay Kadam kıkırdadı. “Ben burada ziyaretçiler için nöbet tutarken siz ikiniz tapınağa gitseniz iyi olur.”</span></span></p>

    <p class="msonormal"><span class="font3"><span class="calibre11">Tapmağa giden yol düzgün terakota renkli taşlarla döşenmişti. Tapınak da aynı renkteydi ama yer yer yumuşak bir sepya, hoş bir pembe ve soluk istiridye renkleri de göze çarpıyordu. Tapınağın etrafına ve ana girişe doğru uzanan yürüyüş yollarının kenarına ağaçlar ve çiçekler ekilmişti.</span></span></p>

    <p class="msonormal"><span class="font3"><span class="calibre11">Açıklığa çıkan alçak taş basamakları çıktık. Girişin bir kapısı yoktu ama yüksek oymalı sütunlar tarafından destekleniyordu. Eşik ortalama boyda birinin geçebileceği kadar yüksekti. Girişin her iki yanında Hint tanrıları ve tanrıçalarının heykelleri vardı.</span></span></p>

    <p class="msonormal"><span class="font3"><span class="calibre11">Farklı dillerde yazılmış bir tabelada ayakkabılarımızı çıkartmamız isteniyordu. Yer tozluydu, bu yüzden çoraplarımı da çıkarttım ve ayakkabılarımın içine koydum.</span></span></p>

    <p class="msonormal"><span class="font3"><span class="calibre11">Tavan içeriye girince genişledi, üzerinde çiçek, fil, maymun, güneş, tanrı ve tanrıça sembollerinin olduğu yüksek kubbelere açıldı. Taş zemin dikdörtgendi, her bir köşede süslü kemerlerle birbirine bağlanan dört dekoratif sütun vardı. Sütunların üzerinde farklı yaşlardan ve farklı mesleklerden insanlar Durga’ya taparken resmedilmişti. Her bir sütunun tepesinde tanrıçanın kendisi vardı.</span></span></p>

    <p class="msonormal"><span class="font3"><span class="calibre11">Tapmak kayaların içine oyulmuştu. Basamaklar ana girişten üç yöne doğru uzanıyordu. Sağdaki kemerli olanı seçtim ve merdivenleri çıktım. Arkasındaki alan hasar görmüştü. Dört bir yana ufalanmış kaya parçaları saçılmıştı. Mevcut durumu yüzünden ne için kullanıldığını anlayamadım.</span></span></p>

    <p class="msonormal"><span class="font3"><span class="calibre11">Bir sonraki bölme bir tür sunaktı. Tepesinde kırıldığı için artık tanımlanamayan küçük bir heykel vardı. Her şeyin üzerinde sepya renkli kaim bir toz tabakası vardı. Toz tanecikleri peri tozu gibi parıldıyor ve havada asılı duruyordu. Kubbedeki çatlaklardan içeriye ışık sızıyor, yeri aydınlatıyordu. Reni duyamadım ama benim her adımım boş tapmakta yankılanıyordu.</span></span></p>

    <p class="msonormal"><span class="font3"><span class="calibre11">Dışarıdaki hava bunaltıcıydı fakat içerisi çok sıcak değildi ve bazı yerlerde serindi, sanki her adımda farklı bir iklime geçiş yapıyordum. Yere baktım ve kendi ayak izlerimin yanında Ren’inkileri gördüm, dışarıya çıkmadan önce izleri yok etmem gerektiğini düşündüm. İnsanların tapınakta bir kaplanın gezindiğini düşünmesini istemezdik.</span></span></p>

    <p class="msonormal"><span class="font3"><span class="calibre11">Bölmeyi araştırıp ilgi çekici bir şey bulamayınca soldaki kemerin altından geçtim ve şaşkınlıkla nefesimi tuttum. Kayaların içindeki bir oyukta Durga’nın çok güzel bir heykeli duruyordu. Kafasında bir taç vardı ve gövdesinden çıkan sekiz kolu tavuskuşu tüyleri gibiydi. Ellerinde farklı silahlar tutuyordu, bir tanesini kendisini korumak istercesine havaya kaldırmıştı. Daha yakından baktım ve bunun bir <i class="calibre5">gada</i> olduğunu anladım. Ayaklarının dibinde Durga’nın kaplanı Damon yatıyordu. Ağır pençelerini öne uzatmış, düşman bir domuzun gırtlağına doğru savuruyordu.</span></span></p>

    <p class="msonormal"><span class="font3"><span class="calibre11">“Sanırım onun da kendisini koruyacak bir kaplanı vardı, değil mi, Ren?”</span></span></p>

    <p class="msonormal"><span class="font3"><span class="calibre11">Heykelin tam önüne geçtim, Ren yanıma geldi. Heykeli incelerken, “Bay Kadam burada ne bulmamızı bekliyor?” diye sordum. “Sorularımızın cevaplarını mı? Durga’nın bizi kutsaması için ne yapmamız gerekiyor?”</span></span></p>

    <p class="msonormal"><span class="font3"><span class="calibre11">Duvarları inceleyip çatlakların arasına parmaklarımı soktum. Sıra dışı bir şey arıyordum fakat tanıdık olmayan bir diyarda bir yabancıydım ve ne aramam gerektiğini bilmiyordum. Yarım saat sonra ellerim kirli, örümcek ağlı ve terakota tozluydu. Daha da kötüsü hiçbir şey bulamamıştım. Ellerimi kot pantolonuma sildim ve taş basamakların üzerine oturdum.</span></span></p>

    <p class="msonormal"><span class="font3"><span class="calibre11">“Pes ettim. Neyi aramamız gerektiğini bilmiyorum.”</span></span></p>

    <p class="msonormal"><span class="font3"><span class="calibre11">Ren yanıma geldi ve başını dizime koydum. Sırtını okşadım.</span></span></p>

    <p class="msonormal"><span class="font3"><span class="calibre11">“Şimdi ne yapacağız? Aramaya devam mı edelim yoksa cipe geri mi dönelim?”</span></span></p>

    <p class="msonormal"><span class="font3"><span class="calibre11">Yanımda duran sütuna baktım. Üzerine Durga’ya tapan insanların resimleri oyulmuştu. Bu sütunda ikisi kadın biri erkek üç kişi Durgaya yiyecekler sunuyordu. Çiftçi olduklarını düşündüm çünkü resmin içinde türlü tarlalar ve çiçek bahçeleri vardı. Taşın üzerine çiftçi aletleri ve çiftlik hayvanları da oyulmuştu. Adamın sırtında buğdaylar vardı. Kadınlardan birinin elinde içi meyve dolu bir sepet diğerinin elinde ise başka bir şey vardı.</span></span></p>

    <p class="msonormal"><span class="font3"><span class="calibre11">Daha yakından baktım. “Hey, Ren, sence elinde tuttuğu şey nedir?”</span></span></p>

    <p class="msonormal"><span class="font3"><span class="calibre11">Havaya sıçradım. Prensin sıcak eli elimi kavradı ve hafifçe sıktı.</span></span></p>

    <p class="msonormal"><span class="font3"><span class="calibre11">Kaşlarımı çattım. “Değişmeden önce bana haber versen gerçekten çok iyi olacak.”</span></span></p>

    <p class="msonormal"><span class="font3"><span class="calibre11">Ren bir kahkaha attı ve parmağım oymaların üzerinde gezdirdi. “Emin değilim. Bir tür çana benziyor.”</span></span></p>

    <p class="msonormal"><span class="font3"><span class="calibre11">Ben de aynısını yaptım. “Biz de Durga’ya böyle bir şey sunsak?”</span></span></p>

    <p class="msonormal"><span class="font3"><span class="calibre11">“Ne demek istiyorsun?”</span></span></p>

    <p class="msonormal"><span class="font3"><span class="calibre11">“Demek istediğim, biz de bir şey versek. Meyve gibi. Ve sonra bir çan çalsak?”</span></span></p>

    <p class="msonormal"><span class="font3"><span class="calibre11">Omuzlarını silkti. “Tabii ki. Denemeye değer.”</span></span></p>

    <p class="msonormal"><span class="font3"><span class="calibre11">Cipe geri döndük ve Bay Kadam’la aklımıza geleni paylaştık. Denemek için hevesliydi.</span></span></p>

    <p class="msonormal"><span class="font3"><span class="calibre11">“Harika bir fikir, Bayan Kelsey! Bunu ben niye düşünemedim, bilmiyorum.”</span></span></p>

    <p class="msonormal"><span class="font3"><span class="calibre11">Öğle yemeğimizi karıştırdık, bir elma ve bir muz bulduk.</span></span></p>

    <p class="msonormal"><span class="font3"><span class="calibre11">“Çana gelince, ben yanımda çana benzer bir şey getirmedim ama bu eski tapınakların hepsinde bir tane olması lazım. Ziyaretçiler gelince, dua ederken veya insanları yemeğe çağırmak için çalınır. Neden tapmakta bir çan olup olmadığına bakmıyorsunuz? Bulursanız, kasabaya kadar dönüp bir tane satın almak zorunda kalmayız.”</span></span></p>

    <p class="msonormal"><span class="font3"><span class="calibre11">Elmayla muzu aldım. “Umarım işe yarar ve bizi kutsar çünkü ben ne yaptığımı bilmiyorum. Çok büyük bir beklentiniz olmasın, Bay Kadam, hayal kırıklığına uğrayabilirsiniz.”</span></span></p>

    <p class="msonormal"><span class="font3"><span class="calibre11">Benim kendisini asla hayal kırıklığına uğratmayacağımı söyledi ve bizi tapmağa geri gönderdi.</span></span></p>

    <p class="msonormal"><span class="font3"><span class="calibre11">Tapınağın içine girince Ren sunak kısmını araştırırken ben de harap olmuş bölmeye baktım.</span></span></p>

    <p class="msonormal"><span class="font3"><span class="calibre11">Ren on beş dakika sonra, “Kelsey!” diye seslendi. “Buraya gel! Buldum!”</span></span></p>

    <p class="msonormal"><span class="font3"><span class="calibre11">Tapınağın girişinden görülmeyen bir odanın duvar dibinde Ren’e katıldım. Taştan raflar minik bölmeler oluşturacak şekilde oyulmuştu. En üstteki rafta, benim uzanamayacağım ama Ren’in erişebileceği bir yerde, toza ve örümcek ağlarına bulanmış bir çan duruyordu. Bir yere asılabilmesi için tepesinde halkası bile vardı.</span></span></p>

    <p class="msonormal"><span class="font3"><span class="calibre11">Ren çanı raftan aldı ve gömleğiyle temizledi. Tozları ve tozumsu pası aldıktan sonra çanı salladı, ses çıkartıp çıkartmadığına baktı. Sırıttı, bana elini uzattı ve benimle birlikte Durga’nın heykeline yürüdü.</span></span></p>

    <p class="msonormal"><span class="font3"><span class="calibre11">“Bence bir şeyler sunma işini sen yapmalısın, Kells.” Yüzüne düşen saç tellerini geriye attı. “Sonuçta, seçilmiş olan sensin.”</span></span></p>

    <p class="msonormal"><span class="font3"><span class="calibre11">Yüzümü buruşturdum. “Belki ama benim bir yabancı olduğumu unutuyorsun, sen Hintli bir prenssin. Ne yaptığını benden daha iyi bilirsin.”</span></span></p>

    <p class="msonormal"><span class="font3"><span class="calibre11">Omzunu silkti. “Ben Durga’ya tapmıyordum. Süreci tam olarak bilmiyorum.”</span></span></p>

    <p class="msonormal"><span class="font3"><span class="calibre11">“Sen neye tapıyordun?”</span></span></p>

    <p class="msonormal"><span class="font3"><span class="calibre11">“İnsanlarımın ayinlerine ve bayramlarına katıldım ama ailem Kishan ve benim neye inanacağıma kendimizin karar vermesini istiyordu. Farklı dini ideolojilere saygıları vardı çünkü iki farklı kültürden geliyorlardı. Ya sen?”</span></span></p>

    <p class="msonormal"><span class="font3"><span class="calibre11">“Ailem öldüğünden beri kiliseye gitmedim.”</span></span></p>

    <p class="msonormal"><span class="font3"><span class="calibre11">Elimi sıktı. “Belki de ikimizin de bir inanca ihtiyacı vardır. Aslında evrende sadece ikimiz yokuz, dünyanın her şeye kılavuzluk eden iyi bir güce ihtiyacı var.”</span></span></p>

    <p class="msonormal"><span class="font3"><span class="calibre11">“Yüzlerce yıldır kaplan formuna sıkış kalmana rağmen nasıl bu kadar iyimser olabiliyorsun?”</span></span></p>

    <p class="msonormal"><span class="font3"><span class="calibre11">Parmağının ucuyla burnumdaki toz taneciklerini aldı. “İyimserliğim yeni edindiğim bir özellik. Haydi.”</span></span></p>

    <p class="msonormal"><span class="font3"><span class="calibre11">Gülümsedi, beni alnımdan Öptü ve beni sütundan uzaklaştırdı.</span></span></p>

    <p class="msonormal"><span class="font3"><span class="calibre11">Heykele yaklaşırken Ren yeniden kaplana dönüştü. Heykeli temizlemek işe başlamak için iyi bir fikirdi. Bay Kadam’ın meyveleri içine koyduğu mendili aldım ve heykelin tozunu almaya başladım. Durganın, sekiz kolunun ve kaplanın üstündeki tozları ve örümcek ağlarını temizledikten sonra, tabanı da sildim.</span></span></p>

    <p class="msonormal"><span class="font3"><span class="calibre11">Ren tabanın içinde oyulmuş kâseye benzer bir bölme buldu. İnsanların sundukları şeyleri bu bölmeye koyduğuna karar verdik.</span></span></p>

    <p class="msonormal"><span class="font3"><span class="calibre11">Elmayı ve muzu kâsenin içine koydum, heykelin karşısına dikildim. Ren yanımdaydı, elimi tutuyordu. Kekeledim. “Çok endişeliyim. Ne diyeceğimi bilmiyorum.”</span></span></p>

    <p class="msonormal"><span class="font3"><span class="calibre11">“Pekâlâ, ben başlarım ve sen ekleyeceğin bir şey olursa araya girersin.”</span></span></p>

    <p class="msonormal"><span class="font3"><span class="calibre11">Çanı üç kez çaldı. Ses mağaramsı tapmakta defalarca yankılandı.</span></span></p>

    <p class="msonormal"><span class="font3"><span class="calibre11">Ren berrak ve güçlü bir ses tonuyla, “Durga,” dedi. “Bu macerada bizi kutsaman için geldik. Bizim basit ve zayıf bir inancımız var. Görevimiz karmaşık ve gizemli. Lütfen bize anlayış ve güç ver.”</span></span></p>

    <p class="msonormal"><span class="font3"><span class="calibre11">Ren bana baktı. Yutkundum, dudaklarımı ıslattım ve ekledim. “Lütfen Hindistan’ın iki prensine yardım et. Onları eski haline geri döndür. Gerekeni yapmam için bana güç ve bilgelik ver. İkisi de daha iyi bir yaşamı hak ediyor.”</span></span></p>

    <p class="msonormal"><span class="font3"><span class="calibre11">Renin elini sıkı sıkı tuttum ve bekledim.</span></span></p>

    <p class="msonormal"><span class="font3"><span class="calibre11">Bir dakika geçti, bir dakika daha, hâlâ bir şey yoktu. Ren bana sarıldı ve yeniden kaplana dönüşmesi gerektiğini söyledi. Yanağını öptüm ve değişmeye başladı. Yeniden kaplana dönüşünce içerisi titremeye, duvarlar sallanmaya başladı. Tapınakta büyük bir uğultu vardı, içeride beyaz şimşekler çaktı.</span></span></p>

    <p class="msonormal"><span class="font3"><i class="calibre5"><span class="calibre11">Bir depremi Diri diri gömüleceğiz!</span></i></span></p>

    <p class="msonormal"><span class="font3"><span class="calibre11">Taşlar ve kayalar düşmeye başladı, büyük sütunlardan biri çatırdadı. Yere düştüm. Ren üzerime atladı ve beni tepeden düşen taşlardan korumaya çalıştı.</span></span></p>

    <p class="msonormal"><span class="font3"><span class="calibre11">Deprem birden sona erdi ve gümbürtü kesildi. Ren üzerimden kalktı, ben yavaşça doğruldum. Şaşkınlıkla heykele baktım. Taştan duvarın bir kısmı kırılmış ve yüzlerce parçası zemine saçılmıştı.</span></span></p>

    <p class="msonormal"><span class="font3"><span class="calibre11">Duvarın olduğu yerde şimdi bir el izi duruyordu. Yakına girdim ve Ren hafifçe kükredi. Parmağımla izin üzerinden geçtim ve Rene baktım. Cesaretimi topladım, elimi kaldırdım ve izin üzerine koydum. Kanheri Mağarasındaki gibi taşın ısındığını hissettim. Birisi elimin altına fener tutuyormuş gibi derim parıldadı. Derim şeffaflaşırken açığa çıkan mavi damarlara şaşkınlıkla baktım.</span></span></p>

    <p class="msonormal"><span class="font3"><span class="calibre11">Phet’in kına tasarımı yeniden yüzeye çıktı ve parlak kırmızı bir tona büründü. Karıncalanan parmak uçlarımdan kıvılcımlar çıktı. Bir kaplanın kükrediğini duydum ama Ren değildi. Durga’nın kaplanı Damon’dı!</span></span></p>

    <p class="msonormal"><span class="font3"><span class="calibre11">Kaplanın gözleri sarı bir ışıkla parıldadı. Taş sert kayadan turuncu renkli ve siyah tüylü bir deriye dönüştü. Rene kükrerken dişlerin gösterdi. Ren geri adım attı ve tüyleri diken diken olurken kükreyerek karşılık verdi. Kaplan birden sustu ve oturup kafasını efendisine çevirdi.</span></span></p>

    <p class="msonormal"><span class="font3"><span class="calibre11">Ben elimi duvardan çektim ve geri adım attım. Yavaşça, Renin yanına kadar geriledim. Tepeden tırnağa ürperdim, korkuyla titriyordum. Heykel nefes almaya başladı ve soluk istiridye rengindeki taş eriyerek yerini deriye bıraktı.</span></span></p>

    <p class="msonormal"><span class="font3"><span class="calibre11">Tanrıça Durga altın renginde derisi olan çok güzel bir kadındı. Üzerinde mavi ipekten bir cübbe vardı, kıpırdadı ve kumaşın yere değerken çıkarttığı hışırtıyı duydum. Her bir kolunda süslü mücevherler vardı. Işıldıyor ve göz kırpıyorlardı. Tapmağa gökkuşağı renklerinde yansımalar doldu ve Durga hareket ederken renkler de yer değiştirdi. Tanrıça gözlerini açıp sekiz kolunu indirirken nefesimi tuttum. Durga iki kolunu göğsünde birleştirdi ve bizi incelerken başını hafifçe yana yatırdı.</span></span></p>

    <p class="msonormal"><span class="font3"><span class="calibre11">Ren yakınıma girdi ve bana sürtündü. Dokunuşu beni rahatlattı, varlığı bana huzur verdiği için Rene minnettardım. Elimi sırtına koydum ve avucumun altındaki kasların gerildiğini hissettim. Gerekirse saldırıya geçmeye hazırdı.</span></span></p>

    <p class="msonormal"><span class="font3"><span class="calibre11">Dördümüz sessizce birbirimizi süzdük. Durga, Renin sırtını okşayan elimle biraz daha ilgileniyor gibiydi. Sonunda konuştu.</span></span></p>

    <p class="msonormal"><span class="font3"><span class="calibre11">Altın kollarından birini öne uzattı ve bizi işaret etti. “Tapınağıma hoş geldin, kızım.”</span></span></p>

    <p class="msonormal"><span class="font3"><span class="calibre11">Neden beni seçtiğini ve bana neden kızım dediğini sormak istedim. Ben Hintli bile değildim. Phet de aynı şeyi söylemişti ama bu durum hâlâ kafamı karıştırıyordu, bu yüzden sessiz kalmayı tercih ettim.</span></span></p>

    <p class="msonormal"><span class="font3"><span class="calibre11">Ayağı dibindeki kâseyi işaret etti. “Sunduklarınız kabul edildi.”</span></span></p>

    <p class="msonormal"><span class="font3"><span class="calibre11">Kâseye baktım. Yiyecekler parıldadı ve sonra yok oldu. Durga kaplanının başını okşadı ve bir süre nerede olduğunu unuttu.</span></span></p>

    <p class="msonormal"><span class="font3"><span class="calibre11">Ben bir şey söylemedim ve olayların akışını tanrıçaya bıraktım.</span></span></p>

    <p class="msonormal"><span class="font3"><span class="calibre11">Bana baktı ve gülümsedi. Sesi çanınki gibi mağarada yankılandı. “Savaşta sana yardım edecek bir kaplanın olduğunu görüyorum.”</span></span></p>

    <p class="msonormal"><span class="font3"><span class="calibre11">Sesim tanrıçanın zengin, melodik sesiyle mukayese edilecek olursa çok zayıf ve kırılgandı. “Evet. Bu Ren, sadece bir kaplan değil.”</span></span></p>

    <p class="msonormal"><span class="font3"><span class="calibre11">Gülümseyince güzelliğinin büyüsüne kapıldım.</span></span></p>

    <p class="msonormal"><span class="font3"><span class="calibre11">“Evet. Kim olduğunu biliyorum ve onu benim Damon’ı sevdiğim kadar seviyorsun, değil mi?”</span></span></p>

    <p class="msonormal"><span class="font3"><span class="calibre11">Ben başımla onaylarken kendi kaplanının kulağını okşadı.</span></span></p>

    <p class="msonormal"><span class="font3"><span class="calibre11">“Seni kutsamam için geldin ve ben de seni kutsayacağım. Gel ve ödülünü al.”</span></span></p>

    <p class="msonormal"><span class="font3"><span class="calibre11">Hâlâ korkmama rağmen öne adım attı. Ren vücudunu tanrıçayla arama soktu ve gözlerini eğitimli kaplandan ayırmadı.</span></span></p>

    <p class="msonormal"><span class="font3"><span class="calibre11">Durga sekiz kolunu birden havaya kaldırdı ve beni yanına çağırdı. Birkaç adım daha attım. Ren, Damon ile burun buruna geldi. İkisi de yüzünü buruşturup burnundan soludu, birbirlerinden hoşlanmadıkları belliydi.</span></span></p>

    <p class="msonormal"><span class="font3"><span class="calibre11">Tanrıça kaplanları umursamadı, sıcak gülümsemesini yüzünden eksik etmedi. “Aradığın ödül Hanuman m Krallığında. Benim işaretim sana kapıyı gösterecek. Hanumanın diyarı tehlikelerle doludur. Sen ve kaplanın hayatta kalmak için birbirinizden ayrılmamalısınız. Ayrılırsanız ikiniz için de hayırlı olmaz.”</span></span></p>

    <p class="msonormal"><span class="font3"><span class="calibre11">Kolları hareket etmeye başladı ve ben bir adım geriledim. Kemerindeki deniz kabuğuna dokundu ve ellerindeki silahları döndürmeye başladı. Silahları bir elinden diğerine aktarırken dikkatlice inceledi. Aradığını bulunca durdu. Silaha sevecen bir bakış attı ve boştaki ellerinden biriyle yüzeyini okşadı.</span></span></p>

    <p class="msonormal"><span class="font3"><span class="calibre11">Seçtiği silah <i class="calibre5">gadcty&amp;ı.</i> Önünde tuttu ve almam için bana uzattı. Elimi uzattım ve sapını kavradım, silahı kendime doğru çektim. Altından yapılmış gibiydi ama garip olan hafif olmasıydı. Aslında, tek elimle rahatlıkla kontrol edebilirdim.</span></span></p>

    <p class="msonormal"><span class="font3"><span class="calibre11">Elimi silahın üzerinde gezdirdim. Kolum uzunluğundaydı. Sapı bükülüyor ve altın bir spiral çiziyordu. Beş santimetre genişliğindeki düzgün ve ince çubuğun ucunda bir beysbol topuna benzeyen ağır bir küre vardı. Kürenin bütün yüzeyi minik mücevherlerle süslenmişti. Taşların elmas olabileceğini fark edince çok şaşırdım.</span></span></p>

    <p class="msonormal"><span class="font3"><span class="calibre11">Bana gülümseyen tanrıçaya teşekkür ettim. Kolunu havaya kaldırdı, sütunu işaret etti, başıyla onayladı, beni cesaretlendirdi.</span></span></p>

    <p class="msonormal"><span class="font3"><span class="calibre11">Sütunu işaret ettim. “Oraya gitmemi mi istiyorsun?” Elimdeki silahı işaret etti ve yeniden sütuna baktı. Nefesimi tuttum. “Oh. Silahı test etmemi istiyorsun. ”Tanrıça başıyla onayladı ve kendi kaplanının başını okşadı. Sütuna doğru döndüm <i class="calibre5">ve gadayı</i> bir beysbol sopası gibi havaya kaldırdım. “Pekâlâ, belki bilmeniz iyi olur diye söylüyorum, ben sporda çok iyi değilimdir.”</span></span></p>

    <p class="msonormal"><span class="font3"><span class="calibre11">Derin bir nefes aldım, gözlerimi kapattım ve silahı savurdum. Taşa çarpıp geri sekmesini ve canımın yanmasını bekledim. Iskaladım, ya da o sırada ıskaladığımı düşünüyordum.</span></span></p>

    <p class="msonormal"><span class="font3"><span class="calibre11">Her şey ağır çekimde gerçekleşti. Tapmak korkunç bir gürültüyle sarsıldı, bir taş parçası frize gibi tapınağın içine fırladı. Bir yere çarptı ve patladı, milyonlarca parçaya bölündü. Parçaların üzerinde toz bulutu vardı. Sütunun yanında dev bir gedik açılmıştı.</span></span></p>

    <p class="msonormal"><span class="font3"><span class="calibre11">Ağzım açık kaldı. Gururla bana bakıp gülümseyen tanrıçaya döndüm.</span></span></p>

    <p class="msonormal"><span class="font3"><span class="calibre11">“Sanırım bu şeyi kullanırken daha dikkatli olmam gerek.”</span></span></p>

    <p class="msonormal"><span class="font3"><span class="calibre11">Durga başıyla onayladı ve açıkladı. “GW&lt;ayı sadece kendini koruman gerektiğinde kullan, fakat yanındaki savaşçının elinde daha ölümcül bir silaha dönüşmesini bekliyorum.”</span></span></p>

    <p class="msonormal"><span class="font3"><span class="calibre11">Bir kaplanın silahı nasıl kullanacağını düşünürken silahı dikkatlice taş zemine bıraktım. Durga kafamı kaldırdığımda tanrıça gibi canlı altın bir yılanın etrafına dolandığı kolunu bana uzattı. Yılanın dili havayı yokladı, koluma dolanırken hafifçe tısladı.</span></span></p>

    <p class="msonormal"><span class="font3"><span class="calibre11">Durga, “Bu da senin için,” dedi. Koluma dolandığı yerden yavaşça çözülen ve yere inen yılana korku dolu gözlerle baktım. Heykelin tabanının dibinde durdu ve kafasını kaldırdı, bedeninin yarısı da yerden kalktı. Dilini titreştirerek havayı yokladı. Gözleri minik zümrütlere benziyordu. Boynunun iki yanı şişince karşımda duranın bir kobra olduğunu anladım. Bir kobra yılanının normal izlerine sahipti fakat kahverengi ve siyah pullar yerine boynundaki altın renkli arka planın üzerini bej, kehribar ve krem renkli pullar süslüyordu. Karnı ayran beyazıydı ve dili fildişi renkteydi.</span></span></p>

    <p class="msonormal"><span class="font3"><span class="calibre11">Yılan bana yaklaştı. Ren, yılan patilerinin arasından geçerken birkaç adım geriledi.</span></span></p>

    <p class="msonormal"><span class="font3"><span class="calibre11">Çok korkuyordum. Ağzım kurudu. Boğazım düğümlendi. Kaskatı kesildim, bir rüzgâr esse devrilebilirdim. Tanrıçaya baktım. Yılan bana yaklaşırken yüzünde huzurlu bir ifade vardı.</span></span></p>

    <p class="msonormal"><span class="font3"><span class="calibre11">Yılan ayakkabılarımın dibinde durdu, yine diliyle havayı yokladı ve başını bacağıma doladı. Baldırımın etrafında döndü ve vücudunu bacağıma dolamaya devam etti. Yukarıya çıkarken kaslarının bacağımı sıktığını hissedebiliyordum. Döne döne yükseldi. Uzuvlarım titriyordu, sert bir rüzgâra maruz kalan bir çiçek gibiydim. İnlediğimi duydum. Ren yarı inleme yarı kükreme arası bir ses çıkarttı, bana nasıl yardım edebileceğini bilmiyordu. Yılan kalçama ulaştı. Dirseklerim kilitlenmişti ve yanlarıma uzattığım kollarım titriyordu. Yılan vücudunun alt kısmıyla bacağıma tutundu ve başını elime doğru uzattı.</span></span></p>

    <p class="msonormal"><span class="font3"><span class="calibre11">Bileğime doğru uzanıp öne atılınca alarma geçtim. Koluma dolanarak ağır tırmanışına devam etti. Pulları soğuk, pürüzsüz ve yeni cilalanmış gibiydi, sanki derime akik diskler sürtünüyordu. Yılan güçlü bir biçimde kolumu sıkmaya başladı ve hareket etmeye devam etti, uzvumdaki kan akışı önce durdu sonra zonklayarak yeniden başladı, koluma turnike yapıyor gibiydim.</span></span></p>

    <p class="msonormal"><span class="font3"><span class="calibre11">Vücudunun büyük bir kısmı kolumun etrafına dolanınca başını omzuma doğru kaldırdı ve boynuma dokundu. Dilini dışarı çıkarttı ve gırtlağımdaki tuzlu terin tadına baktı, alt dudağım titremeye başladı. Yüzümde boncuk boncuk terler birikti, nefes alıp verişim sıklaştı. Başının boynuma sürtündüğünü, yanağıma değdiğini hissettim. Yanaklarını yeniden şişirdi ve mücevher gibi parıldayan gözleriyle yüzüme baktı. Ben kendimden geçeceğimi düşünmeye başladığım sırada koluma indi, bedenini iki kez doladı, dondu kaldı ve başını Durgaya çevirdi.</span></span></p>

    <p class="msonormal"><span class="font3"><span class="calibre11">Bakışlarımı dikkatlice indirdim ve yılanın bir mücevhere dönüştüğünü görünce çok şaşırdım. Eski Mısırlıların taktığı kol bantlarına benziyordu. Zümrüt gözlerini kırpmadan ileri bakıyordu.</span></span></p>

    <p class="msonormal"><span class="font3"><span class="calibre11">Diğer elimle tedirgin bir biçimde yılana dokundum. Pürüzsüz pulları hissettim ama artık canlı değil metalik bir yüzeydi. Ürperdim ve tanrıçaya döndüm.</span></span></p>

    <p class="msonormal"><span class="font3"><i class="calibre5"><span class="calibre11">Gada</span></i></span> <span class="font3"><span class="calibre11">gibi yılan da çok hafifti. <i class="calibre5">Altından bir yılanı kolumda taşıyacaksam bari hafif olsun,</i> diye düşündüm. Şimdi daha yakından bakmaya cesaret edince yılanın küçüldüğünü fark ettim. Koluma dolanan bir mücevhere dönüşürken iyice ufalmıştı.</span></span></p>

    <p class="msonormal"><span class="font3"><span class="calibre11">Tanrıça konuştu. “ismi Fanindra, Yılanlar Kraliçesi’dir. Bir rehberdir, aradığını bulmana yardımcı olacak. Sizi güvenli yollara götürecek ve karanlıkta önünüzü aydınlatacak. Ondan korkma çünkü sana zarar vermez.”</span></span></p>

    <p class="msonormal"><span class="font3"><span class="calibre11">Tanrıça uzanıp yılanın hareketsiz başını okşadı. “Başkalarının duygularına karşı çok hassastır ve olduğu gibi sevilmek ister. Bütün çocukları gibi bir amacı vardır. Bütün yaratıkların, ne kadar korkunç olurlarsa olsunlar, ilahi bir kaynaktan geldiğini kabul etmemiz gerek.”</span></span></p>

    <p class="msonormal"><span class="font3"><span class="calibre11">Başımı önüme eğdim. “Korkumu aşıp ona hak ettiği saygıyı göstermeye çalışacağım.”</span></span></p>

    <p class="msonormal"><span class="font3"><span class="calibre11">Tanrıça gülümsedi. “Benim senden istediğim de bu.” Durga kollarını orijinal konumuna geri döndürürken Ren ve bana baktı. “Şimdi, gitmeden önce size bir tavsiyede bulunmamı ister misiniz?</span></span></p>

    <p class="msonormal"><span class="font3"><span class="calibre11">“Tabii ki, Tanrıça.”</span></span></p>

    <p class="msonormal"><span class="font3"><span class="calibre11">“Birbirinizden ayrılmayın. Ayrılırsanız gözlerinize güvenmeyin. Kalbinizi kullanın. Size neyin gerçek olup neyin olmadığını söyler. Meyveyi alınca gizleyin çünkü ona ulaşıp kötü ve bencil amaçlarına alet etmek isteyenler var.”</span></span></p>

    <p class="msonormal"><span class="font3"><span class="calibre11">“Meyveyi size sunmamız gerekmiyor muydu?”</span></span></p>

    <p class="msonormal"><span class="font3"><span class="calibre11">Kaplanı okşayan eli havada dondu kaldı, derisi kaba ve gri bir yüzeye dönüştü. “Sen bana meyveleri verdin. Bu meyvenin ise başka bir amacı var, zamanla farkına varacaksın.”</span></span></p>

    <p class="msonormal"><span class="font3"><span class="calibre11">“Ya diğer hediyeler, size sunmamız gerekenler?” Daha fazlasını öğrenmek istiyordum ve zamanımın azaldığının farkındaydım.</span></span></p>

    <p class="msonormal"><span class="font3"><span class="calibre11">“Diğer tapınaklarda bana yeni hediyeler verebilirsin ama bunun için uygun zamanı bek-”</span></span></p>

    <p class="msonormal"><span class="font3"><span class="calibre11">Kırmızı dudakları cümlenin ortasında taşlaştı, gözleri soldu ve bir kez daha cansız kürelere dönüştü. Altın mücevherleri ve parlak giysileri solarak bir kez daha heykelin bir parçası oldu.</span></span></p>

    <p class="msonormal"><span class="font3"><span class="calibre11">Uzanıp Damonın kafasına dokundum, kulağının üzerinden geçtikten sonra tozlanan elimi kot pantolonuma sildim. Ren bana sürtündü ve elimi tüylü sırtında gezdirdim, düşünceliydim. Düşen taşların sesi beni kendime getirdi.</span></span></p>

    <p class="msonormal"><span class="font3"><span class="calibre11">Renin kalın boynuna sarıldım, gadayı dikkatlice yerden aldım ve Ren ile birlikte çıkışa doğru yürüdüm. Ben bir dal ile ayak izlerimizi bozarken dışarıda beni bekledi.</span></span></p>

    <p class="msonormal"><span class="font3"><span class="calibre11">Toprak yoldan cipe geri dönerken güneşin gökyüzünde ne kadar çok yol kat ettiğini görünce çok şaşırdım.</span></span></p>

    <p class="msonormal"><span class="font3"><span class="calibre11">Tapmakta düşündüğümden uzun kalmış olmalıydık. Bay Kadam pencereleri açmış, gölge bir yere park etmişti. Hemen doğruldu ve biz yaklaşırken gözlerini ovaladı.</span></span></p>

    <p class="msonormal"><span class="font3"><span class="calibre11">“Depremi hissettin mi?” diye sordum.</span></span></p>

    <p class="msonormal"><span class="font3"><span class="calibre11">“Deprem mi? Hayır, burası bir kilise kadar sessiz ve sakindi.”</span></span></p>

    <p class="msonormal"><span class="font3"><span class="calibre11">Kendi şakasına kendi güldü, “içeride ne oldu?”</span></span></p>

    <p class="msonormal"><span class="font3"><span class="calibre11">Bay Kadam yeni hediyelerimi görünce nefesini tuttu. “Bayan Kelsey! Bakabilir miyim?”</span></span></p>

    <p class="msonormal"><span class="font3"><i class="calibre5"><span class="calibre11">Gadayı</span></i></span> <span class="font3"><span class="calibre11">Bay Kadam’a uzattım. Titreyen ellerle silahı elimden aldı. Ağırlığını taşımakta zorlanınca göründüğünden daha zayıf olup olmadığını merak ettim. Yüzünde saf bir neşe ve akademik bir merak vardı. “Çok güzel!” dedi.</span></span></p>

    <p class="msonormal"><span class="font3"><span class="calibre11">Başımla onayladım. “Bir de kullanırken görmen lazım.” Elimi koluna koydum. “Haklıydınız, Bay Kadam. Durga bizi gerçekten de kutsadı.” Koluma dolanmış yılanı gösterdim. “Fanindra’ya merhaba deyin.”</span></span></p>

    <p class="msonormal"><span class="font3"><span class="calibre11">Bay Kadam parmağım yılanın üzerinde gezdirdi. Yüzümü buruşturdum, yeniden canlanmasını istemiyordum ama böyle bir şey olmadı. Bay Kadam büyülenmiş gibiydi.</span></span></p>

    <p class="msonormal"><span class="font3"><span class="calibre11">Kolunu çekiştirdim. “Haydi, Bay Kadam, gidelim. Size arabada neler olduğunu anlatırım. Ayrıca, açlıktan ölüyorum.” Bay Kadam bir kahkaha attı, coşkulu ve sevinçliydi. <i class="calibre5">Gada</i>yı dikkatlice bir battaniyeye sarıp arkaya koydu. Sonra benim bulunduğum tarafa geldi, Ren ve benim için kapıları açtı. Arabaya bindik. Emniyet kemerimi taktım ve Hampi’ye doğru yola çıktık. Durga konuşmuştu ve bulmamız gereken altın bir meyve vardı. Hazırdık.</span></span></p>
  </div>
</body>
</html>
