<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:v="urn:schemas-microsoft-com:vml" xmlns:w="urn:schemas-microsoft-com:office:word">
<head>
  <link href="sndt4abd.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="wordsection">
    <p class="msonormal"><span class="font3"><span class="calibre11"><br class="calibre7" id="calibre_pb_28" /></span></span></p>

    <p class="msonormal"><span class="font3"><span class="calibre11"><span> </span></span></span></p>

    <p class="calibre8"><a class="pcalibre1 pcalibre" id="_Toc403586813"><span class="font3"><span class="calibre9">16</span></span></a></p>

    <h1 class="calibre8"><a class="pcalibre1 pcalibre" id="_Toc403586814"><span class="font3"><span class="calibre9">Kelsey’nin rüyası</span></span></a></h1>

    <p class="msonormal"><span class="font3"><span class="calibre9">D</span></span><span class="font3"><span class="calibre11">orothy ve Toto rahatsız esici kabuslara dönüştü. Yalnızdım ve kaybolmuştum, karanlıkta koşuyordum. Reni bulamadım ve beni kötü bir varlık kovalıyordu. Kaçmak zorundaydım. Karanlığın içinden çıkan parmaklar giysilerimi ve saçlarımı kavramaya çalışıyordu. Derimi tırmalıyor ve beni yoldan çıkartmaya çalışıyorlardı. Bunu yaparlarsa bana sahip olacaklarını ve beni yok edeceklerini biliyordum.</span></span></p>

    <p class="msonormal"><span class="font3"><span class="calibre11">Bir köşeyi döndüm, büyük bir odaya girdim, zengin mor bir cübbe giymiş karanlık ve habis bir adam gördüm. Büyük bir masaya bağlanmış bir adamın başında dikiliyordu.</span></span></p>

    <p class="msonormal"><span class="font3"><span class="calibre11">Karanlık bir köşeden neler olduğuna baktım, adamın keskin ve kıvrık uçlu bir hançeri havaya kaldırdığını gördüm. Adam benim bilmediğim dilde bir şeyler mırıldanıyordu.</span></span></p>

    <p class="msonormal"><span class="font3"><span class="calibre11">Bir şekilde, tutsağı kurtarmak zorunda olduğumu biliyordum. Bıçaklı adamın üzerine atladım ve kolunu tuttum, silahı elinden almaya çalıştım. Ellerim parlak bir kırmızıya dönüştü ve etrafa kıvılcımlar saçıldı.</span></span></p>

    <p class="msonormal"><span class="font3"><span class="calibre11">“Hayır, Kelsey! Dur!”</span></span></p>

    <p class="msonormal"><span class="font3"><span class="calibre11">Sunağın üzerine baktım ve nefesimi tuttum. Rendi! Bedeni yaralı ve kanlıydı, elleri başının üzerinde bağlanmıştı.</span></span></p>

    <p class="msonormal"><span class="font3"><span class="calibre11">“Kells... git buradan! Kendini kurtar! Bunu, seni bulamaması için yapıyorum.”</span></span></p>

    <p class="msonormal"><span class="font3"><span class="calibre11">“Hayır! Buna izin veremem! Ren, kaplana dönüş. Koş!”</span></span></p>

    <p class="msonormal"><span class="font3"><span class="calibre11">Başını iki yana salladı ve yüksek sesle bağırdı. “Durga! Kabul et! Hemen şimdi!”</span></span></p>

    <p class="msonormal"><span class="font3"><span class="calibre11">“Bu da neyin nesi? Durga’nın ne yapmasını istiyorsun?”</span></span></p>

    <p class="msonormal"><span class="font3"><span class="calibre11">Dualar eden adam sesini yükseltti ve bütün çabalarıma rağmen bıçağı havaya kaldırdı ve Renin kalbine sapladı. Çığlık attım. Kalbim, Ren’inkinin ritmiyle atmaya başladı. Kalbinin gücü gittikçe azalıyordu. Yaralı kalbi gittikçe yavaşladı ve sonunda durdu.</span></span></p>

    <p class="msonormal"><span class="font3"><span class="calibre11">Yüzümden yaşlar akmaya başladı, içimde korkunç bir acı hissettim. Ren’in masadan aşağıya akıp yerde toplanan yaşam enerjisine baktım. Ellerim ve dizlerim üzerinde yere çöktüm, duygularımda boğuluyordum.</span></span></p>

    <p class="msonormal"><span class="font3"><span class="calibre11">Renin ölümüne dayanmak mümkün değildi. Ren öldüyse ben de ölmüştüm. Hüznümde boğuluyor, nefes alamıyordum. Devam etmek için gücüm kalmamıştı. Bana savaşmamı, acımı bir kenara bırakıp mücadele etmemi söyleyen bir ses yoktu, artık anlamı da kalmamıştı. Hiçbir şey nefes almamı veya yeniden yaşamamı sağlayamazdı.</span></span></p>

    <p class="msonormal"><span class="font3"><span class="calibre11">Oda kayboldu ve yeniden karanlıkta kaldım. Rüya değişti. Üzerimde altın renkli bir elbise ve süslü mücevherler vardı. Yüksek bir platformun üzerinde güzel bir sandalyede oturuyordum, aşağıya bakınca Renin önümde oturduğunu gördüm. Ren e gülümsedim ve elimi uzattım ama Kishan elimi tuttu ve oturdu.</span></span></p>

    <p class="msonormal"><span class="font3"><span class="calibre11">Kafam karıştı, Kishan’a baktım. Rene bakıp alaycı bir biçimde gülümsüyordu. Bakışlarımı Rene çevirdiğimde öfkeden çılgına döndüğünü, nefret dolu gözlerle kınamasına bana baktığını gördüm.</span></span></p>

    <p class="msonormal"><span class="font3"><span class="calibre11">Elimi Kishan’ın elinden kurtarmaya çalıştım ama buna izin vermedi. Ben kendimi kurtaramadan Ren kaplana dönüştü ve ormanın içine doğru koştu. Arkasından bir çığlık attım ama beni duymadı. Beni duymak istemedi.</span></span></p>

    <p class="msonormal"><span class="font3"><span class="calibre11">Rüzgâr krem renkli perdeleri dalgalandırdı ve fırtına bulutlarını bulunduğumuz yere taşıdı. Bulutlar gökyüzünü kararttı ve ağaçların üzerini bir battaniye gibi örttü. Birkaç yerde yıldırım düştü. Uzaktan gelen bir kükremeyi duydum. İhtiyacım olan işaret buydu. Elimi Kishan’ın elinden kurtardım ve koşmaya başladım.</span></span></p>

    <p class="msonormal"><span class="font3"><span class="calibre11">Yağmur yeri dövüyor, Reni aramamı yavaşlatıyordu. Güzel altın renkli sandaletlerim ayağımdan çıktı, yağmurun yarattığı çamur birikintilerinden birinin içine saplandı. Ren’i hiçbir yerde bulamadım. Islak saç tellerimi yüzümden çektim ve bağırdım. “Ren! Ren! Neredesin?”</span></span></p>

    <p class="msonormal"><span class="font3"><span class="calibre11">Yakındaki bir ağaca kulakları sağır eden bir gürültüyle yıldırım düştü. Ağaç çatırdarken dört bir yana kavrulmuş ağaç kabuğu parçaları fırladı, gövde büküldü ve yarılmaya başladı. Devrildi ve dallarıyla beni yere çiviledi.</span></span></p>

    <p class="msonormal"><span class="font3"><span class="calibre11">“Ren!”</span></span></p>

    <p class="msonormal"><span class="font3"><span class="calibre11">Çamurlu yağmur suyu etrafımı kuşattı. Kıvrandım ve ağrıyan, yaralı bedenimi ağacın dallarının altından çıkarttım. Altın renkli elbisem yırtılmış ve parçalanmıştı, derim kanlı çiziklerle kaplıydı.</span></span></p>

    <p class="msonormal"><span class="font3"><span class="calibre11">Bir kez daha bağırdım. “Ren! Geri dön! Sana ihtiyacım var!”</span></span></p>

    <p class="msonormal"><span class="font3"><span class="calibre11">Üşüyor ve titriyordum ama ormanda koşmaya devam ettim, ağaç köklerine takıldım ve gri, dikenli çalıları bir kenara ittim. Koşarken bağırmaya ve seslenmeye devam ettim, ağaçların arasına daldım. “Ren, lütfen beni terk etme!” diye yalvardım.</span></span></p>

    <p class="msonormal"><span class="font3"><span class="calibre11">Sonunda, ağaçların arasında zıplayan beyaz bir siluet gördüm ve hızımı arttırdım. Elbisem dikenli çalılara takıldı ama ben Ren’i yakalamaya kararlıydım, koşmaya devam ettim. Şimşeklerin parıltısıyla açığa çıkan yolu takip ettim.</span></span></p>

    <p class="msonormal"><span class="font3"><span class="calibre11">Yıldırımlardan korkmuyordum fakat çok yakma düştükleri zaman yanan ağaçların kokusunu alabiliyordum. Şimşekler beni Ren’e doğru götürüyordu. Kaplanı yerde yatarken buldum. Şimşeklerin düştüğü yerlerde, beyaz tüyleri üzerinde, büyük yanık izleri vardı. Bunu benim yaptığımı biliyordum. Acılarının sorumlusu bendim.</span></span></p>

    <p class="msonormal"><span class="font3"><span class="calibre11">Başını, ensesindeki yumuşak ve ipeksi tüyleri okşadım. “Ren, böyle olmasını istemezdim. Bu, nasıl oldu?”</span></span></p>

    <p class="msonormal"><span class="font3"><span class="calibre11">Bir insana dönüştü ve fısıldadı. “Bana olan inancını kaybettin, Kelsey.”</span></span></p>

    <p class="msonormal"><span class="font3"><span class="calibre11">Olumsuzca başımı iki yana salladım. Yanaklarımdan yaşlar aktı. “Hayır, kaybetmedim. Hiçbir zaman!”</span></span></p>

    <p class="msonormal"><span class="font3"><span class="calibre11">Gözlerime bakamadı. “<i class="calibre5">Iadala</i>, beni terk ettin.”</span></span></p>

    <p class="msonormal"><span class="font3"><span class="calibre11">Çaresizce kollarımı boynuna doladım. “Hayır, Ren! Seni asla terk etmedim!”</span></span></p>

    <p class="msonormal"><span class="font3"><span class="calibre11">“Ama ettin. Arkana dönüp uzaklaştın. Beni beklemek çok mu zordu? Bana inanmak?”</span></span></p>

    <p class="msonormal"><span class="font3"><span class="calibre11">Hıçkırıklara boğuldum. “Ama bilmiyordum. Bilmiyordum işte.”</span></span></p>

    <p class="msonormal"><span class="font3"><span class="calibre11">“Artık çok geç, <i class="calibre5">priyatama.</i> Bu sefer ben seni terk ediyorum.” Gözlerini kapattı ve öldü.</span></span></p>

    <p class="msonormal"><span class="font3"><span class="calibre11">Bedenini sarstım. “Hayır. Hayır! Ren geri dön. Bana geri dön!”</span></span></p>

    <p class="msonormal"><span class="font3"><span class="calibre11">Gözyaşlarını yağmur damlalarına karıştı ve görüşüm bulanıklaştı. Öfkeyle gözlerimi sildim ve yeniden açtığımda karşımda sadece Ren değil, ailem, büyükannem ve Bay Kadam da duruyordu. Hepsi yerde cansız yatıyordu. Yalnızdım ve ölümle çevrelenmiştim.</span></span></p>

    <p class="msonormal"><span class="font3"><span class="calibre11">Ağlamaya devam ettim ve haykırdım. “Hayır! Olamaz! Olamaz!”</span></span></p>

    <p class="msonormal"><span class="font3"><span class="calibre11">Bedenime kara bir hüzün sızdı. Yoğun ve yapış yapıştı, özüme doldu ve uzuvlarıma aktı. Kendimi çok ağır, çaresiz ve yalnız hissediyordum. Rene sarıldım, bedenini ileri geri salladım, kendimi rahatlatmaya çalıştım ama başaramadım.</span></span></p>

    <p class="msonormal"><span class="font3"><span class="calibre11">Sonra, artık yalnız değildim. Ren’i sallamadığımı, aslında birinin beni sıkı sıkı tutup salladığım fark ettim. Rüya gördüğümü anlayacak kadar kendimdeydim fakat rüyadaki hüzün beni hâlâ kuşatıyordu.</span></span></p>

    <p class="msonormal"><span class="font3"><span class="calibre11">Yüzüm gerçek gözyaşlarıyla ıslandı, gördüğüm fırtına da gerçekti. Ağaçların arasında uğuldayan rüzgârın savurduğu yağmur damlaları çadırın bezini dövüyordu. Yakındaki bir ağaca yıldırım düştü ve küçük çadırın içi kısa süreliğine aydınlandı. Islak saçları, altın derisi ve beyaz gömleği olan bir figür gördüm.</span></span></p>

    <p class="msonormal"><span class="font3"><span class="calibre11">“Ren?”</span></span></p>

    <p class="msonormal"><span class="font3"><span class="calibre11">Parmaklarıyla yanaklarımdaki yaşlan sildi. “Şşş, Kelsey. Buradayım. Seni yalnız bırakmayacağım, <i class="calibre5">priya. Meinyaha hoorı.”</i> Büyük bir rahatlamayla, hıçkırarak ağlamaya devam ederek, kollarımı Renin boynuna doladım. Yağmurdan korunmak için çadırın içine biraz daha girdi, beni kucağına aldı ve kollarını bedenime doladı. Saçlarımı okşadı ve fısıldadı. “Sakin ol. <i class="calibre5">Mein aapka raksha karunga.</i> Buradayım. Sana bir şey olmasına asla izin vermem, <i class="calibre5">priyatama</i>.”</span></span></p>

    <p class="msonormal"><span class="font3"><span class="calibre11">Rüyanın etkisi azalana kadar kendi dilinde sözcükler mırıldanarak beni rahatlamaya çalıştı. Birkaç dakika sonra kendime geldim fakat olduğum yerde kalmaya karar verdim. Kollarında olmak beni rahatlatıyordu.</span></span></p>

    <p class="msonormal"><span class="font3"><span class="calibre11">Gördüğüm rüya kendimi ne kadar yalnız hissettiğimi anlamamı sağlamıştı. Ailem öldüğünden beri kimse bana böyle sarılmamıştı. Tabii ki, koruyucu aileme ve çocuklarına sarılıyordum fakat hiçbiri savunma hattını aşmayı başaramamıştı. Uzun süredir kimsenin bende böyle derin duygular uyandırmasına izin vermemiştim.</span></span></p>

    <p class="msonormal"><span class="font3"><span class="calibre11">Renin beni sevdiğini o anda anladım.</span></span></p>

    <p class="msonormal"><span class="font3"><span class="calibre11">Kalbimi ona açtığımı hissettim. Kaplan kısmına zaten güveniyordum ve âşıktım. Bu kısmı kolaydı. Fakat insan halinin sevgiye çok daha fazla ihtiyaç duyduğunun farkındaydım. Ren için yalnızlık yüzlerce yıllık bir deneyimdi. Bu yüzden Ren’e sıkı sıkı sarıldım ve uzun süre bırakmadım.</span></span></p>

    <p class="msonormal"><span class="font3"><span class="calibre11">Kulağına fısıldadım. “Burada olduğun için teşekkür ederim. Hayatımın bir parçası olduğun için sana minnettarım. Lütfen benimle çadırda kal. Dışarıda yağmurda uyuman için bir sebep yok.”</span></span></p>

    <p class="msonormal"><span class="font3"><span class="calibre11">Yanağını öptüm ve yeniden yere uzandım, yorganımı üzerime aldım. Ren bir kaplana dönüştü ve yanıma uzandı. Sırtına sokuldum ve dışarıda fırtına şiddetlense de rüyasız, huzurlu bir uykuya daldım.</span></span></p>

    <p class="msonormal"><span class="font3"><span class="calibre11">Ertesi gün uyanınca gerindim ve çadırdan dışarıya çıktım. Güneş yağmur sularını buharlaştırmış ve ıslak ormanı buharlı bir saunaya çevirmişti. Fırtınanın koparttığı dallar ve yapraklar kamp yerine saçılmıştı. Kükreyen ateşimizden arda kalan kararmış tahta parçalarının etrafım küllü ve gri bir su birikintisi kaplıyordu.</span></span></p>

    <p class="msonormal"><span class="font3"><span class="calibre11">Şelale her zamankinden daha hızlı akıyor, fırtınadan arda kalan parçaları çamurlu havuza akıtıyordu.</span></span></p>

    <p class="msonormal"><span class="font3"><span class="calibre11">İnsana dönüşmüş Renin yanına giderek, “Bugün banyo yok,” dedim.</span></span></p>

    <p class="msonormal"><span class="font3"><span class="calibre11">“Fark etmez. Bay Kadam’ın yanına gidiyoruz. Yolculuğumuza kaldığımız yerden devam etmenin vakti geldi.”</span></span></p>

    <p class="msonormal"><span class="font3"><span class="calibre11">“Ya Kishan? Onu bizimle gelmeye ikna etmenin bir yolu yok mu?”</span></span></p>

    <p class="msonormal"><span class="font3"><span class="calibre11">“Kishan konumunu açıkça belli etti. Burada kalmak istiyor ve ben de ona yalvaracak değilim. Kararını verdi mi nadiren fikir değiştirir.”</span></span></p>

    <p class="msonormal"><span class="font3"><span class="calibre11">“Ama, Ren-”</span></span></p>

    <p class="msonormal"><span class="font3"><span class="calibre11">“Aması yok.”</span></span></p>

    <p class="msonormal"><span class="font3"><span class="calibre11">Yanıma geldi ve hafifçe saç örgümü çekiştirdi. Sonra gülümsedi ve beni alnımdan öptü. Fırtınalı havada yaşadıklarımız aramızdaki duygusal uçurumu biraz olsun onarmıştı ve yeniden eski halimize geri döndüğümüz için mutluydum. “Haydi, Kells. Toplanalım.”</span></span></p>

    <p class="msonormal"><span class="font3"><span class="calibre11">Çadırı katlayıp her şeyi çantalara koymak birkaç dakikamızı aldı. Bay Kadam’ın yanına ve medeniyete geri döneceğimiz için çok mutluydum fakat Kishan’ı geride bırakmak hoşuma gitmiyordu. Prens ile vedalaşamaya bile fırsatım olmamıştı.</span></span></p>

    <p class="msonormal"><span class="font3"><span class="calibre11">Kamp yerini terk ederken kelebekleri uçurmak için çiçekli çalılara bilerek sürtündüm. Sayıları ilk geldiğimiz günkü kadar çok değildi. Islak çalılara tutunmuş, kanatlarını açıp kapatarak kurutmaya çalışıyorlardı. Birkaçı gökyüzüne yükseldi ve ben kelebekleri seyrederken Ren sabırla beni bekledi. Bay Kadam’ın kamp yaptığı yola doğru yürürken iç geçirdim. Ormanda yürümeyi ve kamp yapmayı ne kadar sevmesem de, burası çok özel bir yerdi.</span></span></p>

    <p class="msonormal"><span class="font3"><span class="calibre11">Kaplanım her zamanki gibi bana yol gösterdi, peşinden gittim, çamurlu ayak izleri yerine daha kuru yerlere basmaya özen gösterdim. Vakit öldürmek için Rene Kishan ile saray yaşamı hakkında yaptığımız sohbetlerden bahsettim, aç kalmamam için ağzında içi yiyeceklerle dolu çantayı nasıl taşıdığını anlattım.</span></span></p>

    <p class="msonormal"><span class="font3"><span class="calibre11">Ren ile bazı şeyleri paylaşmadım, Kishan’ın Yesubai hakkında anlattıklarım kendime sakladım. Ren’in Yesubai’yi düşünmesini istemiyordum, zaten bu konuyu iki kardeşin oturup baş başa konuşması gerektiğine inanıyordum. Bu yüzden ormanda canım sıkılınca neler yaptığımı ve avı nasıl seyrettiğimi anlattım.</span></span></p>

    <p class="msonormal"><span class="font3"><span class="calibre11">Ren birden insana dönüştü, beni kollarımdan tuttu ve patladı. “Sen neyi gördün?”</span></span></p>

    <p class="msonormal"><span class="font3"><span class="calibre11">Kafam karışmıştı, tekrarladım. “Avı gördüm. Bunu bildiğini sanıyordum. Kishan sana söylemedi mi?”</span></span></p>

    <p class="msonormal"><span class="font3"><span class="calibre11">Dişlerini sıkarak, “Hayır, söylemedi!” dedi.</span></span></p>

    <p class="msonormal"><span class="font3"><span class="calibre11">Yanından geçip yerdeki taşlardan birinin üzerine çıktım. “Oh, önemli değil. Ben iyiyim. Kendime geldim.”</span></span></p>

    <p class="msonormal"><span class="font3"><span class="calibre11">Ren beni kolumdan tuttu, kendine çevirdi ve karşısına dikti.</span></span></p>

    <p class="msonormal"><span class="font3"><span class="calibre11">“Kelsey, sadece avı izlemekle kalmayıp kamp yerine kadar da kendi başına mı döndüğünü söylemeye çalışıyorsun?”</span></span></p>

    <p class="msonormal"><span class="font3"><span class="calibre11">Ren çok öfkeliydi.</span></span></p>

    <p class="msonormal"><span class="font3"><span class="calibre11">“Evet,” diye ciyakladım.</span></span></p>

    <p class="msonormal"><span class="font3"><span class="calibre11">“Bir dahaki sefere Kishan’ı öldüreceğim.” Parmağını yüzüme doğru salladı. “Öldürülebilirdim., veya yenebilirdin! Ormanda yaşayan tehlikelerin hepsini sana anlatmam mümkün değil. Bir daha asla gözümün önünden ayrılmayacaksın!”</span></span></p>

    <p class="msonormal"><span class="font3"><span class="calibre11">Elimden tuttu ve beni yola doğru itti. Gergin olduğu her halinden belliydi.</span></span></p>

    <p class="msonormal"><span class="font3"><span class="calibre11">“Ren, anlamıyorum. Kishan ve sen... yemekten sonra konuşmadınız mı?”</span></span></p>

    <p class="msonormal"><span class="font3"><span class="calibre11">Homurdandı. “Hayır. Yollarımız ayrıldı. Ben hemen kamp yerine geri döndüm. Kishan... yemeğin yanında biraz daha kaldı. Ben yağmur yüzünden kokunu alamadım.”</span></span></p>

    <p class="msonormal"><span class="font3"><span class="calibre11">“O zaman Kishan hâlâ beni arıyor olabilir. Belki de geri dönmeliyiz.”</span></span></p>

    <p class="msonormal"><span class="font3"><span class="calibre11">“Hayır, bunu hak etti.” Haince bir kahkaha attı. “Kokumuz olmayınca nereye gittiğimizi anlaması birkaç gününü alır.”</span></span></p>

    <p class="msonormal"><span class="font3"><span class="calibre11">“Ren, kardeşini bulup ona ormanı terk ettiğimizi söylemelisin. Avda sana yardım etti. En azından bunu yaptı.”</span></span></p>

    <p class="msonormal"><span class="font3"><span class="calibre11">“Kelsey, geri dönmüyoruz. Kishan büyük bir kaplan ve kendi başının çaresine bakabilir. Ayrıca, onsuz da iyiydim.”</span></span></p>

    <p class="msonormal"><span class="font3"><span class="calibre11">“Hayır, değildin. Avı izledim, hatırladın mı? Antilobu yakalamana yardım etti. Ayrıca, senin üç yüz yıldır avlanmadığını söyledi. Zaten bu yüzden senin peşinden gittik. Yardıma ihtiyacın olabileceğini söyledi.”</span></span></p>

    <p class="msonormal"><span class="font3"><span class="calibre11">Ren kaşlarını çattı ama bir şey söylemedi.</span></span></p>

    <p class="msonormal"><span class="font3"><span class="calibre11">Durdum ve elimi omzuna koydum. “Birinin yardımına ihtiyaç duymak zayıflık değildir.”</span></span></p>

    <p class="msonormal"><span class="font3"><span class="calibre11">İnledi, elini havada sallayarak yorumumu geçiştirdi ve yürümeye başladı.</span></span></p>

    <p class="msonormal"><span class="font3"><span class="calibre11">“Ren, üç yüz sene önce sana ne oldu?”</span></span></p>

    <p class="msonormal"><span class="font3"><span class="calibre11">Kaşlarını çattı ama bir şey söylemedi. Ren’e bir dirsek attım ve cesaretlendirmek için gülümsedim. Asık suratı yavaşça yumuşadı ve omuzlarındaki gerginlik azalmaya başladı. İç geçirdi, elini saçlarının arasında gezdirdi ve anlatmaya başladı.</span></span></p>

    <p class="msonormal"><span class="font3"><span class="calibre11">“Siyah bir kaplanın avlanması beyaz bir kaplana göre daha kolaydır. Ben ormana uyum sağlamıyorum. Karnım acıkınca ve vahşi av oyununda hayal kırıklığına uğrayınca, bazen bir köye iner ve kendime bir keçi veya koyun bulurdum. Çok dikkatliydim ama sonunda beyaz kaplanla ilgili söylentiler yayıldı ve insanlar beni aramaya geldi. Sadece hayvanlarını korumak isteyen çiftçiler değil, egzotik bir hayvanı yakalamak isteyen profesyonel avcılar da vardı.”</span></span></p>

    <p class="msonormal"><span class="font3"><span class="calibre11">“Ormanın dört bir yanına tuzaklar kurdular ve birçok masum hayvan yaşamını kaybetti. Ben bir tuzak bulunca etkisiz hale getiriyordum. Bir gün, bir tuzakla karşılaştım ve aptalca bir hata yaptım. Yan yana iki tuzak vardı, ben apaçık ortada olana odaklandım, üzerinde kanlı bir etin sallandığı bir çukur tuzağıydı.”</span></span></p>

    <p class="msonormal"><span class="font3"><span class="calibre11">“Ben çukuru inceleyip eti almanın bir yolunu ararken gizli bir tele takıldım. Tepemdeki ağaçtan üzerime dikenler ve oklar yağdı. Bir mızrak fırlatılınca kenara çekildim fakat dengemi kaybedip çukurun içine düştüm.”</span></span></p>

    <p class="msonormal"><span class="font3"><span class="calibre11">“Oklar seni yaraladı mı?” diye sordum.</span></span></p>

    <p class="msonormal"><span class="font3"><span class="calibre11">“Evet. Birkaç tanesi ama yaralar çabucak iyileşti. Neyse ki çukurun içinde bambu kazıklar yoktu ama ustaca kazılmıştı ve dışarıya çıkmama engel olacak kadar derindi.”</span></span></p>

    <p class="msonormal"><span class="font3"><span class="calibre11">“Sana ne yaptılar?”</span></span></p>

    <p class="msonormal"><span class="font3"><span class="calibre11">“Birkaç gün sonra avcılar beni buldu. İlgi çekici yaratıkları toplayan özel bir koleksiyoncuya beni sattılar. Ben zorluk çıkartmaya devam edince adam beni başka birine, bir sonraki de başka birine sattı. Sonunda kendimi bir Rus sirkinde buldum ve o günden beri de sirk sirk dolaşıyorum. İnsanlar yaşımdan şüphe etmeye başlarsa veya bana zarar verirse, hemen ortalığı karıştırıp beni satmalarını sağlıyordum.”</span></span></p>

    <p class="msonormal"><span class="font3"><span class="calibre11">Korkunç, kalbimi buran bir hikâyeydi. Bir kütüğün etrafından dolaşmak için yanından ayrıldım ve yan yana geldiğimizde parmaklarını parmaklarıma kenetledi, yürümeye devam etti. “Bay Kadam seni satın alsa ve evine getirse olmaz mıydı?” “Bunu yapamadı. Bir şey buna engel oldu. Ne zaman bir sirkten beni satın almak istese sirkin sahibi ne kadar para verilirse verilsin teklifi reddetti. Bir defasında beni satın almaları için başkalarını gönderdi ama yine işe yaramadı. Bay Kadam beni kaçırmaları için insanlar kiraladı ama adamlar yakalandı. Bütün bunların sorumlusu lanetti. Beni kurtarmak için ne kadar çok çabalarsa durumum o kadar kötüye gidiyordu. Sonunda, Bay Kadam’ın bana ilgi duyan alıcıları beni satın almaya gönderebildiğini keşfettik. İyi insanları beni satın almaya ikna edebiliyor fakat bu plan ancak beni kendisine almayacaksa işe yarıyordu.” “Bay Kadam insanların yaşımı sorgulamaması için benim sıklıkla el değiştirmemi sağladı. Ara sıra beni ziyaret edip kendisiyle nasıl bağlantıya geçebileceğimi anlattı fakat yapabileceği hiçbir şey yoktu. Laneti aşmanın bir yolunu aramaya hep devam ettik. Bunca zamanı bir çözüm arayarak geçirdi. Beni ziyaretleri benim için çok şey ifade ediyordu. Sanırım o olmasaydı insanlığımı çok uzun zaman önce kaybederdim.”</span></span></p>

    <p class="msonormal"><span class="font3"><span class="calibre11">Ren ensesine konan sivrisineği öldürdü. “İlk yakalandığımda kaçmanın kolay olacağını düşünmüştüm. Akşam olana kadar bekleyecek ve insana dönüşüp kafesin kapısını açacaktım. Fakat tutsak edilince sonsuza kadar kaplan formuna sıkıştım kaldım. Yeniden bir insana dönüşemedim -sen gelene kadar.”</span></span></p>

    <p class="msonormal"><span class="font3"><span class="calibre11">Altından geçmem için bir dalı havaya kaldırdı. “Bunca yıldır sirklerde yaşamak nasıl bir şey?”</span></span></p>

    <p class="msonormal"><span class="font3"><span class="calibre11">Bir taşa takıldım ve Ren uzanıp beni yakaladı. Ayağım yere yeniden sağlam basınca elini isteksizce belimden çekti ve bana yeniden elini uzattı.</span></span></p>

    <p class="msonormal"><span class="font3"><span class="calibre11">“Genelde çok sıkıcıydı. Beni satın alanlar bazen çok zalimdi, kamçılandım ve dövüldüm. Neyse ki çabuk iyileşiyordum ve diğer kaplanların yapmayı istemediği numaraları yapacak kadar zekiydim. Bir kaplan alevli bir halkanın içinden atlamayı veya bir insanın kafasını ağzına sokmasını kolay kolay kabul etmez. Kaplanlar ateşten nefret eder, bu yüzden bu numarayı yapması için eğiticisinden ateşten daha çok korkması gerek.” “Kulağa korkunç geliyor!”</span></span></p>

    <p class="msonormal"><span class="font3"><span class="calibre11">“O zaman sirkler öyleydi. Hayvanlar çok küçük kafeslerde tutulurdu. Doğal aile ilişkilerine izin verilmez ve bebekler satılırdı. İlk zamanlarda yiyecekler kötü, kafesler pisti. Hayvanlar dövülüyordu. Şehirden şehre taşınıyor ve alışık olmadıkları iklimlerde kafesleri dışarıda tutuluyordu. Uzun süre hayatta kalan olmuyordu.”</span></span></p>

    <p class="msonormal"><span class="font3"><span class="calibre11">Düşünceli bir biçimde devam etti. “Şimdi ise hayvanların daha uzun süre yaşamasını sağlamak ve yaşam kalitesini arttırmak için çaba sarf ediliyor. Fakat hapishane ne kadar konforlu olursa olsun tutsaklık tutsaklıktır.”</span></span></p>

    <p class="msonormal"><span class="font3"><span class="calibre11">“Kafese kapatılınca diğer hayvanlarla, özellikle de filler ve atlarla olan ilişkim hakkında uzun süre düşünecek vaktim oldu. Babamın savaşta kullanılmak veya ağır yükleri kaldırmak üzere eğitilen binlerce fili, benim de binmeyi çok sevdiğim bir aygırım vardı. Ben kafesimde otururken fillerimizin ve aygırımın da aynı şeyleri hissedip hissetmediğini düşündüm. Atımı ahırında canı sıkılır dururken hayal ettim, benim gelip kendisini dışarıya çıkartmamı bekliyor olmalıydı.”</span></span></p>

    <p class="msonormal"><span class="font3"><span class="calibre11">Ren elimi sıktı ve yeniden kaplana dönüştü.</span></span></p>

    <p class="msonormal"><span class="font3"><span class="calibre11">Ben düşüncelere daldım. Kafese kapatılmak ne kadar zor olmalıydı. Ren buna yüzlerce yıl katlanmıştı. Ürperdim ve peşinden yürümeye devam ettim.</span></span></p>

    <p class="msonormal"><span class="font3"><span class="calibre11">Bir saat geçti. Sonunda, “Ren?” dedim. “Anlamadığım bir şey var. Kishan neredeydi? Neden senin kaçmana yardım etmedi?”</span></span></p>

    <p class="msonormal"><span class="font3"><span class="calibre11">Ren devrilmiş bir kütüğün üzerinden atladı. Tam havada şekil değiştirdi ve kütüğün diğer tarafına iki ayağı üzerinde kondu. Ben kütüğün üzerine çıkarken dengemi kaybetmemek için elimi uzattım ama beni umursamadı, uzandı ve beni belimden kavradı.</span></span></p>

    <p class="msonormal"><span class="font3"><span class="calibre11">Ben itiraz edemeden beni havaya kaldırdı ve hafif bir yastıkmışım gibi kütüğün diğer tarafına koydu. Beni bırakmadan önce sıkı sıkı göğsüne bastırdı, Ren bunu yaparken ben de nefesimi tutuyordum. Gözlerime baktı ve yüzüne hafif bir gülümseme yayıldı. Geri çekildikten sonra elini uzattı ve ben titreyen elimi sıcak avucuna koydum, yeniden birlikte yürümeye başladık.</span></span></p>

    <p class="msonormal"><span class="font3"><span class="calibre11">“O zamanlarda Kishan ve ben birbirimizden uzak durmaya çalışıyorduk. Kadam onu bulana kadar bana ne olduğunu bilmiyordu. Yakalandığımı öğrendiklerinde artık yapacak bir şey yoktu. Kadam beni kurtarmayı denedi ama başaramadı, Kishan’a kendisi bir plan yapana kadar ormanda kalıp gizlenmesini söyledi. Dediğim gibi, yüzlerce yıl boyunca beni kaçırmayı, beni satın almayı denedi, hırsızlar kiraladı. Hiçbiri işe yaramadı. Ben Kadam’ı ancak sen beni serbest bıraktıktan sonra arayabildim.”</span></span></p>

    <p class="msonormal"><span class="font3"><span class="calibre11">Ren bir kahkaha attı. “Yüzlerce yıl sonra ilk kez insana dönüşünce Matthew’e ödemeli bir arama yapmasını söyledim. Soyulduğumu ve patronumu aramam gerektiğini söyledi. Telefonun nasıl kullanılacağım bana gösterdi ve Bay Kadam ilk uçakla yanıma geldi.”</span></span></p>

    <p class="msonormal"><span class="font3"><span class="calibre11">Ren yeniden kaplana dönüştü ve yürümeye devam ettik. Yanımda yürüyordu, elim sürekli ensesindeydi.</span></span></p>

    <p class="msonormal"><span class="font3"><span class="calibre11">Birkaç saat yürüdükten sonra Ren durdu ve havayı kokladı. Yere oturdu ve ormana baktı. Bir şey çalıları sallarken ben kulak kesildim. Sonunda çalıların arasından önce siyah bir burun ardından siyah bir beden çıktı.</span></span></p>

    <p class="msonormal"><span class="font3"><span class="calibre11">Mutlulukla gülümsedim. “Kishan! Fikrini değiştirmişsin. Bizimle mi geliyorsun? Çok sevindim.”</span></span></p>

    <p class="msonormal"><span class="font3"><span class="calibre11">Kishan yanıma geldi ve bana uzattığı pati ele dönüştü. “Merhaba, Kelsey. Hayır, fikir değiştirmedim. Ama güvende olmana çok sevindim.”</span></span></p>

    <p class="msonormal"><span class="font3"><span class="calibre11">Kishan kardeşine doğru kindar bir bakış attı, Ren insan formuna bürünmekte gecikmedi.</span></span></p>

    <p class="msonormal"><span class="font3"><span class="calibre11">Ren, Kishan’ı omzundan itti ve bağırdı. “Orada olduğunu bana neden söylemedin? Avı seyretmiş ve sen onu yalnız, savunmasız bıraktın!”</span></span></p>

    <p class="msonormal"><span class="font3"><span class="calibre11">Kishan aynı şekilde kardeşini dürterek karşılık verdi. “Ben bir şey diyemeden çekip gittin. Kendini iyi hissetmeni sağlayacaksa söyleyeyim bütün gece onu aradım. Sen de bir şey söylemeden ortadan kayboldun.”</span></span></p>

    <p class="msonormal"><span class="font3"><span class="calibre11">Aralarına girdim. “Lütfen sakinleşin, ikiniz de. Ren, Kishan ile birlikte gitmenin daha iyi olacağını düşünen bendim ve bana çok iyi göz kulak oldu. Avı seyretmeye karar veren de bendim, yalnız başıma kamp yerine geri dönmeyi isteyen de. Kızacak birini arıyorsan bana kızmaksın.”</span></span></p>

    <p class="msonormal"><span class="font3"><span class="calibre11">Kishan’a döndüm. “Fırtınalı bir gecede beni aramak zorunda kaldığın için özür dilerim. Ben yağmurun yağacağını veya izlerimin kaybolacağını bilmiyordum. Özür dilerim.”</span></span></p>

    <p class="msonormal"><span class="font3"><span class="calibre11">Kishan sırıttı ve Ren tehditkâr bir biçimde kükrerken elimi öptü. “Özrün kabul edildi. Öyleyse, hoşuna gitti mi?” “Yağmurdan mı yoksa avdan mı bahsediyorsun?”</span></span></p>

    <p class="msonormal"><span class="font3"><span class="calibre11">“Avdan tabii ki.”</span></span></p>

    <p class="msonormal"><span class="font3"><span class="calibre11">“Hımmm, çok-”</span></span></p>

    <p class="msonormal"><span class="font3"><span class="calibre11">Ren, “Gece boyunca kâbuslar gördü” diye araya girdi.</span></span></p>

    <p class="msonormal"><span class="font3"><span class="calibre11">Yüzümü buruşturdum ve başımla onayladım.</span></span></p>

    <p class="msonormal"><span class="font3"><span class="calibre11">“En azından kardeşimin karnı doydu. Kendi haline bıraksam birkaç hafta daha aç kalabilirdi.”</span></span></p>

    <p class="msonormal"><span class="font3"><span class="calibre11">“Ben sensiz de başımın çaresine bakıyordum!”</span></span></p>

    <p class="msonormal"><span class="font3"><span class="calibre11">Kishan sırıttı. “Hayır, ben olmadan topal bir kaplumbağayı bile yakalayamazdın.”</span></span></p>

    <p class="msonormal"><span class="font3"><span class="calibre11">Yumruğu görmeden sesini duydum. Sert, dişleri titreten bir vuruştu. Sadece filmlerde görebileceğime inandığım türden bir şeydi. Ren beni nazikçe kenara ittikten sonra kardeşinin çenesine bir yumruk indirmişti.</span></span></p>

    <p class="msonormal"><span class="font3"><span class="calibre11">Kishan çenesini sıvazlayarak geri çekildi ama gülümseyerek Rene bakıyordu.</span></span></p>

    <p class="msonormal"><span class="font3"><span class="calibre11">“Bir daha dene, büyük kardeşim.”</span></span></p>

    <p class="msonormal"><span class="font3"><span class="calibre11">Ren kaşlarını çattı ama bir şey söylemedi. Sadece elimi tuttu ve hızlı adımlarla yürümeye başladı, beni de beraberinde götürdü. Ben Ren’e ayak uydurmak için koşmak zorunda kaldım.</span></span></p>

    <p class="msonormal"><span class="font3"><span class="calibre11">Siyah kaplan hızla yanımızdan geçti ve önümüzü kesti. Kishan yeniden insana dönüştü. “Bekle. Kelsey’ye bir şey söylemem gerek.”</span></span></p>

    <p class="msonormal"><span class="font3"><span class="calibre11">Ren kaşlarını çattı, ben elimi göğsüne koydum ve araya girdim. “Ren, lütfen.”</span></span></p>

    <p class="msonormal"><span class="font3"><span class="calibre11">Bakışlarını kardeşinden kaçırıp benim üzerime odakladı ve yüz ifadesi yumuşadı. Elimi bıraktı, hafifçe yanağıma dokundu ve Kishan yanıma gelirken birkaç adım geriledi.</span></span></p>

    <p class="msonormal"><span class="font3"><span class="calibre11">Kishan, “Kelsey, bunu almanı istiyorum” dedi. Elini boynuna atıp siyah gömleğinin içine soktu. Zinciri çıkartıp benim boynuma taktı. “Bence bu tılsım Reninkinin Kadam’ı koruduğu gibi seni de koruyacaktır.”</span></span></p>

    <p class="msonormal"><span class="font3"><span class="calibre11">Zincire dokundum ve ucundaki tılsım parçasına baktım. “Kishan, bunu almamı istediğine emin misin?”</span></span></p>

    <p class="msonormal"><span class="font3"><span class="calibre11">Çarpık bir gülümseme ile karşılık verdi. “Hayatım, şevkin bulaşıcı. Bir erkek yanında kalıp da davana kayıtsız kalamaz. Ben ormanda kalsam da senin macerana bu şekilde katkıda bulunmak istiyorum.”</span></span></p>

    <p class="msonormal"><span class="font3"><span class="calibre11">Yüz ifadesi ciddileşti. “Senin güvende olmanı istiyorum, Kelsey. Tek bildiğimiz şey tılsımın güçlü olduğu ve takana uzun bir yaşam bahşettiği. Fakat bu senin zarar görmeyeceğin veya öldürülemeyeceğin anlamına gelmiyor, bu yüzden gardını hiç düşürme.”</span></span></p>

    <p class="msonormal"><span class="font3"><span class="calibre11">Çenemi avucuna aldı ve altın renkli gözlerine baktım. “Senin başına bir şey gelmesini istemem, <i class="calibre5">bilauta</i>.”</span></span></p>

    <p class="msonormal"><span class="font3"><span class="calibre11">“Dikkatli olacağım. Teşekkür ederim, Kishan.”</span></span></p>

    <p class="msonormal"><span class="font3"><span class="calibre11">Kishan omzu üzerinden Ren’e baktı. Ren başıyla onayladı ve Kishan bana doğru döndü. Gülümsedi. “Seni özleyeceğim, Kelsey. Yine beni ziyarete gel, olur mu?”</span></span></p>

    <p class="msonormal"><span class="font3"><span class="calibre11">Kishan’a sarıldım ve öpmesi için yanağımı uzattım. Son saniyede yön değiştirdi ve dudağıma küçük bir öpücük kondurdu.</span></span></p>

    <p class="msonormal"><span class="font3"><span class="calibre11">Şok oldum. “Seni sahtekâr!” diye haykırdım. Sonra bir kahkaha attım ve koluna bir yumruk attım.</span></span></p>

    <p class="msonormal"><span class="font3"><span class="calibre11">Güldü ve bana göz kırptı.</span></span></p>

    <p class="msonormal"><span class="font3"><span class="calibre11">Ren yumruklarını sıktı ve yakışıklı yüzü karanlık bir ifadeye büründü ama Kishan kardeşini umursamadı ve ormana geri döndü. Uzaklaşırken kahkahası ağaçların arasında yankılandı ve yeniden kaplana dönüşünce boğuk, havlamaya benzer bir sese dönüştü.</span></span></p>

    <p class="msonormal"><span class="font3"><span class="calibre11">Ren yanıma geldi, tılsımı eline aldı ve düşünceli bir biçimde ovaladı. Elimi koluna koydum, Kishan’a hâlâ kızgın olmasından korkuyordum. Saç örgümü çekiştirdi, gülümsedi ve alnıma sıcak bir öpücük kondurdu.</span></span></p>

    <p class="msonormal"><span class="font3"><span class="calibre11">Yeniden beyaz bir kaplana dönüştü ve yarım saat daha ormanda bana kılavuzluk etti. Otoyolu görünce rahatlayarak iç geçirdim.</span></span></p>

    <p class="msonormal"><span class="font3"><span class="calibre11">Arabalar uzaklaşana kadar bekledik, yolun diğer tarafına geçtik ve çalıların arasına daldık. Ren’i bir süre daha takip ettikten sonra askeri bir çadıra ulaştık, içinden çıkan yaşlı adamı kucakladım.</span></span></p>

    <p class="msonormal"><span class="font3"><span class="calibre11">“Bay Kadam! Sizi gördüğüme ne kadar mutlu oldum bir bilseniz!”</span></span></p>
  </div>
</body>
</html>
