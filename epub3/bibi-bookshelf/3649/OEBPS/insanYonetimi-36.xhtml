<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-36</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-36" lang="tr-TR" xml:lang="tr-TR">
		<div>
			<p><span><st c="0">ARAŞTIRMA</st></span></p>
			<p><span><st c="10">Bu makaleyi uyarlamış olduğum kitabım</st></span><span><st c="48"> The One Thing You Need To Know: About Great Managing, Great Leading, and Sustained Individual Success </st></span><st c="151">(Bilmeniz Gereken Tek Şey: Büyük Yöneticilik, Büyük Liderlik ve Sürdürülebilir Bireysel Başarı Hakkında) için hammadde toplamak üzere, önceki kitaplarımda kullandığımdan farklı bir yaklaşım tercih ettim. </st><st c="355">17 yıl boyunca dünyanın en güvenilir araştırma firmalarından biri olan Gallup ile çalışma şansım oldu. </st><st c="458">Bu süre boyunca bana, dünyanın en iyi liderleri, yöneticileri, öğretmenleri, satış personeli, borsacıları, avukatları ve kamu çalışanlarından bazılarıyla görüşme yapma fırsatı verildi. </st><st c="643">Bu görüşmeler, verilerde yaygın şablonlar bulma umuduyla birçok insan grubuna yapılan anketleri içeren büyük ölçekli çalışmaların bir parçasıydı. </st><st c="789">Kitabım için bu temeli, daha derin ve daha bireyselleştirilmiş araştırma için sıçrama noktası olarak kullandım.</st></p>
			<p><st c="900">Kitapta hedeflenen üç alanın—yönetim, liderlik ve sürdürülebilir bireysel başarı—her birinde ilk olarak, görevdeşlerinden ölçülebilir, tutarlı ve çarpıcı bir şekilde iyi performans gösteren, çeşitli rol ve alanlardan bir veya iki kişi tespit ettim. </st><st c="1150">Bu bireyler arasında başarısız bir ilacı dünyada en yüksek reçeteyle satılan ilaç haline getiren, Genentech’in ticari faaliyetler başkanı Myrtle Potter; Avrupalı perakende devi Tesco’nun başkanı Sir Terry Leahy; Jim Kawashima’nın Kaliforniya, San Jose’deki en iyi performansa sahip Walgreens mağazasında müşteri hizmetleri temsilcisi olan ve bir ay içinde 1600 adetten fazla Gillette deodorant satan Manjit; ve </st><span><st c="1561">Jurassic Park, Görevimiz Tehlike</st></span><st c="1593"> ve </st><span><st c="1597">Örümcek Adam</st></span><st c="1609"> gibi gişe rekortmeni filmleri kaleme almış üretken senaryo yazarı David Koepp bulunuyordu.</st></p>
			<p><st c="1700">Bu çok başarılı insanlarda en çok ilgimi çeken şey eylemleriyle tercihlerindeki pratik, görünüşte banal ayrıntılardı. </st><st c="1819">Neden Myrtle Potter o başarısız ilacın durumunu tersine çevirme zorluğunu üstlenmeden önce terfileri sürekli olarak geri çevirdi? </st><st c="1949">Neden Terry Leahy şirketinin stratejisini belirlemek için müşteri anketlerinin veya odak gruplarının sonuçları yerine işçi sınıfının yetişmesi süresince gerçekleşmiş anılarına daha fazla dayandı? </st><st c="2145">Manjit gece vardiyasında çalışıyordu ve hobilerinden biri ağırlık kaldırmaydı. </st><st c="2224">Bu etmenler performansıyla ilgili mi? </st><st c="2262">Bu özel insanlar, rollerinde bu kadar iyi olmalarını sağlayan ne yapıyorlardı?</st></p>
			<p><st c="2340">Bu ayrıntılar uygun bir şekilde not edilip kaydedilince yavaş yavaş bir araya gelir ve büyük yönetimin, büyük liderliğin ve sürdürülebilir bireysel başarının çekirdeğindeki o “bir şeyi” açığa çıkarır.</st></p>
		</div>
	<div id="charCountTotal" value="2541"></div></body>
</html>
