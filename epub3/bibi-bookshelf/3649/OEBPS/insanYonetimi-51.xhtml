<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-51</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-51" lang="tr-TR" xml:lang="tr-TR">
		<div>
			<p><span><st c="0">PRATİK FİKİR</st></span></p>
			<p><st c="13">İnsanlar genellikle eleştiriye ve yeni şeyler öğrenmeye açık olduklarını söylerler ama pratikte çok farklı değerler ve teoriler devreye girer:</st></p>
			<p><st c="156">• kontrolü elden bırakmama arzusu</st></p>
			<p><st c="190">• “kazanmayı” azami seviyeye çekerken “kaybetmeyi” asgari düzeye indirme hedefi</st></p>
			<p><st c="270">• olumsuz duyguların dile getirilmemesi gerektiği inancı</st></p>
			<p><st c="327">• olabildiğince akılcı görünme isteği.</st></p>
			<p><st c="366">Bu değerler bir arada düşünüldüğünde oldukça savunmacı bir tavır ortaya çıkar: utanç duygusundan, tehditten ya da savunmasızlık ve yetersizlik duygularından kaçınma ihtiyacı. </st><st c="542">Bu </st><span><st c="545">kapalı devre çıkarsamalar</st></span><st c="570"> her şeyin açık açık tartışılmasını teşvik eden tavırların neden bazıları için göz korkutucu olabileceğini açıklıyor. </st><st c="688">Ve bu özellikle oldukça yetenekli ve iyi eğitim almış çalışanların davranışlarına da yansıyor. </st><st c="783">Çok hevesli görünmelerine rağmen bunun arkasında büyük bir başarısızlık korkusu ve yüksek standartlarına ulaşamadıklarında utanma eğilimi vardır. </st><st c="929">Bu nedenle, hızla sivrilemedikleri meseleler karşısında kırılgan ve umutsuz bir ruh haline bürünürler. </st></p>
			<p><st c="1032">Neyse ki, hem bireyler hem de kuruluşlar için daha verimli davranış kalıpları geliştirmek mümkündür. </st><st c="1133">Bunu nasıl yapacağınıza dair iki tavsiyemiz var:</st></p>
			<p><span><st c="1181">1. </st><st c="1185">Stratejik analizlerde kullandığınız “katı çıkarsamaları” uygulayın. </st></span><st c="1253">Bulabildiğiniz en nesnel verileri toplayın. </st><st c="1297">Çıkarımlarınızı açıkça belirtin ve düzenli olarak test edin. </st><st c="1358">Aldığınız sonuçları en zorlu teste tabi tutun: “sadece kendine faydası olan” ya da başkalarının doğrulayamayacağı sonuçlar olmadığından emin olun.</st></p>
			<p><span><st c="1504">2. </st><st c="1508">Üst yöneticiler öncelikle istenen değişiklikleri biçimlendirmelidir. </st></span><st c="1577">Liderlik kendi teorilerine eleştirel gözle bakmaya ve gerekli değişiklikleri yapmaya gönüllü olduğunu gösterdiğinde, hiç kimse aynı tavrı sergilemekte zorlanmayacaktır.</st></p>
			<p><span><st c="1745">Örnek:</st></span><st c="1752"> Bir örgütsel gelişim şirketinin CEO’su astları arasındaki yoğun rekabetin neden olduğu gerçek sorunlara eğilmek için bir vaka çalışması hazırladı. </st><st c="1900">Bir paragrafta, astlarıyla yapmaya niyetlendiği bir toplantıyı anlatıyordu. </st><st c="1976">Daha sonra neler söylemeyi planladığını, astlarının nasıl tepki vereceklerini düşündüğünü, aklından geçebilecek ama konuşmayı başka yerlere savurabileceği korkusuyla dile getirmeyeceği şeyleri yazdı. </st><st c="2176">Toplantıyı gerçekleştirmek yerine yazdığı senaryoyu analiz etti. </st><st c="2241">Sonuç, CEO ile astlarının, daha önceki pek çok tartışmayı şekillendiren “kapalı devre” çıkarsamayı alt edebildikleri aydınlatıcı bir toplantıydı.</st></p>
		</div>
	<div id="charCountTotal" value="2386"></div></body>
</html>
