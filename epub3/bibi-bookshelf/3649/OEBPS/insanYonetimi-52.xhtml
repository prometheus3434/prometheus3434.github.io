<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-52</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-52" lang="tr-TR" xml:lang="tr-TR">
		<div>
			<h2><span><st c="0">Profesyoneller Öğrenmekten Nasıl Kaçınır?</st></span></h2>
			<p><st c="42">15 yıldır yönetim danışmanları konusunda derinlemesine incelemeler yapıyorum. </st><st c="121">Danışmanları incelemeye birkaç basit nedenden ötürü karar verdim. </st><st c="187">Bir kere, bu kesim, bütün kuruluşlarda gittikçe daha önemli bir rol oynar hale gelen son derece eğitimli profesyonellerin tipik örneğidir. </st><st c="326">İncelediğim danışmanların hemen hemen hepsi ABD’nin önde gelen üç ya da dört işletme okulunda master yapmıştır. </st><st c="438">Ayrıca işlerine son derece bağlıdırlar. </st><st c="478">Sözgelimi, bir şirkette, danışmanların yüzde 90’ından fazlası, yapılan bir araştırmada işlerinden ve şirketten “son derece memnun” oldukları yanıtını vermiştir. </st></p>
			<p><st c="639">Bu tür profesyonel danışmanların öğrenmede başarılı olacaklarını varsayardım. </st><st c="717">Unutulmamalıdır ki bu insanların işinin özü, işlerin nasıl farklı bir biçimde yapılacağını başkalarına öğretmektir. </st><st c="833">Ne var ki bu danışmanların öğrenmeyle ilgili ikilemin somut bir örneğini oluşturduğunu fark ettim. </st><st c="932">Kendi firmalarında iyileştirme konusunda en coşkulu kişiler onlardı; öte yandan bu alanda başarıya ulaşılmasının önündeki en büyük engel de çoğunlukla onlardı.</st></p>
			<p><st c="1091">Öğrenme ve değişim çabaları dış örgütsel faktörler—işin yeniden tasarımı, ücret programları, performans değerlendirmesi ve liderlik eğitimi-—üzerinde odaklandığı sürece, profesyoneller bu çabalara coşkuyla katılıyorlardı. </st><st c="1314">Aslında, yeni sistemler ve yapılar yaratılması, iyi eğitim görmüş, motivasyonu yüksek profesyonellerin tam da başarılı olduğu türden alanlardı. </st></p>
			<p><st c="1458">Ama sürekli iyileştirme arayışı konusunda sıra profesyonellerin kendi performansına geldiğinde, bir şeyler aksıyordu. </st><st c="1576">Tutumun kötü olması sorunu değildi bu. </st><st c="1615">Profesyoneller mükemmelliğe içtenlikle bağlıydılar ve şirketin vizyonu belirgindi. </st><st c="1698">Ne var ki sürekli iyileştirme gerçekleşmiyordu. </st><st c="1746">Sürekli iyileştirme çabaları ne kadar uzarsa, verimin azalma olasılığı da o kadar artıyordu. </st></p>
			<p><st c="1839">Ne oluyordu? </st><st c="1852">Profesyoneller kendilerini rahatsız hissetmeye başladılar. </st><st c="1911">Firmadaki rollerini eleştirel bir gözle inceleme olasılığının tehdidi altındaydılar. </st><st c="1996">Aslında, ücretleri çok iyi olduğu (ve genellikle işverenlerinin destekleyici ve adil davrandığına inanıldığı) için, performanslarının gereken düzeyde olmayabileceği düşüncesi, kendilerini suçlu hissetmelerine yol açıyordu.</st></p>
			<p><st c="2218">Bu tür duygular, gerçek değişmeyi sağlamak bir yana, daha çok savunmacı davranmaya yol açıyordu. </st><st c="2316">Kabahati, kendilerinin dışında, hırstan yoksun hedeflerde, duyarsız ve adillikten yoksun liderlerde ve kafasız müşterilerde buluyorlardı.</st></p>
			<p><st c="2453">Şu örnek üzerinde duralım. </st><st c="2481">Önde gelen bir yönetim  danışmanlığı firmasında, bir olay inceleme ekibinin yöneticisi, son zamanlardaki bir danışmanlık projesi konusunda ekibin performansını incelemek üzere bir toplantı düzenledi. </st><st c="2680">Müşteri ekibin yaptığı işten büyük ölçüde memnundu, ama yönetici, ekibin yaratabileceği ve danışmanlık firmasının taahhüt ettiği katma değerin yaratılmadığı kanısındaydı. </st><st c="2851">Sürekli iyileştirme ruhu açısından, ekibin daha iyisini yapabileceği düşüncesindeydi. </st><st c="2937">Aslında bazı ekip üyeleri de öyle düşünüyordu. </st></p>
			<p><st c="2984">Yönetici, özellikle yöneticilerinin önünde insanların kendi iş performansları üzerinde eleştirel düşünmelerinin ne kadar zor olduğunu biliyordu, bu nedenle samimi ve açık bir tartışma olanağı sağlamak için bazı önlemler aldı. </st><st c="3210">Toplantıya, dışarıdan, ekip üyelerinin tanıdığı ve güvendiği bir danışman çağırdı—“sadece dürüstlüğümü korumak için” dedi. </st><st c="3333">Toplantının bütününün teybe kaydedilmesini de kabul etti. </st><st c="3391">Böylece toplantıda olup bitenler konusunda daha sonra ortaya çıkabilecek anlaşmazlıklar metinden kontrol edilebilecekti. </st><st c="3512">Sonunda, yönetici—kendi davranışları da dahil—hiçbir konu sınırı olmadığını belirterek toplantıyı açtı. </st></p>
			<p><st c="3616">“Bana karşı çıkamayacağınızı düşündüğünüzün farkındayım” dedi yönetici. </st><st c="3688">“Ama sizleri beni sorgulamaya çağırıyorum. </st><st c="3731">Sizin yaptığınız hataları saptamak nasıl benim görevimse, lider kadrosunun nerede hata yaptığını söylemek de sizin görevinizdir. </st><st c="3860">Hepimiz kendi hatalarımızı kabul etmeliyiz. </st><st c="3904">Açık diyaloğa girmezsek öğrenemeyiz.”</st></p>
			<p><st c="3941">Profesyonel kadro yöneticinin çağrısının bir bölümünü benimsedi, ama öbür bölümünü sessizce kulak ardı etti. </st><st c="4051">Müşteriyle ilişkideki ana sorunların saptanması istendiğinde, bakışlarını tümüyle kendi dışlarına çevirdiler. </st><st c="4161">Müşteriler işbirliğine yatkın değildi, kendini beğenmiş bir tutum içindeydiler. </st><st c="4241">“Kendilerine yardımcı olabileceğimiz kanısında değiller.” Ekibin kendi yöneticileri görüşmeye açık değillerdi ve yeterince hazırlanmamışlardı. </st><st c="4384">“Zaman zaman, yöneticilerimiz, müşteri toplantıları gelip çatana kadar harekete geçmiyorlardı.” Aslında profesyonel kadro, farklı davranma konusunda çaresiz olduğunu öne sürüyordu—kendisindeki eksikliklerden ötürü değil, başkasının eksikliklerinden ötürü.</st></p>
			<p><st c="4639">Yönetici, ekip üyelerini dikkatle dinledi ve eleştirilerini cevaplamaya çalıştı. </st><st c="4721">Danışma süreci sırasında yaptığı hatalardan söz etti. </st><st c="4775">Sözgelimi, profesyonellerden biri, yöneticinin proje toplantılarını yönetme biçimine itiraz etti. </st><st c="4873">“Soru sorma biçimimin tartışmaları sona erdirdiğini anlıyorum” diye cevapladı yönetici. </st><st c="4961">“Benim kastım bu değildi, ama böyle bir tutumun sizlerde bir karara varmış olduğum kanısı uyandırabileceğini anlıyorum.” Bir başka ekip üyesi ise ekibin ağır iş yükü açısından, yöneticinin, üstünün proje raporunu gereğinden çok daha hızlı hazırlama yönündeki baskısını kabullenmesinden yakındı. </st><st c="5256">“Karşı çıkmak bana düşerdi” diyerek eleştiriyi kabullendi yönetici. </st><st c="5324">“Hepimizin işinin başından aşkın olduğu açıktı.”</st></p>
			<p><st c="5372">Son olarak, kendi davranışlarıyla ilgili yaklaşık üç saatlik bir tartışmadan sonra yönetici, ekip üyelerine, </st><span><st c="5482">kendilerinin </st></span><st c="5495">yapmış olabileceği bir hata olup olmadığını sordu. </st><st c="5546">“Unutulmamalı ki” dedi, “bu müşteri diğer birçoğundan farklı değildi. </st><st c="5616">Gelecekte nasıl daha etkin olabiliriz?”</st></p>
			<p><st c="5655">Profesyonel kadro bunun aslında müşterilerin ve kendi yöneticilerinin hatası olduğunu tekrarladı. </st><st c="5754">Aralarından birinin deyişiyle, “Değişime ve öğrenmeye açık olmaları gerekiyordu.” Yönetici, ekibi, kendi sorumluluk payı üzerinde düşündürtmeye çabaladıkça, ekip üyeleri onun bu kaygısını es geçtiler. </st><st c="5955">Bir ekip üyesinin önerebildiği tek şey, söz konusu ekibin “daha az şey taahhüt etmesi” oldu; grubun performansını iyileştirmenin aslında olanaksız olduğu anlamına geliyordu bu. </st></p>
			<p><st c="6132">Yöneticileri tehdit edici biçimde davranmasa da, ekip üyeleri kendilerini korumak için savunmacı bir tepki veriyorlardı. </st><st c="6253">Suçlamalarda doğruluk payı olsa da—müşteriler kendini beğenmiş ve kapalı, kendi yöneticileri ise mesafeli davranmış olabilirdi—iddialarını sunuş biçimi öğrenmeyi dışlıyordu. </st><st c="6427">Pek az istisna dışında, profesyonel kadro hep müşterilerin ve yöneticilerin davranışını suçladı ama kendi iddialarını hiç sorgulamadı. </st><st c="6562">Sözgelimi, müşterilerin öğrenme motivasyonu taşımadığını söylediler, ama aslında bu iddiayı destekleyecek hiçbir kanıt getirmediler. </st><st c="6695">İddialarını destekleyecek somut kanıt yokluğu kendilerine hatırlatıldığında, eleştirilerini daha hararetli bir tavırla tekrarladılar. </st></p>
			<p><st c="6829">Madem bu konularda böyle düşünüyorlardı, neden proje sırasında hiç sözünü etmemişlerdi? </st><st c="6917">Profesyonellere göre, bu bile başkasının hatasıydı. </st><st c="6969">“Müşteriyle ilişkileri bozmak istemedik” dedi biri. </st><st c="7021">“Yakınıyor görünmek istemedik” dedi bir başkası.</st></p>
			<p><st c="7069">Profesyoneller, ekibin mükemmeli yakalayamayan performansına belki kendilerinin bile katkıda bulunmuş olabileceğini kabul etmenin yol açabileceği rahatsızlıktan korunmak için başkalarına yönelttikleri eleştirileri kullanıyorlardı. </st><st c="7301">Dahası, yöneticinin dikkatleri grubun kendi rolüne çevirme yönündeki çabaları karşısında grubun savunmacı tutumunu sürdürmesi olgusu bu savunmacılığın dönüşlü bir rutin haline gelmiş olduğunu gösteriyor. </st><st c="7505">Profesyonellere göre, bir diretme söz konusu değildi; onlar “gerçek” nedenler üzerine odaklanıyordu. </st><st c="7606">Aslında böylesi zor koşullar altında çalıştıkları için, kutlanmasalar bile saygı görmeliydiler. </st></p>
			<p><st c="7702">Sonuç, kısır bir tartışma oldu. </st><st c="7734">Hem yönetici hem profesyoneller samimiydiler; görüşlerini etkili bir şekilde dile getirdiler. </st><st c="7828">Ama birbirlerini es geçerek konuştular, müşteriyle aralarında olup biteni tanımlayacak ortak bir dil bulma çabasına girmediler. </st><st c="7956">Profesyoneller hatanın başkalarında olduğunda direttiler. </st><st c="8014">Yönetici ise eleştirdikleri durumun ortaya çıkmasına nasıl katkıda bulunduklarını profesyonellere boşu boşuna göstermeye çalıştı. </st><st c="8144">Bu sağırlar diyaloğu şuna benziyor:</st></p>
			<p><span><st c="8179">Profesyoneller: </st></span><st c="8196">“Müşteriler açık olmalıdır. </st><st c="8224">Değişmeyi istemelidir.”</st></p>
			<p><span><st c="8247">Yönetici: </st></span><st c="8258">“Değişimin kendi çıkarlarına olduğunu görmelerini sağlamak bizim görevimiz.”</st></p>
			<p><span><st c="8334">Profesyoneller: </st></span><st c="8351">“Ama müşteriler bizim analizlerimizi kabul etmediler.”</st></p>
			<p><span><st c="8405">Yönetici: </st></span><st c="8416">“Bizim fikirlerimizi doğru bulmadılarsa, bu durumda onları nasıl ikna edebilirdik?”</st></p>
			<p><span><st c="8499">Profesyoneller:</st></span><st c="8515"> “Belki de müşteriyle daha fazla toplantı yapmamız gerekiyor.”</st></p>
			<p><span><st c="8577">Yönetici: </st></span><st c="8588">“Eğer biz yeterince hazırlanmamışsak ve müşteriler bizi güvenilir bulmuyorsa, daha fazla toplantının yararı nedir?”</st></p>
			<p><span><st c="8703">Profesyoneller:</st></span><st c="8719"> “Ekip üyeleri ile yönetim arasında daha iyi bir iletişim olması gerekiyor.”</st></p>
			<p><span><st c="8795">Yönetim:</st></span><st c="8804"> “Katılıyorum. </st><st c="8819">Ama profesyonel kadronun yaşadığı sorunlar konusunda yöneticiyi eğitme girişiminde bulunması gerekiyor.”</st></p>
			<p><span><st c="8923">Profesyoneller: </st></span><st c="8940">“Lider kadromuz görüşmeye kapalı ve mesafeli.”</st></p>
			<p><span><st c="8986">Yönetici: </st></span><st c="8997">“Söylemediğiniz bir şeyi bilmemizi nasıl beklersiniz?”</st></p>
			<p><st c="9051">Bu tür konuşmalar öğrenme ikilemini çarpıcı bir biçimde ortaya koyuyor. </st><st c="9124">Profesyonellerin iddialarındaki sorun, bu iddiaların yanlış olması değil, yararlı olmaması. </st><st c="9216">Dikkatleri kendi davranışlarından başkalarınınkine kaydırmakla profesyoneller öğrenmeyi sekteye uğratıyorlar. </st><st c="9326">Yönetici tuzağı kavrıyor, ama bundan nasıl kurtulacağını bilmiyor. </st><st c="9393">Bunu becermeyi öğrenmek, savunmacı akıl yürütmenin dinamiğinin—profesyonelleri buna bu derece yatkın kılan özel nedenlerin—daha derinlerine inmeyi gerektiriyor.</st></p>
			<h2><span><st c="9553">Savunmacı Akıl Yürütme ve Ümitsizlik Açmazı </st></span></h2>
			<p><st c="9598">Profesyonellerin savunmacı tutumu neyle açıklanabilir? </st><st c="9653">Değişim konusundaki tutumlarıyla ya da sürekli iyileştirmeye açık olup olmamalarıyla açıklanamaz; daha etkin çalışmayı gerçekten istiyorlar. </st><st c="9794">Burada ana faktör, daha ziyade, kendilerinin ve başkalarının davranışları konusundaki akıl yürütme biçimleri oluyor. </st></p>
			<p><st c="9911">Her durumda yeniden akıl yürütmek olanaksızdır. </st><st c="9959">Birisi “Nasılsın” diye sorduğunda her seferinde muhtemel bütün cevapları kafamızdan geçirmemiz gerekseydi, kimse bize aldırmazdı. </st><st c="10089">Bu nedenle, herkes bir eylem teorisi—insanların kendi davranışlarını tasarlamak ve hayata geçirmek için olduğu kadar başkalarının davranışlarını anlamak için de kullandıkları bir kurallar bütünü—oluşturur. </st><st c="10295">Genellikle eylemlerle ilgili bu teoriler öylesine yerleşik doğrular haline gelir ki insanlar o teorileri kullandıklarını fark etmezler bile. </st></p>
			<p><st c="10436">Ne var ki insan davranışının çelişkili yanlarından biri, insanların fiilen, kullandıkları temel programın nadiren kullandıklarını sandıkları program olmasıdır. </st><st c="10596">Bir mülakatta veya soru formunda insanlardan eylemlerini yönlendirmek için kullandıkları kuralları söylemelerini isteyin, benim “benimsenen” eylem teorisi diye adlandırdığım şeyi sunacaklardır size. </st><st c="10795">Ama aynı insanların davranışlarını gözleyin, benimsenen o teorinin o insanların gerçek davranışlarıyla pek ilgisi olmadığını hemen göreceksiniz. </st><st c="10940">Sözgelimi, ekipteki profesyoneller sürekli iyileştirmeye inandıklarını söylüyorlar, bununla birlikte her zaman iyileştirmeyi olanaksız kılacak biçimlerde davranıyorlar. </st></p>
			<p><st c="11109">İnsanların davranışını gözleyip onu anlamanızı sağlayacak kuralları çıkarmaya çalıştığınızda—benim bireyin “kullanmakta olduğu teori” diye adlandırdığım—çok farklı bir eylem teorisi ortaya çıkar. </st><st c="11305">Basit bir deyişle, insanlar tutarlı bir biçimde tutarsız davranırlar; benimsedikleri teori ile kullanmakta oldukları teori arasındaki, düşündükleri davranış biçimi ile gerçek davranış biçimleri arasındaki çelişkinin farkında değildirler. </st></p>
			<p><st c="11543">Dahası, kullanılmakta olan teorilerin çoğu aynı yönlendirici değerler bütününe dayanır. </st><st c="11631">İnsanlarda eylemlerini tutarlı bir şekilde şu dört temel değere göre tasarlama eğilimi var gibi görünüyor:</st></p>
			<p><st c="11737">1. </st><st c="11741">Tek taraflı kontrolü elde tutabilmek;</st></p>
			<p><st c="11778">2. </st><st c="11782">“Kazanma”yı azamiye çıkarmak ve “kaybetme”yi asgariye indirmek;</st></p>
			<p><st c="11845">3. </st><st c="11849">Olumsuz duyguları bastırmak;</st></p>
			<p><st c="11877">4. </st><st c="11881">Mümkün olduğu kadar “rasyonel” olmak—bununla insanlar, açık hedefler belirlenmesini ve davranışlarının bu hedeflere varılıp varılmaması açısından değerlendirilmesini kastediyorlar.</st></p>
			<p><st c="12061">Bütün bu değerlerin amacı, tedirginlikten ve tehditten, kendini savunmasız veya yetersiz hissetmekten kaçınmaktır. </st><st c="12177">Bu bakımdan, çoğu insanın kullandığı ana program son derece savunmaya yöneliktir. </st><st c="12259">Savunmacı akıl yürütme, insanları, davranışlarını biçimlendiren öncülleri, çıkarımları ve sonuçları saklı tutmaya ve bunları gerçekten bağımsız, nesnel bir biçimde sınamaktan kaçınmaya yöneltir.</st></p>
			<p><st c="12453">Savunmacı akıl yürütmede kurulan bağlantılar hiçbir zaman tam anlamıyla sınanmadığı için, çatışan bakış açılarına son derece duyarsız bir kapalı devre söz konusudur. </st><st c="12620">Bir kimsenin savunmacı bir biçimde akıl yürüttüğünün saptanmasına gösterilen kaçınılmaz tepki, daha da savunmacı bir akıl yürütmedir. </st><st c="12754">Sözgelimi, yukarıda değinilen ekipte, birisi profesyonellerin savunmacı davranışını kendilerine vurguladığında, ilk tepkileri, nedeni bir başkasında—danışmanlar eleştirdiğinde ilişkileri bozacak derecede alıngan davranan müşterilerde ya da danışmanlar kaygılarını dile getirdiklerinde bunu anlayamayacak derecede zayıf bir yöneticide—aramak oluyordu. </st><st c="13105">Başka bir deyişle ekip üyeleri, sorunu dışsallaştırarak ve bir başkasına yıkarak bir kere daha kendi sorumluluklarını görmezden geliyorlardı.</st></p>
			<p><st c="13246">Bu tür durumlarda, daha açık bir sorgulamaya yöneltmeyi amaçlayan basit bir adım genellikle başkalarınca “tehdit” sayılarak saldırıya uğrar. </st><st c="13388">Saldırıyı yapanlar, daha açık bir tutuma sahip olan kişiyi bu duyguları harekete geçirip tedirginlik yaratmakla suçlayarak, yanılma olasılığı konusundaki duygularının üstesinden gelirler. </st></p>
			<p><st c="13576">Böyle bir ana programın öğrenmede kaçınılmaz biçimde bir kısa devre oluşturacağını söylemeye gerek yok. </st><st c="13680">Ve psikolojilerinden kaynaklanan bir dizi nedenden ötürü, iyi eğitim görmüş profesyoneller buna özellikle yatkındırlar. </st></p>
			<p><st c="13800">İncelediğim danışmanların hemen hemen hepsinin parlak birer akademik geçmişi vardır. </st><st c="13885">Ne tuhaftır ki bu insanların eğitimde göstermiş olduğu başarı, öğrenmede yaşadıkları sorunların açıklanmasına yardımcı olur. </st><st c="14010">İş yaşamına girmelerinden önceki yaşamları başarılarla doludur, bu nedenle başarısızlığın getirdiği rahatsızlığı ve tehdit duygusunu pek yaşamamışlardır. </st><st c="14164">Sonuç olarak, savunmacı akıl yürütme mekanizmaları pek harekete geçmemiştir. </st><st c="14241">Ne var ki başarısızlığı pek yaşamamış insanlar etkin bir biçimde bunun üstesinden nasıl geleceklerini bilemezler. </st><st c="14355">Bu ise insanın savunmacı akıl yürütmeye olan yatkınlığını pekiştirmeye yarar. </st></p>
			<p><st c="14433">İncelediğim firmalardaki yüzlerce genç danışmanla ilgili bir araştırmada, bu profesyoneller, gerçekle uyuşmayacak ölçüde yüksek bir performans idealinin içten gelen itkisiyle davrandıklarını söylüyorlar: “İş üzerindeki baskı kendimizden kaynaklanır.” “İşi iyi yapmakla yetinmemeliyim; aynı zamanda en iyi olmalıyım.” “Çevremdeki insanlar çok parlak ve çalışkan; nitelikli iş çıkarma motivasyonları çok yüksek.” “Çoğumuz sadece başarılı olmayı değil, bunu azami hızla gerçekleştirmeyi de istiyoruz.”</st></p>
			<p><st c="14931">Bu danışmanlar kendilerini hep çevrelerindeki en iyilerle karşılaştırıyorlar ve sürekli olarak kendi performanslarını artırmaya çalışıyorlar. </st><st c="15074">Bununla birlikte, birbirleriyle açıkça rekabet etmek zorunda kalmak hoşlarına gitmiyor. </st><st c="15162">Bunu şöyle ya da böyle acımasız buluyorlar. </st><st c="15206">“Üretken münzevi” diye adlandırılabilecek, tek başına katkıda bulunan kişi olmayı tercih ediyorlar. </st></p>
			<p><st c="15306">Bu büyük başarı özleminin arkasında aynı ölçüde büyük bir başarısızlık korkusu ve kafalardaki yüksek standartlara ulaşılamadığında utanç ve suçluluk hissetme eğilimi vardır. </st><st c="15480">“Hatalardan kaçınmak gerekir” diyordu biri. </st><st c="15524">“Hata yapmaktan nefret ederim. </st><st c="15555">Kabul etsek de, etmesek de çoğumuz başarısızlıktan korkarız.”</st></p>
			<p><st c="15616">Bu danışmanların, yaşamlarında başarıyı yaşadıkları ölçüde, başarısızlık ve onunla bağlantılı utanç ve suçluluk duyguları konusunda kaygı duymaları gerekmemiştir. </st><st c="15780">Ama aynı ölçüde, başarısızlık duygusu konusunda hoşgörü ya da bu duygunun üstesinden gelme becerisi de geliştirmemişlerdir. </st><st c="15904">Bu ise onların sadece başarısızlıktan korkmalarına değil, başarısızlık korkusundan korkmalarına da yol açmıştır. </st><st c="16017">Çünkü bunun üstesinden—her zamanki özlemleri yüzünden—hakkıyla gelemeyeceklerini bilirler.</st></p>
			<p><st c="16107">Danışmanlar bu olayı tanımlamak için iki ilginç benzetme kullanırlar. </st><st c="16178">“Ümitsizlik açmazı”ndan ve “açmaza savrulma”dan söz ederler. </st><st c="16239">Genellikle, danışmanlar ekip içinde iyi bir performans göstereceklerdir, ama işlerini kusursuz bir biçimde yapmadıkları ya da yöneticilerden övgü almadıkları için ümitsizlik açmazına girerler. </st><st c="16432">Ve ümitsizlik açmazına yumuşak bir biçimde geçmez, hızla savrulurlar.</st></p>
			<p><st c="16501">Sonuç olarak birçok profesyonelin son derece “kırılgan” bir kişiliği vardır. </st><st c="16579">Hemen üstesinden gelemeyecekleri bir durumla karşılaşır karşılaşmaz kopma eğilimindedirler. </st><st c="16671">Müşterinin önünde rahatsızlıklarını gizlerler. </st><st c="16718">Ama konuyu sürekli olarak ekip arkadaşlarıyla konuşurlar. </st><st c="16776">İlginçtir, bu konuşmalar genellikle müşterileri çekiştirme biçiminde olur. </st></p>
			<p><st c="16851">İnsanlar özledikleri yüksek performans düzeyine erişemediklerinde, söz konusu kırılganlık aşırı bir karamsarlık duygusuna, hatta ümitsizliğe yol açar. </st><st c="17002">Bu tür bir karamsarlık psikolojik yönden pek yıkıcı değildir, ama savunmacı akıl yürütmeyle birleştiğinde, öğrenmeye karşı alt edilmesi zor bir tutuma dönüşebilir. </st></p>
			<p><st c="17166">Bu kırılganlığın bir kuruluşu nasıl altüst edebileceği konusunda performans değerlendirmesinden daha iyi bir örnek yoktur. </st><st c="17289">Çünkü bir profesyonelin belli bir biçimsel standarda göre kendi davranışını ölçmesi gereken tek an budur, performans değerlendirmesi bir profesyoneli ümitsizlik açmazına itme konusunda biçilmiş kaftandır. </st><st c="17494">Gerçekten, yetersiz bir değerlendirme, ilgili kişinin çok ötesinde, firmanın bütününde savunmacı akıl yürütmeyi ateşleyici bir etki yaratabilir. </st></p>
			<p><st c="17639">Bir danışmanlık firmasında, yönetim, değerlendirilen kişiler açısından hem daha nesnel hem daha yararlı değerlendirmeler yapmaya yönelik yeni bir performans değerlendirme yöntemi oluşturdu. </st><st c="17829">Danışmanlar yeni sistemin tasarımına katıldılar ve genelde bu onların benimsediği nesnellik ve adalet değerlerine uygun düştüğü için olayı coşkuyla karşıladılar. </st><st c="17991">Ne var ki, daha iki yıl geçmeden yeni yöntem memnuniyetsizlik konusu oldu. </st><st c="18066">Bu geriye çark edişe yol açan şey, ilk değerlendirmenin tatmin edici olmamasıydı.</st></p>
			<p><st c="18147">Üst yöneticiler, performansını standardın altında buldukları altı danışman saptadılar. </st><st c="18235">Yeni değerlendirme yöntemi uyarınca, kaygılarını bu altı kişiye iletmek ve gelişmelerine yardımcı olmak için ellerinden geleni yaptılar. </st><st c="18372">İlgili kişi değerlendirmenin altında yatan nedenlerin konuşulmasını ve performansın iyileştirilmesi konusunda yapılması gerekenleri görüşmeyi istediği sürece, yöneticiler her biriyle ayrı ayrı görüştüler. </st><st c="18577">Ama yararı olmadı. </st><st c="18596">Performans düşük düzeyini korudu ve sonunda o altı kişi işten çıkarıldı. </st></p>
			<p><st c="18669">İşten çıkarma haberi şirkette yayılınca, insanlar bunu şaşkınlık ve kaygıyla karşıladılar. </st><st c="18760">On kadar danışman öfkeyle yönetime şikâyette bulununca, genel müdür, çalışanların kaygılarını dile getirebildikleri iki uzun toplantı düzenledi. </st></p>
			<p><st c="18905">Toplantılarda profesyoneller çeşitli iddialar ortaya attılar. </st><st c="18967">Bazıları, varılan yargıların öznel ve önyargılı olması ve asgari performans için öngörülen kriterlerin belirsizliği nedeniyle, performans değerlendirme yönteminin adil olmadığını söyledi. </st><st c="19155">Kimileri, işten çıkarmaların asıl nedeninin ekonomik olmasından ve performans değerlendirme yönteminin firmanın zorluk içinde olması olgusunu örtmeye yarayan bir incir yaprağından başka bir şey olmamasından kuşkulanıyordu. </st><st c="19378">Bazıları ise değerlendirme yönteminin öğrenmeye karşı olduğunu öne sürdü. </st><st c="19452">Bu kişilere göre, şirket gerçekten öğrenen bir örgüt olsaydı, o zaman performansı asgari standardın altında olan kişilere o standarda nasıl erişecekleri öğretilirdi. </st><st c="19618">Bir danışmanın deyişiyle: “Şirketin terfi-veya-kovma politikası izlemediği söylendi bize. </st><st c="19708">Terfi-veya-kovma, öğrenmeyle bağdaşmaz. </st><st c="19748">Bizi aldattınız.”</st></p>
			<p><st c="19765">Genel müdür, somut olgulara dayanarak ve bu olgularla çelişebilecek kanıtlar gösterilmesini isteyerek, yönetimin kararının ardındaki mantığı açıklamaya çalıştı.</st></p>
			<p><st c="19926">Değerlendirme yönteminde öznellik ve önyargı var mıdır? </st><st c="19983">“Evet,” diye yanıtladı genel müdür, ama “biz bunları en aza indirmeye çabalıyoruz. </st><st c="20066">Yöntemi sürekli olarak iyileştirmeye çalışıyoruz. </st><st c="20116">Diyeceğiniz bir şey varsa, lütfen söyleyin. </st><st c="20160">Adil davranılmadığını bildiğiniz bir kimse varsa, lütfen belirtin. </st><st c="20227">Eğer içinizden biri kendisine adil davranılmadığı kanısında ise ya şimdi ya da dilerseniz özel olarak görüşelim.”</st></p>
			<p><st c="20340">Asgari yeterlik düzeyi çok mu belirsiz? </st><st c="20381">“Asgari yeterliği daha açık biçimde tanımlama çalışması yapıyoruz” diye yanıtladı genel müdür. </st><st c="20476">“Altı kişinin durumuna gelince, onların performansı o kadar düşüktü ki bir karara varmak zor olmadı.” Bu kişilerin çoğuna gereken zamanlarda sorunla ilgili geribildirim sağlanmıştı. </st><st c="20658">Bunun sağlanmadığı iki olayda ise neden, ilgili kişilerin değerlendirme arayışına girme sorumluluğunu hiç üstlenmemiş, aslında bundan özellikle kaçınmış olmasıydı. </st><st c="20822">“Elinizde tersini kanıtlayacak herhangi bir veri varsa,” diye ekledi genel müdür, “konuşalım.” </st></p>
			<p><st c="20917">Söz konusu altı kişinin işten ayrılması ekonomik nedenlerle mi istenmişti? </st><st c="20992">“Hayır” dedi genel müdür. </st><st c="21018">“Yapabileceğimizden daha çok işimiz var ve profesyonellerin işten ayrılması bize son derece pahalıya patlıyor. </st><st c="21129">Elinde bunun aksini kanıtlayacak veri olanınız var mı?”</st></p>
			<p><st c="21184">Şirketin öğrenmeye karşı olmasına gelince, aslında, değerlendirme sürecinin bütünü öğrenmeyi özendirmeye yöneliktir. </st><st c="21302">Bir profesyonel asgari düzeyin altında performans gösterdiğinde, diye açıkladı genel müdür, “o kişiyle birlikte durumu düzeltecek önlemler tasarlarız. </st><st c="21453">Sonra düzelme işaretleri var mı diye bakarız. </st><st c="21499">Böylesi durumlarda profesyoneller ya bu tür görevler üstlenmekte gönülsüz davrandılar ya da üstlendiklerinde defalarca başarısız oldular. </st><st c="21637">Bir daha söylüyorum, elinizde aksini gösterecek bilgi ya da kanıt varsa, bilmek isterim.”</st></p>
			<p><st c="21726">Genel müdür konuşmasını şöyle bağladı: “Ne yazık ki zaman zaman hatalar yapıyor ve yanlış insanları işe alıyoruz. </st><st c="21841">İnsanlar üretmediklerinde ve gelişmeye açık olmadıklarını defalarca ortaya koyduklarında, işten çıkarmaktan başka ne yapacağımızı bilmiyoruz. </st><st c="21983">Performansı yetersiz kişileri şirkette tutmak adil değil. </st><st c="22041">Bu insanlar parasal getirilerden adil olmayan bir pay alıyorlar.”</st></p>
			<p><st c="22106">Profesyonel kadro, bunu getireceği somut verilerle yanıtlamak yerine, suçlamalarını—üstelik iddialarıyla çelişecek biçimde—yinelemekle yetindi. </st><st c="22251">Gerçekten adil bir değerlendirme yönteminin performans konusunda açık ve belgelenebilir veriler içermesi gerektiğini söylüyorlardı—ama işten atılan altı kişinin performansının değerlendirilmesini etkilediğini ima ettikleri haksızlığın somut örneklerini veremiyorlardı. </st><st c="22520">İnsanların gerçek performansıyla bağlantısız çıkarımlarla yargılanmaması gerektiğini öne sürüyorlardı—ama kendileri yönetimi böyle yargılıyorlardı. </st><st c="22668">Yönetimin açık, nesnel ve belirgin performans standartları koymasında diretiyorlardı—ama insani bir sistemin, bir profesyonelin performansının tam olarak ölçülemeyeceğini dikkate alması gerektiğini öne sürüyorlardı. </st><st c="22884">Son olarak, kendilerini öğrenme savunucusu olarak sunuyorlardı—ama bir kimsenin öğrenmiş olup olmamasını değerlendirecek bir kriter öneremiyorlardı.</st></p>
			<p><st c="23032">Kısaca, profesyoneller, yönetimi, kendilerini bağlı gördüklerinden farklı bir performans düzeyine bağlar görünüyordu. </st><st c="23151">Toplantılardaki konuşmalarında, yararsız buldukları değerlendirme yönteminin özelliklerinden birçoğunu—sözgelimi, somut veri yokluğunu ve “Yazı gelirse biz kazanıyoruz, tura gelirse siz kaybediyorsunuz” şeklindeki döngüsel mantığa bağlılığı—kullanıyorlardı. </st><st c="23409">Sanki şöyle diyorlardı: “Adil bir performans değerlendirme sisteminin özellikleri bunlardır. </st><st c="23502">Siz bunlara uymak zorundasınız. </st><st c="23534">Ama biz sizi değerlendirdiğimizde uymak zorunda değiliz.”</st></p>
			<p><st c="23591">Profesyonellerin bu şekilde davranmaları için kafalarında olması gereken kuralları ifade ederek davranışlarını açıklayacak olursak, söz konusu kurallar şöyle sıralanabilir:</st></p>
			<p><st c="23764">1. </st><st c="23768">Şirketi eleştirirken, eleştirinizi geçerli olduğuna inandığınız biçimde—ama aynı zamanda başkalarını sizin geçerlik iddianızın kendileri için doğru olup olmadığına karar vermekten alıkoyacak biçimde—dile getirin.</st></p>
			<p><st c="23980">2. </st><st c="23984">Eleştirilerinizi açıklamanız istendiğinde, başkalarının bu açıklamaların geçerli olup olmadığına karar vermek için kullanabileceği hiçbir veri kullanmayın. </st></p>
			<p><st c="24140">3. </st><st c="24143">Vardığınız yargıları, mantıksal sonuçlarını gizleyecek biçimde ifade edin. </st><st c="24218">Eğer başkaları bu sonuçlara dikkatinizi çekerse, o sonuçları inkâr edin.</st></p>
			<p><st c="24290">Elbette profesyonellere bu tür kurallardan söz edildiğinde, bu onlara tiksindirici gelmiştir. </st><st c="24385">Bu kuralların onların eylemlerini açıklayabilmesi inanılmayacak bir şeydir. </st><st c="24461">Bununla birlikte, kendilerini bu saptama karşısında savunurken, ellerinde olmadan hemen her zaman bu kuralları doğrulamışlardır. </st></p>
			<h2><span><st c="24590">Verimli Bir Biçimde Akıl Yürütmeyi Öğrenmek</st></span></h2>
			<p><st c="24633">Eğer savunmacı akıl yürütme benim düşündüğüm kadar yaygınsa, o zaman bir kimsenin tutumu üzerinde odaklanmak, gerçek bir değişim yaratmaya asla yetmez. </st><st c="24786">Önceki örneklerin gösterdiği üzere, yeni örgütsel yapılar ya da sistemler yaratılması da yetmez. </st><st c="24883">Sorun, insanların performanslarını iyileştirmeye gerçekten yönelmeleri ve “doğru” davranışı özendirecek yönetim yapılarının kurulmuş olması halinde bile, savunmacı akıl yürütmeye kilitli kalma halinin sürmesidir. </st><st c="25096">İnsanlar bu olgunun farkında olsalar da, olmasalar da kabahati başkalarında bulurlar.</st></p>
			<p><st c="25181">Ne var ki kuruluşların bu kısır döngünün dışına çıkabileceğine inanmak için yeterince neden var. </st><st c="25279">Savunmacı akıl yürütmenin baskın konumuna rağmen, insanlar tasarladıkları şeyi yaratmak için gerçekten çaba harcarlar. </st><st c="25398">Yeterli bir şekilde davranmaya değer verirler. </st><st c="25445">Kendilerine duydukları saygı, tutarlı davranış ve etkin performansla sıkı bir ilişki içindedir. </st><st c="25541">Şirketler insanlara yeni bir biçimde akıl yürütmeyi öğretmek—aslında, kafalarındaki ana programları değiştirmek ve davranışlarını yeniden oluşturmak—için bu evrensel insani eğilimlerden yararlanabilirler. </st></p>
			<p><st c="25746">Eylemlerini tasarlayıp yaşama geçirirken kullandıkları akıl yürütmenin farkına nasıl varacakları insanlara öğretilebilir. </st><st c="25868">Benimsedikleri ve fiilen kullandıkları eylem teorileri arasındaki tutarsızlıkları görmeye başlayabilirler. </st><st c="25975">Akıllarından geçirmedikleri eylemleri farkında olmadan tasarlayıp yaşama geçirmeleri olgusunu kabullenebilirler. </st><st c="26088">Son olarak, insanlar, bireylerin ve grupların örgütsel savunma mekanizmaları yaratmak için neler yaptığını görmeyi ve bu savunma mekanizmalarının bir örgütün sorunlarına nasıl kaynaklık ettiğini öğrenebilirler. </st></p>
			<p><st c="26299">Şirketler bu öğrenme sürecine girdikleri andan itibaren, örgütsel savunma mekanizmalarını azaltmak ve aşmak için gerekli akıl yürütme biçiminin, strateji, finans, pazarlama, imalat ve diğer yönetim alanlarında fikirlerin etkin kullanımının altında yatan “katı akıl yürütme” biçimiyle aynı olduğunu göreceklerdir. </st><st c="26612">Sözgelimi, her karmaşık stratejik analiz, geçerli verilerin toplanmasına, dikkatle analizden geçirilmesine ve verilerden çıkarılan sonuçların sürekli sınanmasına dayanır. </st><st c="26783">En çetin sınamalar varılan sonuçlara yöneliktir. </st><st c="26832">İyi strateji uzmanları, vardıkları sonuçların her türlü eleştirel sorgulamaya dayanabileceğinden emindirler. </st></p>
			<p><st c="26941">İnsan davranışlarıyla ilgili verimli akıl yürütme için de aynı şey söz konusudur. </st><st c="27023">Aynı düzeyde analiz gerekir. </st><st c="27052">İnsan kaynağı programlarının artık “yumuşak” akıl yürütmeye dayanması gerekmiyor, diğer yönetim alanları kadar analitik ve verilere dayalı olması gerekiyor. </st></p>
			<p><st c="27209">Elbette bu, danışmanların rahatsız veya tehdit edici sorunlarla karşı karşıya kaldıklarında uyguladıkları türden bir akıl yürütme değildir. </st><st c="27349">Onların topladıkları veriler pek nesnel değildi. </st><st c="27398">Yaptıkları çıkarımlar nadiren açıklık taşıyordu. </st><st c="27447">Vardıkları sonuçlar büyük ölçüde kendi çıkarlarına dönüktü, başkalarının sınamasına kapalıydı ve sonuç olarak “kendini onaylayıcı” ve değişime kapalıydı.</st></p>
			<p><st c="27600">Bir kuruluş bu durumu tersine çevirmeyi, mensuplarına verimli akıl yürütmeyi öğretmeyi nasıl başarabilir? </st><st c="27707">Atılacak ilk adım, üst düzey yöneticilerin kendi uyguladıkları teorileri eleştirel gözle incelemeleri ve değiştirmeleridir. </st><st c="27831">Üst düzey yöneticiler kendi savunmacı akıl yürütmelerinin ve bundan kaynaklanan ters sonuçların farkına varmadıkları sürece, kayda değer bir gerçek ilerleme olmayacaktır. </st><st c="28002">Değişime yönelik her faaliyet bir hevesten ibaret olacaktır. </st></p>
			<p><st c="28063">Değişimin tepede başlaması gerekiyor, çünkü aksi takdirde, savunmacı tutuma sahip üst düzey yöneticiler, akıl yürütme modellerindeki aşağıdan gelen dönüşüm girişimlerine sahip çıkmayabilirler. </st><st c="28256">Profesyoneller ya da orta kademe yöneticiler akıl yürütme ve davranış biçimlerini değiştirmeye başlarlarsa, bu değişim, üst düzey yöneticilere—tehlikeli değilse de—tuhaf görünebilir. </st><st c="28439">Bunun sonucunda, üst düzey yöneticilerin zor sorunları es geçme ve gizlemenin bir duyarlık belirtisi olduğuna inandığı, ast konumundakilerin ise aynı eylemleri savunmacı olarak gördüğü, istikrarsız bir durum ortaya çıkacaktır.</st></p>
			<p><st c="28665">Üst düzey yöneticilere verimli akıl yürütmeyi öğretmeye yönelik eğitim programlarının püf noktası, o program ile gerçek işletme sorunları arasında bağlantı kurmakta yatar. </st><st c="28838">Verimli akıl yürütmenin yararını kanıtlamanın en iyi yolu, işi başından aşkın yöneticilerin bunun kendi performanslarında ve şirket performansında yaratacağı doğrudan farkı görmesidir. </st><st c="29023">Bu ise bir gecede gerçekleşmez. </st><st c="29055">Yöneticilerin yeni becerileri uygulama konusunda bol fırsata ihtiyacı vardır. </st><st c="29133">Ama yöneticiler verimli akıl yürütmenin somut performans üzerinde yaratabileceği güçlü etkiyi kavradıkları andan itibaren, sadece eğitim çalışmalarında değil, bütün iş ilişkilerinde verimli akıl yürütme konusunda güçlü bir motivasyon kazanmış olacaklardır.</st></p>
			<p><st c="29389">Bu süreci başlatmak üzere kullandığım basit bir yöntem, katılımcıların başlangıç niteliğinde bir örnek olay incelemesi yapmasını sağlamaktır. </st><st c="29532">Konu, yöneticinin ya çözmek istediği ya da geçmişte üstesinden gelemediği, gerçek yaşamdan alınma bir işletme sorunudur. </st><st c="29653">Gerçek olayın yazımı genellikle bir saatten az bir zaman alır. </st><st c="29716">Ama daha sonra olay, kapsamlı bir analizin odak noktası haline gelir. </st></p>
			<p><st c="29786">Sözgelimi, örgütsel gelişme alanında faaliyet gösteren büyük bir danışmanlık şirketinde bir genel müdürün kafasını, işletmenin doğrudan kendisine bağlı dört işlevi arasındaki çatışmanın yol açtığı sorunlar kurcalıyordu. </st><st c="30006">Sadece sorunların üstüne yıkılmasından bıkmış değildi, aynı zamanda işlev çatışmalarının firmanın esnekliği üzerinde yaratmakta olduğu etkiden de kaygı duyuyordu. </st><st c="30169">Anlaşmazlıkları gidermek için harcanmakta olan paranın yılda yüz binlerce dolara vardığını da hesaplamıştı. </st><st c="30277">Mücadele arttıkça, insanların savunmacı tutumu da artıyordu; bunun bedeli ise firmaya çıkıyordu. </st></p>
			<p><st c="30374">Aşağı yukarı bir paragrafta, genel müdür, sorunu ele almak üzere dört yetkiliyle yapmayı tasarladığı bir toplantı belirledi. </st><st c="30499">Sonra, kâğıdı ikiye böldü ve sayfanın sağ tarafına, toplantı için—bir film ya da oyun senaryosunu andıran—bir senaryo yazdı; kendisinin söyleyecekleri ve astlarının buna verebileceği karşılıklar yer alıyordu. </st><st c="30708">Sayfanın sol tarafına, toplantı sırasında aklından geçebilecek, ama tartışmayı doğrultusundan saptıracağı korkusuyla dile getiremeyeceği düşünceleri ve duyguları yazdı. </st></p>
			<p><st c="30877">Ama genel müdür, toplantıyı yapacağına, senaryoyu söz konusu dört kişiyle </st><span><st c="30951">birlikte</st></span><st c="30959"> analizden geçirdi. </st><st c="30979">Örnek olay, genel müdürün yönetim ekibine karşı kendi davranış biçimi konusunda birçok şey öğrendiği bir tartışmanın katalizörü haline geldi. </st></p>
			<p><st c="31121">Genel müdür, dört işlev sorumlusunun onun konuşmalarını genellikle verimsiz algıladığını fark etti. </st><st c="31221">“Diplomatik” olmak adına, aslında sorunla ilgili bir mutabakat yokken, varmış gibi davranıyordu. </st><st c="31318">Şu istenmeyen sonuç ortaya çıkıyordu: Astları, kaygılarından kurtulup rahatlayacaklarına, kendilerini tetikte hissediyor ve “aslında ne demek istediğini” kestirmeye çalışıyorlardı.</st></p>
			<p><st c="31498">Genel müdür, bölüm başkanları arasındaki rekabet ilişkisine yaklaşım biçiminin bütünüyle çelişkili olduğunu da fark etti. </st><st c="31621">Bir yandan, onları “kuruluşu bir bütün olarak düşünme”ye yöneltme çabasındaydı. </st><st c="31701">Öte yandan, onları birbirleriyle doğrudan rekabete iten önlemler—sözgelimi, bölüm bütçelerinde kısıntılar—alınmasını istiyordu.</st></p>
			<p><st c="31828">Son olarak, genel müdür, dökümünü çıkarmış olduğu örtülü değerlendirmelerin ve atfettiği şeylerin birçoğunun yanlış olduğunun ortaya çıktığını gördü. </st><st c="31979">Bu varsayımları hiç dile getirmemiş olduğu için, yanlışlıklarının hiç farkına varmamıştı. </st><st c="32069">Dahası, sakladığını sandığı şeylerin çoğunun astlarına—üstelik patronun o şeyi sakladığı mesajı ile birlikte—bir biçimde ulaştığını öğrendi.</st></p>
			<p><st c="32209">Genel müdürün çalışma arkadaşları da kendi davranışlarının etkinlikten yoksun olduğunu öğrendi. </st><st c="32306">Genel müdürün kendi durumunu irdelemesine yardımcı olmaya çalışırken, onlar da kendi davranışlarını incelemek suretiyle öğrendiler. </st><st c="32438">Kendi durumlarını yazmak ve analiz etmek suretiyle de öğrendiler. </st><st c="32504">Kendilerinin de asıl sorunu es geçme ve gizleme eğilimi içinde olduklarını ve genel müdürün çoğunlukla bunun farkında olduğunu, ama kendilerine söylenmediğini görmeye başladılar. </st><st c="32683">Onlar da dile getirmedikleri yanlış değerlendirmeler yapıyor ve yanlış şeyler atfediyorlardı. </st><st c="32777">Dahası, önemli görüş ve duyguları, kimseyi tedirgin etmemek için genel müdürden ve birbirlerinden saklamaları gerektiği inancının hatalı olduğu ortaya çıktı. </st><st c="32935">Örnek olay tartışmaları bağlamında, bütün üst kademe yönetimi, daima tartışılmaz olmuş konuları tartışmaya bütünüyle hazırdı.</st></p>
			<p><st c="33060">Aslında, örnek olay inceleme çalışması, insanların daha önce hiç ele almamış olduğu sorunların görüşülmesini meşru hale getirmektedir. </st><st c="33196">Böyle bir tartışma duygulandırıcı —hatta sancılı—olabilir. </st><st c="33255">Ama ayak direme cesaretine sahip yöneticiler açısından sonuç muazzamdır: Yönetim ekipleri ve bütün örgütler daha açık ve etkin bir çalışma içine girer ve esnek davranma ve somut durumlara uyma konusunda daha fazla seçenek kazanırlar.</st></p>
			<p><st c="33488">Üst düzey yöneticiler yeni akıl yürütme becerileri kazandıklarında, kuruluşun bütününün performansı üzerinde büyük bir etki yaratabilirler—diğer çalışanlar hâlâ savunmacı biçimde akıl yürütüyor olsalar bile. </st><st c="33697">Performans değerlendirme prosedürü konusundaki toplantıları yönlendiren genel müdür hoşnutsuzluğu giderebildi, çünkü profesyonel kadroların eleştirilerine aynen karşılık vermek yerine, gerekli verilerin açık bir biçimde sunulmasını sağladı. </st><st c="33938">Gerçekten, katılanların çoğu genel müdürün davranışını, şirketin benimsediği katılımcı değerlere uygun davranmasının göstergesi olarak kabul etti.</st></p>
			<p><st c="34084">Elbette ideal olan, bir kuruluşun bütün mensuplarının verimli akıl yürütmeyi öğrenmesidir. </st><st c="34176">Söz konusu şirkette bu, örnek olay konusunda ekip toplantısı yapıldığında gerçekleşmiştir. </st><st c="34267">Danışmanlar ve yöneticileri artık danışman-müşteri ilişkileriyle ilgili en çetin sorunlardan bazılarına göğüs gerebiliyorlar. </st><st c="34393">Verimli akıl yürütmenin yaratabileceği farkı anlamak için, herkes etkin akıl yürütmeyi becermiş olsaydı, yönetici ile örnek olaydaki ekip arasında geçen konuşma nasıl seyrederdi diye düşünün. </st><st c="34585">(Aşağıdaki diyalog, aynı şirketteki diğer örnek olay ekiplerinin eğitim tamamlandıktan sonra yaptıkları ve benim izlediğim toplantılara dayanıyor.)</st></p>
			<p><st c="34732">Bir kere, danışmanlar, danışmanlık projesi sırasında ortaya çıkan sorunlarda kendilerinin ne ölçüde payı olduğunu incelemeye hazır oluşlarıyla, sürekli iyileştirmeye yatkınlıklarını göstermiş olacaklardır. </st><st c="34939">Kuşkusuz, yöneticilerinin ve müşterilerin sorundaki payını saptamış olacaklar, ama aynı şekilde kendilerinin de soruna katkıda bulunduğunu teslim edeceklerdir. </st><st c="35099">Daha da önemlisi müşterilerin, yöneticilerin ve profesyonel kadronun kendine özgü rollerini kavradıkça, yaptıkları her değerlendirmenin ya da atfettikleri her şeyin veriler karşısında doğruluğunu sınamak için araştırma yapacakları konusunda yöneticiyle aynı kanıda olacaklardır. </st><st c="35378">Her birey kendi akıl yürütme biçimini sorgulaması için diğerlerini özendirecektir. </st><st c="35461">Aslında bu konuda ayak direyeceklerdir. </st><st c="35501">Herkes, sorgulama işini, güvensizlik göstergesi veya mahremiyetin ihlali olarak değil, değerli bir öğrenme fırsatı olarak görecektir.</st></p>
			<p><st c="35634">Yöneticinin hayır demeye yatkın olmaması konusundaki görüşme şöyle seyredebilecektir:</st></p>
			<p><span><st c="35720">1. </st><st c="35724">Profesyonel:</st></span><st c="35736"> “Bu örnek olayı yönetme biçimin konusundaki en büyük sorunlardan biri, müşteri ya da kendi üstün haksız isteklerde bulunduğunda senin hayır diyemediğin izlenimini vermen.” [Bir örnek verir.]</st></p>
			<p><span><st c="35927">2. </st><st c="35931">Profesyonel:</st></span><st c="35943"> “Ben de bir başka örnek vereceğim. </st><st c="35979">[Bir başka örnek verir.] Ama aslında bu konuda ne düşündüğümüzden sana hiç söz etmediğimizi de belirtmek isterim. </st><st c="36093">Arkandan seni çekiştiriyorduk —malum: ‘Şöyle şöyle zaafları var’—ama hiçbir zaman ortaya çıkıp da söyleyemedik.”</st></p>
			<p><span><st c="36205">Yönetici:</st></span><st c="36215"> “Bir şey söylemiş olsaydınız kesinlikle yararlı olurdu. </st><st c="36272">Bunu bana açmamanızın daha iyi olacağı izlenimini uyandıran herhangi bir şey söylediğim ya da yaptığım oldu mu?”</st></p>
			<p><span><st c="36384">3. </st><st c="36388">Profesyonel:</st></span><st c="36400"> “Aslında olmadı. </st><st c="36418">Sanırım, sızlanıyor görünmek istemedik.”</st></p>
			<p><span><st c="36458">Yönetici: </st></span><st c="36469">“İyi ama hiç de sızlanıyor gibi göründüğünüz kanısında değilim. </st><st c="36533">Ama iki şey geliyor insanın aklına. </st><st c="36569">Eğer yanlış anlamadıysam, yakınıyordunuz, ama benimle ve benim hayır diyemememle ilgili yakınma örtbas ediliyordu. </st><st c="36684">İkincisi, eğer bunu tartışmış olsaydık, hayır diyebilmem için gerekli verileri edinmiş olacaktım.”</st></p>
			<p><st c="36782">İkinci profesyonel, danışmanların yakınmalarını nasıl örtbas ettiklerini anlattığında, yöneticinin o profesyoneli eleştirmemesi dikkat çekiyor. </st><st c="36927">Daha ziyade, açık davrandığı için aynı davranışla karşılık vererek ödüllendiriyor onu. </st><st c="37014">Kendisinin de bu örtbas etmeye nasıl katkıda bulunmuş olabileceği üzerinde duruyor. </st><st c="37098">Sorunun oluşmasındaki rolü konusunda savunmacı olmayan bir tutumla kafa yorması, profesyonellerin sızlanıyor görünme konusundaki korkularından söz etmelerini mümkün kılıyor. </st><st c="37272">Yönetici daha sonra, profesyonellerin yakınıcı olmamak gerektiği konusundaki görüşlerine katılıyor. </st><st c="37372">Aynı zamanda, şikâyetlerini örtbas etmenin doğurabileceği ters sonuçları belirtiyor.</st></p>
			<p><st c="37456">Örnek olayla ilgili ekip toplantısındaki bir başka çözülmemiş sorun ise müşterilerin var olduğu söylenen kendini beğenmişliğiydi. </st><st c="37587">Sorun üzerinde daha verimli bir görüşme şöyle seyredecektir:</st></p>
			<p><span><st c="37647">Yönetici:</st></span><st c="37657"> “Müşterilerin kendini beğenmiş olduklarını ve işbirliğine yatkın olmadıklarını söylediniz. </st><st c="37749">Ne dediler ve ne yaptılar?”</st></p>
			<p><span><st c="37776">1. </st><st c="37780">Profesyonel: </st></span><st c="37793">“Birisi, ücret bordrosu diye bir şey görüp görmediğimi sordu. </st><st c="37855">Bir başkası, okulu ne kadar zaman önce bitirdiğimi sordu.”</st></p>
			<p><span><st c="37913">2. </st><st c="37917">Profesyonel: </st></span><st c="37930">“Hatta biri bana kaç yaşında olduğumu sordu!”</st></p>
			<p><span><st c="37975">3. </st><st c="37979">Profesyonel: </st></span><st c="37992">“Bu da bir şey mi! </st><st c="38011">En kötüsü, tek yaptığımız şeyin insanlarla görüşmek, onların bize söylediklerine dayanan bir rapor yazmak ve sonra da danışmanlık ücretlerimizi almak olduğunu söylemeleri.”</st></p>
			<p><span><st c="38183">Yönetici:</st></span><st c="38193"> “Bu kadar genç olmamız müşterilerimizden birçoğu için önemi bir sorun. </st><st c="38265">Bu konuda çok savunmacı davranıyorlar. </st><st c="38304">Ama biz savunmacı davranmadan onların görüşlerini serbestçe ifade etmelerini sağlamanın bir yolu olup olmadığını öğrenmek istiyorum.”</st></p>
			<p><st c="38437">“İlk yanıtlarınızda beni rahatsız eden şey, müşterileri aptal kabul etmekte haklı olduğunuzu düşünmeniz. </st><st c="38543">Danışmanlarda—bu şirkette veya diğerlerinde—gözlediğim bir özellik, müşteriyi çekiştirerek kendimizi savunma eğiliminde olmamız.”</st></p>
			<p><span><st c="38672">1. </st><st c="38676">Profesyonel:</st></span><st c="38688"> “Doğru. </st><st c="38697">Yine de gerçekten aptalsalar, o zaman bunu hak ediyor olmaları bizim kusurumuz değil.”</st></p>
			<p><span><st c="38783">2. </st><st c="38787">Profesyonel: </st></span><st c="38800">“Kuşkusuz, öğrenmeye karşı ve aşırı koruyucu bir tutum bu. </st><st c="38859">Öğrenemeyeceklerini kabul etmekle, kendimizi bir zorunluluktan kurtarıyoruz.”</st></p>
			<p><span><st c="38936">3. </st><st c="38940">Profesyonel:</st></span><st c="38952"> “Ve çekiştirmeyi kabullendiğimiz ölçüde, birbirimizin savunmacı tutumunu pekiştirmiş oluruz.”</st></p>
			<p><span><st c="39046">Yönetici:</st></span><st c="39056"> “Öyleyse alternatif nedir? </st><st c="39084">Müşterilerimizi savunmacı tutumlarını ifade etmeye ve aynı zamanda bundan yapıcı bir biçimde yararlanmaya nasıl özendirebiliriz?”</st></p>
			<p><span><st c="39213">1. </st><st c="39217">Profesyonel:</st></span><st c="39229"> “Hepimiz biliyoruz ki asıl sorun yaşımız değil; asıl sorun, müşterinin firmasına katkıda bulunup bulunamamamız. </st><st c="39342">Onların ürettiğimiz işe bakarak bizim hakkımızda yargıya varmaları gerekiyor. </st><st c="39420">Eğer katkıda bulunmuyorsak bizden kurtulmaları gerekiyor; ne kadar genç ya da yaşlı olduğumuzun önemi yok.”</st></p>
			<p><span><st c="39527">Yönetici: </st></span><st c="39538">“Belki de onlara söylememiz gereken tam da bu.”</st></p>
			<p><st c="39585">Her iki örnekte de danışmanlar ve yöneticileri doğru çalışıyorlar. </st><st c="39653">Kendi grup dinamiklerini öğreniyorlar ve müşteri-danışman ilişkilerine özgü bazı sorunları ele alıyorlar. </st><st c="39759">Edindikleri kavrayışlar—hem birey hem de ekip olarak—gelecekte daha etkin biçimde davranmalarına olanak verecektir. </st><st c="39875">Sadece sorunları çözmekle kalmıyorlar, kuruluş mensupları olarak rolleri konusunda çok daha derin ve sistemli bir anlayış geliştiriyorlar. </st><st c="40014">Gerçekten sürekli bir iyileştirmenin temelini atıyorlar. </st><st c="40071">Nasıl öğreneceklerini öğreniyorlar.</st></p>
			<p><span><st c="40106">İlk olarak Mayıs 1991 sayısında yayınlanmıştır.</st></span></p>
		</div>
	<div id="charCountTotal" value="40154"></div></body>
</html>
