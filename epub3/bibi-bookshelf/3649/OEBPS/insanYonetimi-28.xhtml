<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-28</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-28" lang="tr-TR" xml:lang="tr-TR">
		<div>
			<h1 id="_idParaDest-4"><span><st c="0">Acemi Yöneticilerinizi Kendilerinden Korumak</st></span></h1>
			<p><span><st c="45">Carol A. </st><st c="55">Walker</st></span></p>
			<p><st c="61">KENDİNDEN ÖNCEKİ MİLYONLARCA taze yönetici gibi, Tom Edelman da tekil bir çalışan olarak harika bir iş çıkarmıştı. </st><st c="177">Akıllı, kendine güveni olan, ileriyi düşünen, becerikli biriydi. </st><st c="242">Patronu ve çalışma arkadaşları gibi, müşterileri de onu severdi. </st><st c="307">Dolayısıyla, patronu ona bir yönetici konumu teklif ettiğinde bölümünde hiç kimse şaşırmamıştı. </st><st c="403">Tom teklifi çelişkili duygular içinde kabul etti—müşterilerle bire bir çalışmayı seviyordu ve bundan vazgeçme konusunda gönülsüzdü—ama her şeyi hesaba kattığında, çok sevinmişti. </st><st c="582">Altı ay sonra, Tom’a (ismini değiştirdim) koçluk yapmak üzere çağrıldığımda, onu bir zamanlar kendine güvenen “içerden biri” olarak gözümde canlandırmakta bile zorlandım. </st><st c="753">Tom şaşkın bir vaziyetteydi. </st><st c="782">Bunalmış görünüyordu ve gerçekten de, nasıl olduğunu tarif etmek için de o sözcüğü birkaç kez kullandı. </st><st c="886">Yeteneklerinden kuşku duymaya başlamıştı. </st><st c="928">Bir zamanlar yakın çalışma arkadaşları olan, doğrudan kendisine bağlı olarak çalışanlar bile artık ona saygı duymuyor, hatta sevmiyorlardı. </st><st c="1068">Dahası, departmanı bir dizi küçük krizle kuşatılmıştı ve Tom zamanının büyük bir bölümünü bu yangınları söndürmek için harcıyordu. </st><st c="1199">Bunun zamanı etkin kullanmak olmadığını biliyordu ama nasıl duracağını bilmiyordu. </st><st c="1282">Bu sorunlar henüz kötü şirket sonuçlarına dönüşmemişti ama gene de başı dertteydi.</st></p>
			<p><st c="1364">Patronu Tom’un başarısız olma tehlikesiyle karşı karşıya olduğunu fark etti ve yardımcı olmam için beni çağırdı. </st><st c="1478">Destek ve koçlukla, Tom ihtiyacı olan yardımı aldı ve sonuçta etkin bir yönetici oldu. </st><st c="1565">Gerçekten de, onunla birlikte çalışmamdan beri iki kez terfi aldı ve şimdi aynı şirket içindeki küçük bir bölümü yönetiyor. </st><st c="1689">Ancak başarısızlığa bu kadar yaklaşmış olması—ve de onu o noktaya getiren yol—şaşırtıcı derecede tipiktir. </st><st c="1796">Çoğu kuruluş çalışanlarını yönetim konumlarına teknik yetkinliklerine dayanarak terfi ettirir. </st><st c="1891">Ancak sıklıkla, yeni yönetici rolünün nasıl değiştiğini anlamayı başaramaz—görevinin artık kişisel başarıyla değil başkalarının başarmasını mümkün kılmakla ilgili olduğunu, otobüsü kullanmanın bazen arka koltukta oturmak anlamına geldiğini ve bir ekip kurmanın çoğu kez bir anlaşmayı sonuçlandırmaktan daha önemli olduğunu kavrayamaz. </st><st c="2226">En iyi çalışanlar bile bu yeni gerçekliklere uyum sağlamakta sıkıntı çekebilir. </st><st c="2306">Kendini tamamıyla aşina olmadığı bir durumda bulduğunda bile, acemi yöneticiyi yardım isteme konusunda kararsız kılan normal güvensizlikler o sıkıntıyı daha beter hale de getirebilir. </st><st c="2490">Yeni yönetici stresini içselleştirdikçe, odağı da içsel hale gelir. </st><st c="2558">Güvensiz ve kendine odaklı olur ve ekibini doğru dürüst destekleyemez. </st><st c="2629">Kaçınılmaz olarak güven yok olur, çalışanlar işten soğur ve üretkenlik zarar görür.</st></p>
			<p><st c="2712">Birçok şirket bu kötüye doğru giden sarmalı, acemi yöneticinin önemli yönetim becerilerini yaşadıkça bir şekilde öğreneceğini varsayarak farkında olmadan destekler. </st><st c="2878">Oysa çoğu acemi yöneticinin daha fazla yardıma ihtiyacı vardır. </st><st c="2942">Kapsamlı eğitimin ve yoğun koçluğun yokluğunda—ki, çoğu şirket sunmaz—acemi yöneticinin patronu kilit bir rol oynar. </st><st c="3059">Kuşkusuz çoğu kıdemli yöneticinin yeni yöneticinin çalışmasını izlemek için her hafta saatlerce zaman harcaması mümkün değildir ama acemi yöneticinin tipik olarak ne tür meydan okumalarla karşı karşıya kaldığını bildiğiniz takdirde, bazı sorunları ortaya çıkmadan sezebilir, diğerlerini de başlangıç aşamasında daha büyümeden ortadan kaldırabilirsiniz. </st></p>
		</div>
	<div id="charCountTotal" value="3412"></div></body>
</html>
