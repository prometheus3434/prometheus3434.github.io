<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-44</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-44" lang="tr-TR" xml:lang="tr-TR">
		<div>
			<p><span><st c="0">VW ve Siemens-Nixdorf’taki İrrasyonel </st><br /><st c="39">Davranışların Anlamını Kavramak</st></span></p>
			<p><st c="70">Ekonomik kuramlar insan davranışının rasyonel tarafını açıklamada iyi iş çıkarmıştır ama olumlu sonuçlar olsa dahi insanların neden olumsuz bir şekilde davranabildiğini açıklamada yetersizdir. </st><st c="264">Adil süreç, yöneticilere, aksi halde hayret verici şekilde ekonomik olmayan veya irrasyonel davranış gibi görülecek davranışı açıklamak veya öngörülmesine yardımcı olmak için bir davranış kuramı sunar.</st></p>
			<p><st c="465">Volkswagen’e ne olduğunu göz önünde bulundurun. </st><st c="514">1992’de Alman otomobil üreticisi Kuzey Amerika’daki tek üretim sahası olan Meksika Puebla’daki imalat tesisini genişletme sürecinin ortasındaydı. </st><st c="660">Alman markının ABD doları karşısında değer kazanması ABD pazarında Volkswagen’in fiyatını yükseltiyordu. </st><st c="765">Fakat 1992’de yasalaşan Kuzey Amerika Ticaret Anlaşması’nın (NAFTA) ardından Volkswagen’in düşük maliyetli Meksika tesisi büyük Amerikan pazarını yeniden fethetmek üzere iyi bir şekilde konumlandırıldı.</st></p>
			<p><st c="967">1992’nin yazında yeni bir emek anlaşmasına varıldı. </st><st c="1020">VW’nin sendikanın genel sekreterliğiyle imzaladığı anlaşma çalışanlar için yüzde 20’lik büyük bir zam içeriyordu. </st><st c="1134">VW, işçilerin müteşekkir kalacaklarını sanıyordu.</st></p>
			<p><st c="1183">Fakat sendika liderleri çalışanları, sözleşme koşullarıyla ilgili tartışmalara davet etmemişlerdi; yeni anlaşmanın çalışanlar için ne anlama geleceğini ve iş kurallarında bir dizi değişikliğin neden gerekli olduğunu iletme konusunda kötü bir iş çıkarmışlardı. </st><st c="1444">İşçiler, liderlerinin aldıkları kararların temellerini anlamadılar. </st><st c="1512">İhanete uğramış gibi hissediyorlardı.</st></p>
			<p><st c="1549">VW’nin yönetimi, 21 Temmuz’da şirkete günde tahmini olarak 10 milyon dolar gibi bir rakama mal olan kitlesel bir iş bırakma başladığında tümüyle gafil avlandı. </st><st c="1710">21 Ağustos’ta 300 protestocuya polis köpekleriyle saldırıldı. </st><st c="1772">Hükümet şiddeti durdurmak için adım atmaya zorlandı. </st><st c="1825">Volkswagen’in ABD pazarı için planları darmadağın oldu ve performansı mahvoldu.</st></p>
			<p><st c="1904">Bunun tersine, Avrupa’nın en büyük enformasyon teknolojisi tedarikçisi olan Siemens-Nixdorf Informationssysteme’in (SNI) toparlanmasını göz önünde bulundurun. </st><st c="2064">1990’da Siemens sorunlu Nixdorf Bilgisayar Şirketini aldığında yaratılan SNI 52,000 olan çalışan sayısını 1994’te 35,000’e indirdi. </st><st c="2196">Şirkette endişe ve korku kol geziyordu.</st></p>
			<p><st c="2235">1994’te, yeni atanan CEO Gerhard Schulmeyer konuşabileceği kadar çok çalışanla konuşmak üzere dışarı çıktı. </st><st c="2344">Schulmeyer, toplamda 11,000’den fazla insanla yaptığı büyüklü küçüklü bir dizi toplantıda şirketi toparlamak için herkesi dahil etme yönündeki seferberlik misyonunu paylaştı. </st><st c="2519">SNI’nın durumuyla ilgili son derece dürüst bir resim çizerek başladı: son zamanlarda yapılan maliyetlerdeki aşırı kesintilere rağmen şirket para kaybediyordu. </st><st c="2678">Daha fazla kesinti gerekliydi ve her iş kolu canlılığını göstermek zorundaydı, aksi halde kaldırılacaktı. </st><st c="2784">Schulmeyer kararların nasıl alınacağıyla ilgili net ama sert kurallar koydu. </st><st c="2861">Daha sonra, fikirlerle gelmeleri için gönüllüler seçti.</st></p>
			<p><st c="2916">Otuz kişiden oluşan ilk gönüllüler grubu üç ay içinde fazladan 75 SNI yöneticisini ve 300 çalışanı içerecek şekilde büyüdü. </st><st c="3041">Bu 405 değişim vekili, şirketi kurtarmaya yardımcı olması için gitgide daha fazla kişiyi toplayarak kısa sürede 1000’e, sonra 3000’e ve sonra da 9000’e çıktı. </st><st c="3200">Bu süreç boyunca yöneticiler kadar çalışanlardan da kendilerini etkileyen şeylerle ilgili fikirler istendi ve hepsi de kararların nasıl alınacağını anlamışlardı. </st><st c="3362">Fikirler, onları savunup finanse edecek yöneticilere açık artırmayla satılacaktı. </st><st c="3444">Eğer hiçbir yönetici bir teklifi satın almaya layık görmezse o fikrin peşine düşülmeyecekti. </st><st c="3537">Her ne kadar tekliflerin yüzde 20 ila yüzde 30’u reddedilse de çalışanlar bu sürecin adil olduğunu düşünüyorlardı.</st></p>
			<p><st c="3651">İnsanlar gönüllü bir şekilde, çoğunlukla çalışma saatleri dışında ve gece yarılarına dek bu işe saldırdılar. </st><st c="3761">Sadece iki yıl içinde SNI Avrupa kurumsal tarihinde dikkate değer bir dönüşümü başardı. </st><st c="3849">2 milyar mark birikmiş zararlarına rağmen 1995’te SNI borçsuz bir şekilde faaliyet gösteriyordu. </st><st c="3946">Aynı dönemde, yapılmakta olan köklü ve zor değişimlere rağmen çalışanların memnuniyeti neredeyse iki katına çıkmıştı.</st></p>
			<p><st c="4063">İyimser ekonomik koşullarına rağmen Volkswagen çalışanları neden ayaklandılar? </st><st c="4143">Böylesi moral bozucu ekonomik koşullar karşısında SNI performansını nasıl toparladı? </st><st c="4228">Buradaki mesele, bu iki şirketin ne yaptığı değil, bunu nasıl yaptığıdır. </st><st c="4302">Bu vakalar, adil sürecin, karar alma ve yürütme sürecinin adilliğinin muazzam gücünü gösterir. </st><st c="4397">Adil süreç, yüksek performans için çok önemli olan tutum ve davranışları derin bir şekilde etkiler.</st></p>
		</div>
	<div id="charCountTotal" value="4496"></div></body>
</html>
