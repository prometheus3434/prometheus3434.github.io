<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-15</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-15" lang="tr-TR" xml:lang="tr-TR">
		<div>
			<p><span><st c="0">Duygusal Zekânızı Geliştirmek</st></span></p>
			<p><st c="30">Çocukluktan itibaren pek az değiştiği için büyük ölçüde genetik olan IQ düzeyinin tersine, duygusal zekâ becerileri her yaşta öğrenilebilir. </st><st c="172">Ne var ki, bu kolay değildir. </st><st c="202">Duygusal zekânızı geliştirmeniz alıştırma ve kararlılık gerektirir. </st><st c="270">Ama alınan karşılıklar böyle bir yatırıma değdiğini gösterir.</st></p>
			<p><st c="331">Örnek olarak küresel bir gıda şirketine bağlı bir bölümün pazarlama direktörüne bakalım. </st><st c="421">Jack adıyla anacağım bu kişi klasik bir sürükleyici tipti. </st><st c="480">Enerji doluydu, her zaman işlerin yürümesi için daha iyi yollar bulmaya çalışıyordu ve sözgelimi birileri işi zamanında yetiştiremeyecek gibi göründüğünde devreye girip işi üstlenmeye haddinden fazla hevesliydi. </st><st c="692">Daha da kötüsü, kendi standartlarına uyar gibi görünmeyen herkesin üstüne çullanmaya yatkındı; bir kişi elindeki işi ona göre en iyi düzen içinde yerine getirmekten biraz olsun sapacak olsa tepesi atıyordu.</st></p>
			<p><st c="898">Jack’in liderlik tarzının iklim ve iş sonuçları üzerinde kestirilebilir bir olumsuz etkisi vardı. </st><st c="997">İki yıllık durgun performanstan sonra, Jack’in amiri ona bir yönlendirici arayıp bulmasını önerdi. </st><st c="1096">Jack bundan hoşnut olmadı, ama işini kaybedebileceğini gördüğünden öneriye uydu.</st></p>
			<p><st c="1176">İnsanlara duygusal zekâlarını nasıl artıracaklarını öğretmede uzman olan yönlendirici işe Jack’i bütün yönleriyle değerlendirmeden geçirerek başladı. </st><st c="1327">Duygusal zekâyı geliştirmede birçok bakış açısından bir teşhis konması gereklidir; çünkü en fazla yardıma muhtaç olanların genellikle kör noktaları vardır. </st><st c="1483">Gerçekten de araştırmamızda yüksek performans gösteren liderlerin en fazla bir duygusal zekâ yeteneğinde güçlü yanlarını abarttıklarını, buna karşılık yetersiz performans gösteren liderlerin dört ya da beş yetenekte kendilerini gözlerinde büyüttüklerini saptadık. </st><st c="1747">Jack bu kadar ileri gitmiş değildi, ama ona özellikle duygusal öz-denetim ve empati açısından düşük puanlar veren astlarına oranla kendisine daha üstün bir değer biçtiği doğruydu.</st></p>
			<p><st c="1926">İlk başlarda Jack geribildirim verilerini kabullenmede bazı sıkıntılar çekti. </st><st c="2005">Ama yönlendiricisi söz konusu zayıf noktaların bunlara denk düşen yetkinliklere dayalı liderlik tarzlarını—özellikle güven verici, yakınlık sağlayıcı ve yönlendirici tarzları—sergilemede yetersiz kalmasına nasıl bağlı olduğunu gösterince, şirkette ilerlemek için kendisini geliştirmesi gerektiğini kavradı. </st><st c="2312">Böyle bir bağlantı kurmak zorunludur. </st><st c="2350">Sebebi şu: Duygusal zekâyı geliştirmek bir hafta sonunda veya bir seminerde başarılacak bir şey değildir—birkaç ay boyunca iş başında gayretli alıştırma ister.</st></p>
			<p><st c="2509">Değişim kolay gerçekleşmedi, ama alıştırmayla Jack bir paylama nutkuna başlamak yerine diyaloğa girerek öfke parlamalarını yatıştırmayı öğrendi. </st><st c="2655">İnsanlarla her zaman aynı görüşe varmamakla birlikte, en azından onlara gerekçelerini ortaya koyma şansını vermeye başladı. </st><st c="2779">Öte yandan astlarına daha olumlu geribildirim verme ve yaptıkları işle grup misyonuna nasıl katkıda bulunduklarını hatırlatma yönünde alıştırmalar da yaptı. </st><st c="2936">Ve de ayrıntılara boğulan bir yaklaşımla onları yönetme eğilimine gem vurdu.</st></p>
			<p><st c="3012">Jack haftada veya on beş günde bir yönlendiricisiyle bir araya gelerek, gösterdiği ilerlemeyi gözden geçiriyor ve özgül problemlerle ilgili tavsiyeler alıyordu. </st><st c="3174">Sözgelimi, ara sıra eski sürükleyici taktiklerine savrulur durumda buluyordu kendisini—insanların sözlerini kesmek, hemen devreye girip işi üstlenmek ve bir hışımla köpürmek gibi. </st><st c="3354">Neredeyse anında da pişmanlığa kapılıyordu. </st><st c="3398">İşte görüşmelerde yönlendiricisiyle birlikte bu nüksetmeleri masaya yatırıp irdeleyerek, nelerin bu eski alışkanlıkları tetiklediğini ve bir dahaki sefer benzer bir durum ortaya çıktığında ne yapması gerektiğini kestirmeye çalışıyordu. </st><st c="3634">Bu tür “nüksetmeleri önleme” tedbirleri, insanları gelecekteki savrulmalara ya da düpedüz caymalara karşı aşılar. </st><st c="3748">Altı aylık bir dönemde Jack elle tutulur bir gelişme sağladı. </st><st c="3810">Bizzat tuttuğu çetele ilk başta günde bir ya da daha fazla olan parlamalarının ayda bir-iki sefere indiğini gösterdi. </st><st c="3928">İşyerindeki iklim çarpıcı bir biçimde iyileşmişti ve bölümün bilanço rakamları yukarıya doğru bir tırmanış içindeydi.</st></p>
			<p><st c="4045">Bir duygusal zekâ yetkinliğini geliştirmek neden günlerle değil, daha çok aylarla ölçülen bir süreyi bulur? </st><st c="4154">Çünkü bu süreçte sadece neokorteks değil, beynin duygusal merkezleri de devreye girer. </st><st c="4241">Neokorteks, yani teknik becerileri ve saf bilişsel yetenekleri öğrenen düşünen beyin bilgileri çok çabuk kaparken, duygusal beyinde böyle bir durum söz konusu değildir. </st><st c="4410">Yeni bir davranışta yetkinleşmek için, duygusal merkezler tekrara ve alıştırmaya gerek duyar. </st><st c="4504">Bu bakımdan duygusal zekânızı geliştirmeniz alışkanlıklarınızı değiştirmenize benzer. </st><st c="4590">Liderlik alışkanlıklarını taşıyan beyin devrelerinizin eski alışkanlıkları silip unutması ve yerlerine yeni alışkanlıkları geçirmesi gerekir. </st><st c="4732">Bir davranış sekansı ne kadar sık tekrarlanırsa, bunların temelinde yatan beyin devreleri o ölçüde sağlamlaşır. </st><st c="4844">Belirli bir noktada yeni sinir patikaları beynin şablon seçeneğine dönüşür. </st><st c="4920">Bunun gerçekleşmesiyle birlikte, Jack kendisinin ve bütün şirketin yararına işleyen tarzları kullanarak liderlik yeteneklerini zahmetsizce sınayabilecek duruma geldi.</st></p>
		</div>
	<div id="charCountTotal" value="5086"></div></body>
</html>
