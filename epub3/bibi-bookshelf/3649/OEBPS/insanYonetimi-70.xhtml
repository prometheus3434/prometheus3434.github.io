<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-70</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-70" lang="tr-TR" xml:lang="tr-TR">
		<div>
			<h2><span><st c="0">Amir-Ast İlişkisini Yanlış Okumak</st></span></h2>
			<p><st c="34">İnsanlar sık sık, az önce okuduğumuz gibi hikâyeleri, sadece kişilik çatışması örnekleri olarak görüp akıllarından çıkarırlar. </st><st c="162">İki insan, ara sıra psikolojik olarak ya da mizaç gereği birlikte çalışamadıkları için, bu yerinde bir açıklama olabilir. </st><st c="284">Ama biz, kişilik çatışmasının genelde sorunun yalnızca bir parçası olduğunu gördük—bazen çok küçük bir parçası.</st></p>
			<p><st c="395">Bonnevie’nin yalnızca Gibbons’tan farklı bir kişiliği yoktu, aynı zamanda amir-ast ilişkisinin doğasına dair gerçekçi olmayan varsayım ve beklentiler içine girmişti. </st><st c="562">Özellikle, Gibbons’la ilişkisinin, iki </st><span><st c="601">yanılabilir</st></span><st c="612"> insan arasındaki </st><span><st c="630">karşılıklı bağımlılığı</st></span><st c="652"> içerdiğini fark etmemişti. </st><st c="680">Bunu fark edemeyen bir yönetici, ya amirle ilişkisini yönetmeye çalışmaktan kaçınır ya da bunu etkin olmayan bir biçimde yapar.</st></p>
			<p><st c="807">Bazı kişiler, sanki amirleri onlara pek bağımlı değilmiş gibi davranırlar. </st><st c="883">Amirin, işini etkin biçimde yapabilmek için onların yardım ve işbirliklerine ne kadar ihtiyacı olduğunu anlayamazlar. </st><st c="1001">Bu kişiler, hareketlerinden amirin ciddi biçimde incinebileceğini ve onlardan işbirliği, bağlılık ve dürüstlük beklediğini kabul etmezler.</st></p>
			<p><st c="1139">Bazı kişiler, amirlerine fazla bağımlı olmadıklarına inanırlar. </st><st c="1204">Kendi işlerini iyi yapmak için amirin yardım ve bilgisine ne kadar ihtiyaçları olduğunun üzerini örterler. </st><st c="1311">Bu yüzeysel bakış, Bonnevie’nin durumunda olduğu gibi, yöneticinin işi ve fikirleri örgütün diğer bölümlerini de etkilediği zaman özellikle zarar verici olur. </st><st c="1470">Yöneticinin en yakın amiri, yöneticinin önceliklerinin örgütsel ihtiyaçlarla uyum içinde olmasını temin ederek yöneticiyi örgüte bağlamada ve yöneticinin iyi şekilde değerlendirmesi gereken kaynakları korumada önemli bir rol oynayabilir. </st><st c="1708">Bununla birlikte, kimi yöneticilerin kendilerini, amirin sağlayabileceği önemli bilgi ve kaynaklara ihtiyaç duymayan, kendi kendine yeten kişiler olarak görmeleri gerekir.</st></p>
			<p><st c="1879">Bonnevie gibi pek çok yönetici, amirin, astlarının ne tür bir bilgi ve yardıma ihtiyacı olduğunu bildiğini ve bunu ona sağlayacağını varsayar. </st><st c="2023">Kuşkusuz kimi amirler astlarına böyle bir tutumla yaklaşmakta çok başarılıdır, fakat bir yönetici için bütün amirlerden bunu beklemek, tehlikeli biçimde gerçek dışıdır. </st><st c="2192">Yöneticiler için daha mantıklı olan beklenti, makul ölçüde bir yardımdır. </st><st c="2266">Unutulmamalıdır ki, bir amir de sadece insandır. </st><st c="2315">Gerçekten etkin olan çoğu yönetici, bu gerçeği kabul eder ve kendi kariyer ve gelişimleri için gereken asıl sorumluluğu üzerine alır. </st><st c="2449">Amirinden beklemek yerine, bir işi yapmak için ihtiyacı olan bilgi ve yardımı elde etmeye önem verir.</st></p>
			<p><st c="2550">Yukarıda söz edilenlerin ışığında, yanılabilir insanlar arasındaki karşılıklı bağımlılık durumunu yönetmenin şunları gerektirdiğini düşünüyoruz:</st></p>
			<p><st c="2695">1. </st><st c="2699">Diğer kişiyi ve kendinizi, özellikle güçlü ve zayıf yanlar, çalışma biçimleri ve ihtiyaçlar açısından iyi anlamak.</st></p>
			<p><st c="2813">2. </st><st c="2817">Bu bilgiyi—her iki kişinin de çalışma biçimine ve değerlerine uygun olan, karşılıklı beklentilerle uyumlu bir biçimde şekillenen ve diğer kişinin en önemli ihtiyaçlarını karşılayan—sağlıklı bir çalışma ilişkisi oluşturup yönetmek için kullanmak. </st><st c="3063">Bu bileşim, asıl olarak çok etkin yöneticilerin yaptığını fark ettiğimiz şeylerdir.</st></p>
			<h2><span><st c="3146">Amiri Anlamak</st></span></h2>
			<p><st c="3160">Amirinizi yönetmek, kendi durumunuzu olduğu kadar, amirinizi ve onun genel durumunu anlamayı gerektirir. </st><st c="3266">Her yönetici, bunu bir dereceye kadar yapar; fakat birçoğu tam olarak yapamaz.</st></p>
			<p><st c="3344">Asgari düzeyde, amirinizin hedeflerini ve üzerindeki baskıları, güçlü ve zayıf yanlarını değerlendirmeniz gerekir. </st><st c="3460">Amirinizin örgütsel ve kişisel amaçları nelerdir ve özellikle kendi amiri ve aynı seviyedeki diğer insanlardan kaynaklanan sıkıntıları nelerdir? </st><st c="3605">Amirinizin en iyi özellikleri ve kör noktaları nelerdir? </st><st c="3662">Tercih ettiği çalışma biçimi nedir? </st><st c="3698">Amiriniz şirket içi notlar yoluyla mı, resmi toplantılar yoluyla mı yoksa telefon görüşmeleri aracılığıyla mı bilgi almaktan hoşlanır? </st><st c="3833">Anlaşmazlığı büyütür mü, yoksa onu hafifletmeye mi çalışır?</st></p>
			<p><st c="3892">Bir yönetici bu bilgiye sahip olmadığında, amiriyle ilişkisinde yolunu göremez ve gereksiz çatışmalar, yanlış anlamalar ve sorunlar kaçınılmaz olur.</st></p>
			<p><st c="4041">Üzerinde çalıştığımız durumlardan birinde, üstün bir performans geçmişi olan birinci sınıf bir pazarlama müdürü “pazarlama ve satış sorunlarını halletmek için” bir şirkette başkan yardımcısı olarak işe alınmıştı. </st><st c="4255">Finansal zorluklar yaşayan şirket, yakın zamanda daha büyük bir şirket tarafından devralınmıştı. </st><st c="4352">Başkan durumu tersine çevirmek için sabırsızlanıyordu ve yeni pazarlama başkan yardımcısına tam bir hareket serbestliği tanıdı—en azından başlangıçta. </st><st c="4503">Geçmiş tecrübelerine dayanan yeni başkan yardımcısı, şirkete daha büyük bir pazar payının gerektiğini ve bunu başarmak için güçlü bir üretim yönetimine ihtiyaç olduğunu doğru bir şekilde teşhis etti. </st><st c="4703">Bu mantığı takip ederek, yüksek hacimli işi artırmayı hedefleyen birtakım fiyatlandırma kararları aldı.</st></p>
			<p><st c="4806">Ne var ki, kâr marjları düşüp finansal durum gelişme göstermediğinde, başkan yeni başkan yardımcısı üzerindeki baskıyı artırdı. </st><st c="4935">Şirket pazar payını geri kazandıkça durumun kendiliğinden düzeleceğine inanan başkan yardımcısı, başkanın baskılarına direndi.</st></p>
			<p><st c="5061">İkinci çeyrekte marjlar ve kârlar hâlâ gelişme gösteremeyince, başkan fiyatlandırma kararları üzerindeki bütün kontrolü doğrudan ele aldı ve hacimden bağımsız olarak bütün mal kalemleri için sabit bir marj düzeyi belirledi. </st><st c="5286">Yeni başkan yardımcısı, kendisini başkan tarafından dışlanmış hissetmeye başladı ve ilişkileri kötüye gitti. </st><st c="5395">Aslında başkan yardımcısı başkanın davranışını tuhaf bulmuştu. </st><st c="5458">Ne yazık ki başkanın yeni fiyatlandırma tasarısı da marjları artırmayı başaramadı ve dördüncü çeyrekte, hem başkan hem de başkan yardımcısı işten kovuldu.</st></p>
			<p><st c="5612">Yeni başkan yardımcısının her şey için çok geç olmadan önce göremediği şey, pazarlama ve satışı geliştirmenin başkanın hedeflerinden yalnızca </st><span><st c="5755">biri</st></span><st c="5759"> olduğuydu. </st><st c="5771">Onun en acil hedefi, şirketi daha kârlı hale getirmek olmuştu.</st></p>
			<p><st c="5833">Yeni başkan yardımcısının bilmediği bir başka şey de, amirinin bu kısa vadeli önceliğe yatırım yapmasının ticari olduğu kadar kişisel nedenlerinin de olduğuydu. </st><st c="5995">Başkan, ana şirket içinde bu el değiştirmenin güçlü bir savunucusu olmuştu ve kişisel güvenilirliği tehlikedeydi.</st></p>
			<p><st c="6108">Başkan yardımcısı üç temel hata yaptı. </st><st c="6148">Kendisine sağlanan bilgiyi derinlemesine değerlendirmedi; bilgi sahibi olmadığı alanlarda varsayımlarda bulundu ve—en fazla zarar veren hatası—amirinin amaçlarının neler olduğunu hiçbir zaman etkin biçimde açıklığa kavuşturmaya çalışmadı. </st><st c="6387">Sonuç olarak kendisini aslında başkanın öncelikleri ve amaçlarıyla çelişen hareketlere girişirken buldu.</st></p>
			<p><st c="6491">Amirleriyle etkin biçimde çalışan yöneticiler bu şekilde davranmaz. </st><st c="6560">Amirin hedefleri, sorunları ve üzerindeki baskılar hakkında bilgi edinmeye çalışırlar. </st><st c="6647">Varsayımlarının doğruluğunu sınamak için amire ve çevresindeki diğer insanlara soru sorma fırsatlarını kollarlar. </st><st c="6761">Amirin davranışlarındaki ipuçlarına dikkat ederler. </st><st c="6813">Özellikle yeni bir amirle çalışmaya başladıklarında bunu uygulamaları şarttır, fakat etkin yöneticiler bu yöntemleri ileriki zamanlarda da uygulamaya devam ederler; çünkü önceliklerin ve hassasiyetlerin zaman içinde değiştiğinin farkındadırlar.</st></p>
			<p><st c="7057">Bir amirin çalışma tarzına karşı duyarlı olmak çok önemli olabilir, özellikle de amir yeniyse. </st><st c="7153">Örneğin, düzene ve resmiyete önem veren bir yaklaşıma sahip olan yeni bir başkan, gayrı resmi ve sezgileri güçlü olan bir kişinin yerini almıştı. </st><st c="7299">Yeni başkan en iyi, rapor yazarken çalışıyordu. </st><st c="7347">Ayrıca önceden belirlenmiş gündemlerle yapılan resmi toplantıları tercih ediyordu.</st></p>
			<p><st c="7429">Bölüm şeflerinden biri bu ihtiyacı fark etti ve başkanın istediği bilgi ve raporların türünü ve sıklığını belirlemek için yeni başkanla birlikte çalıştı. </st><st c="7584">Bu yönetici aynı zamanda gerekli bilgileri ve özet gündemleri müzakere edilmeleri için vaktinden önce ulaştırmaya önem veriyordu. </st><st c="7714">Bu tarz bir hazırlıkla toplantılarının çok faydalı geçtiğini gördü. </st><st c="7782">Başka bir ilginç sonuç da, yeni amirinin, yeterli hazırlıkla, beyin fırtınası yapılmasını gerektiren sorunlar konusunda gayrı resmi ve sezgileri güçlü olan selefinden daha etkin olduğunu görmesiydi.</st></p>
			<p><st c="7980">Buna kıyasla, başka bir bölüm şefi yeni amirin çalışma tarzının öncekinden nasıl farklı olduğunu hiçbir zaman tam olarak anlamadı. </st><st c="8112">Onun anlayışına göre yeni amiri fazla denetleyiciydi. </st><st c="8166">Sonuç olarak, yeni başkana ihtiyacı olan bilgiyi nadiren gönderdi ve başkan, bu yöneticiyle toplantılara kendisini hiçbir zaman tam hazırlıklı hissetmedi. </st><st c="8321">Aslında başkan, onunla toplantıda geçen zamanının büyük bölümünü daha önce sahip olması gerektiğine inandığı bilgileri edinmeye çalışmakla geçiriyordu. </st><st c="8473">Amir bu toplantıları hayal kırıklığı ve verimsizlik olarak algıladı ve astı da kendisini başkanın sorduğu sorulara çoğu kez hazırlıksız yakalanmış hissetti. </st><st c="8630">En sonunda bu bölüm şefi istifa etti.</st></p>
			<p><st c="8667">Bu iki bölüm şefi arasındaki fark, yetenek ya da uyumla çok da ilgili değildi. </st><st c="8747">Doğrusu, bu kişilerden biri amirinin çalışma tarzına ve ihtiyaçlarının neler olduğuna diğerinden daha duyarlıydı.</st></p>
			<h2><span><st c="8860">Kendinizi Anlamak</st></span></h2>
			<p><st c="8878">Amir, ilişkinin yalnızca yarısıdır. </st><st c="8915">Siz de ilişkinin, üzerinde daha fazla doğrudan kontrol sahibi olduğunuz diğer yarısısınızdır. </st><st c="9009">Öyleyse etkin bir çalışma ilişkisi geliştirmek kendi ihtiyaçlarınızı, güçlü ve zayıf yanlarınızı ve de kişisel tarzınızı bilmenizi gerektirir.</st></p>
			<p><st c="9151">Ne kendinizin ne de amirinizin temel kişilik yapısını değiştiremezsiniz. </st><st c="9225">Ancak amirinizle çalışmanızı güçleştiren ya da kolaylaştıran şeyin ne olduğunun farkına varabilirsiniz ve bu farkındalıkla ilişkiyi daha etkin kılan hareketlerde bulunabilirsiniz.</st></p>
			<p><st c="9404">Örneğin, incelediğimiz bir durumda, bir yönetici ve onun üstü ne zaman anlaşmazlığa düşseler sorunlarla karşılaşıyorlardı. </st><st c="9528">Amirin verdiği tipik tepki, tutumunu sertleştirmek ve abartmak oldu. </st><st c="9597">Buna karşı yöneticinin tepkisi, sorunu derinleştirerek iddiasının şiddetini artırmak oldu. </st><st c="9688">Bunu yaparken öfkesini amirinin varsayımlarında gördüğü mantıksal hatalara yaptığı saldırıları keskinleştirmeye yöneltti. </st><st c="9810">Amiri, karşılık olarak asıl konumunu korumak adına daha da katılaştı. </st><st c="9880">Tahmin edileceği gibi bu artan döngü, astın amiriyle gireceği olası her çatışma konusundan mümkün olduğunca kaçınmasıyla sonuçlandı.</st></p>
			<p><st c="10012">Yönetici, arkadaşlarıyla bu sorunu tartışırken, amire yönelik tepkisinin karşı iddialara genelde nasıl tepki verdiğine özgü bir durum olduğunu fark etti—ama bir farkla. </st><st c="10182">Verdiği karşılık arkadaşlarını alt ediyordu, amirini değil. </st><st c="10242">Bu sorunu amiriyle tartışmaya yönelik çabaları başarısız olduğu için durumu değiştirmenin tek yolunun kendi içgüdüsel tepkileriyle uğraşmak olduğu sonucuna vardı. </st><st c="10405">İkisi ne zaman bir çıkmaza girseler, hoşgörüsünü korumaya çalışacaktı ve burada ara verip tekrar bir araya gelmeden önce bunun üzerine düşünmeyi önerecekti. </st><st c="10562">Tartışmalarını yenilediklerinde, farklılıklarını sindirmiş ve bunlardan sonuç çıkarmayı daha iyi başarabilmişlerdi.</st></p>
			<p><st c="10677">Kişinin bu düzeyde öz-farkındalık kazanması ve buna uygun davranması zordur ama imkânsız değildir. </st><st c="10777">Örneğin genç bir yönetici, geçmiş tecrübelerine dayanarak, insanların dahil olduğu zor ve duygusal konularla uğraşmada çok iyi olmadığını görmüştü. </st><st c="10925">Bu konuları sevmediği ve bunlara verdiği içgüdüsel karşılıkların nadiren iyi olduğunu fark ettiği için, böyle bir sorun ortaya çıktığında uygulayacağı bir “amiriyle iletişim kurma alışkanlığı” geliştirmişti. </st><st c="11133">Aralarında geçen tartışmalar, yöneticinin dikkate almadığı fikir ve yaklaşımları gün ışığına çıkartıyordu. </st><st c="11240">Pek çok durumda, amirin yardım için atacağı spesifik adımları da tespit ediyorlardı.</st></p>
			<p><st c="11324">Her ne kadar ast-üst ilişkisi bir karşılıklı bağımlılık durumu olsa da, aynı zamanda astın amire tipik olarak daha bağımlı olduğu bir durumdur. </st><st c="11469">Bu bağımlılık, kaçınılmaz olarak, hareket ve tercihleri amirinin fikirleri tarafından kısıtlandığında astın bir dereceye kadar hayal kırıklığı ve bazen de öfke duymasıyla sonuçlanır. </st><st c="11652">Bu, yaşamın normal bir parçasıdır ve en iyi ilişkilerde bile olur. </st><st c="11719">Yöneticinin bu hayal kırıklıklarıyla başa çıkmasının yolu büyük oranda otorite sahibi şahsiyetlere bağımlılık duymaya eğilimli olmasına dayalıdır.</st></p>
			<p><st c="11865">Bazı insanların bu koşullar altındaki içgüdüsel tepkisi, amirin otoritesine içerlemek ve amirin kararlarına isyan etmek olur. </st><st c="11992">Bazen kişi çatışmayı aşırı artıracaktır. </st><st c="12033">Amiri neredeyse kurumsal bir düşman olarak gören bu tür bir yönetici, bunun bilincinde olmadan, yalnızca mücadele etmiş olmak için amirle mücadeleye girecektir. </st><st c="12194">Astın kısıtlanmaya yönelik tepkileri genellikle güçlü ve bazen düşüncesizce olur. </st><st c="12276">Amiri, rolünden dolayı gelişmesinin önünde bir engel, atlatılması gereken bir güçlük ya da en iyi ihtimalle katlanılan bir kimse olarak görür.</st></p>
			<p><st c="12418">Psikologlar bu davranış biçimlerine “bağımlılık karşıtı davranış” demektedir. </st><st c="12497">Her ne kadar bağımlılık karşıtı bir kişiyi yönetmek çoğu üst için zor olsa ve bu kişilerin genelde üstleriyle zoraki bir ilişki geçmişi olsa da, bu çeşit bir yönetici yol gösterici ve otoriter olmaya çalışan bir amirle daha da fazla sorun yaşamaya eğilimli olur. </st><st c="12760">Yönetici genelde kurnaz ve sözsüz yollarla amirinde olumsuz hisler uyandırdığında, amir bazen düşman haline gelir. </st><st c="12875">Astın gizli kalmış düşmanlığını sezen amir, asta ya da onun vardığı yargılara güvenini yitirecektir ve sonrasında daha da az açık davranacaktır.</st></p>
			<p><st c="13019">Bununla çelişkili bir biçimde, bu tür bir eğilimi olan yönetici genelde kendine bağlı çalışan insanlara karşı iyi bir yönetici olur. </st><st c="13153">Böyle bir yönetici birçok kez onların desteğini almak için çok çaba harcayacaktır ve tereddüt etmeden yardımlarına koşacaktır.</st></p>
			<p><st c="13279">Zıt kutupta, amir kötü olduğuna inanılan bir karar aldığında öfkesini yutup itaatkâr davranan yöneticiler vardır. </st><st c="13394">Uzlaşmaz fikirleri hoş karşılanabilecek veya daha fazla bilgi verildiği takdirde amir kolayca fikrini değiştirecek olduğunda bile bu yöneticiler amirin görüşünde uzlaşacaklardır. </st><st c="13573">Varolan özel durumla hiçbir ilgisi olmadığı için, verdikleri karşılıklar da bağımlılık karşıtı yöneticilerinki kadar aşırı tepki olur. </st><st c="13708">Amiri düşman olarak görmek yerine, bu kişiler öfkelerini reddederler—zıt kutup—ve amiri, en iyisini bilmesi gereken, kariyerleri için sorumluluk alması gereken, bilmeleri gereken her şeyi onlara öğreten ve onları aşırı hırslı arkadaşlarından koruyan bir anne ya da babaymış gibi görme eğiliminde olurlar.</st></p>
			<p><st c="14012">Bağımlılık karşıtlığı ve aşırı bağımlılığın ikisi de, yöneticilerin bir amirin ne olduğuna ilişkin gerçek dışı bir bakış açısını benimsemelerine yol açar. </st><st c="14168">İki bakış açısı da çoğu amirin herkes gibi kusurlu ve yanılabilir olduğunu görmezlikten gelir. </st><st c="14263">Sınırsız zamanları, ansiklopedik bilgileri ya da altıncı hisleri yoktur; kötü düşmanlar da değillerdir. </st><st c="14367">Bazen astın arzularıyla çelişen—ve genelde iyi bir nedenden kaynaklanan—kendi sıkıntı ve merakları vardır.</st></p>
			<p><st c="14473">Otoriteye yönelik eğilimleri değiştirmek, özellikle zıt kutuplarda, yoğun bir psikoterapi olmadan neredeyse imkânsızdır (psikanaliz söylem ve araştırmalarının ileri sürdüğüne göre, böyle eğilimler insanın kişiliği ve yetiştirilmesi çerçevesinde derinden kökleşmektedir). </st><st c="14745">Bununla birlikte, bu kutupların ve aralarındaki mesafenin farkında olmak, kendi eğilimlerinizin nereye düştüğünü ve amirinizle ilgili davranışlarınızın olası etkilerinin ne olduğunu anlamanızda çok faydalı olabilir.</st></p>
			<p><st c="14960">Bir yandan, eğer bağımlılık karşıtlığına eğilimli olduğuna inanıyorsanız, tepki ve aşırı tepkilerinizin nasıl olabileceğini anlayabilir ve hatta öngörebilirsiniz. </st><st c="15124">Öte yandan, eğer aşırı bağımlılığa bazı eğilimleriniz olduğuna inanıyorsanız, aşırı itaatkârlığınız ya da gerçek farklılıklarla yüzleşmedeki yetersizliğinizin hem sizi hem de amirinizi ne dereceye kadar daha az etkin kılabildiğini sorgulayabilirsiniz.</st></p>
			<h2><span><st c="15375">İlişkiyi Geliştirmek ve Yönetmek</st></span></h2>
			<p><st c="15408">Hem amirinizi hem de kendinizi açık bir şekilde kavrayarak, ikinize de uyan, karşılıklı açık beklentilerle tanımlanan ve hem daha üretken hem de daha etkin olmanıza yardımcı olan birlikte çalışma yöntemini </st><span><st c="15615">genellikle</st></span><st c="15625"> oluşturabilirsiniz. </st><st c="15646">“Amirinizi Yönetmek İçin Kontrol Listesi” böyle bir ilişkinin içerdiği bazı şeyleri özetlemektedir. </st><st c="15746">Aşağıda birkaçı daha bulunmaktadır.</st></p>
			<p><img src="image/Screen_Shot_2019-09-08_at_20.38.03.png" alt="" /><st c="15781"></st></p>
			<p><span><st c="16354">Uygun çalışma tarzları</st></span></p>
			<p><st c="16376">Her şeyden önce, amirle iyi bir çalışma ilişkisi, çalışma tarzındaki farklılıkları birbirine uyumlu hale getirir. </st><st c="16491">Örneğin, incelediğimiz bir durumda (üstüyle görece iyi bir ilişkisi olan) bir yönetici, amirinin toplantılar boyunca sık sık özensiz bazen de düşüncesiz olduğunu fark etmişti. </st><st c="16667">Astın kendi tarzı, dağınık ve deneysel biçimdeydi. </st><st c="16718">Arka plandaki unsurlar, alternatif yaklaşımlar ve benzeri şeylerle ilgilenmek için sık sık eldeki konudan sapardı. </st><st c="16833">Amiri, en az arka plan ayrıntısıyla sorunları tartışmayı tercih ederdi ve astı ne zaman acil konudan sapsa, tahammülsüzleşip kendinden geçerdi.</st></p>
			<p><st c="16976">Tarzlardaki bu farklılığı gören yönetici, toplantılarda amiriyle daha az ve öz, daha dolaysız konuşmaya başladı. </st><st c="17090">Bunu yapmasına yardımcı olması için toplantılardan önce rehber olarak kullanacağı kısa gündem konuları oluşturdu. </st><st c="17204">Ne zaman konunun dışına çıkmak gerektiğini hissetse nedenini açıkladı. </st><st c="17275">Kendi tarzındaki bu ufak değişim, bu toplantıları ikisi için de daha etkin ve çok daha rahat bir hale getirdi.</st></p>
			<p><st c="17385">Astlar, tarzlarını amirlerinin tercih ettiği bilgi alma yöntemine uygun olarak belirleyebilirler. </st><st c="17484">Peter Drucker, amirleri “dinleyiciler” ve “okurlar” olarak ayırmaktadır. </st><st c="17557">Bazı amirler bilgileri rapor halinde almaktan hoşlanırlar; böylece bilgileri okuyup üzerinde çalışabilirler. </st><st c="17666">Diğerleri için şahsen sunulan bilgi ve raporlar daha uygundur; böylece konuyla ilgili sorular sorabilirler. </st><st c="17774">Drucker’ın da ortaya koyduğu gibi, olası etkiler bellidir. </st><st c="17833">Eğer amiriniz bir dinleyiciyse, ona gerekli bilgileri bizzat verirsiniz, </st><span><st c="17906">ardından</st></span><st c="17914"> kısa notlarla işi takip edersiniz. </st><st c="17950">Eğer amiriniz bir okursa, önemli gündem ve önerileri kısa notlar ya da raporlar halinde toplarsınız, </st><span><st c="18051">ardından</st></span><st c="18059"> bunları tartışırsınız.</st></p>
			<p><st c="18082">Diğer ayarlamalar amirin karar verme tarzına göre yapılabilir. </st><st c="18146">Bazı amirler kararlara ve sorunlara ortaya çıktıklarında dahil olmayı tercih ederler. </st><st c="18232">Bunlar, etkinliklerin nabzını sürekli tutmaktan hoşlanan fazla ilgili yöneticilerdir. </st><st c="18318">Genellikle amirinizin ihtiyaçları (ve sizinkiler), eğer bu ihtiyaçlarla ilişkiyi onlara özgü bir temelde kurarsanız, en iyi biçimde giderilebilir. </st><st c="18465">İşe dahil olma ihtiyacı içinde olan bir amir, şu veya bu şekilde dahil olacaktır; bu yüzden onu kendi inisiyatifinize katmanın avantajları vardır. </st><st c="18612">Diğer amirler görevlendirmeyi tercih eder—dahil olmayı istemezler. </st><st c="18679">Sizden kendilerine önemli sorunlarla gelmenizi ve kendilerini herhangi bir önemli değişiklikle ilgili olarak bilgilendirmenizi beklerler.</st></p>
			<p><st c="18816">Uygun bir ilişki yaratmak, aynı zamanda birbirinin güçlü yanlarından yararlanmayı ve birbirinin zayıf yanlarını telafi etmeyi de içerir. </st><st c="18954">Amirinin—mühendislik başkan yardımcısı—çalışanların sorunlarıyla ilgilenmede iyi olmadığını bildiği için, incelediğimiz bir yönetici bunu kendisi yapmaya önem vermişti. </st><st c="19123">Risk büyüktü: Mühendis ve teknisyenlerin hepsi sendika üyesiydi; şirket müşteri sözleşmesi temelli çalışıyordu ve yakın zamanda ciddi bir grev yaşamıştı.</st></p>
			<p><st c="19276">Yönetici olası sorunların engellendiğinden emin olmak için amiriyle ve beraberinde planlama bölümü ve personel ofisindeki insanlarla yakın ilişki içinde çalıştı. </st><st c="19439">Amirinin personel ya da görev politikalarında düşünülen her türlü değişikliği harekete geçmeden önce kendisiyle birlikte inceleyeceği resmi olmayan bir anlaşma da oluşturdu. </st><st c="19613">Amir tavsiyesine değer verdi ve astının hem bölümün performansını hem de işçi ile yönetim arasındaki havayı geliştireceğine olan güvenini belirtti.</st></p>
			<p><span><st c="19760">Karşılıklı beklentiler</st></span></p>
			<p><st c="19783">Amirin hangi beklentiler içinde olduğunu bildiğini sanan astın başı dertte demektir. </st><st c="19869">Kuşkusuz bazı üstler beklentilerini kesin bir biçimde ve bütün ayrıntılarıyla açıklarlar. </st><st c="19959">Ama çoğu bunu yapmaz. </st><st c="19981">Ve pek çok şirketin beklentileri iletmek için bir temel sunan sistemleri (resmi planlama süreçleri, kariyer planlama araştırmaları ve performans değerlendirme araştırmaları gibi) olsa da, bu sistemler mükemmel işlemez. </st><st c="20200">Aynı zamanda bu resmi incelemeler arasında beklentiler sürekli değişir.</st></p>
			<p><st c="20271">Sonunda amirin beklentilerinin neler olduğunu açığa çıkarma yükü asta düşer. </st><st c="20349">İkisi de esnek davranabilecekleri gibi (amirin ne tür sorunlar hakkında ve ne zaman bilgilendirilmek istediği gibi), çok katı da davranabilirler (örneğin, özel bir projenin ne zaman tamamlanması gerekir ve bu süre zarfında amir ne tür bilgilere ihtiyaç duyar).</st></p>
			<p><st c="20609">Kararsız ya da kapalı olmaya eğilimli olan bir amirin beklentilerini açıklamasını sağlamak zor olabilir. </st><st c="20715">Fakat etkin yöneticiler bu bilgiyi almak için yollar bulur. </st><st c="20775">Bazıları çalışmalarının ana yönlerini kapsayan ayrıntılı notlar tasarlayıp onay için amirlerine gönderir. </st><st c="20881">Ardından yazıdaki her öğenin incelendiği yüz yüze bir tartışmayla bunu takip ederler. </st><st c="20967">Böyle bir tartışma genellikle amirin bütün beklentilerini fiili olarak ortaya çıkaracaktır.</st></p>
			<p><st c="21058">Diğer etkin yöneticiler, “iyi yönetim” ve “amaçlarımız” hakkında bir dizi resmi olmayan tartışmaya önayak olarak kapalı bir amirle ilişkiye geçebilirler. </st><st c="21213">Yine de başkaları, amir için geçmişte çalışmış olan insanlar ve amirin kendi üstüne karşı sorumluluklarını yerine getirirken temel aldığı resmi planlama sistemleri aracılığıyla faydalı bilgilere daha dolaylı olarak ulaşırlar. </st><st c="21439">Kuşkusuz hangi yaklaşımı seçeceğiniz, amirinizin tarzından ne anladığınıza dayalı olmalıdır.</st></p>
			<p><st c="21531">Karşılıklı beklentilerden uygun bir eğilim oluşturmanın gerektirdiği diğer şeyler de, kendi beklentilerinizi amirinize iletmeniz, gerçekçi olup olmadıklarını görmeniz ve sizin için önemli olanları kabul etmesi için amirinizi ikna etmenizdir. </st><st c="21774">Amirinizi beklentilerinize değer vermeye ikna edebilmeniz, eğer amir üstün başarılı bir kimseyse özellikle önemli olabilir. </st><st c="21898">Böyle bir amir, çoğu durumda gerçekçi biçimde hayata geçirilmesi gereken gerçekçi olmayacak kadar yüksek standartlar koyacaktır.</st></p>
			<p><span><st c="22026">Bilgi akışı</st></span></p>
			<p><st c="22038">Amirin astın ne yaptığı hakkında ne kadar bilgiye ihtiyacı olduğu, amirin tarzına, içinde bulunduğu duruma ve astına duyduğu güvene dayalı olarak önemli ölçüde değişir. </st><st c="22208">Ancak amirin astın doğal olarak sağlayacağı bilgiden daha fazlasına ihtiyacı olması ya da astın amirin gerçekte kendisinin bildiğinden daha fazlasını bildiğini düşünmesi alışılmadık bir şey değildir. </st><st c="22408">Etkin yöneticiler, amirleri tarafından bilinmesi gereken şeyleri önemsemediklerini fark edip onların tarzlarına uyan süreçler aracılığıyla onları bilgilendirecek yollar bulmaya çalışırlar.</st></p>
			<p><st c="22596">Yukarıya doğru bilgi akışını yönetmek, eğer amir sorunları duymaktan hoşlanmıyorsa özellikle zordur. </st><st c="22698">Pek çok insan reddetse de, amirler sıklıkla yalnızca iyi haber duymak istediklerine dair işaretler yayarlar. </st><st c="22807">Birisi onlara bir sorundan bahsettiğinde, büyük bir memnuniyetsizlik—genellikle sözlü olmayan bir yolla—gösterirler. </st><st c="22924">Bireysel başarıyı göz ardı ederek kendilerine sorunlarla gelmeyen astların lehlerinde bile değerlendirme yapabilirler.</st></p>
			<p><st c="23042">Bununla beraber, örgütün ve astın iyiliği için üstün başarılar kadar başarısızlıklardan da haberdar olması gereklidir. </st><st c="23162">Bazı astlar, yönetim bilişim sistemi gibi gerekli bilgiyi sağlayacak dolaylı yollar bularak yalnızca iyi haberden hoşlanan bir amirle ilişki kurarlar. </st><st c="23313">Diğerleri buna, ister güzel sürprizler ister kötü haberler olsun, olası problemlerin acil bir biçimde iletilmesi olarak bakarlar.</st></p>
			<p><span><st c="23442">Güvenilirlik ve dürüstlük</st></span></p>
			<p><st c="23468">Bazı şeyler, bir amir için bel bağlayamadığı ve yaptığı işe güvenemediği bir asttan daha zararlıdır. </st><st c="23570">Neredeyse hiç kimse doğuştan güvenilmez değildir; ancak pek çok yönetici, amirin önceliklerini gözden kaçırdığı ya da bunlardan emin olmadığı için, istemeyerek böyle olur. </st><st c="23742">İyimser bir teslim tarihine bağlı kalmak, bir üstü kısa vadede memnun eder; fakat buna saygı gösterilmezse hoşnutsuzluk kaynağı olur. </st><st c="23876">Son teslim tarihlerini sürekli atlayan bir asta güvenmek amir için zordur. </st><st c="23951">Bir başkanın (bir astı tanımlarken) söylediği gibi: “Daha az yüksek başarı elde etse bile, istikrarlı olmasını tercih ederim—en azından ona güvenebilirim.”</st></p>
			<p><st c="24106">Pek çok yönetici, amirlerine karşı doğuştan dürüst olmayan bir durumda da değildir. </st><st c="24191">Ancak doğruyu gölgeleyip konuları önemsizmiş gibi göstermek kolaydır. </st><st c="24261">Bugünkü kaygılar, sık sık gelecekteki sürpriz sorunlar haline gelir. </st><st c="24330">Eğer amirler, astlarının kesin kanılarına güvenemezlerse, etkin biçimde çalışmaları neredeyse imkânsızlaşır. </st><st c="24439">Güvenilirliği sarstığı için, dürüst olmamak, belki de bir astın sahip olabileceği en sorunlu özelliktir. </st><st c="24544">Temel düzeyde bir güven olmadan, amir kendisini, astının bütün kararlarını denetlemek zorunda hisseder ve bu da görev vermeyi zorlaştırır.</st></p>
			<p><span><st c="24682">Zaman ve kaynakları iyi kullanmak</st></span></p>
			<p><st c="24716">Amiriniz büyük olasılıkla zaman, enerji ve etki açısından sizin kadar sınırlıdır. </st><st c="24799">Amirinizden her talebiniz, bu kaynakların bir kısmını tüketir; bu nedenle bu kaynakları özenli bir biçimde kullanmak akıllıca olur. </st><st c="24931">Bu çok açık görünebilir; ancak pek çok yönetici, amirlerinin zamanını (ve kendi güvenilirliklerinin bir kısmını) görece önemsiz konularla tüketirler.</st></p>
			<p><st c="25080">Bir müdür yardımcısı, amirinin başka bir bölümdeki işgüzar bir sekreteri kovması için çok uğraşmıştı. </st><st c="25183">Amiri, bunu yapmak için nüfuzunu oldukça fazla kullandı. </st><st c="25240">Anlaşılır şekilde, diğer bölümün başı pek memnun olmadı. </st><st c="25297">Ardından, müdür yardımcısı daha önemli sorunları çözmek istediğinde sorunlarla karşılaştı. </st><st c="25388">Görece önemsiz konularla kredisini tüketerek, daha önemli hedefleri karşılamayı kendisi ve amiri için zorlaştırmıştı.</st></p>
			<p><st c="25505">Şüphesiz bazı astlar, diğer bütün görevlerine ek olarak, amirleriyle ilişkilerini yönetmek için zaman ve enerji harcamaları gerekmesine kızacaklardır. </st><st c="25657">Böyle yöneticiler, bunun önemini ve ciddi sorunları ortadan kaldırarak işlerini nasıl kolaylaştıracağını kavramayı başaramazlar. </st><st c="25786">Etkin yöneticiler, işlerinin bu parçasının meşru olduğunu görürler. </st><st c="25854">Bir örgütte yaptıkları her şeyden eninde sonunda kendilerini sorumlu görerek, bağlı oldukları herkesle—ve bu amiri de içerir—ilişki kurmaları ve yönetmeleri gerektiğini bilirler.</st></p>
			<h2><span><st c="26032">Geçmişe Bakarak Yorum</st></span></h2>
			<p><st c="26054">“1979’un sonlarında bu makaleyi yazdığımızda, amirinizi yönetmek kabul edilemez bir fikirdi” diye anımsıyor John Gabarro. </st><st c="26177">“Peter Drucker’ın 20 yıl önce yazdığı bir makale dışında, yönetim literatüründe bu fikir üzerine hiçbir şey yoktu.” O zamanlar, Gabarro ve diğer yazar John Kotter, Harvard İşletme Fakültesinin işletme yüksek lisans dersinde, örgütsel davranış üzerine birlikte çalışıyorlardı. </st><st c="26453">Etkin yöneticiler üzerine çok farklı türde alan araştırmaları yaparken, ikisi de, kişinin kendi amirini yönetmesinin başarı için çok önemli olduğunu buldu. </st><st c="26609">Bu nedenle, hemen derslerine bu konu üzerine bir bölüm eklediler.</st></p>
			<p><st c="26674">John Kotter, bir genel müdürün işinin ne olduğu ve bu işi etkin biçimde nasıl yapmak gerektiği üzerine yoğunlaşıyordu. </st><st c="26794">Başarılı genel müdürlerin, yalnızca iş arkadaşları ve üstleriyle girdikleri düşen ilişkileri yönetmekle kalmayıp, yanal ilişkilerde de etkin olduklarını buluyordu. </st><st c="26958">John Gabarro, etkin yöneticilerin yanal, yükselen ve düşen ilişkilerle aynı oranda iyi başa çıktığını bulmuştu. </st><st c="27070">Yeni bir yöneticinin nasıl sorumluluk aldığı üzerine dört örnek olay geliştirdi ve sonradan, 1987 tarihli </st><span><st c="27176">The Dynamics of Taking Charge </st></span><st c="27206">(Sorumluluk Almanın Dinamikleri) adlı başarılı kitabında, bunu 17 olayla güçlendirdi.</st></p>
			<p><st c="27291">İki genç fakülte üyesi, amirinizi yönetmek üzerine yazdığı notları, ilk önce işletme yüksek lisans sınıfındaki öğrencilerini eğitmek için bir araya getirdi. </st><st c="27449">John Gabarro’nun belirttiğine göre, başlangıçta öğrenciler, bundan ne anlam çıkaracaklarını anlamadılar. </st><st c="27554">Efendi-köle ilişkisi kadar eski olan yağcılık hakkındaki alışılagelmiş olumsuz düşüncelerle karşı karşıya geliyordu. </st><st c="27671">İş konuşması sırasında, en acımasız şakalar üst düzey insanlar için saklanıyordu. </st><st c="27753">Amiri göklere çıkarmanın ve pohpohlamanın iki tarafı da lekelediği düşünülüyordu. </st><st c="27835">Böyle bir davranışı manipülasyon olarak gören insanlar, eğer amir akıllı, her şeyi bilen, kusursuz bir kişilikse, yönetilmeye ihtiyacı olmayacağını düşünüyorlardı.</st></p>
			<p><st c="27998">Gabarro ve Kotter daha çok veri ortaya koydukça, amiri yönetmenin değeri onlar için giderek daha belirgin hale geldi. </st><st c="28117">Neyin işe yarayacağına—hangi davranışın etkili olduğuna—odaklanmaları, onları gelenekleri hâlâ aşan bir sezgiye yönlendirdi. </st><st c="28242">Hırsı unutun. </st><st c="28256">Terfiyi unutun. </st><st c="28272">Artışları unutun. </st><st c="28290">Yalnızca işi ve işte nasıl etkin olacağınızı düşünün. </st><st c="28344">İhtiyacınız olan kaynaklara—devam etmek için gereken bilgi, öğüt, hatta izne—nasıl ulaşıyorsunuz? </st><st c="28442">Yanıtlar her zaman güce ve etkiye sahip olan kimseye—yani amire—işaret ediyor. </st><st c="28521">Bu ilişkiyi bir tür karşılıklı saygı ve anlayış haline getirmekte başarısız olmak, etkin olmanın çok önemli bir unsurunu kaçırmaktır.</st></p>
			<p><st c="28654">Düşünceleri geliştikçe, Gabarro ve Kotter temel bir noktada olduklarını fark ettiler. </st><st c="28741">Notlarını bir </st><span><st c="28755">HBR</st></span><st c="28758"> editörüne götürdüler ve o da bu çarpıcı makalede onlarla birlikte çalışmayı hemen kabul etti. </st><st c="28853">On üç yıl önce, Ocak-Şubat 1980 sayısında yayınlanan “Amirinizi Yönetmek”, </st><span><st c="28928">HB</st></span><span><st c="28930">R</st></span><st c="28932">’nin en çok satan tekrar baskılarındandır. </st><st c="28975">Artık bütün zamanların en iyilerinin sınıfında, bir </st><span><st c="29027">HBR</st></span><st c="29030"> klasiği olarak yerini almıştır.</st></p>
			<p><st c="29062">Gabarro ve Kotter, geçtiğimiz yıl Harvard İşletme Fakültesinde, Yönetsel Davranış İlgi Grubu kurdular ve bugün burada birlikte çalışmaya devam etmektedirler. </st><st c="29221">“Amirinizi Yönetmek” üzerine yeniden düşünen Kotter’in bir uyarısı var: “Eğer makaleyi bugün yazıyor olsaydık, yukarıyı yönetmeye çok fazla önem veren yöneticiler için biraz endişelenirdim.”</st></p>
			<p><span><st c="29411">— Editörler</st></span></p>
			<p><span><st c="29423">İlk olarak Ocak 1980 sayısında yayınlanmıştır.</st></span></p>
		</div>
	<div id="charCountTotal" value="29470"></div></body>
</html>
