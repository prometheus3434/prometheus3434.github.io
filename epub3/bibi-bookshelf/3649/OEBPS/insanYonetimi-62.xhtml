<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-62</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-62" lang="tr-TR" xml:lang="tr-TR">
		<div>
			<p><st c="0">Çalışma grupları bireysel yükümlülüğün en önemli şey olduğu büyük kuruluşlarda hem yaygın hem de etkindir. </st><st c="108">En iyi çalışma grupları enformasyon, bakış açıları ve iç görüler paylaşmak; tek tek herkesin kendi işini daha iyi yapmasına yardımcı olacak kararlar almak; ve bireysel performans standartlarını kuvvetlendirmek için bir araya gelir. </st><st c="340">Fakat odak noktası her zaman bireysel hedeflerle yükümlülüklerdir. </st><st c="407">Çalışma grubu üyeleri kendi sorumlulukları dışında sorumluluk almazlar. </st><st c="479">Bir veya daha fazla üyenin müşterek çalışmasını gerektiren artan performans katkıları geliştirmeye de çalışmazlar.</st></p>
			<p><st c="593">Ekipler çalışma gruplarından kökten farklıdır çünkü hem bireysel hem de ortak yükümlülük gerektirir. </st><st c="695">Ekipler grup tartışması, münazara ve kararından daha çok enformasyon ve en iyi pratik performans standartlarını paylaşmaya daha fazla dayanır. </st><st c="838">Ekipler, üyelerinin beraber yaptıkları katkılar yoluyla ayrı çalışma ürünleri üretir. </st><st c="924">Bu, ekip üyelerinin en iyi bireysel performanslarının toplamından daha iyi düzeylerde performansı mümkün kılar. </st><st c="1036">Basitçe söylersek, bir ekip onu oluşturan parçaların toplamından daha fazlasıdır.</st></p>
			<p><st c="1117">Ekip yönetimine disiplinli bir yaklaşım geliştirmede ilk adım ekipleri sadece olumlu bir değerler dizisi olarak değil, ayrıca performansın ayrı birimleri olarak da düşünmektir. </st><st c="1295">Eylem halinde, hem başarılı hem de başarısız olan çok sayıda ekibi gözlemleyip onlarla çalıştıktan sonra şunu öneririz: Bunu bir çalışma tanımı veya daha iyisi, gerçek ekiplerin paylaştığı temel bir disiplin olarak düşünün: </st><span><st c="1519">bir ekip ortak bir amaca, bir dizi performans hedefine ve kendilerini ortaklaşa olarak yükümlü tuttukları bir yaklaşıma adanmış olan ve birbirini tamamlayan becerilere sahip az sayıda insandır.</st></span></p>
			<p><st c="1712">Bir ekibin özü ortak bağlılıktır. </st><st c="1747">Gruplar bu olmadan bireyler gibi davranır; bu olunca kolektif performansın güçlü bir birimi haline gelir. </st><st c="1853">Bu tür bir bağlılık ekip üyelerinin inanabileceği bir amaç gerektirir. </st><st c="1924">Amaç ister “tedarikçilerin katkılarını müşteri memnuniyetine dönüştürme” ister “şirketimizi tekrar gururlanabileceğimiz bir yer haline getirme” isterse de “tüm çocukların öğrenebileceğini kanıtlama” olsun inandırıcı ekip amaçları kazanmak, birinci olmak, kökten değiştirmek veya en ileri noktada bulunmakla ilgili bir unsura sahiptir.</st></p>
			<p><st c="2258">Ekipler anlamlı amaçlar şekillendirmeye çalışarak yönelim, ivme ve bağlılık geliştirir. </st><st c="2347">Ne var ki ekip amacını sahiplenmek ve ona bağlılık kurmak ilk yönergeyi ekip dışından almakla bağdaşmaz değildir. </st><st c="2461">Genelde ileri sürülen varsayıma göre yönetim, ekibi kendi haline bırakmadığı sürece ekip kendi amacını “sahiplenemez” ama bu varsayım ekiplere yardımcı olmak yerine daha çok kafa karıştırır. </st><st c="2652">Aslında ekibin kendi amacını tümüyle kendi başına yaratması istisnadır, örneğin girişimci durumlarda geçerlidir.</st></p>
			<p><st c="2764">En başarılı ekipler kendi amaçlarını, genellikle daha yüksek seviyeli yönetim tarafından yollarına konan bir talep veya fırsata yanıt olarak şekillendirir. </st><st c="2921">Bu, ekibin, şirketin genel performans beklentisini geniş bir şekilde çerçeveleyerek başlamasına yardımcı olur. </st><st c="3032">Yönetim, tüzüğü, rasyoneli ve performans meydan okumasını ekip için netleştirmekten sorumludur ama ekibin bu amaç etrafında kendi tasarısıyla bağlılık geliştirmesi, belli hedefler, zamanlama ve yaklaşım koyması için ekibe yeteri kadar esneklik de bırakmalıdır.</st></p>
			<p><st c="3292">En iyi ekipler hem kolektif hem de bireysel olarak kendilerine ait olan bir amacı araştırmak, şekillendirmek ve kabul etmek için muazzam ölçüde zaman ve uğraş yatırımı yapar. </st><st c="3468">Bu “amaç koyma” etkinliği ekibin hayatı boyunca devam eder. </st><st c="3528">Bunun aksine başarısız ekipler nadiren ortak bir amaç geliştirir. </st><st c="3594">Sebep, performansa yetersiz şekilde odaklanma, çaba eksikliği, zayıf liderlik, ne olursa olsun, meydan okuyan bir arzu etrafında bir araya gelemez.</st></p>
			<p><st c="3741">En iyi ekipler ortak hedeflerini, tedarikçilerin reddetme oranını yüzde 50 azaltmak veya mezunların matematik puanını yüzde 40’tan yüzde 95’e yükseltmek gibi belli performans hedeflerine de dönüştürür. </st><st c="3944">Hatta eğer bir ekip belli performans hedefleri koymada başarısız olursa veya eğer bu hedefler ekibin genel performans hedefleriyle doğrudan ilişkili değilse, ekip üyelerinin kafaları karışır, dağılırlar ve ortalama performans düzeyine dönerler. </st><st c="4189">Bunun tersine amaçlarla hedefler birbirlerinin üzerine kurulduğunda ve ekibin bağlılığıyla birleştiğinde performansın güçlü bir motoru haline gelir.</st></p>
			<p><st c="4337">Geniş yönergeleri belli ve ölçülebilir performans hedeflerine dönüştürmek, üyeleri için anlamlı bir amaç şekillendirmeye çalışan bir ekip için elbette ilk adımdır. </st><st c="4502">Yeni bir ürünün normal sürenin yarısında pazarlanmasını sağlamak, tüm müşterilere 24 saat içinde yanıt vermek veya aynı anda maliyetleri yüzde 40 kısarken sıfır defo oranı elde etmek gibi belli hedeflerin tümü ekiplerin ayaklarını basmaları için sağlam zeminler sunar. </st><st c="4771">Bunun çeşitli sebepleri bulunur:</st></p>
			<p><st c="4803">• Belli ekip performansı hedefleri hem kurum çapındaki misyondan hem de bireysel iş amaçlarından farklı bir dizi iş ürünü tanımlamaya yardımcı olur. </st><st c="4953">Sonuç olarak bu tür iş ürünleri ekip üyelerinin, sonuçlara bizatihi gerçek değer ekleyen belli bir şeyin gerçekleşmesini sağlamak için kolektif çabasını gerektirir. </st><st c="5118">Tersine kararlar almak için sadece zaman zaman bir araya gelmek ekip performansını sürdürmez.</st></p>
			<p><st c="5211">• Performans amaçlarının özgüllüğü ekip içinde net iletişimi ve yapıcı çatışmayı kolaylaştırır. </st><st c="5308">Sözgelimi tesis düzeyinde bir ekip ortalama makine değiştirme süresini iki saate düşürme hedefi koyduğunda, hedefin netliği ekibi, hedefi elde etmenin veya yeniden gözden geçirmenin ne gerektireceğine odaklanmaya zorlar. </st><st c="5529">Bu tür hedefler net olduğunda tartışmalar, bunların nasıl peşine düşüleceğine veya değiştirilip değiştirilmeyeceğine odaklanabilir; hedefler belirsiz olduğunda veya hiç olmadığında bu tür tartışmalar çok daha az üretken olur.</st></p>
			<p><st c="5754">• Belli hedeflerin ulaşılabilirliği ekiplerin sonuçlar elde etmeye odaklanmalarını sürdürmelerine yardımcı olur. </st><st c="5868">Eli Lilly’nin Periferik Sistemler Bölümü, doktorların derin damarları ve arterleri yerleştirmelerine yardımcı olmak için ultrasonik bir sondanın pazara sunulması konusunda belli kıstaslar koydu.</st></p>
			<p><st c="6062">Sondanın belli bir doku derinliği için işitsel bir sinyali olması, günde 100 oranında imal edilebilir olması ve önceden konulan miktardan daha az bir birim maliyeti olması gerekiyordu. </st><st c="6248">Ekip, bu belli amaçlara göre ilerlemesini ölçebildiği için, gelişim sürecinde nerede durduğunu bilebiliyordu. </st><st c="6358">Hedeflerini ister elde etsin, isterse etmesin.</st></p>
			<p><st c="6404">• Outward Bound ve diğer ekip kuran programların gösterdiği gibi belli amaçlar ekip davranışına müsait olan bir eşitleme etkisine sahiptir. </st><st c="6545">Küçük bir grup insan kendi kendisine bir duvarı aşma veya döngü süresini yüzde 50 oranında azaltma konusunda meydan okursa, kişisel unvanları, avantajları ve diğer rütbeleri arka planda kalır. </st><st c="6738">Başarılı olan ekipler tek tek her bireyin ekibin hedefine neyle ve nasıl katkıda bulunabileceğini değerlendirir ve daha önemlisi bunu, bir kişinin statüsünden ve kişiliğinden ziyade performans amacı bağlamında yapar.</st></p>
			<p><st c="6954">• Belli hedefler, daha geniş bir amacın peşindeyken ekibin küçük kazançlar elde etmesine imkân verir. </st><st c="7057">Bu küçük kazançlar bağlılık kurma ve uzun vadeli bir amacın yoluna çıkan kaçınılmaz engellerin üstesinden gelmede paha biçilemezdir. </st><st c="7190">Sözgelimi Knight Ridder ekibinin ilk başta belirttiği hataları ortadan kaldırma dar hedefi, inandırıcı bir müşteri hizmeti amacına dönüştü.</st></p>
			<p><st c="7329">• Performans hedefleri zorlayıcıdır. </st><st c="7367">Motive eden ve enerji veren başarı sembolleridir. </st><st c="7417">Bir ekipteki insanlara, bir fark yaratmak için kendilerini ekip olarak adamaları yönünde meydan okur. </st><st c="7519">Duygusallık, acillik ve sağlıklı düzeyde bir başarısızlık korkusu, ekipleri elde edilebilir ama meydan okuyucu bir hedefi kolektif olarak gözlemeye yönlendirmek üzere birleşir. </st><st c="7696">Ekip dışında hiç kimse bunu gerçekleştiremez. </st><st c="7742">Bu, onların meydan okumasıdır.</st></p>
			<p><st c="7772">Amacın ve belli hedeflerin bileşimi performans için çok önemlidir. </st><st c="7840">İkisi de geçerli ve canlı kalmak için bir diğerine ihtiyaç duyar. </st><st c="7906">Net performans hedefleri bir ekibin ilerlemesini takip etmesine, kendisini yükümlü tutmasına yardımcı olur; bir ekibin amacındaki daha geniş, hatta yüce ilhamlar hem anlam hem de duygusal enerji sağlar.</st></p>
			<p><st c="8108">Aslında karşılaştığımız, okuduğumuz, duyduğumuz veya üyesi olduğumuz tüm etkin ekipler 2 ila 25 kişiden oluşur. </st><st c="8221">Sözgelimi Burlington Northern taşıma ekibinin yedi üyesi vardı ve Knight Ridder gazete ekibi 14 üyeye sahipti. </st><st c="8332">Ekiplerin çoğu on kişiden azdır. </st><st c="8365">Herkesin kabul edeceği gibi boyutun küçük olması başarı için mutlak bir gereklilik değil, daha çok pragmatik bir kılavuzdur. </st><st c="8490">Çok sayıda insan, mesela 50 kişi veya fazlası, teorik olarak bir ekip haline gelebilir. </st><st c="8578">Fakat bu tür boyutlardaki grupların tek bir birim gibi işlev görmek yerine alt ekiplere ayrılma ihtimalleri daha yüksektir.</st></p>
			<p><st c="8701">Neden mi? </st><st c="8712">Çok sayıda insan bir grup olarak yapıcı bir şekilde etkileşime girmede sıkıntı çeker ve bir arada çok daha az iş çıkarır. </st><st c="8834">On kişinin ortak bir hedef doğrultusunda bireysel, işlevsel ve hiyerarşik farklarını aşmaları ve sonuçlardan kendilerini müşterek olarak yükümlü tutmaları 50 kişiden çok daha muhtemeldir.</st></p>
			<p><st c="9021">Büyük gruplar da yeterli fiziksel alan ve toplanmak için zaman bulmak gibi lojistik meselelerle yüz yüze gelir. </st><st c="9134">Ve kalabalık veya sürü davranışları gibi, bir ekibi kurmak için gereken bakış açısını yoğun bir şekilde paylaşmayı engelleyen daha karmaşık kısıtlamalarla karşı karşıya kalır. </st><st c="9310">Sonuç olarak, ortak bir amaç geliştirmeye çalıştığında genelde sadece somut amaçlara dönüştürülemeyen yüzeysel “misyonlar” ve çok anlamlı niyetler üretir. </st><st c="9465">Gruptaki insanların çoğunun sadece bir araya gelmenin ötesinde neden toplandıkları hakkında bir fikirlerinin olmadığının net bir işareti olacak şekilde toplantılar angarya haline geldiğinde bir noktada uzlaşmak için oldukça hızlı bir şekilde hareket etme eğilimi taşır. </st><st c="9735">Bu deneyimlerden herhangi birini yaşayan herkes ne kadar rahatsız edici olabileceğini bilir. </st><st c="9828">Bu tür bir başarısızlık ekibin gelecekteki başarılarını engelleyecek bir tür sinizmi besler.</st></p>
			<p><st c="9920">Ekipler, doğru boyutu bulmaya ek olarak doğru beceri karmasını da, yani ekibin işini yapması için gereken tamamlayıcı becerilerin her birini geliştirmek zorundadır. </st><st c="10086">Anlaşılacağı gibi bu, olası ekiplerin yaygın bir başarısızlığıdır. </st><st c="10153">Beceri gereksinimleri üç kategoriye ayrılır.</st></p>
			<p><span><st c="10197">Teknik veya işlevsel uzmanlık</st></span></p>
			<p><st c="10227">Bir mahkemeye işte ayrımcılık yapma davası açmak bir grup doktor için pek anlamlı olmayabilir. </st><st c="10323">Yine de doktor veya avukat ekipleri sık sık tıbbi görev ihmalleri veya kişisel yaralanma davaları yaşar. </st><st c="10428">Benzer şekilde sadece pazarlamacılardan veya mühendislerden oluşan ürün geliştirme gruplarının başarılı olma ihtimali, her iki tamamlayıcı beceriye de sahip olanlardan daha düşüktür.</st></p>
			<p><span><st c="10610">Problem çözme ve karar alma becerileri</st></span></p>
			<p><st c="10649">Ekipler yüz yüze geldikleri sorunlarla fırsatları tespit edebilmeli, ilerlemek için ellerinde bulunan seçenekleri değerlendirebilmeli ve sonra da nasıl ilerleneceğiyle ilgili gerekli tavizlerde bulunup kararları alabilmelidir. </st><st c="10877">Ekiplerin çoğu başlamak için bu becerilere sahip bazı üyelere ihtiyaç duyarken bazıları bunu en iyi iş üzerindeyken geliştirir.</st></p>
		</div>
	<div id="charCountTotal" value="11004"></div></body>
</html>
