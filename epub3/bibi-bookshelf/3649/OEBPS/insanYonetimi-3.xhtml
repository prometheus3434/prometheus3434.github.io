<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-3</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-3" lang="tr-TR" xml:lang="tr-TR">
		<div>
			<h1 id="_idParaDest-1"><span><st c="0">Sonuç Alıcı Liderlik</st></span></h1>
			<p><span><st c="21">Daniel Goleman</st></span></p>
			<p><st c="36">İŞ DÜNYASI İNSANLARINDAN OLUŞAN BİR GRUBA “Etkin liderler ne yapar?” sorusunu yönelttiğinizde, geniş bir yelpazeye yayılan cevaplar alırsınız. </st><st c="180">Strateji belirlemek, insanları motive etmek, bir misyon yaratmak, bir kültür oluşturmak gibi... </st><st c="276">Ardından “Liderlerin ne yapması </st><span><st c="308">gerekir?”</st></span><st c="317"> diye sorun. </st><st c="330">Eğer grup tecrübeliyse, büyük ihtimalle tek cevap alırsınız: Liderin esas görevi sonuç almaktır.</st></p>
			<p><st c="426">Ama nasıl? </st><st c="438">Liderlerin yanlarında çalışanlardan en iyi performansı elde etmek amacıyla neler yapabileceği ve neler yapması gerektiği çok eski bir gizemdir. </st><st c="582">Son yıllarda bu gizem büyük bir kazanç kapısı doğurdu. </st><st c="637">Üst düzey yöneticileri testten geçirmeyi ve yönlendirmeyi kariyer haline getirmiş binlerce “liderlik uzmanı” var; hepsinin uğraşı iş dünyasında cüretli hedefleri gerçeğe dönüştürebilecek insanlar yaratmak—bu hedefler ister strateji, ister finansman, ister organizasyon, isterse de her üç alanda olsun.</st></p>
			<p><st c="938">Bununla birlikte birçok kişi ve kuruluş etkin liderliği yakalayamıyor. </st><st c="1010">Bunun sebeplerinden biri yakın zamana kadar hemen hiçbir nicel araştırmada tam olarak hangi liderlik davranışlarının olumlu sonuçlar verdiğinin ortaya konmamasıdır. </st><st c="1175">Liderlik uzmanları çıkarsamaya, tecrübeye ve sezgiye dayalı tavsiyeler sunuyorlar. </st><st c="1258">Bu tavsiyeler kimi zaman doğru hedefi buluyor, kimi zaman da bulmuyor.</st></p>
			<p><st c="1328">Ama Hay/McBer adlı danışmanlık firmasının dünya genelinde 20.000’den fazla üst düzey yöneticinin oluşturduğu bir veritabanından seçilmiş 3871 kişilik bir örnekleme dayanarak yürüttüğü yeni bir araştırma, etkin liderliği büyük ölçüde bir gizem olmaktan çıkarıyor. </st><st c="1592">Araştırmanın sonuçları her biri duygusal zekânın farklı bileşenlerinden kaynaklanan altı ayrı liderlik tarzını ortaya koyuyor. </st><st c="1719">Tek tek ele alındığında bu tarzların bir şirketin, bölümün ya da ekibin çalışma ortamına ve buna bağlı olarak finansal performansına doğrudan ve özgün bir etkide bulunduğu anlaşılıyor. </st><st c="1904">Ve belki de en önemlisi, bu araştırma en iyi sonuçları elde eden liderlerin sadece tek bir liderlik tarzına dayanmadıklarını gösteriyor; verili bir hafta içinde bu liderler iş durumuna bağlı olarak hiçbir sorun yaşamadan farklı ölçülerde söz konusu tarzların çoğundan yararlanıyorlar. </st><st c="2189">Dolayısıyla bu tarzları bir golf oyuncusunun torbasındaki sopalar kümesi olarak düşünebilirsiniz. </st><st c="2287">Oyunun seyri içinde oyuncu yapacağı atışın gereklerine göre sopalar arasından en uygununu seçer. </st><st c="2384">Kimi zaman düşünüp tartması gerekse de, bu seçim çoğunlukla otomatik olur. </st><st c="2459">Oyuncu karşısına çıkan güçlüğü sezer, doğru aleti çevik bir hareketle çekip çıkarır ve şık bir şekilde devreye sokar. </st><st c="2577">Yüksek etkili liderlerin iş görme tarzı da işte böyledir.</st></p>
			<p><st c="2634">Bu altı liderlik tarzı nelerdir? </st><st c="2668">Hiçbiri iş hayatının kurtları için şaşırtıcı değildir. </st><st c="2723">Aslına bakılırsa, sadece adları ve kısa tanımları verildiğinde bile, bu tarzlar gerek yönetenlere gerekse yönetilenlere ve çoğumuzun durumunda olduğu gibi her ikisini de yapanlara tanıdık gelecektir. </st><span><st c="2923">Dayatıcı</st></span><st c="2931"> liderler anında itaat talep ederler. </st><span><st c="2969">Güven verici</st></span><st c="2981"> liderler insanları bir vizyon doğrultusunda seferber ederler. </st><span><st c="3044">Yakınlık sağlayıcı</st></span><st c="3062"> liderler duygusal bağlar ve uyum yaratırlar. </st><span><st c="3108">Demokratik</st></span><st c="3118"> liderler katılım yoluyla mutabakat sağlarlar. </st><span><st c="3165">Sürükleyici</st></span><st c="3176"> liderler mükemmellik ve öz-güdüm beklerler. </st><st c="3221">Ve </st><span><st c="3224">yönlendirici</st></span><st c="3236"> liderler insanları gelecek için geliştirirler.</st></p>
			<p><st c="3283">Gözlerinizi şöyle bir kapattığınızda kafanızda muhakkak, bu tarzlardan birini kullanan bir çalışma arkadaşınız canlanacaktır. </st><st c="3410">Siz de büyük olasılıkla birini bizzat kullanıyor olmalısınız. </st><st c="3472">Bu bakımdan söz konusu araştırmanın yeni olan tarafı uygulama açısından işaret ettiği noktalardır. </st><st c="3571">Birincisi, farklı liderlik tarzlarının performansı ve bilançoları nasıl etkilediğine ilişkin ince ayrıntılara inen bir anlayış sunmaktadır. </st><st c="3711">İkincisi, bir yöneticinin tarzlar arasında ne zaman geçişler yapması gerektiğine ilişkin açık seçik bir rehber sunmaktadır. </st><st c="3835">Ayrıca esnek bir şekilde geçişler yapmanın tavsiyeye değer olduğunu etkili bir şekilde göstermektedir. </st><st c="3938">Yeni olan bir başka şey de her bir liderlik tarzının duygusal zekânın farklı bileşenlerinden kaynaklandığını ortaya koyan araştırma bulgularıdır.</st></p>
		</div>
	<div id="charCountTotal" value="4083"></div></body>
</html>
