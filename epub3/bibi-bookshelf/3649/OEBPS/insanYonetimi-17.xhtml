<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-17</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-17" lang="tr-TR" xml:lang="tr-TR">
		<div>
			<h1 id="_idParaDest-2"><span><st c="0">Bir Kere Daha: </st><br /><st c="16">Çalışanları Nasıl </st><br /><st c="34">Motive Edersiniz?</st></span></h1>
			<p><span><st c="51">Frederick Herzberg</st></span></p>
			<p><st c="70">KİM BİLİR KAÇ MAKALE, kitap, konuşma ve çalıştay ağlayıp sızlayarak şu soruyu sormuştur: “Çalışanlara istediğim şeyi nasıl yaptırabilirim?”</st></p>
			<p><st c="210">Motivasyon psikolojisi olağanüstü derecede karmaşıktır ve de güven duyulacak şekilde çözüme kavuşturulmuş kısım gerçekten çok azdır. </st><st c="344">Fakat bilgi oranının spekülasyona göre daha az olması, insanların pazara kısmen akademik tanıklıklarla da desteklenen yeni kocakarı ilaçları sürme şevkini kırmamıştır. </st><st c="512">Şüphesiz bu makale kocakarı ilaçları pazarı üzerinde moral bozucu bir etkide bulunmayacaktır, fakat bu pazardaki fikirler birçok şirkette ve kuruluşta denendiğinden dolayı—umuyorum ki—yukarıda sözü geçen orandaki dengesizliği düzeltmeye yardımcı olacaktır.</st></p>
			<h2><span><st c="768">BTG ile “Motive Etmek”</st></span></h2>
			<p><st c="791">Sorunla ilgili olarak işletmelere verdiğim derslerde, dinleyicilerin genellikle hızlı ve pratik cevaplar için sabırsızlandıklarını fark ettim; ve ben de insanları harekete geçirmek için doğrudan pratik bir formülden başladım.</st></p>
			<p><st c="1017">Birine bir şey yaptırmanın en basit, güvenilir ve dolaysız yolu nedir? </st><st c="1089">Rica etmek mi? </st><st c="1104">Ama kişi bunu yapmak istemediğini söylerse, böyle bir dik başlılığın sebebini bulmak için psikolojik danışmanlığa başvurmanız gerekecektir. </st><st c="1244">Kişiyi karşınıza alıp anlatmak mı? </st><st c="1279">Eğer yanıt sizi anlamadığını gösteriyorsa, o zaman da nasıl anlatabileceğinizi öğrenmek için bir iletişim yöntemleri uzmanına gitmeniz gerekecek. </st><st c="1425">Kendisine parasal bir teşvik vermek mi? </st><st c="1465">Okura teşvik sistemlerini oluşturma ve yönetmedeki karmaşıklığı ve zorluğu hatırlatmama gerek yok herhalde. </st><st c="1573">Ona öğretmek mi? </st><st c="1590">Bu da masraflı bir eğitim programı demektir. </st><st c="1635">Daha basit bir yola ihtiyacımız var.</st></p>
			<p><st c="1671">Her dinleyici topluluğunda “bas tekmeyi gitsin” diye bağıran bir “doğrudan eylem” yöneticisi mutlaka mevcuttur. </st><st c="1784">Ve bu tür bir yönetici haklıdır da. </st><st c="1820">Birine bir şey yaptırmanın en emin ve en az dolambaçlı yolu bas tekmeyi gitsin (BTG) kuralını tatbik etmektir.</st></p>
			<p><st c="1930">BTG’nin çeşitli biçimleri vardır, işte bunlardan bazıları:</st></p>
			<p><span><st c="1989">Olumsuz Fiziksel BTG</st></span></p>
			<p><st c="2010">Bu, terimin kelime anlamında uygulanışıdır ve geçmişte sıklıkla uygulanmıştır. </st><st c="2090">Fakat üç önemli sakıncası vardır: 1) incelikten yoksundur, 2) birçok kurumun değer verdiği yardımseverlik imajıyla çelişir, 3) fiziksel bir saldırı olduğundan, otonom sinir sistemini doğrudan harekete geçirir ve genellikle olumsuz geribildirimlerle sonuçlanır—karşılığında çalışan da sizi tekmeleyebilir. </st><st c="2395">Bu faktörler olumsuz fiziksel BTG’ye karşı belli tabuların doğmasına sebep olmuştur.</st></p>
			<p><st c="2479">Psikolojik kırılganlıkların sonsuz kaynaklarını ve bunlara uyum sağlamanın elverişli yöntemlerini keşfetmekle uğraşan psikologlar, olumsuz fiziksel BTG’den yararlanmalarına artık izin verilmeyenlerin yardımına yetişmişlerdir. </st><st c="2706">“Ayağımın altındaki halıyı çekti.” “Bununla neyi kastettiğini anlayamadım.” “Patron sürekli etrafımda.”—ego yaralanmalarının bu belirgin ifadeleri olumsuz psikolojik BTG’nin uygulanışının sonuçlarıdır:</st></p>
		</div>
	<div id="charCountTotal" value="2907"></div></body>
</html>
