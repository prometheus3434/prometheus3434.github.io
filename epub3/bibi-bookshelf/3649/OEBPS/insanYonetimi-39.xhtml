<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-39</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-39" lang="tr-TR" xml:lang="tr-TR">
		<div>
			<h2><span><st c="0">Büyük Yöneticiler Romantiklerdir</st></span></h2>
			<p><st c="33">Michelle’i tekrar düşünün. </st><st c="61">Yaratıcı koreografisi kulağa son çare, kötü bir iş alımından azami derecede yararlanma girişimi gibi gelebilir. </st><st c="173">Ama öyle değil. </st><st c="189">Jeffrey ve Genoa vasat çalışanlar değildir ve her insanın özgünlüğünden faydalanmak son derece güçlü bir araçtır.</st></p>
			<p><st c="302">İlk olarak her insanın özgünlüğünü tespit edip bundan faydalanmak zaman tasarrufu sağlar. </st><st c="393">Ne kadar yetenekli olursa olsun hiçbir çalışan kusursuz ölçüde çok yönlü değildir. </st><st c="476">Michelle müşterilere gülümseme, onlarla arkadaşlık kurma ve isimlerini hatırlama konusunda Jeffrey’ye koçluk yaparak ve onu ikna ederek hesapsız saatler geçirebilir fakat muhtemelen çabalarına karşılık çok az sonuç görecektir. </st><st c="703">Jeffrey’nin doğal yeteneklerinden faydalanacak bir rol biçimlendirmeye çalışırsa zamanı daha iyi harcanacaktır.</st></p>
			<p><st c="814">İkincisi, özgünlükten faydalanmak her insanı daha hesap sorulabilir hale getirir. </st><st c="897">Michelle, sadece belli görevleri yürütme yeteneğinden dolayı Jeffrey’yi övmemiştir. </st><st c="981">Yeteneğini mağazaya yaptığı katkının köşe taşı haline getirmek, bu yeteneği sahiplenmek, uygulamak ve ince düzeltmeler yapmak için ona meydan okumuştur.</st></p>
			<p><st c="1133">Üçüncüsü, insana özgü olan şeylerden faydalanmak daha güçlü bir ekip duygusu oluşturur çünkü karşılıklı bağlılık yaratır. </st><st c="1256">İnsanların, birbirlerinin belli becerilerini takdir etmelerine ve kendilerinin eksik olduğu noktaları iş arkadaşlarının doldurabileceğini öğrenmelerine yardımcı olur. </st><st c="1423">Kısacası, insanların birbirlerine ihtiyaç duymalarını sağlar. </st><st c="1485">Eski klişe, “ekip”te “ben” yoktur der. </st><st c="1524">Fakat bir zamanlar Michael Jordan’ın da söylediği gibi “‘Ekip’te ‘ben’ olmayabilir ama ‘kazanmak’ta vardır.”</st></p>
			<p><st c="1632">Son olarak, insanların özgün noktalarından faydalandığınızda dünyanıza sağlıklı derecede bir karmaşa tanıtırsınız. </st><st c="1748">Mevcut hiyerarşileri karıştırırsınız: eğer mağazadaki tüm yeniden yerleştirmelerden ve revizyonlardan Jeffrey sorumluysa müdür yardımcısından daha fazla mı yoksa az mı itibar görmelidir? </st><st c="1935">Kimin neyi yapmasına izin verildiğiyle ilgili mevcut varsayımları da karıştırırsınız: eğer Jeffrey bir reyonu yeniden yerleştirmek için yeni yöntemler geliştirirse bunları denemek için izin istemek zorunda mıdır yoksa bunları kendi kendine deneyebilir mi? </st><st c="2191">Ve hakiki uzmanlığın nerede yattığıyla ilgili mevcut inançları karıştırırsınız: eğer Genoa, yeni bir ürünü düzenlemede, Walgreens genel merkezinden gönderilen “vitrin teşhir planında” önerilen yöntemden daha cazip olduğunu düşündüğü bir yol bulursa, uzmanlığı şirketteki plan yapıcıları gölgede bırakır mı? </st><st c="2498">Bu sorular Walgreens’in tutuculuğuna meydan okuyacak ve dolayısıyla şirketin daha araştırmacı, daha bilgili, daha önemli ve boyutuna bakılmaksızın kendi geleceğine daha dalıp karışabilir hale gelmesine yardımcı olacaktır.</st></p>
			<p><st c="2719">Belirtildiği gibi, büyük yöneticilerin özgünlüğe odaklanmasının sebebi sadece ticari anlamda kulağa mantıklı gelmesi değildir. </st><st c="2847">Bunu ellerinde olmadan yaparlar. </st><st c="2880">On dokuzuncu yüzyılın romantik şairleri Shelley ve Keats gibi büyük yöneticiler de bireysellikten sadece kendileri için büyülenirler. </st><st c="3014">Bazıları için görünmez ve bazıları için de hayal kırıklığı verici olsa da kişiliğin saf gölgeleri büyük yöneticiler açısından cam gibi nettir ve çok değerlidir. </st><st c="3175">Kendi ihtiyaçlarını ve arzularını göz ardı etmedikleri sürece bu incelikleri artık göz ardı edemezler. </st><st c="3278">İnsanları neyin memnun ettiğini anlamak onların doğasındadır.</st></p>
			<h2><span><st c="3339">Üç Kaldıraç</st></span></h2>
			<p><st c="3351">Romantikler farklılıklarla büyülenseler de, bir noktada yöneticiler meraklarını dizginlemek, bir kişi hakkında bildiklerini toplamak ve çalışanların mizaçlarını kullanıma sokmak zorundadırlar. </st><st c="3545">Bu nedenle, birisini iyi bir şekilde yönetmek istiyorsanız onun hakkında bilmeniz gereken üç şey vardır: güçleri, bu güçleri aktifleştiren tetikleyiciler ve nasıl öğrendiği.</st></p>
			<p><span><st c="3718">Güçlerden azami şekilde yararlanın</st></span></p>
			<p><st c="3753">Bir çalışanın güçlerini ve zayıflıklarını tam olarak anlamak zaman ve uğraş gerektirir. </st><st c="3842">Büyük yönetici zamanın büyük bir kısmını ofisin dışında gezerek, her insanın olaylara tepkilerini izleyerek, dinleyerek ve her bireyin neye kapıldığı ve herkesin neyle mücadele ettiği hakkında hatırlatma notları alarak geçirir. </st><st c="4070">Bu tür bir gözlemin yerini tutabilecek başka bir şey yoktur ama birkaç basit, açık uçlu soru sorarak ve yanıtları dikkatlice dinleyerek bir kişi hakkında pek çok bilgi elde edebilirsiniz. </st><st c="4258">İş, güçleri ve zayıflıkları tespit etmeye gelince bilhassa iki soru en fazla şeyi açığa çıkarır ve bunları işe yeni aldığınız herkese sormanızı—ve periyodik olarak bu sorulara geri dönmenizi—tavsiye ederim.</st></p>
			<p><st c="4464">Bir insanın güçlerini tespit etmek için ilk olarak “Geçen üç ay boyunca işte geçirdiğin en iyi gün hangisiydi?” diye sorun. </st><st c="4589">Bu insanın ne yaptığını ve bundan neden bu kadar zevk aldığını öğrenin. </st><st c="4661">Unutmayın: Güç, sadece onda iyi olduğunuz bir şey değildir. </st><st c="4721">Aslında henüz iyi olmadığınız bir şey olabilir. </st><st c="4769">Sadece bir yeğ tutma, tekrar tekrar yapmak için sabırsızlanacak kadar doğası gereği tatmin edici bulduğunuz ve zamanla o işte iyileştiğiniz bir şey olabilir. </st><st c="4927">Bu soru, çalışanınızı, ilgi alanlarını ve yeteneklerini bu bakış açısından düşünmeye başlamaya teşvik eder.</st></p>
			<p><img src="image/Screen_Shot_2019-09-08_at_20.08.23.png" alt="" /><st c="5034"></st></p>
			<p><st c="5180">Bir insanın zayıflıklarını tespit etmek için sadece soruyu tersine çevirin: “Geçen üç ay boyunca işte geçirdiğin en kötü gün hangisiydi?” Ardından ne yaptığı ve neden bu kadar sinirine dokunduğu hakkında ayrıntılar isteyin. </st><st c="5404">Bir güçte olduğu gibi bir zayıflık da sadece kötü olduğunuz bir şey değildir (aslında o işte oldukça yetkin bile olabilirsiniz.) Enerjinizi bitiren bir şey, yapmayı hiçbir zaman dört gözle beklemediğiniz ve yaparken de düşünebildiğiniz tek şeyin bırakmak olduğu bir etkinliktir.</st></p>
			<p><st c="5682">Her ne kadar çalışanlarınızın hem güçlerine hem de zayıflıklarına dikkat etseniz de odak noktanız güçleri olmalıdır. </st><st c="5800">Yaygın düşünüş, kişinin öz-farkındalığının iyi bir şey olduğunu ve zayıflıkları tespit edip bunların üstesinden gelmek için plan yapmanın yöneticilerin işi olduğunu söyler. </st><st c="5973">Fakat sosyal öğrenme kuramının babası olan Albert Bandura’nın araştırması bir kişinin yüksek hedefler koyma, engeller karşısında ısrar etme, ters tepmeler gerçekleşince kendini toparlama ve nihayet, koydukları hedefleri elde etme yeteneğinin en güçlü göstergesinin kişinin öz-farkındalığı değil, kendine güvenmesi (bilişsel psikologların öz-yeterlik olarak isimlendirdikleri şey) olduğunu göstermiştir. </st><st c="6376">Bunun aksine öz-farkındalığın, bu sonuçlardan herhangi birisinin göstergesi olduğu kanıtlanmamıştır ve bazı durumlarda öz-farkındalık bu sonuçları geciktirir.</st></p>
			<p><st c="6534">Görünüşe göre büyük yöneticiler bunu içgüdüsel olarak anlarlar. </st><st c="6599">İşlerinin, her insanı güçlerinin sınırları ve zayıflıklarının yükümlülüklerine dair tarafsız bir kavrayışla silahlandırmak değil, kendine güvenini sağlamak olduğunu bilirler. </st><st c="6774">Büyük yöneticilerin güçlere odaklanmasının sebebi budur. </st><st c="6831">Bir kişi başarılı olduğunda büyük yönetici onun sıkı çalışmasını övmez. </st><st c="6903">Bu ifadede biraz abartı olsa da ona, belli güçlerini konuşlandırma konusunda çok iyi bir hale geldiği için başarılı olduğunu anlatır. </st><st c="7037">Yönetici bilir ki bu, çalışanın kendine güvenini güçlendirecek ve gelecek meydan okumalar karşısında onu daha iyimser ve dirençli yapacaktır.</st></p>
			<p><st c="7178">Güçlere odaklanma yaklaşımı çalışanda bir nebze aşırı güven yaratabilir ama büyük yöneticiler çalışanın hedeflerinin boyutunu ve zorluğunu vurgulayarak bunu hafifletirler. </st><st c="7351">İlk hedeflerinin her çalışanda belli bir ruh hali yaratmak olduğunu bilirler: önünde duran engele dair gerçekçi bir değerlendirmeyi ama bunun üstesinden gelme konusunda gerçekçi olamayacak kadar iyimser bir inanışı içeren bir ruh hali.</st></p>
			<p><st c="7586">Peki çalışan başarısız olursa? </st><st c="7618">Başarısızlığın onun kontrolü dışındaki etmenlere atfedilemeyeceğini varsayarak her zaman başarısızlığı uğraş eksikliği olarak açıklayın, zaman zaman bu kısmen doğru olsa bile. </st><st c="7794">Bu kendinden şüphe etmeyi engeller ve ona bir sonraki meydan okumayla karşılaştığında üzerinde çalışacak bir şey verir.</st></p>
			<p><st c="7913">Elbette tekrar eden başarısızlıklar güç gerektiren bir rolde zayıflığın belirtisidir. </st><st c="8000">Bu gibi durumlarda zayıflığın üstesinden gelmenin dört yaklaşımı vardır. </st><st c="8073">Eğer sorun beceri veya bilgi eksikliğinden kaynaklanıyorsa çözümü kolaydır: sadece uygun eğitimi sunun, yeni beceriye uyum sağlaması için çalışana biraz zaman tanıyın ve iyileşme işaretlerine bakın. </st><st c="8272">Eğer performansı iyiye gitmiyorsa zorluk çekmesinin sebebinin belli yeteneklere sahip olmamasından kaynaklandığını, hiçbir ölçüde beceri veya bilgi eğitiminin kapatamayacağı bir açık olduğunu bilirsiniz. </st><st c="8476">Bu zayıflığın etrafından dolaşıp onu etkisiz hale getirmenin bir yolunu bulmanız gerekecektir.</st></p>
			<p><st c="8570">Ve bu da bizi, çalışanın zayıflığının üstesinden gelmek için ikinci stratejiye götürür. </st><st c="8659">Ona, yetenekleri tam olarak kendisinin zayıf olduğu alanlarda güçlü olan bir ortak bulabilir misiniz? </st><st c="8761">Bu strateji şöyle gerçekleşir: Kadın kıyafetleri perakendecisi Ann Taylor’ın satın alma müdürü Judi Langley, satın alma yöneticilerinden biri olan ve analitik zihniyle yoğun doğasının baskın bir “bilmem gerek” hali yarattığı Claudia’yla (gerçek ismi değildir) arasında gerilimin yükseldiğini fark etti. </st><st c="9064">Eğer Claudia, Judi kendisiyle birlikte gözden geçirmeden evvel bir şeyler öğrenirse derin bir şekilde hayal kırıklığı yaşıyordu. </st><st c="9193">Kararların alınma hızı ve Judi’nin yoğun programı göz önüne alındığında bu, sık sık gerçekleşiyordu. </st><st c="9294">Judi, Claudia’nın rahatsızlığının tüm ürün ekibine sıkıntı vermesinden ve ayrıca çalışanın hoşnutsuz biri olarak ün kazanmasından endişe ediyordu.</st></p>
			<p><st c="9440">Ortalama bir yönetici bu davranışı bir zayıflık olarak tespit edebilir ve Claudia’ya, enformasyon ihtiyacını nasıl denetlemesi gerektiği konusunda ders verebilir. </st><st c="9604">Ne var ki Judi bu “zayıflığın” Claudia’nın en büyük gücünün bir yönü olduğunu fark etti: analitik zihninin. </st><st c="9712">Claudia hiçbir zaman, en azından uzun bir süreliğine bunu dizginleyemeyecekti. </st><st c="9791">Bu yüzden Judi, bir yandan Claudia’nın bilme ihtiyacını onurlandırıp desteklerken diğer yandan ona daha üretken bir şekilde meydan okuyacak bir strateji aradı. </st><st c="9951">Judi, Claudia’nın enformasyon ortağı olarak hareket etmeye karar verdi ve kısa bir güncellemeyle birlikte her günün sonunda ona sesli mesaj gönderme taahhüdünde bulundu. </st><st c="10121">Çatlaklardan hiçbir şeyin sızmadığından emin olmak için haftada iki canlı “görüşme” koydular. </st><st c="10215">Bu çözüm Claudia’nın beklentilerini yönetti ve ona, tam olarak istediği anda olmasa da en azından sık ve öngörülen karşılaşmalarda ihtiyaç duyduğu enformasyonu alacağının garantisini verdi. </st><st c="10405">Claudia’ya bir ortak vermek, analitik zihnini işine odaklamasına olanak tanıyarak yeteneğinin olumsuz belirtilerini etkisizleştirdi. </st><st c="10538">(Elbette pek çok durumda ortak, yöneticiden başka biri olmalıdır.)</st></p>
			<p><st c="10604">Kusursuz ortağı bulmak zor mu oldu, üçüncü stratejiyi deneyin: Çalışanın dünyasına, kişinin içgüdüsel olarak tamamlayamadığını disiplin yoluyla tamamlamasına yardımcı olan bir teknik yerleştirin. </st><st c="10801">Besteciler ve görüntü yönetmenleri gibi diğer profesyonellere çıkardıkları işlerin yetersiz olduğunu söylemekle uğraşan oldukça başarılı bir senaryo yazarı ve yönetmenle tanışmıştım. </st><st c="10984">Bu uğraşa son vermek için zihinsel bir hile geliştirdi: Artık “sanat tanrısı”nın ne isteyeceğini hayal ediyor ve bu hayali varlığı güç kaynağı olarak kullanıyor. </st><st c="11146">Onun zihninde artık o, kendi fikirlerini meslektaşlarına dayatan biri değil, bunun yerine kendisine (ve onlara) otoriter bir üçüncü tarafın işe katıldığını anlatıyor.</st></p>
			<p><st c="11312">Eğer eğitim hiçbir iyileşme üretmezse, eğer tamamlayıcı ortaklığın pratik olmadığı görülürse ve eğer hiçbir havalı disiplin tekniği bulunamazsa, dördüncü ve son stratejiyi denemeniz gerekecektir. </st><st c="11509">Bu da, Michelle Miller’ın Jeffrey’de yaptığı gibi, zayıflığını ilgisiz bir şeye dönüştürmek için çalışanın iş dünyasını yeniden düzenlemektir. </st><st c="11652">Bu strateji sizden ilk olarak daha etkin bir düzenleme tahayyül etme yaratıcılığı ve ikinci olarak bu düzenlemeyi çalıştırma cesareti ister. </st><st c="11793">Fakat Michelle’in deneyiminin de açığa çıkardığı gibi artan çalışan üretkenliği ve katılımı bağlamında gelen netice buna tam anlamıyla değer.</st></p>
			<p><span><st c="11934">İyi performansı tetikleyin</st></span></p>
			<p><st c="11961">Bir kişinin güçleri her zaman sergilenmez. </st><st c="12005">Bazen bunları açmak için belli tetiklemeler gerekir. </st><st c="12058">Doğru tetikleyiciye basarsanız kişi kendisini daha fazla zorlar ve direnç karşısında azmeder. </st><st c="12152">Yanlış tetikleyiciye basarsanız kişi kendini kapatabilir. </st><st c="12210">Bu biraz zor olabilir çünkü tetikleyiciler çok sayıda ve gizemli biçimde gelir. </st><st c="12290">Bir çalışanın tetikleyicisi günün saatine bağlı olabilir (o bir baykuştur ve gücü sadece 15.00’den sonra etkisini gösterir.) Diğer bir çalışanın tetikleyicisi sizinle, yani patronla geçirdiği zamana bağlıdır (beş yıldan uzun süredir sizinle çalışmasına rağmen her gün onu kontrol etmenize ihtiyaç duyar, aksi halde kendisini ihmal ediliyormuş gibi hisseder.) Bir diğer çalışanın tetikleyicisi bunun tam tersi olabilir—bağımsızlık (sadece altı aydır sizinle çalışıyordur ama onu haftada bir bile kontrol etseniz kendisini yakından takip ediliyormuş gibi hisseder.)</st></p>
			<p><st c="12853">Şimdiye kadarki en güçlü tetikleyici para değil takdirdir. </st><st c="12913">Eğer ikna olmadıysanız yüksek maaş alan yıldızlarınızdan birini ihmal etmeye başlayın ve olacakları izleyin. </st><st c="13022">Yöneticilerin çoğu, çalışanların takdire iyi karşılık verdiğinin farkındadır. </st><st c="13100">Büyük yöneticiler bu iç görüyü düzeltip genişletirler. </st><st c="13155">Her çalışanın bir parça farklı izleyiciye oynadığını fark ederler. </st><st c="13222">Bir yönetici olarak ustalaşmak için çalışanı, en değer verdiği izleyiciyle eşleştirebilmeniz gerekir. </st><st c="13324">Bir çalışanın izleyicileri görevdeşleri olabilir; onu övmenin en iyi yolu, iş arkadaşlarının önünde onu ayağa kaldırıp başarısından dolayı açık bir şekilde onu tebrik etmektir. </st><st c="13501">Bir diğerinin en sevdiği izleyici siz olabilirsiniz; en güçlü tanınma, ona sessiz ama canlı bir biçimde neden ekibin bu kadar değerli bir üyesi olduğunu bire bir konuşma olacaktır. </st><st c="13682">Bir diğer çalışan da kendisini kendi uzmanlığına göre tanımlayabilir; onun en iyi tanınma biçimi bir tür profesyonel veya teknik ödül olabilir. </st><st c="13826">Başka biri de sadece müşterilerden gelen geribildirimlere değer verebilir ve bu durumda çalışanın, en iyi müşterisiyle birlikte çektirdiği bir fotoğraf tanınmanın en iyi yolu olabilir.</st></p>
			<p><st c="14010">Ne kadar kişisel özen gerektirdiği verildiğinde övgüyü kişiye göre kesip biçmek çoğunlukla yöneticinin sorumluluğudur. </st><st c="14130">Fakat kuruluşlar bundan da ipucu çıkarabilirler. </st><st c="14179">Büyük bir şirketin takdirle ilgili bu bireyselleştirilmiş yaklaşımı almaması ve bunu her çalışana uygulamaması için hiçbir neden yoktur. </st><st c="14316">Karşılaştığım tüm şirketler içinde Londra merkezli banka HSBC’nin Kuzey Amerika bölümü bu konuda en iyi işi çıkarmıştı. </st><st c="14436">Her yıl en üstün bireysel tüketici kredisi uygulayanlara Hayallerdeki Ödüller sunulur. </st><st c="14523">Her kazanan özgün bir ödül alır. </st><st c="14556">Yıl içinde yöneticiler çalışanlarından, almak istedikleri ve kazanabilecekleri şeyi tespit etmelerini isterler. </st><st c="14668">Ödül değeri 10.000 dolarla sınırlıdır ve nakit olarak istenemez fakat bu iki kısıtlamanın dışında her çalışan istediği ödülü seçmede özgürdür. </st><st c="14811">Yıl sonunda şirket bir Hayallerdeki Ödül galası düzenler ve kazanan çalışan ve o ödülü neden seçtiği hakkında bir video gösterir.</st></p>
			<p><st c="14940">Bu kişiselleştirilmiş ödüllerin HSBC çalışanları üzerindeki etkisini hayal edebilirsiniz. </st><st c="15031">Öncelikle sahneye çıkarılacak ve kendisine bir plaket verilecektir. </st><st c="15099">Ayrıca herkesin önünde performansınızla ilgili takdir almanın yanı sıra çocuğunuz için kolej harç fonu veya her zaman hayal ettiğiniz o Harley Davidson motorunu veya on yıldır görmediğiniz büyükannenizi ziyaret etmek üzere sizi ve ailenizi Meksika’ya götüren uçak biletlerini—şirketteki herkesin hâlâ konuştuğu o ödül—alırsınız.</st></p>
			<p><span><st c="15427">Öğrenme tarzlarına göre uyarlanın</st></span></p>
			<p><st c="15461">Birçok öğrenme tarzı olsa da yetişkinlerin öğrenme kuramına dair dikkatlice bir gözden geçirme üç tarzın egemen olduğunu açığa çıkarır. </st><st c="15598">Bu üçlü karşılıklı dışlayan değildir; belli çalışanlar iki veya belki üçünün birleşimine dayanabilir. </st><st c="15700">Yine de her çalışanın tarzına veya tarzlarına uyumlu kalmak koçluğunuzu odaklamanıza yardımcı olacaktır.</st></p>
			<p><st c="15804">İlk sırada </st><span><st c="15816">analiz etmek</st></span><st c="15828"> gelir. </st><st c="15836">Ann Taylor’dan Claudia bir analizcidir. </st><st c="15876">Bir görevi parçalarına ayırarak, unsurlarını inceleyerek ve parça parça onu yeniden inşa ederek bir görevi anlar. </st><st c="15990">Bir görevin tek tek her bileşeni onun gözünde önem taşıdığı için enformasyona can atar. </st><st c="16078">Kendini rahat hissetmeden önce bir konu hakkında bilinebilecek her şeyi özümseme ihtiyacı duyar. </st><st c="16175">Yeterince enformasyona sahip olmadığını hissederse onu alana kadar kazıp zorlar. </st><st c="16256">Atanan görevi okuyacaktır. </st><st c="16283">Gerekli derslere katılacaktır. </st><st c="16314">İyi notlar alacaktır. </st><st c="16336">Çalışacaktır. </st><st c="16350">Ve yine de daha fazlasını isteyecektir.</st></p>
			<p><st c="16389">Bir analizciye bir şeyler öğretmenin en iyi yolu ona sınıfta bol zaman vermektir. </st><st c="16472">Onunla rol oyunu oynayın. </st><st c="16498">Onunla otopsi incelemeleri yapın. </st><st c="16532">Onun performansını bileşenlerine ayırın ki böylelikle onu dikkatlice tekrar kurabilsin. </st><st c="16620">Her zaman ona hazırlanma zamanı tanıyın. </st><st c="16661">Analizci hatalardan nefret eder. </st><st c="16694">Yaygın görüşe göre hatalar öğrenmeyi ateşler fakat analizci için bu doğru değildir. </st><st c="16778">Aslında bu kadar özene bezene hazırlanmasının sebebi, hata olasılığını en düşük seviyeye çekmektir. </st><st c="16878">Bu yüzden onu yeni bir durumun içine atıp uçmasını söyleyerek ona fazla bir şey öğretebileceğinizi sanmayın.</st></p>
			<p><st c="16986">Bunun tersi, ikinci hâkim öğrenme tarzı olan </st><span><st c="17032">yapmak </st></span><st c="17039">için geçerlidir. </st><st c="17056">Analizci için en güçlü öğrenme anları performanstan önce gerçekleşse de yapıcının en güçlü anları performans </st><span><st c="17165">esnasında </st></span><st c="17175">gerçekleşir. </st><st c="17188">Deneme yanılma, bu öğrenme sürecinin bir parçasıdır. </st><st c="17241">Michelle Miller’ın mağazasından Jeffrey bir yapıcıdır. </st><st c="17296">İşleri kendisine göre çözmeye çalışırken en fazla şeyi öğrenir. </st><st c="17360">Ona göre hazırlanma kuru, ilham vermeyici bir etkinliktir. </st><st c="17419">Bu yüzden Jeffrey gibi biriyle rol oyunu oynamak yerine onun rolü içinde basit ama gerçek belli bir görev seçin, istediğiniz sonuçlarla ilgili ona kısa bir genel bakış sunun ve onun yolundan çekilin. </st><st c="17619">Ardından rolünün her yönünde ustalaşana kadar her görevin karmaşıklığını yavaş yavaş artırın. </st><st c="17713">Yolda ilerlerken birkaç hata yapabilir fakat yapıcı için hatalar öğrenmenin hammaddesidir.</st></p>
			<p><st c="17803">Son sırada </st><span><st c="17815">izlemek</st></span><st c="17822"> bulunur. </st><st c="17832">İzleyiciler rol oyunu oynayarak fazla bir şey öğrenemezler. </st><st c="17892">Yaparak da öğrenemezler. </st><st c="17917">En resmi eğitim programları bu unsurların hepsini birleştirdiği için izleyiciler genellikle zayıf öğrenciler olarak görülürler. </st><st c="18045">Bu doğru olabilir ama illa zayıf öğrenciler olmak durumunda değillerdir.</st></p>
			<p><st c="18117">İzleyiciler, kendilerine toplam performansı görme şansı tanındığında çok fazla şey öğrenebilirler. </st><st c="18217">Bir görevin tek tek her parçasını incelemek onlar için dijital bir fotoğrafın tek tek her pikselini incelemek kadar anlamlıdır. </st><st c="18345">Bu tür öğrenmenin önemli yanı her pikselin içeriği, geri kalan tümüne göre konumudur. </st><st c="18431">İzleyiciler sadece tam resme baktıklarında bunu görebilirler.</st></p>
			<p><st c="18492">Aslında ben de bu şekilde öğrenirim. </st><st c="18530">Yıllar önce, görüşmelere ilk başladığımda, bir kişiyle görüşme yaptıktan sonra o kişi hakkında bir rapor yazma becerisini öğrenmek için çok uğraştım. </st><st c="18680">Gereken her adımı anladım ama bir türlü onları yan yana getiremiyordum. </st><st c="18752">Meslektaşlarımdan bazıları bir raporu bir saatte çıkarıyordu; benim içinse bu rapor günümün çoğunu alıyordu. </st><st c="18861">Sonra bir gün, suratsız bir şekilde dikte makineme dik dik bakarken yan odadaki analistin sesini duydum. </st><st c="18966">O kadar hızlı konuşuyordu ki ilk başta telefonda olduğunu sandım. </st><st c="19032">Ancak birkaç dakika sonra bir rapor dikte ettiğini anlayabildim. </st><st c="19097">İlk defa birisini “iş üzerindeyken” duymuştum. </st><st c="19144">Bitmiş sonuçları birçok kez görmüştüm, çünkü başkalarının raporlarını okuyarak öğreneceğimiz varsayılıyordu fakat daha önce hiç, başka bir analisti yaratım anında duymamıştım. </st><st c="19320">Bu bir aydınlanmaydı. </st><st c="19342">En sonunda her şeyin uyumlu bir bütün halinde nasıl bir araya gelmesi gerektiğini görmüştüm. </st><st c="19435">Dikte makinemi almam gerektiğini hatırladım, sesin temposunu ve hatta komşumun aksanını taklit ettim ve kelimelerin akmaya başladığını hissettim.</st></p>
			<p><st c="19580">Eğer bir izleyiciye öğretmeye çalışıyorsanız şimdiye kadar bilinen en etkin yöntem onu sınıftan çıkarmaktır. </st><st c="19690">Onu kılavuzlardan uzaklaştırın ve en deneyimli performansçılarınızdan birinin yanına oturtun.</st></p>
			<p><st c="19783">- - -</st></p>
			<p><st c="19789">Michelle Miller ve Judi Langley gibi büyük yöneticilerin hikâyelerinde, başarılarının kalbinde bireyselliğe duydukları minnettarlığın yattığını gördük. </st><st c="19942">Bu, yöneticilerin başka becerilere ihtiyacı yok demek değildir. </st><st c="20006">Birkaçını sıralamak gerekirse, iyi iş alımları yapabilmeli, beklentileri koyabilmeli ve kendi patronlarıyla üretken bir şekilde etkileşime girebilmelilerdir. </st><st c="20164">Fakat—içgüdüsel olarak—yaptıkları şey satranç oynamaktır. </st><st c="20222">Ortalama yönetici, çalışanlarının hepsinin aynı şeylerle motive olacağını ve aynı hedeflerle yönlendirilebileceğini, aynı tür ilişkileri arzu ettiklerini ve kabaca aynı yolla öğrendiklerini varsayar (veya umut eder). </st><st c="20439">İnsanlardan bekledikleri davranışları tanımlar ve onlara, doğal gelmeyen davranışlar üzerinde çalışmalarını söylerler. </st><st c="20558">Mevcut fikirlere boyun eğmek için doğal tarzlarının üstesinden gelebilenleri överler. </st><st c="20644">Kısacası, yöneticinin işinin her çalışanı kusursuz bir rol biçimine yoğurma veya dönüştürme olduğuna inanırlar.</st></p>
			<p><st c="20755">Büyük yöneticilerse bir kişinin tarzını değiştirmeye çalışmazlar. </st><st c="20822">Hiçbir zaman bir atı fille aynı şekilde hareket etmeye zorlamazlar. </st><st c="20890">Çalışanlarının nasıl düşündükleri, ilişkileri nasıl kurdukları, ne kadar fedakâr oldukları, ne kadar sabırlı olabilecekleri, ne kadar uzmanlığa sahip olmaları gerektiği, kendilerini ne kadar hazır hissetmeye ihtiyaç duydukları, onları neyin yönlendirdiği, onlara neyin meydan okuduğu ve hedeflerinin ne olduğu bağlamlarında çalışanlarının farklılık göstereceğini bilirler. </st><st c="21263">Bu karakter ve yetenek farklılığı kan türü gibidir: ırk, cinsiyet ve yaşın yüzeysel çeşitliliğini boydan boya keser ve her bireyin temel özgünlüğünü yakalar.</st></p>
			<p><st c="21420">Kan türleri gibi bu farklılıkların çoğu da kalıcıdır ve değişime direnir. </st><st c="21495">Bir yöneticinin en değerli kaynağı zamandır ve büyük yöneticiler zamanlarıyla yatırım yapmanın en etkin yolunun her çalışanın tam olarak nasıl farklı olduğunu tespit edip sonra da bu kalıcı mizacı genel plana en iyi şekilde nasıl yerleştireceğini bulmak olduğunu bilir.</st></p>
			<p><st c="21764">Başkalarını yönetme konusunda uzmanlaşmak için bu iç görüyü eylemlerinize ve etkileşimlerinize taşımalısınız. </st><st c="21875">Büyük yöneticiliğin dönüştürmekle değil, serbest bırakmakla ilgili olduğunu hep hatırlayın. </st><st c="21967">Bu, sürekli olarak çevrenizde değişiklikler yapmakla ilgilidir, böylelikle özgün katılım, özgün ihtiyaçlar ve her çalışanın özgün tarzı başıboş bırakılabilir. </st><st c="22126">Bir yönetici olarak başarınız neredeyse tümüyle bunu yapma yeteneğinize bağlıdır.</st></p>
			<p><span><st c="22207">İlk olarak Mart 2005 sayısında yayınlanmıştır.</st></span></p>
		</div>
	<div id="charCountTotal" value="22254"></div></body>
</html>
