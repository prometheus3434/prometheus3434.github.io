<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-20</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-20" lang="tr-TR" xml:lang="tr-TR">
		<div>
			<p><span><st c="0">Olumsuz Psikolojik BTG</st></span></p>
			<p><st c="23">Bu tür BTG’nin olumsuz fiziksel BTG’ye kıyasla birkaç avantajı vardır. </st><st c="95">Birincisi, buradaki zulüm görünür değildir; kanama içte ve daha sonra gerçekleşir. </st><st c="178">İkincisi, yasaklayıcı kuvvetleriyle beynin korteks merkezlerini bastırdığından dolayı, fiziksel tepki olasılığını azaltır. </st><st c="301">Üçüncüsü, kişinin hissedebileceği psikolojik acı miktarı neredeyse sonsuz olduğundan, psikolojik BTG’nin yönelim ve yayılım olanakları kat kat daha fazladır. </st><st c="459">Dördüncüsü, tekmeyi tatbik ettiren kişi bu kirli işi kendisi hiç bulaşmadan sisteme yaptırabilir. </st><st c="557">Beşincisi, bunu uygulayanlar (bir üsttekiler) doğrudan şiddet uygulamaktan tiksinebilirler, ama bu yöntemden ego tatmini duyabilirler. </st><st c="692">Son olarak ise çalışan şikâyet etse bile, her zaman için paranoyak olmakla suçlanabilir; çünkü ortada gerçek bir saldırı olduğuna dair somut bir kanıt yoktur. </st></p>
			<p><st c="851">Peki olumsuz BTG’nin başardığı şey nedir? </st><st c="893">Tekmeyi bastığımda (fiziksel ya da psikolojik olarak) kim motive edilmiş olur? </st><st c="972">Ben motive olmuş, </st><span><st c="990">sen</st></span><st c="993"> hareket etmiş olursun! </st><st c="1017">Olumsuz BTG motivasyona neden olmaz, sadece hareket ettirir. </st></p>
			<p><span><st c="1078">Olumlu BTG</st></span></p>
			<p><st c="1088">Motivasyon konusunu ele alalım. </st><st c="1121">Size “Bunu benim için ya da şirket için yap, ben de sana karşılığında bir ödül, bir teşvik, daha üst bir statü, terfi, bunlara karşılık gelebilecek endüstriyel organizasyonda mevcut bütün şeyleri vereyim” dediğimde, sizi motive etmiş mi oluyorum? </st><st c="1368">Yöneticilerden aldığım ezici cevap, “Evet, bu motivasyondur” oluyor.</st></p>
			<p><st c="1436">Bir yaşına girmiş, teriyer cinsi bir köpeğim var. </st><st c="1487">Küçük bir köpek yavrusuyken onu hareket ettirmek istediğimde, arkasına bir tekme atıyordum ve o da hareket ediyordu. </st><st c="1604">Fakat artık bu itaat eğitimine bir son verdim ve teriyerimin hareket etmesini istediğimde ona artık bir köpek bisküvisi veriyorum. </st><st c="1735">Bu örnekte motive edilen kimdir—köpek mi, yoksa ben mi? </st><st c="1791">Köpek bisküviyi istiyor, fakat onu hareket ettirmek isteyen benim. </st><st c="1858">Burada da motive edilen benim ve hareket eden de köpek. </st><st c="1914">Bu örnekte yaptığım tek şey BTG’yi ön cepheden uygulamak oldu; itmek yerine çekmiş oldum. </st><st c="2004">İşletmeler bu tür olumlu BTG’ler kullanmak istediklerinde, çalışanları zıplatmak için önlerinde sallayabilecekleri çok sayıda ve çok çeşitli türlerde köpek bisküvisi (insanlar için şekerleme) bulabilirler.</st></p>
			<h2><span><st c="2209">Motivasyon Hakkındaki Mitler</st></span></h2>
			<p><st c="2238">BTG neden motive etmez? </st><st c="2263">Eğer köpeğimi (önden ya da arkadan) tekmelersem, hareket edecektir. </st><st c="2331">Peki, onu tekrar hareket ettirmek istediğimde ne yapmam gerekir? </st><st c="2396">Onu tekrar tekmelemeliyim. </st><st c="2423">Benzer şekilde, bir insanın pilini şarj edebilirim; ve bittiğinde yeniden şarj edebilirim. </st><st c="2514">Fakat motivasyondan ancak kişi kendi kendisinin jeneratörü olduğunda bahsedebiliriz. </st><st c="2599">Böylelikle kişinin dışardan gelen bir dürtüye ihtiyacı olmaz. </st><st c="2661">Kişi o şeyi </st><span><st c="2673">yapmak </st></span><st c="2680">ister.</st></p>
			<p><st c="2686">Bunu aklımızda tutarak, “motivasyon” aşılama girişimleri olarak geliştirilen bazı olumlu BTG personel pratiklerini gözden geçirebiliriz:</st></p>
			<p><span><st c="2823">1. </st><st c="2827">Çalışma süresini azaltmak</st></span></p>
			<p><st c="2852">Bu insanları işe motive etmenin harika bir yolunu temsil eder—işten yakalarını kurtarmak! </st><st c="2943">Son 50 ya da 60 yıldır, çalışmada harcanan zamanı öylesine azalttık ki, yakında “6 günlük hafta sonu tatili” olacak. </st><st c="3060">Bu yaklaşımın ilginç bir varyasyonu iş dışı eğlence ve dinlenme programları geliştirmektir. </st><st c="3152">Bunun altında, birlikte oyun oynayanlar birlikte çalışır felsefesi yatıyor gibi görünmektedir. </st><st c="3247">Fakat gerçek şudur ki motive olmuş insanlar daha fazla çalışma saati isterler, daha az değil. </st></p>
			<p><span><st c="3341">2. </st><st c="3344">Sarmal şekilde artan ücretler</st></span></p>
			<p><st c="3373">Bu insanları motive etmiş midir? </st><st c="3407">Evet, bir sonraki maaş artışını gözlemeye. </st><st c="3450">Ortaçağ kafasına sahip bazılarının hâlâ iyi bir depresyonun çalışanları harekete geçireceğini söylediği görülüyor. </st><st c="3565">Eğer ücretleri artırmak işe yaramıyorsa ya da yaptırmayacaksa, azaltmak bunu başaracaktır diye düşünürler.</st></p>
			<p><span><st c="3671">3. </st><st c="3675">Ek yararlar </st></span></p>
			<p><st c="3687">İşletmeler, beşikten mezara kadar ek yarar sağlamada, sosyal devletlerin en sosyalini bile geride bırakmıştır. </st><st c="3798">Bildiğim bir şirket, resmi olmayan bir “ayın ek yararı kulübü” gibi bir şeyi bir süre için yürüttü. </st><st c="3898">Bu ülkedeki yan ödemelerin maliyeti aylıkların yüzde 25’ini bulmaktadır. </st><st c="3971">Ve biz hâlâ motivasyon diye ağlıyoruz. </st></p>
			<p><st c="4010">İnsanlar daha fazla para ve güvenlik karşılığında hiçbir zaman olmadığı kadar daha az çalışma zamanı harcamaktadır ve bu trend tersine çevrilemez. </st><st c="4157">Bu yararlar artık ödül değil, haktır. </st><st c="4195">Haftada 6 günlük çalışma insanlık dışı bir uygulama, günde 10 saatlik çalışma ise sömürüdür; genişletilmiş sağlık sigortaları temel bir gerekliliktir ve de hisse opsiyonları Amerikan inisiyatifinin selametidir. </st><st c="4406">Geçmiş dönemler bütün zamanlar için canlanmayacaksa, çalışanların psikolojik tepkisi, şirketin saati geriye çevirdiği yönünde olacaktır. </st></p>
			<p><st c="4543">İşletmeler çalışanlarının gerek ekonomik sinirlerinin gerekse tembellik sinirlerinin doymak bilmez bir iştaha sahip olduğunu kavramaya başladıkça, bilimsel çalışmadan ziyade hümanist bir geleneğe dayanarak yöneticileri insanlarla nasıl başa çıkılacağını bilmemekle suçlayan davranış bilimcilere kulak vermeye başladılar. </st><st c="4864">Böylece bir sonraki BTG ortaya çıktı. </st></p>
			<p><span><st c="4902">4. </st><st c="4905">İnsan ilişkileri eğitimi</st></span></p>
			<p><st c="4929">Konuyla ilgili 30 yılı aşkın bir öğretim ve insanları yönetmede psikolojik yaklaşımların denendiği birçok örnek oldukça masraflı insan ilişkileri programlarıyla sonuçlandı; ama sonunda gene aynı soru: işçileri nasıl motive edersiniz? </st><st c="5164">Burada da tırmanışlar yaşandı. </st><st c="5195">Otuz yıl önce “Lütfen koridora tükürmeyin” diye uyarmak gerekiyordu. </st><st c="5264">Bugün ise çalışanın üstündeki yöneticinin psikolojik bakımdan uygun tutumu sergilediğine ikna olması için üç kez “lütfen” gerekmektedir.</st></p>
			<p><st c="5400">İnsan ilişkileri eğitimlerinin motivasyon üretmedeki başarısızlığı, bizzat nezaretçi ve yöneticilerin, kişiler arası ilişki pratiklerinde bizzat kendilerine psikolojik olarak dürüst davranmadıkları gibi bir sonuca varmalarına yol açtı. </st><st c="5637">Bu yüzden de insan ilişkileriyle ilgili daha ileri bir BTG biçimi, duyarlılık eğitimi gelişti.</st></p>
			<p><span><st c="5731">5. </st><st c="5735">Duyarlılık eğitimi</st></span></p>
			<p><st c="5753">Kendinizi gerçekten, ama gerçekten anlıyor musunuz? </st><st c="5806">Diğer insanlara gerçekten, ama gerçekten güveniyor musunuz? </st><st c="5866">Gerçekten, ama gerçekten işbirliği yapıyor musunuz? </st><st c="5918">Duyarlılık eğitiminin başarısızlığı, bu tekniğin oportünist sömürücüleri tarafından şimdilerde, duyarlılık eğitimi kurslarının gerektiği gibi (beş kere) yürütülmemiş olmasından kaynaklanan bir başarısızlık olarak açıklanıyor. </st></p>
			<p><st c="6144">Konfor, ekonomi ve kişiler arası ilişkiler BTG’lerinden sadece geçici kazanımlar elde edildiğinin kavranmasıyla birlikte, personel yöneticileri hatanın yaptıkları şeyde değil, çalışanların onların yaptıklarının değerini bilmemesinde yattığı sonucuna vardılar. </st><st c="6404">Bu yargı iletişim alanını, “bilimsel olarak” kutsanmış yeni bir BTG’yi gündeme getirdi. </st></p>
			<p><span><st c="6492">6. </st><st c="6495">İletişim</st></span></p>
			<p><st c="6503">İletişim profesörleri yönetici eğitimi programlarını yürüten öğretim üyelerine katılmaya ve çalışanların yöneticilerin onlar için neler yaptığını anlamalarına yardımcı olmaya davet edildiler. </st><st c="6696">Şirket bültenleri, brifingler, nezaretçilerin iletişimin önemi konusunda eğitilmesi ve her türlü propaganda ortalığı kapladı; hatta bugün bir Uluslararası İşletme Editörleri Konseyi bile var. </st><st c="6888">Fakat sonuç olarak hiçbir motivasyon elde edilebilmiş değil. </st><st c="6949">Bu durumda şu aşikâr fikir öne çıktı: Belki de yönetici çalışanların söylediklerini duymuyordu ve böylece bir sonraki BTG ortaya çıktı. </st></p>
			<p><span><st c="7085">7. </st><st c="7088">İki yollu iletişim</st></span></p>
			<p><st c="7106">Yönetim moral etütleri, öneri planları ve grup katılım programları yapılması talimatını verdi. </st><st c="7202">Sonrasında, yöneticiler ve çalışanlar birbirleriyle hiç olmadığı kadar iletişime girdiler ve birbirlerini dinlediler. </st><st c="7320">Fakat motivasyon konusunda pek bir gelişme olmadı. </st></p>
			<p><st c="7371">Davranış bilimcileri kavramlaştırmalarını ve verilerini tekrar gözden geçirdiler ve insan ilişkilerini bir adım daha ilerlettiler. </st><st c="7502">Üst-düzey-ihtiyaçlar psikologları olarak adlandırılanların yazılarında donuk bir hakikat ışığı belirmeye başladı. </st><st c="7616">Söylediklerine göre insanlar kendilerini gerçekleştirmek istiyordu. </st><st c="7684">Ne yazık ki sonunda “gerçekleştirme” psikologları ile insan ilişkileri psikologları birbirine karıştı ve yeni bir BTG ortaya çıktı.</st></p>
			<p><span><st c="7815">8. </st><st c="7819">İşe katılım </st></span></p>
			<p><st c="7831">Teorik düzeyde niyet bu olmasa bile, işe katılım genellikle “onlara büyük resmi gösterin” şeklini aldı. </st><st c="7935">Örneğin, bir işçi montaj hattında anahtarla günde 10.000 vida sıkıyorsa, ona bir Chevrolet üretmekte olduğunu söyleyin. </st><st c="8055">Bir başka yaklaşım çalışanlara, yaptıkları işi bir ölçüde kendilerinin belirledikleri “hissini” verme amacını güdüyordu. </st><st c="8176">Burada amaç, özlü bir görev kazanımı değil, bir tür kazanım </st><span><st c="8236">duygusu </st></span><st c="8244">vermekti. </st><st c="8254">Oysa gerçek kazanım, kuşkusuz, onu mümkün kılacak bir görev gerektirir.</st></p>
			<p><st c="8325">Fakat hâlâ ortada bir motivasyon yoktu. </st><st c="8366">Bu durum çalışanların hasta olmaları gerektiği şeklindeki kaçınılmaz sonucu gündeme getirdi ve bir sonraki BTG’yi. </st></p>
			<p><span><st c="8481">9. </st><st c="8484">Çalışan danışmanlığı </st></span></p>
			<p><st c="8505">BTG’nin bu biçiminin ilk sistemli uygulanışı, Western Electric şirketinde 1930’ların başlarında yapılan Hawthorne deneyine mal edilebilir. </st><st c="8644">O tarihte, çalışanların fabrikanın rasyonel işleyişine müdahale eden irrasyonel düşüncelere sahip olduğu keşfedildi. </st><st c="8761">Bu durumda danışmanlık, çalışanların kendi sorunları hakkında birisiyle konuşarak rahatlamalarını sağlamanın bir aracı oluyordu. </st><st c="8890">Danışmanlık teknikleri ilkel olmakla birlikte program gerçekten geniş kapsamlıydı. </st></p>
			<p><st c="8973">Danışmanlık yaklaşımı, İkinci Dünya Savaşı sırasında yaşananlar sonucunda zarar gördü; çünkü şimdi bizzat bu programların kuruluşların işleyişine müdahale ettiği ortaya çıkmıştı; danışmanlar yardımsever dinleyiciler olma rollerini unutup öğrendikleri problemlerle ilgili bir şeyler yapmaya çalışmaya başlamışlardı. </st><st c="9288">Her şeye rağmen psikolojik danışmanlık İkinci Dünya Savaşının olumsuz etkisini atlatmayı başardı; bugün ise daha da gelişkin bir içerikle yeniden serpilmeye başlamıştır. </st><st c="9458">Fakat ne yazık ki bu programların çoğu, tıpkı diğerleri gibi, işçilerin nasıl motive edileceğini bulma talebinin baskısını hafifletmiş gibi görünmemektedir. </st></p>
			<p><st c="9615">BTG sadece kısa vadeli hareket sağlamada başarılı olduğu için, bu programların maliyetinin sürekli artacağından ve eski olumlu BTG’ler doygunluk noktalarına ulaştığında yenilerinin geliştirileceğinden kuşku duymamak gerekir. </st></p>
			<h2><span><st c="9840">Hijyen mi, Motive Edici Faktörler mi?</st></span></h2>
			<p><st c="9877">Değişmez sorumuzu şu şekilde yeniden ifade edelim: Bir çalışanın işine nasıl bir jeneratör yerleştirebilirsiniz? </st><st c="9991">Teorik ve pratik önerilerin sunulabilmesi için, önce benim iş tutumlarının motivasyonu-hijyeni teorimi kısaca gözden geçirmek gerekmektedir. </st><st c="10132">Bu teori ilk olarak mühendisler ve muhasebecilerin yaşadıkları olayların incelenmesinden çıkmıştı. </st><st c="10231">Daha sonra, nüfusun geniş bölümleriyle ilgili (bazıları komünist ülkelerde olmak üzere) en az 16 araştırma daha yapıldı ve böylece özgün araştırma iş tutumları alanındaki en çok tekrarlanan çalışmalardan biri haline geldi. </st></p>
			<p><st c="10454">Bu çalışmalardan elde edilen bulgular, farklı prosedürler izleyen diğer birçok araştırmanın da katkısıyla, iş tatmini (ve motivasyon) sağlayan faktörlerin iş tatminsizliğine yol açan faktörlerden farklı olduğunu ortaya koydu. </st><st c="10680">İş tatmininin mi, yoksa tatminsizliğinin mi incelendiğine bağlı olarak farklı faktörleri dikkate almak gerektiği için, bu iki duygunun birbirlerinin zıttı olmadığı söylenebilir. </st><st c="10858">İş tatmininin zıttı iş tatminsizliği değil, iş tatmininin </st><span><st c="10916">olmamasıdır;</st></span><st c="10928"> ve de benzer bir şekilde iş tatminsizliğinin zıttı iş tatmini değil, iş tatminsizliğinin </st><span><st c="11018">olmamasıdır. </st></span></p>
			<p><span><img src="image/Screen_Shot_2019-09-08_at_19.34.00.png" alt="" /><st c="11031"></st></span></p>
			<p><st c="11326">Genellikle tatmin ve tatminsizliği birbirinin zıttı olarak, yani tatmin etmeyen şeyin tatminsizlik yaratması gerekir diye düşündüğümüzden, bu kavramlaştırma semantik açısından bir problemdir. </st><st c="11518">Fakat mesele insanların işteki davranışlarını anlamaksa, burada basit bir kelime oyunundan daha fazlası söz konusudur.</st></p>
			<p><st c="11636">Burada insanların iki farklı ihtiyacı söz konusudur. </st><st c="11690">Birinci ihtiyaçlar kümesinin insanın hayvansal doğasından kaynaklandığı düşünülebilir; doğuştan gelen, çevreden gelebilecek acılardan kaçınma dürtüsü, artı temel biyolojik ihtiyaçlara koşullanmış bütün diğer öğrenilmiş dürtüler. </st><st c="11919">Örneğin temel bir biyolojik dürtü olan açlık, para kazanmayı bir zorunluluk haline getirir ve böylece para özgül bir dürtü haline gelir. </st><st c="12056">İkinci ihtiyaçlar kümesi benzersiz bir insani özellikle, başarı elde etme ve başarı yoluyla psikolojik gelişim yaşama yetisiyle ilgilidir. </st><st c="12195">Gelişme ihtiyacının itkileri gelişme getiren görevlerdir; işletme bağlamında ise işin içeriğidir. </st><st c="12293">Aynı şekilde, acıdan sakınma davranışını teşvik eden itkiler iş çevresinde de bulunur.</st></p>
			<p><st c="12379">İşe içkin gelişim faktörleri ya da </st><span><st c="12415">motive edici </st></span><st c="12428">faktörler şunlardır: başarı, başarı nedeniyle itibar kazanma, işin kendisi, sorumluluk, gelişme ya da ilerleme. </st><st c="12540">İşe içkin tatminsizlikten sakınma ya da hijyen (BTG) faktörleri ise şunları içerir: şirket politikası ve yönetimi, kişiler arası ilişkiler, çalışma koşulları, ücret, statü ve güvenlik.</st></p>
			<p><st c="12724">1685 çalışanla yapılan bir araştırmadan çıkarılan ve iş tatminine ve tatminsizliğine neden olan faktörlerin toplamı şekilde (</st><span><st c="12850">Bak.</st></span><st c="12855"> “12 Araştırmada Belirtilen İşteki Tutumları Etkileyen Faktörler”) gösterilmiştir. </st><st c="12938">Sonuçlar motive edici faktörlerin başlıca tatmin sebebi olduğunu ve hijyen faktörlerinin de başlıca tatminsizlik sebebi olduğunu göstermektedir. </st><st c="13083">12 farklı araştırmada incelenen çalışanlar arasında; birinci kademe nezaretçileri, meslek sahibi kadınlar, tarım sektörü idarecileri, yönetici konumlardan emekli olmak üzere olan erkekler, hastane bakım personeli, imalat nezaretçileri, hemşireler, gıda perakendecileri, subaylar, mühendisler, bilimciler, ev hizmetçileri, öğretmenler, teknisyenler, kadın montajcılar, muhasebeciler, Finli ustabaşılar ve Macar mühendisler bulunmaktadır.</st></p>
			<p><st c="13519">Bu kişilere işyerlerinde aşırı tatmine ve aşırı tatminsizliğe neden olan olgular sorulmuştur. </st><st c="13614">Verdikleri cevaplar toplam “olumlu” olgular ve toplam “olumsuz” olgular yüzdelerine ayrılarak şekle konulmuştur. </st><st c="13727">(Çoğu zaman en az iki faktör tek bir olguya bağlanabildiği için, toplam rakam, hem “hijyen” hem de “motive ediciler” tarafında yüzde 100’ü aşmaktadır; örneğin ilerleme genellikle sorumluluk varsayımına eşlik eder.) </st></p>
			<p><st c="13942">Örnek olarak, çalışan üzerinde olumsuz bir etkisi olan başarıyla ilgili tipik bir cevap şudur: “Mutsuzum, çünkü işimi başarılı bir şekilde yapamıyorum.” Şirket politikası ve yönetimiyle ilgili sayıca az olumlu iş olgularına ilişkin tipik bir örnek ise şudur: “Mutluyum, çünkü şirket bölümü öyle iyi yeniden organize etti ki, artık anlaşamadığım o adama bağlı değilim.”</st></p>
			<p><st c="14310">Şeklin sağ tarafının gösterdiği gibi iş tatmini sağlayan tüm faktörlerin yüzde 81’i motive edici faktörlerdir. </st><st c="14422">Ve de çalışanlarda tatminsizliğe yol açan faktörlerin yüzde 69’unu hijyen öğeleri oluşturur.</st></p>
			<p><span><st c="14514">Ebedi üçgen</st></span></p>
			<p><st c="14526">Personel yönetiminde üç genel felsefe vardır. </st><st c="14573">Birincisi organizasyon teorisine, ikincisi endüstriyel mühendisliğe, üçüncüsü de davranış bilimine dayanır. </st></p>
			<p><st c="14681">Organizasyon teoricilerine göre, insan ihtiyaçları o kadar irrasyoneldir ya da o kadar değişken ve özgül durumlara uyarlanabilirdir ki, personel yönetiminin başlıca işlevi durumun gerektirdiği kadar pragmatik olmaktır. </st><st c="14900">Eğer işler gerektiği gibi organize edilirse, diye fikir yürütürler, sonuç en verimli iş yapısı olacak ve bu doğal olarak en gözde iş tutumlarını getirecektir. </st></p>
			<p><st c="15059">Endüstri mühendislerine göre, insanlar mekanik yönelimlidir ve ekonomik olarak motive olurlar; ve insan ihtiyaçları en iyi şekilde kişinin en verimli iş süreçlerine uyarlanmasıyla karşılanabilir. </st><st c="15255">Buradan hareketle, personel yönetiminin hedefi en uygun teşvik sistemini oluşturmak ve insan makinesinin en verimli kullanımını kolaylaştıracak özgül çalışma koşullarını tasarlamak olmalıdır. </st><st c="15447">Mühendisler, işleri en verimli işleyişin önünü açacak şekilde yapılandırarak, optimal iş organizasyonunun ve gereken iş tutumlarının elde edilebileceğini düşünürler.</st></p>
			<p><st c="15612">Davranış bilimcileri grup duyguları, bireysel çalışanların tutumları ve kuruluşun sosyal ve psikolojik iklimi üzerinde yoğunlaşırlar. </st><st c="15747">Bu yaklaşım bir ya da birden çok değişik hijyenik ve motive edici ihtiyaca vurgu yapar. </st><st c="15835">Personel yönetimine genel yaklaşımı, sağlıklı işçi tutumları aşılamak ve insani değerlerle uyumlu olduğu düşünülen örgütsel bir atmosfer yaratmak umuduyla, insan ilişkileri eğitiminin şu ya da bu türüne vurgu yapmaktır. </st><st c="16055">Buradaki düşünce, düzgün tutumların verimli bir işe ve örgütsel yapıya yol açacağı inancıdır.</st></p>
			<p><st c="16148">Organizasyon teoricilerinin ve endüstri mühendislerinin yaklaşımlarının genel etkinliği üzerine her zaman canlı tartışmalar cereyan etmiştir. </st><st c="16291">Görünüşte her ikisi de büyük kazanımlar elde etmiştir. </st><st c="16346">Fakat davranış bilimcileri için her zaman şu rahatsız edici soru var olagelmiştir: Son çözümlemede kuruluşa daha çok masraf, örneğin işçi devri, devamsızlık, hatalar, emniyet kurallarının ihlali, grevler, çıktı kısıtlama, daha yüksek ücretler ve daha çok ek yarar getiren insani problemlerdeki maliyet nedir? </st><st c="16655">Diğer taraftan davranış bilimciler kendi yaklaşımları kullanıldığında personel yönetiminde elde edilen iyileşmelerin kanıtlarını kâğıda dökmekten genellikle geri durmaktadırlar. </st></p>
			<p><st c="16833">Motivasyon-hijyen teorisi personelden etkin şekilde yararlanmak için işin </st><span><st c="16907">zenginleştirilmesi </st></span><st c="16926">gerektiğini söyler. </st><st c="16946">Motive edici faktörleri manipüle ederek çalışanları motive etmeye yönelik sistemli bir deneme şimdilerde başlangıç aşamasındadır. </st><span><st c="17076">İşin zenginleştirilmesi </st></span><st c="17100">terimi embriyon halindeki bu hareketi tarif etmektedir. </st><st c="17156">Daha eski olan işin genişletilmesi teriminden kaçınmak gerekir, çünkü bu terim soruna ilişkin bir yanlış anlamadan kaynaklanan eski hataları çağrıştırmaktadır. </st><st c="17316">İşin genişletilmesi sadece işin yapısını daha büyük hale getirirken, işin zenginleştirilmesi çalışanın psikolojik gelişimi için olanaklar sağlar. </st><st c="17462">Bilimsel iş zenginleştirme oldukça yeni bir şey olduğu için, bu makalede sadece son zamanlarda sanayideki birkaç başarılı denemeden çıkmış olan ilkeler ve pratik adımlar gündeme getirilmekle yetinilecektir.</st></p>
			<p><span><st c="17668">İş yükleme</st></span></p>
			<p><st c="17679">Belirli işleri zenginleştirmeyi denerken yöneticiler genellikle çalışanlara alışkın oldukları işlerde gelişmeleri için fırsatlar tanımak yerine onların kişisel katkılarını azaltmaktadır. </st><st c="17867">Benim (dikey yüklemenin ya da motivasyon faktörleri sağlamanın karşıtı olarak) yatay iş yükleme olarak adlandıracağım bu tür çabalar daha önceki iş genişletme programlarında karşılaşılan sorunun aynısıdır. </st><st c="18073">İş yükleme sadece işin anlamsızlığını artırmaya yaramaktadır. </st><st c="18135">İşte bu yaklaşımdan bazı örnekler ve sonuçları:</st></p>
			<p><st c="18182">• Beklenilen üretim miktarını artırarak çalışana meydan okumak. </st><st c="18247">Bir işçi günde 10.000 cıvata sıkıyorsa, günde 20.000 cıvata sıkabilir mi bir düşünün. </st><st c="18333">Buradaki aritmetik sıfırı sıfırla çarptığımızda yine sıfırı elde edeceğimizi gösterir. </st></p>
			<p><st c="18420">• Anlamsız bir işe genellikle rutin yazı-çizi işi şeklinde bir diğer anlamsız iş eklemek. </st><st c="18510">Buradaki aritmetik de sıfıra sıfır eklemektir. </st></p>
			<p><st c="18557">• Aslında zenginleştirilmeye ihtiyaç duyan işleri dönüşümlü hale getirmek. </st><st c="18632">Bu, bir süre tabakları yıkadıktan sonra çatal kaşık yıkamaya geçmek anlamına gelir. </st><st c="18716">Buradaki aritmetik sıfırdan sıfır çıkarmaktır.</st></p>
			<p><st c="18762">• Daha az zorlayıcı olan işlerin daha büyük bir kısmının üstesinden gelebilmesi için işçiyi serbestleştirmek adına işin en zor kısımlarını kaldırmak. </st><st c="18913">Bu geleneksel endüstriyel mühendislik yaklaşımı toplama yapıyorum umuduyla çıkarma yapmak anlamına gelir.</st></p>
			<p><st c="19018">Bunlar, işin zenginleştirilmesi konusundaki ilk beyin fırtınası oturumlarında sıklıkla gündeme gelen yatay yükleme biçimleridir. </st><st c="19148">Yatay yüklemenin ilkeleri henüz yeterince ele alınmamış ve genel düzeyde kalmış olmakla birlikte, ben aşağıda faydalı olacağını düşündüğüm yedi başlangıç noktası sunuyorum.</st></p>
			<p><span><st c="19320">Başarılı bir uygulama</st></span></p>
			<p><st c="19342">Oldukça başarılı bir zenginleştirme deneyi örneği yatay ve dikey iş yüklemesi arasındaki ayrıma açıklık getirebilir. </st><st c="19460">Bu araştırmanın özneleri oldukça büyük bir şirkette istihdam edilen hissedar muhabirleriydi. </st><st c="19553">Özenle seçilmiş ve iyi bir eğitimden geçirilmiş olan bu muhabirlerin görevi görünüşte oldukça karmaşık ve meydan okuyucuydu. </st><st c="19678">Fakat neredeyse bütün performans ve işteki tutum göstergeleri düşüktü ve sonda yapılan mülakat işin zorlayıcılığının sözde kaldığını doğruluyordu. </st></p>
			<p><img src="image/Screen_Shot_2019-09-08_at_19.38.49.png" alt="" /><st c="19825"></st></p>
			<p><st c="20512">Başarılı bir birim olarak tanımlanmış bir grupla yapılan bir deney şeklinde başlatılan bir iş zenginleştirme projesinde, birimin işi şekilde (</st><span><st c="20654">Bak.</st></span><st c="20659"> “Dikey İş Yükleme İlkeleri”) tarif edilen ilkelere göre zenginleştirildi. </st><st c="20734">Bir kontrol grubu ise işini geleneksel şekilde yapmaya devam etti. </st><st c="20801">(Ayrıca Hawthorne etkisi denilen şeyi ölçmek, yani sadece çalışanlar şirketin farklı ya da yeni bir şey yapıp yapmadıklarını görmek amacıyla kendilerine daha fazla dikkat ayırdığını hissettikleri için üretkenliğin ve işe ilişkin tutumların yapay bir şekilde değişip değişmediğini gözlemek için “kendini bağlı hissetmeyen” iki muhabir grubu daha oluşturulmuştu. </st><st c="21162">Bu gruplardan elde edilen sonuçlar kontrol grubunun sonuçlarıyla büyük ölçüde aynıydı; basit tutmak için bu özette bunları ele alıyorum.) Her iki grup için de, olağan ücret artışları gibi her koşulda zaten yapılacak değişiklikler dışında, hijyende herhangi bir değişiklik yapılmadı.</st></p>
			<p><img src="image/Screen_Shot_2019-09-08_at_19.39.34.png" alt="" /><st c="21444"></st></p>
			<p><st c="21602">Başarılı birimdeki değişiklikler, şekildeki (</st><span><st c="21647">Bak.</st></span><st c="21652"> “Dikey İş Yükleme İlkeleri”) motive edici faktörlerin haftada ortalama bir tanesi olmak üzere, ilk iki ay içinde gerçekleştirildi. </st><st c="21784">Altıncı ayın sonunda başarılı birimdeki üyelerin kontrol grubundakileri performans bakımından geride bıraktıkları gözlemlendi; ek olarak işlerinden aldıkları tatta da bir artış fark edildi. </st><st c="21974">Ayrıca başarılı birimde daha düşük devamsızlık oranı söz konusuydu ve dolayısıyla terfi oranı da daha yüksekti. </st></p>
			<p><st c="22086">Bir diğer şekil (</st><span><st c="22103">Bak.</st></span><st c="22108"> “Şirket Deneyinde Görevlere İlişkin Tutumlarındaki Değişiklik”), performanstaki değişiklikleri göstermektedir. </st><st c="22220">Önce şubat ve mart aylarında, araştırma dönemi başlamadan ve sonra da araştırma dönemi boyunca her ayın sonunda yapılan ölçümler görülmektedir. </st><st c="22364">Hissedar hizmeti endeksi, enformasyonun doğruluğunu ve hissedar sorularına verilen cevapların hızı da dahil olmak üzere mektupların kalitesini göstermektedir. </st><st c="22523">Cari ayın endeks ortalaması önceki iki ayın ortalamasına göre ayarlanmıştır; bu, daha önceki ayların endeksi düşükse iyileşme sağlamanın daha zor olduğu anlamına gelmektedir. </st><st c="22698">“Başarılılar” altı aylık dönem başlamadan önce daha az iyi bir performans sergiliyorlardı ve performans hizmet endeksleri motive edici faktörlere dahil edildikten sonra da, yeni üstlendikleri sorumlulukların belirsizliği yüzünden olsa gerek, düşmeye devam etti. </st><st c="22960">Ne var ki üçüncü ayda performans iyileşmeye başladı ve daha sonra bu birimin üyeleri yüksek bir başarı düzeyine eriştiler. </st></p>
			<p><st c="23083">Şekil’de (</st><span><st c="23093">Bak.</st></span><st c="23098"> “Şirket Deneyinde Görevlere İlişkin Tutumlarındaki Değişiklik”) her iki grubun işlerine ilişkin tutumları görülmektedir. </st><st c="23220">Ölçüm önce mart ayının sonunda, ilk motive edici faktörün dahil edilmesinden hemen önce ve daha sonra da eylül ayı sonunda yapılmıştır. </st><st c="23356">Muhabirlere hepsi de motivasyonla ilgili 16 soru yöneltilmiştir. </st><st c="23421">Tipik bir soru şöyleydi: “İşinizde dişe dokunur katkılar yapmanızı sağlayacak kaç fırsat olduğunu düşünüyorsunuz?” Cevaplar 1’den 5’e kadar puanlandırıldı; mümkün olan en yüksek puan 80’di. </st><st c="23611">Kontrol grubunun tutumu aynı düzeyde kalırken (düşüş istatistiksel bakımdan önemli değildir), başarılılar birimi işleriyle ilgili çok daha olumlu bir konuma geldi.</st></p>
			<p><st c="23774">Bu muhabirlerin işleri nasıl yeniden yapılandırılmıştı? </st><st c="23831">Şekil’de (</st><span><st c="23841">Bak.</st></span><st c="23846"> “Şirket Deneyinde Muhabirlerin Görevlerinde Genişletme ile Zenginleştirme”), yatay yükleme olduğu farz edilen önerileri ve başarı grubunun işine dahil edilen fiili dikey yükleme değişiklikleri listelenmektedir. </st><st c="24058">“Dikey Yükleme” başlığından sonraki “ilke” başlığı altındaki büyük harfler “Dikey İş Yükleme İlkeleri”ndeki</st><span> </span><st c="24165">harflere denk gelmektedir. </st><st c="24193">Okuyucu reddedilen yatay yükleme biçimlerinin daha önce bahsettiğim yaygın belirtilerin hemen hemen aynıları olduğunu fark edecektir. </st></p>
			<h2><span><st c="24327">İş Zenginleştirmede İzlenecek Adımlar</st></span></h2>
			<p><st c="24364">Motive edici fikir pratikte gösterilmiş olduğuna göre, şimdi yöneticilerin bu ilkeleri çalışanlarıyla birlikte kurumsallaştırmak üzere izlemeleri gereken adımları şöyle sıralayabiliriz:</st></p>
			<p><st c="24550">1. </st><st c="24554">a) Endüstriyel mühendislik yatırımlarının değişiklikleri çok masraflı hale getirmeyeceği, b) tutumların zayıf olduğu c) hijyen faktörlerinin çok pahalı olduğu ve d) motivasyonun performansta bir fark sağlayacağı işleri seçin.</st></p>
			<p><st c="24779">2. </st><st c="24783">Bu işlere onların değiştirilebileceği inancıyla yaklaşın. </st><st c="24841">Yılların geleneği yöneticileri işin içeriğinin dokunulmaz olduğuna ve sahip oldukları tek eylem alanının insanları teşvik etmek olduğuna inandırmıştır.</st></p>
			<p><st c="24992">3. </st><st c="24996">İşi zenginleştirecek bir dizi değişikliği, bunların uygulanabilirliğini dikkate almadan, beyin fırtınasında ele alın.</st></p>
			<p><st c="25113">4. </st><st c="25117">Listeyi gerçek motivasyondan ziyade hijyen faktörleri içeren önerileri tasfiye edecek şekilde süzgeçten geçirin.</st></p>
			<p><st c="25229">5. </st><st c="25233">Listeyi “onlara daha fazla sorumluluk verin” gibi pratikte nadiren uygulanan genellemelerden arındırın. </st><st c="25337">Bu çok aşikâr gelebilir, ama motive edici sözlerden sanayide bir türlü vazgeçilmemiştir; yapılan sadece bunların daha akılcı hale getirilmesi ve dışarıdan desteklenmesi olmuştur. </st><st c="25516">Örneğin “sorumluluk”, “büyüme”, “başarı” ve “meydan okuma” gibi sözler, bütün kuruluşlarda vatanseverlik marşları düzeyine çıkarılmıştır. </st><st c="25654">Bayrağa bağlılığın ülkeye yapılacak katkılardan daha önemli olduğuna dair iddiada simgelenen alışılagelmiş o eski problem; özden çok biçimi izlemek. </st></p>
			<p><st c="25803">6. </st><st c="25806">Listeyi </st><span><st c="25814">yatay </st></span><st c="25820">yükleme önerilerini saf dışı edecek şekilde süzgeçten geçirin. </st></p>
			<p><st c="25883">7. </st><st c="25886">İşleri zenginleştirilecek olan çalışanların doğrudan katılımından kaçının. </st><st c="25961">Onların önceden ifade ettikleri fikirler önerilen değişiklikler için şüphesiz değerli bir kaynak oluşturacaktır, fakat doğrudan müdahale etmeleri süreci insan ilişkileri </st><span><st c="26131">hijyeni </st></span><st c="26139">ile bulandırır ve onlara katkı yaptıkları </st><span><st c="26181">hissinden </st></span><st c="26191">başka bir şey vermez. </st><st c="26213">İşin değiştirilmesi gerekmektedir ve motivasyonu üretecek şey işin içeriğidir, katılmış olmakla ilgili tutumlar ya da bir işi oluşturmaya içkin olan meydan okuma değildir. </st><st c="26385">Bu süreç kısa bir süre sonra sona erecektir; motivasyonu belirleyecek olan çalışanların bundan sonra yapacakları olacaktır. </st><st c="26509">Katılım duygusu sadece kısa vadeli hareketlenmeler getirebilir. </st></p>
			<p><img src="image/Screen_Shot_2019-09-08_at_19.41.18.png" alt="" /><st c="26573"></st></p>
			<p><st c="26742">8. </st><st c="26745">İlk iş zenginleştirme çabalarında kontrollü bir deney oluşturun. </st><st c="26810">Motive edici unsurların belli bir zaman boyunca sistemli olarak dahil edileceği bir deneysel birim ile hiçbir değişikliğe gidilmeyecek olan bir kontrol biriminden oluşan en az iki denk grup oluşturun. </st><st c="27011">Her iki grupta da hijyenin deney süresi boyunca doğal seyrini takip etmesine izin verilmelidir. </st><st c="27107">Uygulamaya sokma öncesi ve sonrasındaki performans ve iş tutumları testleri zenginleştirme programlarının etkinliğini ölçmek için gereklidir. </st><st c="27249">Tutum testi, çalışanların kendilerine verilmiş olan işler hakkındaki düşüncelerini kendilerini çevreleyen tüm hijyen duygularından ayırmak için, sadece motive edici konularla sınırlanmalıdır.</st></p>
			<p><st c="27440">9. </st><st c="27444">Deneysel grupta ilk birkaç haftada performans düşüşüne hazırlıklı olun. </st><st c="27516">Yeni bir işe geçmek verimlilikte geçici bir düşüşe yol açabilir.</st></p>
			<p><st c="27580">10. </st><st c="27585">İlk kademe nezaretçilerinizin yaptığınız değişiklikler konusunda kaygı duymalarına ve muhalefet etmelerine hazırlıklı olun. </st><st c="27709">Kaygı, değişikliklerin kendi birimlerinde performans düşüşüne yol açacağı korkusundan ileri gelir. </st><st c="27808">Muhalefet ise nezaretçilerin kendilerine ait olduğunu düşündüğü performans sorumluluğuna çalışanlar sahip çıktığında boy gösterir. </st><st c="27939">Performansı denetleme görevi olmadığında nezaretçiye yapacak fazla iş kalmayacaktır. </st></p>
			<p><img src="image/Screen_Shot_2019-09-08_at_19.43.03.png" alt="" /><st c="28024"></st></p>
			<p><st c="29939">Halbuki başarılı bir deneyden sonra nezaretçiler, daha önce tüm zamanlarını astlarının çalışmasını denetlemeye harcadıkları için yapmaya hiçbir zaman vakit bulamadıkları ya da ihmal ettikleri nezaret ve yönetim işlevleri olduğunu keşfetmektedirler. </st><st c="30188">Örneğin, bildiğim büyük bir kimya şirketinin Ar-Ge bölümünde laboratuvar asistanlarının nezaretçileri teorik olarak onların eğitim ve değerlendirilmesinden de sorumluydular. </st><st c="30362">Ne var ki bu işlevler eskiden beri önemsenmeden rutin bir şekilde yapılıyordu. </st><st c="30441">Ama asistanların performansının pasif gözlemcileri olmaktan çıktıkları bir zenginleştirme programından sonra nezaretçiler artık tüm zamanlarını performans değerlendirmelerine ve eğitim yoluyla yönetmeye ayırabilir hale geldiler. </st></p>
			<p><st c="30670">Çalışan merkezli nezaret tarzı denilen şeye nezaretçilerin eğitilmesi yoluyla değil, onların yaptıkları işin değiştirilmesiyle ulaşılabilir. </st></p>
			<p><st c="30811">İşin zenginleştirilmesi tek seferlik bir girişim değil sürekli bir yönetim işlevidir. </st><st c="30897">İlk değişiklikler oldukça uzun bir dönem boyunca sürdürülmelidir. </st><st c="30963">Bunun birkaç sebebi vardır.</st></p>
			<p><st c="30990">• Değişiklikler işi, ücreti ödenen beceriyle kıyaslanabilir bir meydan okuma düzeyine getirmelidir. </st></p>
			<p><st c="31091">• Halen daha yeteneği olanlar giderek bunu daha iyi sergileyebilecek ve daha yüksek işlere terfi edebileceklerdir. </st></p>
			<p><st c="31206">• Hijyen faktörlerinin tersine motive edici unsurlar doğaları gereği çalışanların tutumları üzerinde daha uzun süreli bir etkiye sahiptir. </st><st c="31345">İşin tekrar zenginleştirilmesi gerekebilir, fakat bu hijyen ihtiyacı kadar sık olmayacaktır. </st></p>
			<p><st c="31438">Ne bütün işler zenginleştirilebilir, ne de bütün işlerin zenginleştirilmesi gerekir. </st><st c="31523">Ne var ki şu anda hijyene ayrılan zaman ve paranın sadece küçük bir yüzdesi iş zenginleştirme çabalarına ayrılacak olsa, bunun insan tatmini ve ekonomik kazanım açısından getirisi, sanayinin ve toplumun daha iyi bir personel yönetimi uğruna gösterdiği çabalardan şimdiye kadar elde ettiklerinden çok daha büyük olacaktır. </st></p>
			<p><st c="31845">İşin zenginleştirilmesine ilişkin savunduğumuz fikir şöyle özetlenebilir: Eğer bir işte çalışanlarınız varsa, onları kullanın. </st><st c="31972">Eğer onları kullanamıyorsanız ya otomasyona giderek ya da daha az yetenekli olanları seçerek onlardan kurtulun. </st><st c="32084">Eğer hem onları kullanamıyor hem de onlardan kurtulamıyorsanız, bir motivasyon sorunuyla karşılaşacaksınız demektir. </st></p>
			<p><span><st c="32201">İlk olarak Eylül 1987 sayısında yayınlanmıştır.</st></span></p>
		</div>
	<div id="charCountTotal" value="32248"></div></body>
</html>
