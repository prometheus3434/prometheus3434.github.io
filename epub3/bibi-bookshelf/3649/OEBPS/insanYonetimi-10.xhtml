<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-10</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-10" lang="tr-TR" xml:lang="tr-TR">
		<div>
			<p><span><st c="0">Yakınlık sağlayıcı tarz</st></span></p>
			<p><st c="23">Dayatıcı lider “Ne diyorsam onu yap” talebinde bulunurken ve güven verici lider “Benimle birlikte gelin” diye zorlarken, yakınlık sağlayıcı lider “İnsanlar her şeyden önce gelir” der. </st><st c="208">Bu liderlik tarzı insanlar etrafında döner; savunucuları görevlerden ve hedeflerden çok bireylere ve onların duygularına değer verir. </st><st c="342">Yakınlık sağlayıcı lider, çalışanları mutlu tutmaya ve aralarında uyum yaratmaya çalışır. </st><st c="432">Güçlü duygusal bağlar kurarak ve ardından böyle bir yaklaşımın semeresini toplayarak, yani sıkı sadakate dayanarak insanları yönetir. </st><st c="566">Bu tarzın da iletişim üzerinde belirgin bir olumlu etkisi vardır. </st><st c="632">Birbirlerinden hoşlanan insanlar aralarında bolca konuşurlar. </st><st c="694">Aynı fikirleri, aynı heyecanı paylaşırlar. </st><st c="737">Yakınlık sağlayıcı tarz esnekliği de yukarıya taşır; arkadaşların birbirlerine olan güveni mutat inovasyona ve risk almaya olanak verir. </st><st c="874">Esnekliğin yükselmesinin bir başka sebebi de yakınlık sağlayıcı liderin, ev hayatı kurallarını olgunlaşma sürecindeki gence göre ayarlayan bir aile büyüğü gibi davranması, çalışanların işlerini nasıl yapacakları konusunda gereksiz kısıtlamaları dayatmamasıdır. </st><st c="1135">Böyle liderler insanlara işlerini kendi düşüncelerine göre en etkin şekilde yapma özgürlüğünü tanırlar.</st></p>
			<p><st c="1238">İyi yapılan işi takdir etme ve ödüllendirme anlayışı açısından, yakınlık sağlayıcı lider geniş çapta olumlu geribildirim sunar. </st><st c="1367">Böyle bir geribildirim işyerinde özel bir güç taşır, çünkü buna çok ender rastlanır. </st><st c="1452">Yıllık değerlendirme dışında çoğu insan günlük çabaları konusunda genellikle hiç geribildirim almaz—veya sadece olumsuz geribildirim alır. </st><st c="1591">Bu durum yakınlık sağlayıcı liderin olumlu sözlerini daha da motive edici hale getirir. </st><st c="1679">Son olarak, yakınlık sağlayıcı liderler aidiyet duygusu yaratmada usta olurlar. </st><st c="1759">Örneğin, ne durumda olduklarını görmek için kendi emirlerindeki kişileri ara sıra baş başa bir yemek yemeye ya da içki içmeye götürürler. </st><st c="1897">Bir grup başarısını kutlamak için işyerine pasta getirirler. </st><st c="1958">İlişki kurmaya doğal bir yatkınlıkları vardır.</st></p>
			<p><st c="2004">Yüreğiyle ve gönlüyle New York Yankees takımının her şeyi olan Joe Torre, yakınlık sağlayıcı liderin klasik bir örneğidir. </st><st c="2128">1999 Dünya Serisi sırasında, bir bayrak yarışının düdüklü tencereye benzer duygusal baskısına dayanmaya çalışan oyuncularının ruh haline başarıyla destek oldu. </st><st c="2288">Sezon içinde babasını kaybeden Scott Brosius’u sırf yas tutarken bile kendini maçlara verebilmesi için bütün sezon boyunca övmeye özel bir özen gösterdi. </st><st c="2442">Takımın son maçından sonraki kutlama partisinde sağ alan oyuncusu Paul O’Neill’in gönlünü özel olarak aldı. </st><st c="2550">O’Neill o sabah babasının ölüm haberini almasına rağmen, bu kritik maçta oynama yoluna gitmiş ve maç sona erdiği anda gözyaşlarına boğulmuştu. </st><st c="2693">Torre konuşmasında onun kişisel mücadelesine değindi ve onu bir “savaşçı” olarak nitelendirdi. </st><st c="2788">Ayrıca dikkatlerin zafer kutlamasına çevrilmesini fırsat bilerek, sözleşme anlaşmazlıkları yüzünden ertesi yıl takımda kalmaları tehlikeye düşen iki oyuncuya övgüler yağdırdı. </st><st c="2964">Böylece takıma ve kulübün sahibine bu oyunculara son derece—onları kaybetmeyi göze alamayacak kadar çok—değer verdiği yönünde açık bir mesaj göndermiş oldu.</st></p>
			<p><st c="3120">Yakınlık sağlayıcı bir lider yanındaki insanların duygularını gözetmenin yanı sıra, kendi duygularını da açıkça ortaya koyabilir. </st><st c="3251">Torre kardeşinin kalp naklini beklerken ölümün eşiğine kadar geldiği yılda kaygılarını oyuncularıyla paylaşmış, ayrıca gördüğü prostat kanseri tedavisi üzerine takımla içten bir konuşma yapmıştı.</st></p>
			<p><st c="3446">Yakınlık sağlayıcı tarz genellikle olumlu etkisinden dolayı her şart altında iyi bir yaklaşımdır; ama liderler bu yaklaşıma özellikle ekip uyumu yaratmaya, morali artırmaya, iletişimi geliştirmeye ya da sarsılmış güveni onarmaya çalıştıklarında başvurmalıdır. </st><st c="3707">Örneğin, araştırmamız sırasında acımasız bir ekip liderinin yerine geçmek üzere işe alınan bir yöneticiyi tanıdık. </st><st c="3822">Önceki lider, yanında çalışanların yaptıkları işleri kendi başarısı gibi gösteren ve onları birbirlerine düşürmeye çalışan biriydi. </st><st c="3954">Çabaları sonunda boşa çıkmıştı ama geride bıraktığı ekip kuşkucu ve bezgin bir havadaydı. </st><st c="4044">Yeni yönetici cömertçe duygusal dürüstlük göstererek ve bağları yeniden kurarak durumu düzeltmeyi başardı. </st><st c="4151">Onun liderliği birkaç ay içinde yenilenmiş bir enerji ve işe sarılma duygusu yarattı.</st></p>
			<p><st c="4236">Sağladığı yararlara karşın, yakınlık sağlayıcı tarz tek başına kullanılmamalıdır. </st><st c="4319">Sadece övgüye odaklanması yetersiz performansın olduğu gibi sürmesine fırsat verebilir; çalışanlar vasatlığa hoşgörüyle bakıldığı izlenimine kapılabilir. </st><st c="4473">Ve de yakınlık sağlayıcı liderlerin işleri geliştirme konusunda nadiren yapıcı tavsiyelerde bulunmaları nedeniyle, çalışanlar bunu kendi başlarına araştırıp bulmak zorunda kalırlar. </st><st c="4655">İnsanlar karmaşık güçlükler arasında yol almak için talimatlara gerek duyduklarında, yakınlık sağlayıcı tarz onları dümensiz bırakır. </st><st c="4789">Nitekim bu tarza aşırı bir şekilde bel bağlanırsa, uygulamada bir grubu başarısızlığa doğru götürmesi mümkündür. </st><st c="4902">Torre da dahil yakınlık sağlayıcı birçok liderin bu tarzı güven verici tarzla sıkı birliktelik içinde kullanmasının sebebi belki de budur. </st><st c="5041">Güven verici liderler bir vizyon belirtir, ortaya standartlar koyar ve insanlara çalışmalarıyla grup hedeflerini nasıl ileriye götüreceklerini bildirirler. </st><st c="5197">Bunu yakınlık sağlayıcı bir liderin gözetici ve kollayıcı yaklaşımıyla dönüşümlü olarak uyguladığınızda, güçlü bir bileşim elde edersiniz.</st></p>
		</div>
	<div id="charCountTotal" value="5335"></div></body>
</html>
