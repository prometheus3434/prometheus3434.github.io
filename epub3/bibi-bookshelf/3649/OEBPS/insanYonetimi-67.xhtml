<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-67</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-67" lang="tr-TR" xml:lang="tr-TR">
		<div>
			<h1 id="_idParaDest-10"><span><st c="0">Amirinizi Yönetmek</st></span></h1>
			<p><span><st c="19">John J. </st><st c="28">Gabarro ve John P. </st><st c="47">Kotter</st></span></p>
			<p><st c="53">BİRÇOK İNSAN AMİRİNİ YÖNETMEK</st><span> </span><st c="83">ifadesini tuhaf ve şüphe uyandırıcı bulabilir. </st><st c="131">Çoğu örgütteki geleneksel ast-üst ilişkisinden dolayı, ilişkileri yukarı doğru yönetmeyi neden istediğiniz açık değildir—tabii bunu yapmak için kişisel ya da politik nedenleriniz yoksa. </st><st c="317">Fakat biz burada politik manevralardan ya da yağcılık yapmaktan söz etmiyoruz. </st><st c="396">Bununla, siz, amiriniz ve şirketiniz adına en elverişli sonuçların elde edilmesi için üstünüzle birlikte uygulayacağınız bilinçli bir çalışma sürecini kastediyoruz.</st></p>
			<p><st c="560">Yakın geçmişteki çalışmaların işaret ettiğine göre, etkin yöneticiler yalnızca astlarıyla değil, amirleriyle olan ilişkilerini de yönetmek için zaman ve çaba harcamaktadırlar. </st><st c="737">Bu çalışmalar aynı zamanda, yöneticiliğin bu önemli yanının aslında yetenekli ve atılgan olan yöneticiler tarafından kimi zaman görmezden gelindiğini göstermektedir. </st><st c="903">Kuşkusuz üstlerini, ürünleri, pazarları ve teknolojileri faal ve etkin bir biçimde denetleyen bazı yöneticiler, amirleriyle birbirlerine karşı pasif bir tepkisel tutum takınırlar. </st><st c="1083">Böyle bir tutum, onlara ve şirketlerine hemen hemen her zaman zarar verir.</st></p>
			<p><st c="1157">Amirinizle ilişkinizi yönetmenin öneminden veya bunun etkin biçimde yapılmasının ne kadar zor olduğundan şüphe duyuyorsanız, aşağıdaki üzücü fakat etkileyici hikâye üzerinde bir an için düşünün:</st></p>
			<p><st c="1352">Frank Gibbons, imalat sektöründe dâhi sayılan biriydi ve hangi kârlılık ölçüsü temel alınırsa alınsın, çok etkin bir yöneticiydi. </st><st c="1483">1973’te, bu gücü onu sektörün en kârlı şirketinde imalat başkan yardımcılığı görevine sıçrattı. </st><st c="1579">Ancak Gibbons insanları yönetmek konusunda iyi değildi. </st><st c="1635">Şirketinde ve sektöründeki diğer insanlar gibi o da bunu biliyordu. </st><st c="1703">Ondaki bu zayıf yönün farkına varan başkan, Gibbons’a bağlı çalışanların insanlarla birlikte çalışmada başarılı olmalarını ve onun sınırlı kaldığı yönleri telafi etmelerini sağladı. </st><st c="1885">Bu düzenleme başarılı sonuçlar verdi.</st></p>
			<p><st c="1922">1975’te Philip Bonnevie, Gibbons’a bağlı çalışacağı bir pozisyona terfi ettirildi. </st><st c="2006">Başkan önceki duruma uygun olarak Bonnevie’yi seçti; çünkü harika bir sicili ve insanlarla iyi ilişkiler kurma konusunda bir ünü vardı. </st><st c="2142">Buna rağmen, bu seçimi yaparken Bonnevie’nin örgütteki hızlı yükseliş süreci boyunca kusursuz amirlerle çalışmış olduğunu göz ardı etmişti. </st><st c="2282">Zorlu bir amirle bir ilişki içinde olmak zorunda kalmamıştı. </st><st c="2343">Geriye baktığında, Bonnevie, amirini yönetmenin işinin bir parçası olduğunu daha önce hiç düşünmediğini kabul ediyordu.</st></p>
			<p><st c="2462">Bonnevie, Gibbons için çalışmaya başladıktan on dört ay sonra işten kovuldu. </st><st c="2540">Aynı süre içinde, şirketin yedi yıldır ilk defa net zarar ettiği bildirildi. </st><st c="2617">Bu olaylara tanık olan pek çok insan, o sıralarda neler olup bittiğini tam olarak anlayamadıklarını söylüyorlar. </st><st c="2730">Ama şu kadarı biliniyordu: Şirket esaslı bir yeni ürünü piyasaya sürerken—satış, mühendislik ve imalat gruplarının alınan kararları özenle koordine etmelerini gerektiren üretim sürecinde—Gibbons ve Bonnevie arasında birtakım yanlış anlamalar ve karşılıklı olumsuz duygular ortaya çıkmıştı.</st></p>
			<p><st c="3019">Örneğin, Bonnevie, kendisinin yeni ürünü yapmak için yeni tip makineler kullanma kararından Gibbons’ın haberdar olduğunu ve bu kararı onayladığını iddia ediyordu; Gibbons ise bunun doğru olmadığına yemin ediyordu. </st><st c="3234">Ayrıca Gibbons, ürünün piyasaya çıkarılmasının şirket açısından kısa vadede büyük bir risk taşıdığını Bonnevie’ye açıkladığını iddia ediyordu.</st></p>
			<p><st c="3376">Böylesi yanlış anlamalar sonunda planlama aksamaya başladı: Mühendislik departmanı tarafından tasarlanan yeni ürünü satış departmanının arzu ettiği hacimde üretemeyen yeni bir imalat fabrikası, yönetim kurulu tarafından kararlaştırılan büyüklükte bir maliyetle kuruldu. </st><st c="3647">Gibbons, hatadan Bonnevie’yi sorumlu tutuyordu, Bonnevie ise Gibbons’u.</st></p>
			<p><st c="3718">Şüphesiz, buradaki sorunun Gibbons’un kendi altındakileri yönetmedeki yetersizliğinden kaynaklandığı söylenebilir. </st><st c="3834">Ama sorunun Bonnevie’nin amirini yönetmedeki yetersizliğiyle ilgili olduğu da aynı oranda savunulabilir. </st><st c="3939">Gibbons’un başka hiçbir astıyla zorluk yaşamadığını hatırlayın. </st><st c="4003">Ayrıca Bonnevie’nin ödediği kişisel bedeli (kovulmak ve sektördeki itibarının ciddi biçimde zedelenmesi) hesaba kattığımızda, sorunun Gibbons’un astlarını yönetmedeki başarısızlığı olduğunu söylemenin küçük bir avuntudan öte yararı olmazdı. </st><st c="4244">Bunu zaten herkes biliyordu.</st></p>
			<p><st c="4272">İnanıyoruz ki, Bonnevie Gibbons’u anlamada ve onunla ilişkisini yönetmede daha ustaca davranabilseydi, daha farklı bir durum ortaya çıkabilirdi. </st><st c="4418">Bu örnekte, yukarıyı yönetmedeki yetersizlik pahalıya mal olmuştur. </st><st c="4486">Şirket 2 ila 5 milyon dolar arasında bir zarara uğramıştır ve Bonnevie’nin kariyeri geçici de olsa yara almıştır. </st><st c="4600">Daha az kayıpla sonuçlanan buna benzer pek çok örnek, bütün büyük şirketlerde yaşanır ve bunların birikimsel etkisi çok yıkıcı olabilir.</st></p>
		</div>
	<div id="charCountTotal" value="4736"></div></body>
</html>
