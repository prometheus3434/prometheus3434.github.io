<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-49</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-49" lang="tr-TR" xml:lang="tr-TR">
		<div>
			<h1 id="_idParaDest-7"><span><st c="0">Akıllı İnsanlara </st><br /><st c="18">Öğrenmeyi Öğretmek</st></span></h1>
			<p><span><st c="36">Chris Argyris</st></span></p>
			<p><st c="50">1990’LARIN ÇETİN REKABET ORTAMINDA</st><span> </span><st c="85">başarılı olma çabasındaki her şirketin önce temel bir ikilemi çözmesi gerekiyor: Piyasada başarı gitgide daha çok öğrenmeye bağlı hale geliyor, ama çoğu insan nasıl öğreneceğini bilmiyor. </st><st c="274">Dahası, birçok kişinin öğrenmede en başarılı saydığı kuruluş mensupları aslında bu konuda pek başarılı değiller. </st><st c="387">Modern şirkette önemli liderlik konumlarında bulunan, iyi eğitim görmüş, son derece güçlü ve işine bağlı profesyonellerden söz ediyorum.</st></p>
			<p><st c="523">Çoğu şirket öğrenme konusundaki bu ikilemle baş etmede muazzam bir zorluk çekmekle kalmıyor, böyle bir ikilemin varlığından haberli bile değil. </st><st c="668">Bunun nedeni şudur: Bu firmalar öğrenmenin ne olduğunu ve nasıl gerçekleştirileceğini yanlış anlıyorlar. </st><st c="773">Sonuç olarak, öğrenen bir örgüt olma çabalarında iki hataya savruluyorlar.</st></p>
			<p><st c="847">Bir kere, çoğu insan öğrenmeyi çok dar bir şekilde, sadece “problem çözme” olarak tanımlıyor, böylece dikkatini dış çevredeki hataların saptanması ve düzeltilmesi ile sınırlıyor. </st><st c="1027">Sorunların çözülmesi önemlidir. </st><st c="1059">Ama öğrenme sürecekse, yöneticiler ve çalışanlar gözlerini içeriye de çevirmelidirler. </st><st c="1146">Kendi davranışları üzerinde eleştirel bir biçimde düşünmeli, firmanın sorunlarına genellikle istemeden nasıl katkıda bulunduklarını saptamalı ve sonra davranış biçimlerini değiştirmelidirler. </st><st c="1338">Özellikle, sorunları tanımlama ve çözme biçimlerinin kendi başına nasıl sorun kaynağı olabileceğini öğrenmelidirler. </st></p>
			<p><st c="1455">Bu can alıcı ayrımı vurgulamak amacıyla “tek devreli” ve “çift devreli” öğrenme (“</st><span><st c="1537">single loop</st></span><st c="1549">” and “</st><span><st c="1557">double loop</st></span><st c="1569">” learning) terimlerini oluşturdum. </st><st c="1606">Basit bir benzetmeyle: Bir odada ısı 20 derecenin altına düşer düşmez sıcaklığı otomatik olarak artıran bir termostat, tek devreli öğrenmeye iyi bir örnektir. </st><st c="1765">Buna karşılık “Neden 20 dereceye ayarlıyım?” diye sorabilen ve sonra bir başka ısı derecesinin odanın ısınmasını daha ekonomik biçimde sağlayıp sağlayamayacağını araştıran bir termostat, çift devreli öğrenmeyi gerçekleştirmiş olacaktır. </st></p>
			<p><st c="2002">Son derece nitelikli profesyoneller genellikle tek devreli öğrenmede çok başarılıdırlar. </st><st c="2091">Unutulmamalıdır ki bu kişiler üniversitelerden diplomalar almış, bir ya da birkaç dalda yetişmiş ve bu dallardaki bilgilerini gerçek yaşam sorunlarına uygulayagelmişlerdir. </st><st c="2264">Ama tuhaftır, tam da bu olgu, profesyonellerin çift devreli öğrenmede genellikle bu kadar başarısız kalmalarının nedenine ışık tutmaktadır. </st></p>
			<p><st c="2404">Basit bir deyişle, birçok profesyonel yaptığı işte hemen her zaman başarı gösterdiği için, başarısızlığı pek yaşamaz. </st><st c="2522">Ve başarısızlığı pek yaşamamış olduğu için, başarısızlıktan ders almayı hiç öğrenmemiştir. </st><st c="2613">Bu nedenle, uyguladıkları tek devreli öğrenme stratejileri sarpa sarınca, bu kişiler savunmacı bir tutum takınır, eleştiriyi engeller ve “kabahat”i kendileri dışında herkese yüklerler. </st><st c="2798">Kısaca, öğrenme yetenekleri tam da ona en çok ihtiyaç duydukları anda kesilir.</st></p>
			<p><st c="2876">Profesyoneller arasındaki savunmacı davranma eğilimi, şirketlerin öğrenme konusunda yaptıkları ikinci hataya ışık tutmaktadır. </st><st c="3004">İnsanların öğrenmesini sağlamanın büyük ölçüde bir motivasyon sorunu olduğu sanısı yaygındır. </st><st c="3098">Buna göre, insanlarda doğru tutumlar ve işe bağlılık geliştiğinde, öğrenme de kendiliğinden gerçekleşir. </st><st c="3203">Bu nedenle şirketler, motivasyona sahip ve işe bağlı çalışanlar yaratmaya yönelik yeni örgütsel yapılar—telafi programları, performans değerlendirmeleri, şirket kültürleri ve benzerlerini—yaratmaya odaklanırlar. </st></p>
			<p><st c="3415">Ama etkin çift devreli öğrenme insanların sadece hissetme biçimleriyle ilgili bir olgu değildir. </st><st c="3512">Onların düşünme biçimlerinin—yani eylemlerini tasarlamakta ve yaşama geçirmekte uyguladıkları bilişsel kuralların ya da akıl yürütme tarzının—bir yansımasıdır. </st><st c="3672">Bu kuralları, beyinde depolanmış, bütün davranışları yönlendiren bir tür “ana program” olarak düşünelim. </st><st c="3777">Tıpkı gizli virüsler içeren bir bilgisayar programının tasarımcılarının planladığının tam tersi sonuçlar vermesi gibi, savunmacı akıl yürütme de tek tek insanlar öğrenmeye büyük bir bağlılık hissetseler bile, öğrenmeyi engelleyebilir. </st></p>
			<p><st c="4012">Şirketler öğrenme konusundaki ikilemi çözmeyi öğrenebilirler. </st><st c="4074">Yapılması gereken, yöneticilerin ve çalışanların kendi davranışlarıyla ilgili akıl yürütme biçimlerini örgütsel öğrenme ve sürekli iyileştirme programlarının odağına yerleştirmektir. </st><st c="4257">İnsanlara kendi davranışları konusunda yeni ve daha etkin biçimlerde nasıl akıl yürüteceklerini öğretmek öğrenmeyi engelleyen savunma mekanizmalarını alt eder.</st></p>
			<p><st c="4416">Aşağıdaki örneklerin hepsi belli tür bir profesyoneli, büyük yönetim danışmanlığı firmalarındaki çabuk yükselen danışmanları içeriyor. </st><st c="4552">Ama benim savımın sonuçları bu özgül meslek grubunun sınırlarını aşıyor. </st><st c="4625">Gerçek şu ki gittikçe daha çok sayıda iş—unvanının ne olduğu önemli değil—“bilgi çalışması” görünümü kazanıyor. </st><st c="4737">Bir kuruluşun bütün kademelerindeki insanların belli bir teknik uzmanlık becerisi ile ekiplerde etkin çalışma gösterme, müşterilerle üretken ilişkiler kurma ve kendi örgütsel pratikleri üzerinde eleştirel düşünme ve sonra onları değiştirme yetisini birleştirmeleri gerekiyor. </st><st c="5013">Yönetimle ilgili temel bilgiler—ister son derece etkin danışmanlar ister hizmet temsilcileri, ister üst düzey yöneticiler, ister fabrika temsilcileri söz konusu olsun—son derece nitelikli insanların özerk, ama birbiriyle bağlantılı çalışmasının yönlendirilmesi ve bütünleştirilmesini içerir hale geliyor. </st></p>
		</div>
	<div id="charCountTotal" value="5318"></div></body>
</html>
