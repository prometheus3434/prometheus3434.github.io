<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-8</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-8" lang="tr-TR" xml:lang="tr-TR">
		<div>
			<p><span><st c="0">Güven verici tarz</st></span></p>
			<p><st c="18">Tom pizza çeşitlerinde uzmanlaşmış ve batmamak için çaba gösteren ülke çapındaki bir restoran zincirinde pazarlamadan sorumlu başkan yardımcısıydı. </st><st c="167">Yetersiz performans şirketin üst düzey yöneticilerini rahatsız ediyordu ama ne yapmaları gerektiği konusunda bir şaşkınlık içindeydiler. </st><st c="304">Her pazartesi son ciro durumunu değerlendirmek için bir araya geliyor ve düzeltici tedbirler bulmak için uğraşıyorlardı. </st><st c="425">Tom’a göre bu yaklaşım makul değildi. </st><st c="463">“Bir önceki hafta ciromuzun niçin düşük olduğunu anlamaya çalışıyorduk hep. </st><st c="539">Bütün şirketi yarın ne yapmamız gerekeceğini kestirmek yerine geçmişe bakmaya yöneltiyorduk.”</st></p>
			<p><st c="632">Tom şirket dışındaki bir strateji toplantısında insanların düşünme tarzını değiştirmek için bir fırsat yakaladı. </st><st c="746">Orada da konuşmalar malumu ilam türünde açıklamalarla başladı: Şirketin hissedar kazancını yukarıya çekmesi ve varlığa göre getiriyi artırması gerekiyordu. </st><st c="902">Tom bu kavramların bir restoran yöneticisini inovatif olmaya ya da yeterince iyi işin ötesinde bir şeyler yapmaya yöneltecek kuvveti taşımadığı inancındaydı.</st></p>
			<p><st c="1059">Bu nedenle cüretli bir hamle yaptı. </st><st c="1096">Toplantının ortasında ateşli bir dille çalışma arkadaşlarını müşteri perspektifinden düşünmeye çağırdı. </st><st c="1200">Müşterilerin rahatlık istediğini belirtti. </st><st c="1243">Ona göre şirket restoran işinde değil, yüksek kaliteli ve alınması kolay pizza dağıtımı işinde faaliyet gösteriyordu. </st><st c="1361">Şirketin yaptığı her şeye bu anlayış yön vermeliydi—başka hiçbir şeye gerek yoktu.</st></p>
			<p><st c="1443">Tom güven verici tarzın ayırt edici özellikleri olan canlı coşkusuyla ve berrak vizyonuyla şirketteki liderlik boşluğunu doldurdu. </st><st c="1575">Nitekim, ortaya koyduğu konsept yeni misyon açıklamasının özünü oluşturdu. </st><st c="1650">Ama konsept düzeyindeki bu atılım işin sadece başlangıcıydı. </st><st c="1711">Tom misyon açıklamasının büyüme amacıyla belirlenmiş itici güç olarak şirketin stratejik planlama sürecinin ayrılmaz bir unsuru haline gelmesi için gerekli özeni gösterdi. </st><st c="1883">Ve de vizyonun açık bir şekilde ifade edilmesini, böylece yerel restoran yöneticilerinin şirketin başarısı açısından kilit konum taşıdıklarını ve pizza dağıtımında yeni yollar bulma konusunda serbest olduklarını anlamalarını sağladı.</st></p>
			<p><st c="2116">Değişiklikler hızla geldi. </st><st c="2144">Birkaç hafta içinde birçok yerel yönetici hızlı ve yeni teslim sürelerini garanti etmeye koyuldu. </st><st c="2242">Daha da iyisi, bir girişimci gibi hareket etmeye başlayarak, yeni şubeler açmak için yaratıcı mekânlar buldu: İşlek cadde köşelerine, otobüs duraklarına ve tren istasyonlarına kurulan büfeler, hatta havaalanlarına ve otel lobilerine konan el arabaları...</st></p>
			<p><st c="2496">Tom’un başarısı bir tesadüf değildi. </st><st c="2534">Araştırmamız altı liderlik tarzı içinde güven verici liderliğin en etkin tarz olarak iklimi her aşamasıyla daha üst düzeye çıkardığını gösteriyor. </st><st c="2681">Berraklığı ele alalım. </st><st c="2704">Güven verici lider vizyon sahibi bir kişidir; yaptıkları işin kuruluş için belirlenmiş daha geniş çaplı vizyona uygun düştüğünü berrak bir şekilde göstererek insanları motive eder. </st><st c="2885">Böyle liderlerin yanında çalışan insanlar yaptıkları hangi şeylerin niçin önem taşıdığını anlarlar. </st><st c="2985">Güven verici liderlik aynı zamanda kuruluşun hedeflerine ve stratejisine bağlılığı azami düzeye çıkarır. </st><st c="3090">Tek tek görevlerin büyük bir vizyonun çerçevesine oturtulmasıyla, bu vizyon etrafında dönen standartlar tanımlanmış olur. </st><st c="3212">Güven verici lider performansla ilgili gerek olumlu gerekse olumsuz geribildirim verdiğinde, başta gelen kriteri bu performansın vizyonu ileriye götürüp götürmediğidir. </st><st c="3381">Başarı standartları herkes için açıktır, ödüller de aynı şekilde. </st><st c="3447">Son olarak, bu tarzın esneklik üzerindeki etkisine bakalım. </st><st c="3507">Güven verici bir lider amacı belirtir ama genellikle insanlara kendi araçlarını geliştirmeleri için geniş hareket alanı bırakır. </st><st c="3636">Güven verici liderler insanlara inovasyon yapma, denemeye girişme ve hesaplı riskler alma özgürlüğünü tanır.</st></p>
			<p><st c="3744">Güven verici tarz olumlu etkisinden dolayı neredeyse her durumda işe yarar. </st><st c="3821">Ama bir şirket başıboş savrulur hale geldiğinde özellikle iyi sonuç verir. </st><st c="3896">Güven verici lider yeni bir rota çizer ve yanında çalışanlara taze, uzun vadeli bir vizyonu benimsetir.</st></p>
			<p><st c="3999">Ne kadar güçlü olursa olsun, güven verici tarz her durumda işe yaramaz. </st><st c="4072">Örneğin, bir lider kendisinden daha tecrübeli uzmanlardan ya da akranlardan oluşan bir ekiple birlikte çalıştığında, bu kişiler onu kendini beğenmiş ya da çevresinden kopuk biri olarak görebilirler. </st><st c="4271">Bir başka sınırlama: Güven verici olmaya çalışan bir yönetici buyurgan tavra girerse, iyi işleyen bir ekibin eşitlikçi havasını bozabilir. </st><st c="4410">Ancak böyle sakıncalar olsa bile, liderlerin daha sıklıkla güven verici “sopa”ya sarılması akıllıca bir davranış olacaktır. </st><st c="4534">Bu bir deliği tutturmayı garanti etmeyebilir ama topun uzağa atılmasına kesinlikle yardımcı olur.</st></p>
		</div>
	<div id="charCountTotal" value="4631"></div></body>
</html>
