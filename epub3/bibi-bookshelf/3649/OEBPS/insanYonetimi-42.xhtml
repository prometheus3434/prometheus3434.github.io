<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-42</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-42" lang="tr-TR" xml:lang="tr-TR">
		<div>
			<p><span><st c="0">PRATİK FİKİR</st></span></p>
			<p><st c="13">Adil süreç işyerinde fikir birliğiyle karar alma veya demokrasi değildir. </st><st c="88">Hedefi uyum yaratmak değil, en iyi fikirlerin peşine düşmektir. </st><st c="152">Adil süreç üç ilkeden oluşur:</st></p>
			<p><span><st c="181">• Taahhüt—</st></span><span><st c="192">girdilerini isteyerek ve birbirlerinin fikirlerine meydan okumaları için cesaretlendirerek bireyleri kararlara dahil etmek.</st></span><st c="316"> Taahhüt, yönetimin, bireylere ve fikirlerine duyduğu saygıyı iletir ve ortak akıl kurar. </st><st c="406">Daha iyi kararlar ve bu kararları yürütmeye dahil olan kişilerden daha büyük bir katılım sağlar.</st></p>
			<p><span><st c="502">• Açıklama—</st></span><span><st c="514">bir son kararın ardındaki düşünceyi netleştirmek.</st></span><st c="564"> Açıklama insanları, yönetimin onların fikirlerini göz önünde bulundurduğu ve özünde şirketin genel çıkarına göre karar aldığı konularında yeniden temin eder. </st><st c="723">Çalışanlar yöneticilerin niyetine güvenirler—kendi fikirleri reddedilse bile.</st></p>
			<p><span><st c="800">• Beklenti—</st></span><span><st c="812">performans standartları, başarısızlığın cezaları ve yeni sorumluluklar dahil olmak üzere oyunun yeni kurallarını belirlemek. </st></span><st c="938">Beklenti netliği, politik dalavereleri ve iltiması en az seviyeye çekerek çalışanların ellerindeki işe odaklanmalarına imkân verir.</st></p>
			<p><span><st c="1069">Örnek:</st></span><st c="1076"> Azalan taleple yüz yüze kalan ve Elco adını verdiğimiz bir asansör imalatçısı daha etkin bir imalat sistemi tasarlamaya karar verdi. </st><st c="1210">Sistemi, çalışanlarla kendi sendikalarını feshetmelerini sağlayacak kadar olumlu ilişkilere sahip olduğu örnek bir faaliyet olan Chester tesisinde tanıtacaktı. </st><st c="1370">Ardından yeni sistemi, değişime oldukça dirençli olan, güçlü bir sendikalaşmanın olduğu High Park’a dahil edecekti.</st></p>
			<p><st c="1485">İşgücünün en az seviyede bölünmesi arayışında olan yönetim Chester çalışanlarını sistem tasarlama sürecine dahil etmedi, onlara değişimin neden gerekli olduğunu açıklamadı veya yeni performans beklentilerini netleştirmedi. </st><st c="1709">Kısa zamanda işten çıkarma dedikoduları çoğaldı, güven ve katılım azaldı ve mağaza bölümünde kavgalar başladı. </st><st c="1820">Kalite düştü.</st></p>
			<p><st c="1833">Şaşıran ama artık daha akıllı olan Elco, High Park tesisinde başka bir tedbir aldı. </st><st c="1918">Yöneticiler yeni sistem ihtiyacını açıklamak için tesis içinde süregiden toplantılar yaptılar, çalışanları yeni süreci tasarlamaya yardımcı olmaları için cesaretlendirdiler ve yeni beklentileri ortaya serdiler. </st><st c="2129">Beklenen direnç gerçekleşmedi ve güven duyan çalışanlar yeni sistemi kucakladılar.</st></p>
		</div>
	<div id="charCountTotal" value="2211"></div></body>
</html>
