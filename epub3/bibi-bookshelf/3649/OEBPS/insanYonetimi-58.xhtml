<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-58</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-58" lang="tr-TR" xml:lang="tr-TR">
		<div>
			<h2><span><st c="0">Fazla Hak İddia Etme Nüfuzu: Size İltimas Geçen Önyargı</st></span></h2>
			<p><st c="56">Başarılı insanların kendileriyle ilgili olumlu görüşleri benimsemeleri doğaldır. </st><st c="138">Fakat birçok araştırma insanların çoğunluğunun, zekâdan araba kullanma yeteneğine kadar birçok ölçüde kendisini ortalamanın üstünde bulduğunu gösterir. </st><st c="290">İş hayatındaki yöneticiler de istisna değildir. </st><st c="338">Gruplara bireysel katkımızı olduğundan fazla büyütme eğilimi taşırız ve açıkça söylemek gerekirse bu, şişirilmiş bir yetkilendirme hissine yol açar. </st><st c="487">Bu bilinçdışı önyargının küstah, mükerrer savunucuları haline geliriz ve sadece kendi katkılarımızı ne kadar çok düşünürsek, birlikte çalıştığımız insanları o kadar az adilane şekilde değerlendiririz.</st></p>
			<p><st c="687">Laboratuvar araştırması bu en kişisel önyargıları gösterir. </st><st c="748">Harvard’da Eugene Caruso, Nick Epley ve Max Bazerman yakın zamanda çalışma gruplarındaki MBA öğrencilerinden, grup çalışmasının ne kadar bir kısmını yaptıklarını tahmin etmelerini istedi. </st><st c="936">Tüm üyelerinin katkılarının toplamı elbette yüzde 100 yapmalıydı. </st><st c="1002">Fakat araştırmacılar her çalışma grubunun toplamının ortalama yüzde 139 yaptığını buldular. </st><st c="1094">İlgili bir çalışmada Caruso ve meslektaşları, akademik yazarların ortak araştırma projelerine katkılarıyla ilgili yaygın şekilde aşırı değerlendirmeler yaptıklarını açığa çıkardı. </st><st c="1274">Üzücü ama şaşırtıcı olmayan şekilde toplam tahmini grup çabası yüzde 100’ü ne kadar aşarsa (diğer bir deyişle her insan ne kadar daha nüfuz iddia ederse) taraflar gelecekte o kadar az işbirliği yapmak isterler.</st></p>
			<p><st c="1484">Benzer şekilde iş hayatında da çok fazla hak iddia etmek ittifakları istikrarsızlaştırabilir. </st><st c="1579">Stratejik bir ortaklıktaki tarafların her biri kendi katkısı için çok fazla hak iddia eder ve diğerinin adil olarak kendi payına düşeni yaptığı konusunda şüpheci hale gelirse, ikisi de telafi için kendi katkısını azaltma eğilimi gösterir. </st><st c="1818">Bu, ortak teşebbüsün performansı için net bir ters tepkiye sebep olur.</st></p>
			<p><st c="1888">Bilinçdışı şekilde fazla hak iddia etmenin, tıpkı akademik yazarların işbirliği yapma istekliliklerini azalttığı gibi performansı ve grupların ömür süresini düşürmesi beklenir. </st><st c="2066">Çalışanların bağlılığı üzerinde de olumsuz etkilere sahip olur. </st><st c="2130">Çalışanların zammı nasıl algıladığını bir düşünün. </st><st c="2181">Çoğu, Wobegon Gölü’ndeki çocuklardan pek farklı değildir. </st><st c="2239">Kendilerinin de görevdeş gruplarının üst yarısına ait olduklarına inanırlar. </st><st c="2316">Eğer bir çalışan—kendisinin daha yüksek maaş aldığına içtenlikle inanırken—meslektaşının daha yüksek maaş aldığını öğrenirse alınması doğaldır. </st><st c="2460">Bu alınma en iyi ihtimalle düşen bağlılık ve performansa dönüşür. </st><st c="2526">En kötü ihtimalle görünürde kendi katkılarını takdir etmeyen bu kuruluşu terk edebilir.</st></p>
			<h2><span><st c="2613">Çıkar Çatışması: Size Fayda Sağlayabilecek Kişilere İltimas Geçen Önyargı</st></span></h2>
			<p><st c="2687">Çıkar çatışmasının kasıtlı olarak yozlaşmış davranışlara yol açabileceğini herkes bilir. </st><st c="2777">Fakat çok sayıda psikolojik deney, bu tür çatışmaların karar almayı kasıtsız olarak ama güçlü bir şekilde nasıl çarpıtabileceğini gösterir. </st><st c="2917">(Bir ticari alandaki delillerin incelenmesi için Max Bazerman, George Loewenstein ve Don Moore’un Kasım 2002 tarihli “İyi Muhasebeciler Neden Kötü Hesap Denetimi Yaparlar, [Why Good Accountants Do Bad Audits]” HBR makalesine bakınız.) Bu deneyler iş dünyasının dürüst, etik profesyonellerini bilinçsiz bir şekilde mantıksız ve etik olmayan tavsiyeler vermeye yönlendiren bu tür çatışmaların yaşandığı durumlarla dolu olduğunu ileri sürer.</st></p>
			<p><st c="3355">Sözgelimi doktorlar, hastaları klinik çalışmalara sevk etmek için ödeme kabul ettiklerinde bu çıkar çatışmasıyla yüzleşirler. </st><st c="3482">Elbette bir yandan doktorların çoğu bu sevklerin hastanın en iyi klinik tercihi olduğuna bilinçli olarak inansa da ödeme vaadinin kararlarını çarpıtmadığını nereden bilebilirler? </st><st c="3661">Benzer şekilde pek çok avukat müşterilerine verilen hükme veya karara dayanan ücret kazanır. </st><st c="3754">Dava açmak pahalı ve belirsiz olduğu için mahkeme dışında anlaşmaya varmak çoğu kez avukat için çekici bir seçenektir. </st><st c="3873">Dava vekilleri, anlaşmaya varmanın müşterilerinin iyiliğine olduğuna bilinçli olarak inanabilirler. </st><st c="3973">Fakat bu koşullar altında nesnel, önyargısız karara nasıl ulaşabilirler?</st></p>
			<p><st c="4045">Aracı kurum analistleriyle yapılan araştırma, çıkar çatışmasının karar almayı bilinçsiz bir şekilde nasıl çarpıtabildiğini gösterir. </st><st c="4179">Finansal araştırma hizmeti First Call’un yürüttüğü bir analistler anketi, 2000’de bir dönemde, Nasdaq yüzde 60 düştüğünde, aracı kurum analistlerinin müşteri tavsiyelerinin yüzde 99’unun tamamının “güçlü alım”, “alım” veya “elde tutma” olarak kaldığını gösterdi. </st><st c="4442">Ne olduğuyla neyin tavsiye edildiği arasındaki bu ayrımın açıklaması nedir? </st><st c="4518">Yanıt, çıkar çatışmasını besleyen bir sistemde yatabilir. </st><st c="4576">Analistlerin ödemelerinin bir kısmı aracı firmanın gelirine dayanır. </st><st c="4645">Bazı firmalar analistlerinin maaşını, analistlere müşterilerle ilişkilerini uzatmaları ve genişletmeleri için bariz teşvikler vererek analistin müşteriden getirdiği işin miktarına bile bağlar. </st><st c="4838">Fakat Nasdaq’ın bu serbest düşüşünde tüm aracı kurum analistlerinin, bu teşvik sisteminden faydalanmak üzere müşterilerini koyun gibi sağarak bilinçli bir şekilde yozlaştıklarını varsaymak sağduyuya karşı koyar. </st><st c="5050">Elbette çürük elmalar vardı. </st><st c="5079">Ama bu analistlerin çoğunun, tavsiyelerinin mantıklı ve müşterilerinin iyiliğine olduğuna inanma ihtimalleri ne kadar daha yüksekti? </st><st c="5212">Birçok kişinin anlamadığı şey, ücret teşviklerinin içinde olan çıkar çatışmasının kendi kusurlu tavsiyelerindeki gizli önyargıyı görmelerini imkânsız hale getirmiş olmasıydı.</st></p>
			<h2><span><st c="5386">Daha Fazla Uğraşmak Yeterli Değildir</st></span></h2>
			<p><st c="5423">Şirketler finansal skandal ve iflaslarla çökmeye devam ederken büyük şirketler yöneticiler için etik eğitimi programlarıyla yanıt veriyor. </st><st c="5563">Dünyanın önde gelen birçok işletme okulu yeni kurslar yarattı ve etik alanında profesörlük makamları verdi. </st><st c="5671">Bu uğraşların pek çoğu, yöneticilerin yüz yüze kaldıkları etik meydan okumaları anlamalarına yardımcı olmak için ahlak felsefesinin ilkelerini öğretmeye odaklanır.</st></p>
			<p><st c="5834">Bu uğraşları alkışlıyoruz ama iyi niyetli, sadece-biraz-daha-uğraşalım yaklaşımının, yöneticilerin karar alma niteliklerini köklü bir şekilde iyileştireceğinden şüpheliyiz. </st><st c="6008">Bunu yapmak için etik eğitimi, önyargılı karar almanın altında yatan bilinçdışı mekanizmaların yöneticilere nasıl ifade edildiği ve zihinlerimizin nasıl işlediği hakkında bilinen şeyleri içerecek şekilde genişletilmelidir. </st><st c="6231">Ve yöneticilere, kötü kararlara yol açabilecek önyargıların kökünü kazıyabilecekleri alıştırma ve müdahaleleri sağlayabilir.</st></p>
			<p><st c="6355">Yöneticiler bilinçdışı önyargıları hakkında daha dikkatli hale gelirlerse daha akıllıca, etik kararlar alabilirler. </st><st c="6472">Fakat bilinçli olarak farkında olduklarımızın dışında bir şeye nasıl ulaşabiliriz? </st><st c="6555">Bilince çıkararak. </st><st c="6574">Tıpkı hizasız bir arabanın şoförünün el frenini kasıtlı olarak çekmesi gibi yöneticiler de bilinçdışı önyargılarının el frenini çekmek için bilinçli stratejiler geliştirebilirler. </st><st c="6754">İhtiyaç duyulan şey ihtiyat, yani karar almayı niyet ettiği hedeften döndürmeye sebep olabilen kuvvetlere karşı süregiden bir farkında olma hali ve bunlara karşı koymak için sürekli düzeltmeler yapmadır. </st><st c="6958">Bu düzeltmeler üç genel kategoriye girer: veri toplamak, çevreyi şekillendirmek ve karar alma sürecini genişletmek.</st></p>
			<p><span><st c="7073">Veri toplayın</st></span></p>
			<p><st c="7087">Bilinçdışı önyargıları azaltmanın ilk adımı, varlıklarını kanıtlamak için veri toplamaktır. </st><st c="7180">Çoğu kez veriler mantıksız olacaktır. </st><st c="7218">Birçok insanın GİT’te kendi cinsiyetçi ve ırkçı önyargılarını öğrendiklerinde nasıl şaşırdıklarını bir düşünün. </st><st c="7330">Neden şaşırılır? </st><st c="7347">Çünkü çoğumuz sezgilerimizin sunduğu “istatistiklere” güveniriz. </st><st c="7412">Daha iyi veriler daha kolay ama nadir şekilde toplanır. </st><st c="7468">Bu verilere ulaşmanın bir yolu kararlarımızı sistemli bir yolla incelemektir.</st></p>
			<p><st c="7545">Grup çalışmasına bireysel katkılarını fazla değerlendirdikleri için ortalama toplamın yüzde 139 olduğu MBA çalışma gruplarını hatırladınız mı? </st><st c="7689">Araştırmacılar grup üyelerinden kendilerinkini iddia etmeden </st><span><st c="7750">önce </st></span><st c="7755">diğer üyelerin her birinin katkılarını tahmin etmelerini istediğinde toplamda yüzde 121 hissettiler. </st><st c="7856">Fazla hak iddia etme eğilimi hâlâ devam ediyordu, fakat çalışmanın “paketini açma” stratejisi bu önyargının büyüklüğünü azalttı. </st><st c="7985">“Bana verdiğinden daha fazlasını hak ediyorum” iddiasının nitelediği çevrelerde ekip üyelerinden çorbadaki kendi tuzlarını söylemeden önce başkalarının katkılarının paketini açmalarını istemek genellikle iddiaları, gerçekten hak edilene daha yakın bir şekilde hizalar. </st><st c="8254">Bu örneğin gösterdiği gibi hem bireysel hem de grup karar alma süreçlerine dair böyle sistematik denetimler, kararlar alındığında bile ortaya çıkabilir.</st></p>
			<p><st c="8406">Paketini açma, yöneticilerin, kuruluş içindeki kendi iddialarının adilliğini değerlendirmek için rutin olarak kullanmaları gereken basit bir stratejidir. </st><st c="8561">Fakat bunu, ekip üyelerinin ve astların fazla hak iddia ettikleri her durumda da uygulayabilirler. </st><st c="8660">Sözgelimi yönetici, bir çalışanın uygun olmadığını hissettiği bir zammı açıklarken asta, tek başına kendisinin ne hak ettiğini düşündüğünü değil, her meslektaşının katkısını ve maaş zamları için mümkün olan havuzu hesaba kattığında uygun zam olarak neyi düşüneceğini sormalıdır. </st><st c="8939">Benzer şekilde bir birey ekip çalışmasından kendine düşen adil paydan daha fazlasını yaptığını düşündüğünde, kendi çabasından önce diğer insanların çabalarını göz önünde bulundurmasını istemek kendi algısını gerçeklikle aynı hizaya sokmasına, bağlılığını yeniden inşa etmesine ve çarpık bir yetkilendirme hissini azaltmasına yardımcı olabilir.</st></p>
			<p><st c="9282">GİT’i yapmak veri toplama konusunda bir diğer değerli stratejidir. </st><st c="9350">Sizin ve kuruluştaki diğerlerinin kendi gizli önyargılarınızı açığa çıkarmak için bu testi kullanmanızı tavsiye ederiz. </st><st c="9470">Fakat bir uyarımız var: Bu test bir seçme ve değerlendirme aracı değil, eğitim amaçlı ve araştırma aracı olduğu için kendi sonuçlarınızı ve başkalarınınkileri gizli bilgi olarak düşünmeniz çok önemlidir. </st><st c="9674">Kendi önyargılarınızın boyutunu ve nüfuzunu bilmek, dikkatinizi, özenli bir inceleme ve yeniden gözden geçirme gerektiren alanlara yönlendirmenize yardımcı olabilir. </st><st c="9840">Sözgelimi testleri belli gruplara karşı önyargılarını açığa çıkaran bir yönetici, gerçekten bu gruplara orantısız bir şekilde iltimas geçip geçmediğini görmek için işe alma pratiklerini incelemek durumundadır. </st><st c="10050">Fakat birçok insan bu tür önyargılar barındırdığı için bunlar genel olarak kabul edilebilirler de ve bu bilgi kararların alınma yolunu değiştirmenin temeli olarak kullanılabilir. </st><st c="10229">Her yere nüfuz etmiş olması durumunu, kayıtsızlığı ve ataleti haklı göstermek üzere kullanmaya karşı korunmak önemlidir: tıpkı görme zayıflığı çok sıradan bir durum olarak kabul edildiğinden düzeltici lense gerek yoktur demek gibi, önyargının her yere nüfuz etmesi uygun olmanın bir işareti değildir.</st></p>
			<p><span><st c="10529">Çevrenizi şekillendirin</st></span></p>
			<p><st c="10553">Araştırmalar, gizli tutumların çevredeki dışsal imalarla şekillenebileceğini gösterir. </st><st c="10641">Sözgelimi Curtis Hardin ve UCLA’daki meslektaşları GİT’i, eğer test siyah bir araştırmacı tarafından yönlendirilirse deneklerin gizli ırk önyargılarının etkilenip etkilenmeyeceğini incelemek için kullandılar. </st><st c="10850">Bir grup öğrenci testi beyaz bir deneycinin rehberliği altında aldı; diğer grup testi siyah bir deneyci tarafından aldı. </st><st c="10971">Hardin, siyah deneycinin salt varlığının, deneklerin GİT’te siyahlara karşı gizli önyargılarının düzeyini düşürdüğünü buldu. </st><st c="11096">Çok sayıda benzer araştırma diğer sosyal gruplarda da benzer etkiler gösterir. </st><st c="11175">Böyle kaymalara ne yol açar? </st><st c="11204">Sınıflardaki deneycilerin yetkin, sorumlu ve otoriter olması gerektiğini kurgulayabiliriz. </st><st c="11295">Siyah bir deneycinin rehberlik ettiği denekler bu olumlu nitelikleri söz konusu kişiye ve sonra belki de tüm gruba atfederler. </st><st c="11422">Bu bulgular, gizli önyargının bir çaresinin kişinin kendisini klişelere meydan okuyan imgelere ve sosyal çevrelere maruz bırakması olduğunu ileri sürer.</st></p>
			<p><st c="11574">Mahkemesi genel olarak Afro-Amerikalıların mahallesinde bulunan bir hâkim tanıyoruz. </st><st c="11660">Topluluktaki suç ve tutuklama örnekleri yüzünden hâkimin yargıladığı insanların çoğu siyahtır. </st><st c="11755">Hâkim bir paradoksla karşı karşıya kalır. </st><st c="11797">Bir tarafta nesnel ve eşitlikçi olmak için yemin etmiştir ve gerçekten de kararlarının önyargısız olduğuna inanır. </st><st c="11912">Diğer tarafta da her gün siyah erkeklerle suç arasındaki ilişkiyi pekiştiren bir çevreye maruz kalmıştır. </st><st c="12018">Irkçı klişeleri bilinç düzeyinde reddetse de sırf ayrılmış bir dünyada yaşadığı için bilinçdışı eğilimler barındırıp barındırmadığından şüphelenir. </st><st c="12166">Her gün bu çevrenin içinde olduğundan sanıklarla adil bir duruşma yapmanın mümkün olup olmadığını merak eder.</st></p>
			<p><st c="12275">Hâkim, çevresinin bu önyargıyı pekiştirmesine izin vermek yerine alternatif bir çevre yaratır. </st><st c="12371">Boş bir haftasını arkadaşı olan başka bir hâkimin, suçluların genellikle beyaz olduğu bir mahallede bulunan mahkemesinde geçirir. </st><st c="12501">Dava ardına dava sonrası siyahların suçlu ve beyazların kanunlara saygılı oldukları şeklindeki klişeye ve dolayısıyla siyahlara karşı barındırıyor olabileceği herhangi bir önyargıya da meydan okunur.</st></p>
			<p><st c="12700">İşyerinizin beslediği olası önyargılı ilişkilendirmeleri düşünün. </st><st c="12767">Acaba en başarılıları aynı kalıptan çıkmış gibi gösteren bir “şöhret duvarı” var mı? </st><st c="12852">Belli türde yöneticiler değişmez olarak terfi ediliyor mu? </st><st c="12911">İnsanlar klişeleşmiş veya dar bilgi alanlarından çıkarılan belli analojileri (örneğin spor metaforları veya aşçılık ifadeleri) aşırı derecede kullanıyorlar mı? </st><st c="13071">Yöneticiler, klişeleşmiş ilişkilendirmelere farkında olmadan yol açan bu tür şablonların veya imaların örtüsünü kaldırmak için kuruluşlarını denetleyebilirler.</st></p>
			<p><st c="13230">Eğer bir denetim, çevrenin, bilinçsiz bir şekilde önyargılı veya etik olmayan davranışı destekliyor olabileceğini açığa çıkarırsa, hâkimin yaptığı gibi dengeleyici deneyimler yaratmayı düşünün. </st><st c="13425">Sözgelimi eğer departmanınız erkeklerin doğal olarak hiyerarşide egemen olduğu klişesini besliyorsa (yöneticilerin çoğu erkektir ve asistanların çoğu kadındır) kadınların liderlik pozisyonlarında olduğu bir departman bulun ve gölge bir program kurun. </st><st c="13676">Her iki grup da en iyi pratiklerinin değiş tokuşundan faydalanacaktır ve sizin grubunuz klişelere karşı imalara fazlasıyla maruz kalacaktır. </st><st c="13817">Hizmeti iyileştirmenin bir yolu olarak çalışanlarını müşterilerin kuruluşlarına gönderen yöneticiler, kendi şirketinizde desteklenen klişelere karşı koyma ihtimali olan kuruluşlar seçmeye özen göstermelidir.</st></p>
			<p><span><st c="14024">Karar alma sürecini genişletmek</st></span></p>
			<p><st c="14056">Bir toplantıda, bir grup çalışana diğerlerinden daha fazla fayda sağlayacak önemli bir şirket politikası hakkında bir karar aldığınızı hayal edin. </st><st c="14204">Mesela bu politika çalışanlara fazladan tatil verebilir fakat birçok yeni ebeveynin işleriyle aile sorumluluklarını dengelemelerine imkân veren esnek saatleri ortadan kaldırır. </st><st c="14381">Bir diğer politika zorunlu emeklilik yaşını düşürüp bazı yaşlı işçileri ortadan kaldırırken genç olanlar için ilerleme fırsatları yaratır. </st><st c="14520">Şimdi de kararlarınızı alırken hangi gruba ait olduğunuzu bilmiyormuşsunuz gibi yapın. </st><st c="14607">Yani üst düzey mi orta düzey mi, evli mi bekâr mı, eşcinsel mi heteroseksüel mi, ebeveyn mi çocuksuz mu, kadın mı erkek mi, sağlıklı mı sağlıksız mı olduğunuzu bilmiyorsunuz. </st><st c="14782">En sonunda öğreneceksiniz, ama karar alınmadan önce değil. </st><st c="14841">Bu farazi varsayımda hangi kararı alırsınız? </st><st c="14886">Kendi kararınızla dezavantajlı olacak grupta olma riskine girmeye istekli olur musunuz? </st><st c="14974">Kararlarınız, kendinize ait olmayan çeşitli kimlikler giyebilmelerini sağlarsanız nasıl değişir?</st></p>
			<p><st c="15070">Bu düşünce egzersizi, filozof John Rawl’un “cehaletin peçesi” konseptinin bir çeşididir. </st><st c="15160">Buna göre sadece kendi kimliğini bilmeyen kişi hakikaten etik bir karar alabilir. </st><st c="15242">Çok azımız cehaleti varsayabiliriz ki bu, tespit edildiğinde bile gizli önyargıların düzeltilmesinin bu kadar zor olmasının sebebidir. </st><st c="15377">Yine de bir sonraki önemli yönetim kararınıza cehaletin peçesini uygulamak, gizli önyargıların sizi ne kadar güçlü bir şekilde etkileyebileceğiyle ilgili iç görüler sunabilir.</st></p>
			<p><st c="15552">Tıpkı yöneticilerin sezgilerine göre hareket etmeden evvel veri toplayarak önyargılarını açığa çıkarabilecekleri gibi başka engelleyici adımlar da atabilirler. </st><st c="15713">Bir eğitim programına kimin yollanacağını, yeni bir göreve kimin tavsiye edileceğini veya hızlı bir pozisyona kimin aday gösterileceğini göz önünde bulundururken hangi isim listesiyle başlarsınız? </st><st c="15910">Çoğumuz hızlı bir şekilde ve fazla yoğunlaşmadan böyle bir liste çıkarabilir. </st><st c="15988">Fakat sezginizin örtülü önyargılara (hâkim ve oldukça sevilen gruplara güçlü şekilde iltimas geçer), grup içi iltimasa (kendi grubunuzdaki insanlara iltimas geçer), aşırı hak iddia etmeye (size iltimas geçer) ve çıkar çatışmasına (çıkarları sizinkileri etkileyen insanlara iltimas geçer) yatkın olduğunu aklınızda tutun. </st><st c="16309">Kişisel kararlar alırken kısa bir listeye dayanmak yerine uygun niteliklere sahip tam bir çalışan listesiyle başlayın.</st></p>
			<p><st c="16427">Geniş bir isim listesi kullanmanın çeşitli avantajları vardır. </st><st c="16491">En belirgini, aksi halde üstünden atlanabilecek yeteneğin su yüzüne çıkabilmesidir. </st><st c="16575">Daha az belirgin ama eşit derecede önemli olan bir diğeri de, bilinç düzeyinde klişe karşıtı bir tercihi göz önünde bulundurmanın örtülü önyargıyı azaltabilmesidir. </st><st c="16740">Aslında, sırf farazi, klişe karşıtı senaryolar—mesela kadın bir meslektaşın karmaşık bir sunumuna güven duymanın veya Afro-Amerikalı bir patrondan terfi almanın nasıl olacağını—düşünmek bile daha az önyargılı ve daha etik kararları teşvik eder. </st><st c="16985">Benzer şekilde çıkar çatışması halinde veya aşırı hak iddia etme fırsatı varken sezgilere karşıt olan seçenekleri bilinçli bir şekilde göz önünde bulundurmak daha nesnel ve etik kararları teşvik edebilir.</st></p>
			<h2><span><st c="17189">İhtiyatlı Yönetici</st></span></h2>
			<p><st c="17208">Eğer bu makalenin başındaki soruya “doğru” diye yanıt verdiyseniz etik bir karar alıcı olduğunuza dair kendinize güven duyuyordunuz. </st><st c="17342">Peki şimdi nasıl yanıtlarsınız? </st><st c="17374">Ne sırf kanaatin ne de samimi niyetin hayal ettiğiniz gibi etik bir uygulayıcı olmanızı garantilediği nettir. </st><st c="17484">Etik olmak isteyen yöneticiler, her zaman önyargısız olduklarına dair varsayıma meydan okumalı ve ihtiyatın, etik yöneticinin iyi niyetten çok daha fazla tanımlayıcı bir niteliği olduğunu anlamalıdır. </st><st c="17685">Aktif bir şekilde veri toplamalı, çevrelerini şekillendirmeli ve aldıkları kararları genişletmelilerdir. </st><st c="17790">Dahası, bariz bir telafi vardır. </st><st c="17823">Yöneticiler doğrulayıcı eylem politikalarını uygulamak için her fırsatı araştırmalıdır—geçmişteki hataların bir gruba veya ötekine yaptıklarından dolayı değil de güzel, iyi niyetli insanların sıradan, gündelik davranışlarına içkin olduğunu bugün belgeleyebileceğimiz gündelik yanlışlar yüzünden. </st><st c="18119">İronik şekilde sadece etik olmayan davranış potansiyelleri olduğunu anlayan insanlar, olmak istedikleri etik karar alıcılar haline gelebilirler.</st></p>
			<p><span><st c="18263">İlk olarak Aralık 2003 sayısında yayınlanmıştır.</st></span></p>
		</div>
	<div id="charCountTotal" value="18312"></div></body>
</html>
