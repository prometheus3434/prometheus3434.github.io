<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-27</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-27" lang="tr-TR" xml:lang="tr-TR">
		<div>
			<p><st c="0">Yöneticiler genellikle sıkı denetimlerinin çalışanların motivasyonunu şu iki şekilde zayıflatmak suretiyle performansına zarar verdiğinin farkında </st><span><st c="148">değildirler:</st></span><st c="160"> Birincisi, çalışanlar işte bağımsızlıklarını kaybederler; ikincisi, önemsenmediklerini hissederler. </st><st c="261">Sıkı denetim, yöneticinin, çalışanların sıkı yönlendirme olmadan iyi performans gösteremeyeceklerini varsaydığını gösterir. </st><st c="385">Çalışanın bu düşük performans beklentisini hissetmesi halinde özgüveni zayıflayabilir. </st><st c="472">Bu özellikle sorun yaratır, çünkü birçok araştırma göstermektedir ki insanlar yöneticilerinin beklenti düzeyine veya aslında kendilerinin beklenti düzeyine göre yüksek ya da düşük performans göstermektedir.1 </st></p>
			<p><st c="680">Elbette üst yöneticiler genellikle şöyle diyeceklerdir: “Evet ama ben bu beklenti konusunda çok dikkatliyim. </st><st c="789">Performansı düşük olanları daha çok denetlerim, ama bunun onların yeteneklerine güvensizlik yaratmamasına özellikle dikkat ederim.” Bu yöneticilerin sözlerine inanıyoruz. </st><st c="960">Daha doğrusu, onların niyetlerini gizlemek için gerçekten büyük çaba harcadıklarına inanıyoruz. </st><st c="1056">Ne var ki yanlarında çalışan kişilerle konuştuğumuzda, bu çabaların büyük bölümüyle boşuna olduğunu görüyoruz. </st><st c="1167">Aslında, yaptığımız araştırma, çoğu çalışanın “yöneticilerinin aklından geçenleri okuyabildiğini”—ve okuduğunu—gösteriyor. </st><st c="1290">Çalışanlar, özellikle, yöneticinin grubunun içinde mi yoksa dışında mı yer alacaklarını çok iyi bilmektedirler. </st><st c="1402">Yapmaları gereken tek şey, kendilerine ve büyük değer verilen iş arkadaşlarına nasıl davranıldığına bakmaktır. </st></p>
			<p><img src="image/Screen_Shot_2019-09-08_at_20.00.58.png" alt="" /><st c="1513"></st></p>
			<p><st c="2924">Yöneticinin düşük performanslı çalışanlar ve onlara karşı izlenecek doğru tutum konusundaki varsayımlarının onun başarısızlığa koşullanma sendromundaki payını açıklaması gibi, çalışanın yöneticinin düşünme tarzı konusundaki varsayımları da onun bu konudaki payını açıklar. </st><st c="3197">Nasıl? </st><st c="3204">İnsanlar onaylanmadıklarını, eleştirildiklerini ya da kendilerine güven duyulmadığını ve takdir görmediklerini fark edince, içlerine kapanma eğilimi gösterirler; farklı davranışlar biçiminde ortaya çıkan bir olaydır bu.</st></p>
			<p><st c="3423">İçe kapanma, esas olarak, çevreyle olan zihinsel ve duygusal bağın kopması demektir. </st><st c="3509">Çalışanlar bu durumda ellerinden gelenin en iyisini yapmaz olurlar. </st><st c="3577">Denetlenmekten usanırlar ve görüşleri için mücadele etme isteğini yitirirler. </st><st c="3655">Bir çalışanın deyişiyle, “Benim yöneticim her gün işimi nasıl yapacağımı söylüyor bana. </st><st c="3743">Onunla çekişip durmaktansa, şöyle demeyi ister hale geldim: ‘Haydi, ne yapmamı istiyorsan söyle de onu yapayım.’ Robot haline geliyorsunuz.” Performansı düşük görülen bir başka çalışan ise şöyle diyordu: “Yönetici bana bir şey yapmamı söyleyince, söylediğini mekanik bir biçimde yerine getiriyorum.” </st></p>
			<p><st c="4043">İçe kapanma kişisel ilişkilerin çözülmesini de—yöneticiyle olan ilişkinin sınırlanmasını da—içerir. </st><st c="4143">Bu çözülme kısmen, olumsuzlaşmaya yüz tutmuş önceki alışverişin niteliğinden kaynaklanır. </st><st c="4233">Bir çalışanın deyişiyle, “Olumsuz geribildirimden başka bir şey almaz hale gelene kadar, yöneticiyle çok daha fazla bağlantı kurardım; derken kaçınır oldum.”</st></p>
			<p><st c="4390">Olumsuz tepki riskinin yanı sıra, performansı düşük görülen çalışanlar, imajlarının daha fazla zedelenmemesi kaygısı da taşırlar. </st><st c="4521">“Ağzını açıp maskara olmaktansa sessiz kalıp aptal gibi görünmek evladır” özdeyişine uyarlar ve sınırlı yönlerinin daha da ortaya çıkacağı korkusuyla yardım istemekten kaçınırlar. </st><st c="4701">Kendilerine sorulmadığı zaman pek bir şey söylemek istemezler; performans düşüklüğü gösteren bir kimsenin biraz öne çıkması, yöneticinin hiç yoktan aşırı tepki göstermesine ve hemen harekete geçmesine yol açabilir. </st><st c="4916">Düşük performanslı bir çalışan başından geçen bir olayı şöyle anlatıyor: “Yöneticiye önemsiz bir konuda alışılmışın biraz dışında bir şey söylemeye kalktım, bana demediğini bırakmadı. </st><st c="5100">Ağzımı açmamam gerekiyordu. </st><st c="5128">Şimdi öyle yapıyorum.”</st></p>
			<p><st c="5150">Son olarak, içe kapanma, savunmacı bir tutum takınmak anlamına gelebilir. </st><st c="5225">Yetersiz performans gösterenlerin birçoğu, enerjilerinin büyük bir bölümünü kendilerini haklı çıkarmaya harcarlar. </st><st c="5340">Aksamaların kabahatinin kendilerinde aranacağı kaygısıyla, daha baştan mazeret bulmaya çalışırlar. </st><st c="5439">Zamanlarının büyük bölümünü dikiz aynasına bakmakla geçirirler, önlerinde uzanan yola bakmayı pek akıl etmezler. </st><st c="5552">Yukarıda değindiğimiz imalat nezaretçisi Steve örneğinde olduğu gibi, bazı durumlarda bu savunmacı tutum dik başlılığa, hatta yöneticinin görüşlerine sistemli muhalefete yol açabilir. </st><st c="5736">Zayıf konumdaki bir çalışanın yöneticiyle böyle cepheleşmesi mantıksız gelebilir, ama Albert Camus’nün şu saptaması durumu açıklıyor: “Seçenek kalmayınca, geriye kala kala hayır deme özgürlüğü kalır.”</st></p>
			<h2><span><st c="5936">Sendromun Bedeli Yüksek</st></span></h2>
			<p><st c="5960">Başarısızlığa koşullanma sendromunun iki belirgin bedeli vardır: Çalışanın ödediği duygusal bedel ve şirketin çalışandan verim alamamasından kaynaklanan örgütsel bedel. </st><st c="6130">Bazıları dolaylı ve uzun vadeli olan başka bedeller de vardır.</st></p>
			<p><st c="6192">Yönetici sendromun ceremesini değişik biçimlerde çeker. </st><st c="6249">Bir kere, performans düşüklüğü olan çalışanlarla ilişkideki rahatsızlık, yöneticinin duygusal ve fiziksel enerjisini tüketir. </st><st c="6375">Her iki taraf da işin aslını bildiği halde her şey iyi gidiyormuş gibi davranmak hayli sıkıntı yaratabilir. </st><st c="6483">Ayrıca ilişkileri yoluna sokmak ya da çalışanın performansını artırmak için harcanan çaba yöneticiyi diğer işlerle ilgilenmekten alıkoyar; bu ise yöneticide hayal kırıklığı ve öfke yaratır.</st></p>
			<p><st c="6672">Ayrıca firmadaki diğer çalışanlar yöneticinin düşük performanslı kişiye karşı tutumunu izledikleri için, sendrom yöneticinin saygınlığını örseleyebilir. </st><st c="6826">Yöneticinin çalışana karşı davranışı haksız bulunur ya da desteklenmezse, olayı izleyenler hemen gereken dersi çıkaracaklardır. </st><st c="6954">Yöneticinin bir çalışana karşı denetleyici ve aşırı eleştirici tutumu konusunda yüksek performanslı bir başkası şu yorumu yapıyordu: “Bu hepimizde gözden çıkarılabilirmişiz duygusu yarattı.” Kuruluşlarda öğrenme ve yetkilendirme gitgide önem kazandığı için, yöneticilerin yönlendirici ve sonuç alıcı olmaları gerekiyor. </st></p>
			<p><st c="7274">Başarısızlığa koşullanma sendromunun ekip açısından da ciddi sonuçları olabilir. </st><st c="7355">Düşük performanslı çalışanlara güvensizlik, yöneticilerin yüksek performanslı bulduğu kişilerin iş yükünün artmasına yol açabilir. </st><st c="7486">Yöneticiler, hayati önemdeki görevleri, o görevi güvenilir ve hızlı bir biçimde yerine getirecek olan ve ortak sorumluluk duygusunun güçlülüğü nedeniyle görevin gereğini yapacak olan kişilere verirler. </st><st c="7688">Bir yöneticinin yarı şaka deyişiyle, “En önemli kural şudur: Bir işin yapılmasını istiyorsan, o işi meşgul birisine ver; o kişinin meşgul olmasının bir hikmeti vardır.” </st></p>
			<p><st c="7857">İş yükünün artması, üstün performanslı kişilerin, özellikle kendi astlarını daha etkin bir şekilde yetkilendirme yoluna gitmeleri halinde, zamanlarını daha iyi kullanmasına yardımcı olabilir. </st><st c="8049">Ne var ki çoğu durumda bu kişiler artan iş yükünü ve stresi sineye çekmekle yetinir ve bunun zararını görürler; işlerinin, özellikle uzun vadede yararı görülecek işlerin kimi yönlerine daha az özen gösterirler. </st><st c="8260">En olumsuz ihtimal, aşırı iş yükü altına sokulan bu insanların tükenmesidir.</st></p>
			<p><st c="8336">Takım ruhu, düşük performanslı kişilerin yaşadığı kopuş sürecinden de zarar görebilir. </st><st c="8424">Büyük ekiplerde ortak bir coşku ve ortak bir misyona bağlılık vardır. </st><st c="8494">Yöneticinin kliği dışında kalan kişiler sıkıntılarını dışa vurmasalar bile, diğer ekip üyeleri bu sıkıntıyı hissederler. </st><st c="8615">Yöneticilik görevi yapan biri, bağlı oldukları yöneticinin iş arkadaşlarından birini her hafta sorguya çekmesinden bütün ekibin duyduğu rahatsızlığı şöyle açıklıyordu: “Bir ekip canlı bir organizmayı andırır. </st><st c="8824">Ekipten biri sıkıntıdaysa, o sıkıntıyı bütün ekip hisseder.”</st></p>
			<p><st c="8884">Ayrıca kopuş sürecindeki çalışanlar genellikle sıkıntılarını kendilerine saklamazlar. </st><st c="8971">Koridorlarda ya da öğlen yemeğinde içlerini dökecek insan ararlar; sadece kendi zamanlarını boşa harcamakla kalmazlar, arkadaşlarını da işlerinden alıkoyarlar. </st><st c="9131">Ekibin misyonuna odaklanmak varken, onca zaman ve enerji şirket politikası ve işleyişi üzerine tartışmaya harcanır.</st></p>
			<p><st c="9246">Son olarak, başarısızlığa koşullanma sendromunun düşük performanslı kişilerin astları bakımından da bazı sonuçları vardır. </st><st c="9370">Kabadayı tavırlı bir çocuktan dayak yiyip duran okulun en çelimsiz çocuğunu düşünün. </st><st c="9455">İtilip kakılan bu çocuk genellikle eve gidip kendisinden daha küçük kardeşlerini dövecektir. </st><st c="9548">Yöneticinin dışladığı insanlarda da aynı şey söz konusudur. </st><st c="9608">Bu insanlar da kendi astlarıyla ilişkilerinde genellikle kendi yöneticilerinden gördükleri davranışı yineleyeceklerdir. </st><st c="9728">Olumlu sonuçları görmezden gelecekler ya da çoğu kez, kendi astlarını aşırı ölçüde denetleyeceklerdir.</st></p>
			<h2><span><st c="9830">Kurtulmak Zor</st></span></h2>
			<p><st c="9844">Başarısızlığa koşullanma sendromu değişmez değildir. </st><st c="9898">Çalışanlar bundan kurtulabilirler ama bu nadiren gerçekleşir. </st><st c="9960">Çalışan konumundaki kişi sürekli üstün performans göstermelidir ki yönetici de onu dışlanmış konumdan alıp kendi kliğine katmak zorunda kalsın. </st><st c="10104">Söz konusu kişilerin bulundukları bağlam bu oluşumu zorlaştırır. </st><st c="10169">Çekiciliğini yitirmiş işleri bağımlılık içinde ve sınırlı kaynaklarla yapmak zorunda kalmak, bu insanların yöneticileri etkilemesini güçleştirir; yöneticilerden pek teşvik görmemeleri, yüksek standartlarda diretmelerini ve bu standartları sağlamalarını da güçleştirir.</st></p>
			<p><st c="10437">Ayrıca söz konusu kişiler başarılı sonuçlar elde etseler bile, yöneticinin gözlemi ve hatırlaması seçici olacağı için, bu yeni gelişmeden etkilenmesi biraz zaman alacaktır. </st><st c="10611">Aslında araştırmalar göstermektedir ki, yöneticiler, düşük performanslı kişilerin yaşadığı olumlu şeyleri o kişilerin çabalarına ve yeteneklerine bağlamaktan çok dış faktörlere bağlama eğilimindedirler (yüksek performanslı kişiler için ise bunun tersi geçerlidir: Başarılar kendilerine bağlanır, başarısızlıklar ise denetlenemeyen dış faktörlerle açıklanır). </st><st c="10970">Bu nedenle yöneticinin ilk sınıflandırmayı gözden geçirmeyi düşünmesi için bile, düşük performanslı çalışanın bir dizi başarı sağlaması gerekecektir. </st><st c="11120">Kuşkusuz bu sendromdan kurtulmak için düşük performanslı kişinin özel bir cesaret, özgüven, yetenek ve sebat göstermesi gerekecektir.</st></p>
			<p><st c="11253">Oysa genellikle olan şudur: Dışlanma sürecine girmiş kişiler yöneticide hemen ve büyük bir etki yaratmak için kendilerine aşırı iddialı hedefler koyarlar. </st><st c="11409">Sözgelimi, bir işi normal süresinden üç hafta önce bitirmeye söz verirler, aynı anda altı projeye birden el atarlar ya da büyük bir sorunu tek başlarına çözmeye çalışırlar. </st><st c="11582">Ne yazık ki bu tür insanüstü çabalar genellikle böyledir. </st><st c="11640">Üstelik başarısız olacağı baştan belli olan bu tür hedefler belirlenmesi, bu insanların yargı gücünün çok yetersiz olduğu izlenimini de yaratır.</st></p>
			<p><st c="11784">Başarısızlığa koşullanma sendromu sadece ehliyetsiz yöneticilere özgü bir şey değildir. </st><st c="11873">Bunun firmalarında başarılı bilinen yöneticilerin de başına geldiği görülmüştür. </st><st c="11954">Bu yöneticilerin kimi çalışanları kötü yönetmesi, özellikle bu yöneticilerin ve üstün performanslı çalışanların yüksek düzeyde performans göstermeleri halinde, onların başarılı olmalarına mutlaka engel olacak diyemeyiz. </st><st c="12174">Ne var ki bu yöneticiler sendromun üstesinden gelebilirlerse ekip, firma ve kendileri bakımından daha da başarılı olabileceklerdir.</st></p>
			<h2><span><st c="12305">Doğru Anlamak</st></span></h2>
			<p><st c="12319">Genel kural olarak bir sorunu çözmede ilk adım, o sorunun varlığını kabul etmektir. </st><st c="12404">Bu saptama özellikle başarısızlığa koşullanma sendromu bakımından doğrudur, çünkü bu sendrom kendi kendini gerçekleştiren ve kendi kendini pekiştiren bir nitelik taşır. </st><st c="12573">Sendromun önünün alınması, yöneticinin buradaki dinamiği kavramasını ve özellikle, çalışanın düşük performansına kendi davranışının yol açmış olabileceğini kabul etmesini gerektirir. </st><st c="12756">Ne var ki sendromun üstesinden gelmeye yönelik bir sonraki adım daha da zordur: Dikkatle planlanmış ve sistemli bir müdahale gerektirir. </st><st c="12893">Bu müdahale, yönetici ile çalışanın ilişkisini belirleyen sağlıksız dinamikleri ortaya çıkarıp çözmeye yönelik bir ya da bir dizi samimi konuşma biçiminde olur. </st><st c="13054">Böyle bir müdahalenin amacı, yöneticinin her işe karışmasını gitgide azaltırken çalışanın performansında sürekli bir yükselme sağlamaktır.</st></p>
			<p><st c="13192">Böyle bir konuşmanın nasıl olması gerektiği konusunda ayrıntılı bir metin hazırlamak zordur ve aslında zarar verir. </st><st c="13309">Çalışanla yapacağı konuşmayı katı bir anlayışla planlayan bir yönetici o kişiyle gerçek bir diyalog gerçekleştiremeyecektir, çünkü gerçek diyalog esneklik gerektirir. </st><st c="13476">Ne var ki biz, yönlendirici bir çerçeve olarak, etkin müdahalelerin ana özelliğini oluşturan beş öğe öneriyoruz. </st><st c="13589">Birbirini izleyen aşamalar biçiminde olması şart olmasa da, bu beş ana nokta, bu müdahalelerde göz önünde bulundurulmalıdır.</st></p>
			<p><span><st c="13713">İlk olarak, yönetici görüşmeyi doğru bağlama oturtmalıdır. </st></span></p>
			<p><st c="13773">Yönetici, sözgelimi,</st><span> </span><st c="13793">toplantının zamanını ve yerini çalışan açısından olabildiğince az tehdit oluşturacak biçimde seçmelidir. </st><st c="13899">Tarafsız bir yer, önceki ve belki de tatsız görüşmelerin geçtiği bir ofis mekânından daha elverişli olabilir. </st><st c="14009">Yönetici çalışana kendisiyle görüşmek istediğini vurgularken yapıcı bir dil kullanmalıdır. </st><st c="14100">Toplantı “geribildirim” nitelemesiyle sunulmamalıdır, çünkü bu tür terimler geçmişin deneyimlerini çağrıştırabilir. </st><st c="14216">“Geribildirim”, görüşmenin tek yönlü, yöneticinin sunacağı bir monolog biçiminde geçeceği izlenimini de yaratabilir. </st><st c="14333">Onun yerine, yapılacak görüşmenin çalışanın performansını, yöneticinin rolünü ve çalışan ile yönetici arasındaki ilişkiyi tartışmaya yönelik bir toplantı olarak nitelenmesi yerinde olacaktır. </st><st c="14525">Yönetici, ilişkide gerginlik hissettiğini ve görüşmenin bu gerginliği azaltmaya yönelik olduğunu da vurgulayabilir.</st></p>
			<p><st c="14640">Son olarak, bağlamın belirlenmesinde yönetici, düşük performans gösteren çalışana aslında etkileşimin açık diyalog biçiminde olmasını istediğini belirtmelidir. </st><st c="14801">Özellikle, durumun oluşmasında kendisinin de payı olabileceğini ve tutumunun görüşmenin kurallara uygun geçmesini sağlamak olduğunu vurgulamalıdır.</st></p>
			<p><span><st c="14948">İkinci olarak, yönetici ve çalışan, müdahale sürecini sorunun belirtileri konusunda bir anlaşma sağlamak için kullanmalıdırlar. </st></span></p>
			<p><st c="15077">Çok az kişinin performansı her yönüyle düşüktür. </st><st c="15126">Ve çok az kişi—o da varsa—işte düşük performans göstermek ister. </st><st c="15191">Bu nedenle müdahale sürecinin, çalışanın yetersiz kaldığı somut iş sorumlulukları konusunda karşılıklı anlaşmayla sonuçlanması hayati önem taşır. </st><st c="15337">Sözgelimi Steve ile Jeff örneğinde, kanıtlar konusunda kapsamlı bir sınıflandırmaya gidilmesi, Steve’in performans düşüklüğünün genel olmayıp sunduğu (ya da sunamadığı) raporların kalitesiyle sınırlı kaldığı konusunda bir mutabakata varılmasına yol açabilirdi. </st><st c="15598">Bir başka örnek olayda ise bir satın alma yöneticisinin ülke dışından tedarikçiler bulmak ve toplantılarda görüşlerini ifade etmek söz konusu olduğunda yetersiz kaldığı konusunda mutabakata varılmış olacaktı. </st><st c="15807">Yahut yeni bir yatırım uzmanı ve yöneticisi, satış zamanlaması ve hisse senedi alımı söz konusu olduğunda uzmanın performansının düştüğü, ama hisse senetlerinin finansal analizinde uzmanın hayli iyi olduğu konusunda mutabık kalmış olacaklardı. </st><st c="16051">Burada vurgulanan şudur: Performansı iyileştirmeye ya da ilişkideki gerginliği azaltmaya girişmeden önce, uyuşmazlığın hangi performans alanlarından kaynaklandığı konusunda anlaşmaya varılmalıdır. </st></p>
			<p><st c="16248">Yukarıda Steve ile Jeff örneğini tartışırken “kanıtlar” sözcüğünü kullandık. </st><st c="16325">Bunun nedeni, bir yöneticinin—müdahale sürecinin yararlı olması için—yaptığı performans değerlendirmelerini olgular ve verilerle desteklemek zorunda olmasıdır. </st><st c="16485">Bu tür bir değerlendirme—Jeff’in Steve’e, “Raporların üstüne pek düşmediğin hissine kapılıyorum” demesinde olduğu gibi—duygulara dayandırılamaz. </st><st c="16630">Oysa, Jeff’in iyi bir raporun nasıl olması gerektiğini ve Steve’in raporlarının hangi yönlerden yetersiz kaldığını açıklaması gerekiyor. </st><st c="16767">Keza, çalışana kendi performansını savunma, iş arkadaşlarının çalışmalarıyla bir karşılaştırma yapma ve kendi güçlü yönlerini belirtme olanağı sağlanması, aslında onun bu konularda özendirilmesi gerekiyor. </st><st c="16973">Unutulmamalıdır ki yöneticinin görüşü kendi başına olgu değeri taşımaz.</st></p>
			<p><span><st c="17044">Üçüncü olarak, yönetici ve çalışan, belli alanlarda performans düşüklüğüne neyin yol açtığı konusunda mutabakata varmalıdırlar. </st></span></p>
			<p><st c="17173">Performans düşüklüğünün hangi alanlarda olduğu saptanınca, sıra bu zayıf yönlerin nedenlerinin ortaya çıkarılmasına gelir. </st><st c="17296">Çalışan, işin örgütlenmesinde, zamanını yönetmede ya da başkalarıyla birlikte çalışmada sınırlı becerilere mi sahip? </st><st c="17413">Bilgisi ya da kapasitesi mi yok? </st><st c="17446">Yönetici ve çalışan öncelikler konusunda anlaşıyorlar mı? </st><st c="17504">Belki de çalışan, yönetici açısından taşıdığı önemin farkında olmadığı için, işinin belli bir boyutuna gerekli dikkati göstermiyordur. </st><st c="17639">Çalışanın baskı altında etkinliği mi düşüyor? </st><st c="17685">Onun performans standartları yöneticininkinden daha mı düşük?</st></p>
			<p><st c="17746">Müdahale sürecinde, yöneticinin çalışana karşı izlediği tutum ve bunun çalışanın performansı üzerindeki etkisi konusunu ortaya koyması da hayati önem taşımaktadır. </st><st c="17911">Yönetici, başarısızlığa koşullanma sendromunun dinamiğini açıklamaya da çalışabilir. </st><st c="17996">“Benim sana karşı tutumum işleri kötüleştiriyor mu” diye veya “Ben ne yapıyorum da, sana gereğinden fazla baskı uyguladığım hissine kapılıyorsun” diye sorabilir.</st></p>
			<p><st c="18157">Görüşmenin bu aşamasında, yönetici ile çalışanın birbirlerinin niyetleri hakkında o güne kadar geliştirmiş oldukları varsayımların açıklığa kavuşturulması da gerekir. </st><st c="18325">Yanlış anlamaların birçoğu doğruluğu sınanmamış varsayımlarla başlar. </st><st c="18395">Sözgelimi Jeff, “Senden istediğim raporları vermeyince, senin pek öngörülü ve aktif olmadığın sonucuna vardım” diyebilirdi. </st><st c="18519">Bu ise Steve’in kendi örtülü varsayımlarını açıklamasına olanak sağlayacaktı. </st><st c="18597">“Hayır” diyebilirdi o da, “olumsuz tepki vermemin nedeni yazılı rapor istemendi, aşırı kontrol belirtisi olarak algıladım bunu.”</st></p>
			<p><span><st c="18725">Dördüncüsü, yönetici ve çalışan, performans hedefleri ve ilişkiyi geliştirme niyetleri konusunda anlaşmaya varmalıdırlar. </st></span></p>
			<p><st c="18848">Tıpta bir hastalığın teşhisini belli bir tedavi izler. </st><st c="18903">Davranışı değiştirmek ve karmaşık becerileri geliştirmek birkaç hap almaktan daha zor olduğu için, örgütsel işlev bozukluğunu gidermede işler biraz daha karmaşıktır. </st><st c="19069">Yine de, tıpta geçerli olan ilke işletmede de geçerlidir: Yönetici ve çalışan, müdahale sürecini, birlikte saptadıkları temel sorunlar konusunda uygulanacak tedaviyi belirlemek için kullanmalıdırlar.</st></p>
			<p><st c="19268">Aralarındaki sözleşme, becerilerini, bilgilerini, deneyimlerini ya da aralarındaki ilişkiyi geliştirme yöntemlerini saptamalıdır. </st><st c="19399">Sözleşmede yöneticinin gelecekte ne ölçüde ve ne tür gözetim yetkisine sahip olacağı da açıkça ele alınmış olmalıdır. </st><st c="19517">Elbette hiçbir yönetici işe karışma yetkisinden hemen feragat etmez; yapılan işi izlemek, özellikle çalışan yaptığı işte şu ya da bu bakımdan yetersizlik göstermişse, yöneticiler açısından gayet doğal bir şeydir. </st><st c="19730">Ne var ki çalışan açısından, eğer amaç onun zamanla gelişip düzelmesine yardımcı olmak ise, yöneticinin bu tür katılımı büyük bir ihtimalle benimsenecek, hatta memnuniyetle karşılanacaktır. </st><st c="19920">Sorun, hep var olacakmış gibi görünen yoğun izleme sorunudur.</st></p>
			<p><span><st c="19981">Beşincisi, yönetici ve çalışan, gelecekte daha açık iletişim kurma konusunda anlaşmalıdırlar. </st></span></p>
			<p><st c="20076">Yönetici şöyle diyebilir: “Bundan sonra düşük beklenti mesajı veren bir şey yaptığımda, bana hemen söyler misin?” Çalışan ise şöyle diyebilir ya da demesi için özendirilebilir: “Bundan sonra canını sıkan ya da anlamadığın bir şey yaptığımda, sen de hemen bana söyler misin?” Bu tür basit ricalar daha dürüst bir ilişkiye nerdeyse hemen kapıyı açabilir.</st></p>
			<h2><span><st c="20428">Kolay Çözüm Yok</st></span></h2>
			<p><st c="20444">Araştırmalarımız gösteriyor ki bu tür müdahaleler pek sık olmaz. </st><st c="20510">Bir çalışanın performansı konusunda yüz yüze görüşme yapılması, insanların işyerinde pek bulaşmak istemediği durumlar arasında başta gelir, çünkü bu tür görüşmeler her iki tarafın da kendisini tehdit altında ve rahatsız hissetmesine yol açar. </st><st c="20753">Çalışanlar, alıngan ya da yakınır görünme kaygısı taşıdıkları için görüşmeyi başlatmakta gönülsüzdürler. </st><st c="20858">Yöneticiler ise çalışanın tepkisinin biçiminden kaygı duydukları için bu görüşmeleri başlatmaktan kaçınma eğilimindedirler; girişilecek tartışma süreci, yöneticiyi, çalışana duyduğu güvensizliği dışa vurmaya zorlayabileceği gibi, çalışanı da savunmacı bir tutuma yöneltip durumu daha da kötüleştirebilir.2 </st></p>
			<p><st c="21164">Sonuç olarak, başarısızlığa koşullanma sendromunun dinamiğinin şekillendiğini gözleyen yöneticiler açık bir tartışmadan kaçınma eğilimi gösterebilirler. </st><st c="21317">Onun yerine, düşük performans gösteren kişileri cesaretlendirmeye çalışarak örtülü bir yaklaşım sergileyeceklerdir. </st><st c="21433">Bu yaklaşımın açık bir tartışmanın rahatsızlığını yaşamamak gibi kısa vadeli bir yararı olabilir, ama üç önemli sakıncası vardır.</st></p>
			<p><st c="21562">Bir kere, yöneticinin tek yanlı yaklaşımının kalıcı bir iyileşmeye yol açması ihtimali pek yoktur, çünkü böyle bir yaklaşım sorunun belirtilerinden sadece biri, yani yöneticinin davranışı üzerine odaklanır. </st><st c="21770">Performansın düşüklüğünde çalışanın rolü üzerinde durmaz.</st></p>
			<p><st c="21827">İkincisi, yöneticinin cesaretlendirmesi çalışanın performansında iyileşmeye yol açmış olsa bile, tek yanlı bir yaklaşım, sorunun daha açık bir tutumla ele alınmasından her iki tarafın da alacağı dersleri sınırlar. </st><st c="22042">Özellikle çalışan tarafı, yöneticinin ilişkideki zorlukları—çalışanın da yönettiği kişilerle ilişkilerinde bir gün karşılaşabileceği sorunları—ele alışını gözleme ve bundan dersler çıkarma olanağından yoksun kalacaktır. </st></p>
			<p><st c="22262">Son olarak, davranışlarını tek yanlı bir biçimde değiştirmeye çalışan yöneticiler genellikle ölçüyü kaçırabilirler; çalışana kaldırabileceğinden daha fazla bağımsızlık ve sorumluluk verirler. </st><st c="22454">Bekleneceği gibi, çalışan, yöneticinin umduğu gibi davranmaz ve bu da yöneticinin hayal kırıklığının daha da artmasına ve o kişinin yoğun gözetim olmadan çalışamayacağı kanısına varmasına yol açar.</st></p>
			<p><st c="22651">Müdahalenin her zaman en uygun çözüm olduğunu söylemiyoruz. </st><st c="22712">Bazen müdahale olanaklı ya da uygun değildir. </st><st c="22758">Sözgelimi, çalışanın işini yapabilecek kapasitede olmadığını gösteren belirgin kanıtlar vardır. </st><st c="22854">İşe almada ya da terfide hata yapılmıştır ve en iyi çözüm o kişiyi o görevden almaktır. </st><st c="22942">Bu konuda bir başka örnek ise yönetici ile çalışan arasındaki ilişkinin çığrından çıkmış ve onarılamayacak zararların gerçekleşmiş olmasıdır. </st><st c="23084">Ve son olarak, bazen yöneticiler müdahalenin gerektirdiği kaynakları kullanamayacak kadar meşgul ve baskı altındadırlar.</st></p>
			<p><st c="23204">Bununla birlikte, etkin müdahalenin önündeki en büyük engel yöneticinin zihniyetidir. </st><st c="23291">Bir yönetici bir kimsenin düşük performanslı olduğuna ve üstelik sabrını tükettiğine inanıyorsa, artık duygularını sözleriyle gizleyemeyecektir; temeldeki kanısı toplantıda ortaya çıkacaktır. </st><st c="23483">Müdahale için hazırlanmanın hayati önemi buradan gelir. </st><st c="23539">Toplantı kararından da önce, yöneticinin duygularıyla gerçekliği birbirinden ayırması gerekir. </st><st c="23634">Durum hep şimdi olduğu kadar kötü müydü? </st><st c="23675">Çalışan aslında benim düşündüğüm kadar kötü mü? </st><st c="23723">Elimde bu inancı destekleyecek hangi kesin kanıt var? </st><st c="23777">Bu insanı düşük performanslı olarak nitelememe yol açan, performans dışında başka faktörler olabilir mi? </st><st c="23882">İyi yaptığı birkaç şey yok mu? </st><st c="23913">Onu işe alma kararı verdiğimizde vasatın üstünde nitelikler sergilemiş olsa gerek. </st><st c="23996">Bu nitelikler birdenbire uçup gitti mi? </st></p>
			<p><st c="24036">Yönetici görüşmeyi kısmen kafasından geçirecektir. </st><st c="24087">Ben ona bunu dersem, ne cevap verir? </st><st c="24124">Evet, tabii, bunun kendi kabahati olmadığını ve müşterinin makul davranmadığını söyleyecektir. </st><st c="24219">Bu mazeretlerin gerçekten değeri yok mu? </st><st c="24260">Haklı yanı olabilir mi? </st><st c="24284">Başka koşullarda daha yapıcı mı davranırdım? </st><st c="24329">Haklı olduğuma hâlâ inanıyorsam, onun durumu daha açık görmesine nasıl yardımcı olabilirim?</st></p>
			<p><st c="24420">Çalışan performans düşüklüğüyle ilgili bir kanıtı sorgulasa bile, yönetici, onun görüşlerine açık olmaya zihnen hazırlıklı olmalıdır. </st><st c="24555">Yönetici toplantıya hazırlanırken kendi önyargılarını sorgulamışsa, karşı tarafın görüşlerine açık olması kolaylaşacaktır. </st></p>
			<p><st c="24678">Yöneticiler, iyi hazırlanmış olsalar bile, müdahale toplantıları sırasında yine de bir ölçüde rahatsızlık yaşarlar. </st><st c="24794">Bu da o kadar kötü bir şey değildir. </st><st c="24831">Çalışan da muhtemelen bir parça rahatsızlık taşıyacaktır ve yöneticinin de insan olduğunu görmek onu rahatlatacaktır.</st></p>
			<h2><span><st c="24948">Maliyeti ve Yararı Hesaplamak</st></span></h2>
			<p><st c="24978">Belirtmiş olduğumuz gibi, müdahale her zaman tavsiyeye değer değildir. </st><st c="25050">Ama tavsiyeye değer olduğunda, diğer seçenekten—yani performans düşüklüğünün ve gerginliğin devam etmesi seçeneğinden—tümüyle daha iyi sonuçlar verir. </st><st c="25201">Unutulmamalıdır ki çalışanların performans düşüklüğünü sistemli olarak görmezden gelme ya da daha kestirme çözüm olarak düşük performans gösteren kişiyi görevden alma yoluna giden yöneticiler aynı hataları tekrarlamaya mahkûmdurlar. </st><st c="25434">Düşük performans gösteren kişilerin yerine geçecek kişileri bulmak ve yetiştirmek pahalı bir harcama kalemi oluşturur. </st><st c="25553">Gözden düşmüş bir çalışanın kötüleşen performansını izlemek ve denetlemek de öyle. </st><st c="25636">Personele </st><span><st c="25646">rağmen </st></span><st c="25653">sonuç almak ise kalıcı bir çözüm sağlamaz. </st><st c="25696">Başka bir deyişle, müdahaleyi bir harcama değil de—yüksek getiri ihtimali olan—bir yatırım olarak düşünmek akıllıca bir tutumdur. </st></p>
			<p><st c="25826">Bu getirinin ne kadar yüksek olacağı ve nasıl bir biçim alacağı müdahalenin sonucuna bağlıdır. </st><st c="25921">Bu sonuç ise sadece müdahalenin niteliğine değil, bir dizi önemli bağlamsal faktöre de bağlıdır: İlişki ne zamandan beri kötüleşme gösteriyor? </st><st c="26064">Çalışan, gerekli çabayı gösterecek zihinsel ve duygusal kaynaklara sahip mi? </st><st c="26141">Yöneticinin kendi payına düşeni yapacak zamanı ve enerjisi var mı?</st></p>
			<p><st c="26207">Sonuçların üç kategoriye ayrılabileceği kanısındayız. </st><st c="26262">En iyi ihtimali içeren senaryoya göre müdahale, insanların eğitilmesine, işin yeniden düzenlenmesine ve kuşku ortamının giderilmesine yol açar. </st><st c="26406">Sonuç olarak, ilişki ve çalışanın performansı düzelir ve sendromla ilgili sonuçlar ortadan kalkar, hiç değilse önemli ölçüde azalır.</st></p>
			<p><st c="26538">İkinci senaryoya göre ise, çalışanın performansı ancak sınırlı bir biçimde düzelir, ama yönetici çalışana dürüst ve açık bir şekilde kulak verdiği için, ikisi arasındaki ilişki daha üretken hale gelir. </st><st c="26741">Çalışanın işin hangi yönlerini becerebildiği ve hangi yönleriyle cebelleştiği konusunda yönetici ile çalışan bir mutabakat oluştururlar. </st><st c="26878">Bu sayede, yönetici ve çalışan, iş ile çalışanın güçlü ve zayıf yönleri arasında daha iyi bir uyumun nasıl sağlanabileceği konusunu </st><span><st c="27010">birlikte </st></span><st c="27019">incelerler. </st><st c="27031">Bu uyum, çalışanın yapmakta olduğu işte önemli değişiklikler yaparak ya da çalışanı firma içinde bir başka işe aktararak sağlanır. </st><st c="27162">Süreç, çalışanın şirketten ayrılmayı yeğlemesiyle de sonuçlanabilir. </st></p>
			<p><st c="27231">Bu sonuç birincisi kadar başarılı olmasa da, yine de verimlidir; daha dürüst bir ilişki hem yöneticinin hem de çalışanın ve sonuç olarak, çalışana bağlı personelin üzerindeki baskıyı hafifletir. </st><st c="27426">Eğer çalışan firma içinde kendisine daha uygun yeni bir işe geçecek olursa, belki de performansı yükselmiş olacaktır. </st><st c="27544">Bu iş değiştirme, boşalan işte belki de daha iyi performans gösterecek yeni bir elemana da yer açmış olacaktır. </st><st c="27656">Burada önem taşıyan nokta, kendisine adil davranılmış çalışanın uygulanan yöntemin sonucunu büyük bir ihtimalle içine sindirecek olmasıdır. </st><st c="27796">Aslında son araştırmalar göstermektedir ki uygulanan bir yöntemin adil olduğunun algılanması, çalışanların o yöntemin sonuçlarına gösterecekleri tepkiler üzerinde büyük bir etki yaratmaktadır. </st><st c="27989">(</st><span><st c="27990">Bak.</st></span><st c="27994"> “Adil Süreç: </st><span><st c="28008">“Bilgi Ekonomisindeki Yönetim”,</st></span><st c="28039"> W. </st><st c="28043">Chan Kim ve Renée Mauborgne, </st><span><st c="28072">HBR</st></span><st c="28075"> Temmuz-Ağustos 1997.) </st></p>
			<p><st c="28098">Yöneticinin bütün çabasına rağmen çalışanın performansında ya da yöneticiyle ilişkisinde önemli bir düzelme görülmemesi halinde bile bu tür bir adilliğin yararı vardır. </st><st c="28267">Bazen bunun gerçekleştiği olur: Çalışan işin gerektirdiği yeteneğe gerçekten sahip değildir, düzelme çabası göstermeye niyeti yoktur ve yönetici ile çalışanın mesleki ve kişisel farklılıkları bağdaşmayacak düzeydedir. </st><st c="28485">Ne var ki bu durumda müdahale yine de dolaylı yararlar sağlar; çünkü iş ilişkisi sona erse bile, diğer şirket çalışanları arkadaşlarına adil davranıldığını görünce muhtemelen kendilerini gözden çıkarılabilir ya da ihanete uğramış hissetmeyeceklerdir.</st></p>
			<h2><span><st c="28735">En İyi Çare Önlemektir</st></span></h2>
			<p><st c="28758">Başarısızlığa koşullanma sendromu örgütsel bir kaçınılmazlık değildir. </st><st c="28830">Giderilebilir. </st><st c="28845">Atılacak ilk adım yöneticinin sendromun varlığının farkına varması ve sorunda kendisinin de payı olabileceğini kabul etmesidir. </st><st c="28973">İkinci adım ise yöneticinin açık, odaklanmış bir müdahaleye girişmesini gerektirir. </st><st c="29057">Böyle bir müdahale, yönetici ile çalışan arasında, performans yetersizliğinin kanıtlarına, temeldeki nedenlerine ve her iki tarafın taşıdığı ortak sorumluluğa yönelik açık bir görüş alışverişini zorunlu kılar. </st><st c="29267">Bu alışveriş, sendromun ortadan kaldırılması konusunda ortak bir kararla sonuçlanır.</st></p>
			<p><st c="29351">Sendromun giderilmesi yöneticilerin kendi varsayımlarını sorgulamalarını gerektirir. </st><st c="29437">Ayrıca sorumluluğun yükünü bütünüyle başkalarına atmadan önce, nedenleri ve çözümleri kendisinde arama cesaretini gerektirir. </st><st c="29563">Ne var ki, elbette en iyi seçenek sendromun önünü almaktır.</st></p>
			<p><st c="29622">Yaptığımız araştırmada doğrudan bu konuyu ele alıyoruz. </st><st c="29679">Sonuçlar henüz kesin olmamakla birlikte, başarısızlığa koşullanma sendromundan kaçınmayı başarabilen yöneticilerin bir dizi ortak özellik taşıdığı anlaşılıyor. </st><st c="29839">İlginç olan, bu yöneticilerin çalışanların tümüne aynı biçimde davranmamasıdır. </st><st c="29919">Bazı çalışanlarla diğerlerinden daha fazla ilgilenirler; hatta bazı çalışanları diğerlerinden daha fazla izlerler. </st><st c="30034">Ne var ki çalışanların yetkisini sınırlamadan ve cesaretini kırmadan yaparlar bunu.</st></p>
			<p><st c="30117">Nasıl? </st><st c="30125">Bir kere, bu yöneticiler bütün çalışanlarla aktif olarak ilgilenmekle işe başlarlar, performans düzeldikçe onlar da bu aktif ilgi ve katılımlarını gitgide azaltırlar. </st><st c="30292">İşin başından itibaren yapılacak yönlendirme, çalışanlar açısından tehdit edici nitelik taşımaz. </st><st c="30389">Çünkü performanstaki aksamalardan kaynaklanmaz; sistemlidir ve gelecekteki başarının koşullarını hazırlamaya yöneliktir. </st><st c="30510">İlişkinin başlangıcında temasın sık olması öncelikler konusunda, performans ölçüleri konusunda, ayrılacak zaman konusunda, hatta iletişimin türü ve sıklığıyla ilgili beklentiler konusunda çalışanlarla iletişim kurmada yöneticiye büyük fırsat sağlar. </st><st c="30760">Bu tür bir açıklık, genellikle beklentilerin dile getirilmemesinden ve önceliklerin belirsizliğinden kaynaklanan başarısızlığa koşullanma sendromunun gelişmesinin önlenmesine ciddi katkılarda bulunur. </st></p>
			<p><st c="30961">Sözgelimi, Steve ve Jeff örneğinde, Jeff, Steve’den kalite kontrolünden geri çevrilmelerin temel nedenlerini sistematik biçimde irdeleyecek bir sistem kurmasını istediğini daha işin başında açıklayabilirdi. </st><st c="31168">Yeni üretim hattının kurulmasının başlangıç aşamalarında böyle bir sistemin oluşturulmasının yararlarını açıkça ortaya koyabilir, sistemin tasarımına ve ilk işleyişine aktif olarak katılma niyetini dile getirebilirdi. </st><st c="31386">Gelecekteki katılımı bu durumda o kadar azalmış olacaktı ki bu konuda o aşamada mutabakata varmak mümkün olacaktı.</st></p>
			<p><st c="31500">Yöneticilerin başarısızlığa koşullanma sendromundan kaçınmasının bir başka yolu, çalışanlarla ilgili varsayımlarını ve tutumlarını sürekli sorgulamalarıdır. </st><st c="31658">Bu durumda yöneticiler, çalışanları düzayak yöntemlerle sınıflandırmanın cazibesine direnmek için büyük çaba harcarlar. </st><st c="31778">Kendi akıl yürütme tarzlarını da gözden geçirirler. </st><st c="31830">Sözgelimi, çalışanlardan birinin performansı beklendiği gibi çıkmazsa, kendi kendilerine, “Eldeki olgular ne” sorusunu sorarlar. </st><st c="31959">Çalışandan, önceden konuşulmamış işler bekleyip beklemediklerine bakarlar ve çalışanın başarısızlığının sıklığı ve derecesi konusunda nesnel olmaya çalışırlar. </st><st c="32119">Başka bir deyişle, bu yöneticiler, kapsamlı bir müdahaleye girişmeden önce kendi varsayımlarını ve davranışlarını enine boyuna incelerler.</st></p>
			<p><st c="32257">Son olarak, yöneticiler, çalışanların performanslarını ve yöneticilerle olan ilişkilerini rahatlıkla tartışabileceği bir ortam yaratmak suretiyle, başarısızlığa koşullanma sendromundan kaçınırlar. </st><st c="32455">Böyle bir ortam bir dizi faktörün sonucudur: yöneticinin açıklığı, kendi görüşlerinin sorgulanması karşısındaki rahatlığı, hatta mizah duygusu. </st><st c="32599">Bütün bunların kesin sonucu şudur: Yönetici ve çalışan, sorunlar dal budak sarmadan ya da kemikleşmeden önce, rahatlıkla iletişim kurup kendi davranışları hakkında birbirlerine sorular sormakta kendilerini özgür hissederler.</st></p>
			<p><st c="32823">Başarısızlığa koşullanma sendromunu önlemek için uygulanan yöntemler, elbette, yöneticilerden—tıpkı müdahalelerde olduğu gibi—büyük bir duygusal çaba göstermelerini gerektirir. </st><st c="33001">Ne var ki bu büyük duygusal çaba, çalışanların işteki potansiyelinin eksiksiz gerçekleşmesinin anahtarıdır. </st><st c="33109">Hayattaki çoğu şeyde olduğu gibi, ne kadar çok verirseniz o kadar çok alırsınız. </st><st c="33190">Bir üst yöneticinin deyişiyle, “Gösterdiğiniz saygıyı görürsünüz.” Ödeşiriz. </st><st c="33267">Eğer firmanızdaki insanların kafalarını ve yüreklerini bütünüyle işlerine adamalarını istiyorsanız—aslında buna ihtiyaç hissediyorsanız—o zaman sizin de öyle davranmanız gerekir.</st></p>
			<p><span><st c="33445">Notlar</st></span></p>
			<p><st c="33452">1 Beklentilerin performans üzerindeki etkisi Dov Eden ve meslektaşlarının yaptığı bir dizi deneyde gözlenmiştir. </st><span><st c="33566">Bak.</st></span><st c="33570"> Dov Eden, “Leadership and Expectations: Pygmalion Effects and Other Self-fulfilling Prophecies in Organizations”, </st><span><st c="33685">Leadership Quarterly</st></span><st c="33705">, Kış 1992, C.3, no. </st><st c="33726">4, s.271-305.</st></p>
			<p><st c="33739">2 Chris Argyris’in, insanların tehdit edici veya rahatsız edici buldukları ortamlarda nasıl ve niçin verimsiz davranma eğilimi taşıdıkları konusunda kapsamlı çalışmaları vardır. </st><st c="33918">Sözgelimi, </st><span><st c="33929">Bak.</st></span> <span><st c="33933">Knowledge for Action: A Guide to Overcoming Barriers to Organizational Change </st></span><st c="34012">(San Francisco: Jossey-Bass, 1993).</st></p>
			<p><span><st c="34047">İlk olarak Mart 1998 sayısında yayınlanmıştır.</st></span></p>
		</div>
	<div id="charCountTotal" value="34094"></div></body>
</html>
