<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-12</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-12" lang="tr-TR" xml:lang="tr-TR">
		<div>
			<p><span><st c="0">Demokratik tarz</st></span></p>
			<p><st c="15">Rahibe Mary büyük bir Katolik okul sistemini yönetiyordu. </st><st c="74">Bu okullardan biri, yoksul bir semtteki tek özel okul olarak yıllardan beri zarar ediyordu; kilise yönetimi burayı açık tutmayı artık kaldıramayacak durumdaydı. </st><st c="235">Mary sonunda okulun kapatılması emrini aldı, ama hemen kapıya kilit vurma yoluna gitmedi. </st><st c="325">Okulun bütün öğretmenlerini ve personelini bir toplantıya çağırdı ve onlara finansal krizin ayrıntılarını açıkladı. </st><st c="441">Böylece okulda çalışanlar ilk kez kurumun ticari yanıyla ilgili bir tartışma içinde yer aldılar. </st><st c="538">Mary okulu açık tutma yolları ve bir yol bulunamazsa kapatma işleminin nasıl yürütülmesi gerektiği konusunda onların fikirlerini sordu. </st><st c="674">Toplantıda zamanının büyük bir kısmını sadece onları dinlemekle geçirdi.</st></p>
			<p><st c="746">Okul velileri ve belde sakinleri için düzenlenen daha sonraki toplantılarda, yine öğretmenlerin ve personelin katıldığı bir dizi toplantıda da aynı tutumu sürdürdü. </st><st c="912">İki ay süren toplantılardan sonra varılan mutabakat açıktı: Okulu kapatmak gerekiyordu. </st><st c="1000">Bunun üzerine öğrencileri Katolik sistemdeki diğer okullara nakletmek için bir plan hazırlandı.</st></p>
			<p><st c="1095">Sonuçta gelinen nokta Mary’nin daha kararın bildirildiği gün harekete geçerek okulu kapatması halinde ortaya çıkacak durumdan farklı değildi. </st><st c="1238">Ama okulla ilgili kesimlerin kolektif olarak böyle bir karara varmasına fırsat tanıdığı için, Mary böyle bir girişime eşlik edebilecek tepkilerin hiçbiriyle karşılaşmadı. </st><st c="1409">İnsanlar okulu kaybetmekten dolayı üzülmüş, ama bunun kaçınılmaz olduğunu anlamıştı. </st><st c="1494">Hemen hiç kimse karara itiraz etmedi.</st></p>
			<p><st c="1531">Bu olayı, araştırmamızın kapsamında yer alan ve bir başka Katolik okulun başında bulunan bir rahibin yaşadıklarıyla karşılaştıralım. </st><st c="1665">Rahip aynı şekilde kendisine okulu kapatması bildirilince, bu yönde bir emir vererek gereğini yaptı. </st><st c="1766">Sonuç bir felaket oldu: Veliler dava üstüne dava açtı, öğretmenler ve veliler okulun önünde eylemlere girişti, yerel basında kararı sert dille eleştiren yazılar çıktı. </st><st c="1934">Uyuşmazlıkların çözüme bağlanması bir yılı aldı; rahip ancak ondan sonra harekete geçerek okulu kapatabildi.</st></p>
			<p><st c="2042">Rahibe Mary eylem halindeki demokratik tarzın örneğini ortaya koyuyor—ve de bundan sağlanan yararları. </st><st c="2146">Bir lider insanların fikrini ve rızasını almaya zaman ayırmakla güven, saygı ve bağlılık sağlamış olur. </st><st c="2250">Demokratik liderler işçilerin kendi hedeflerini etkileyecek kararlarda ve işlerin nasıl yürütüleceği konusunda söz sahibi olmalarına izin vererek, esnekliği ve sorumluluğu daha ileriye götürürler. </st><st c="2447">Ve de çalışanların endişelerine kulak vererek, morali yüksek tutmak için ne yapılması gerektiğini öğrenirler. </st><st c="2557">Son olarak, hedefleri belirlemede ve başarıyı değerlendirme standartlarını saptamada söz hakkı verilmesi sayesinde, demokratik bir sistem içinde çalışan insanlar genelde yapılabilecek ve yapılamayacak şeyler konusunda gerçekçi olurlar.</st></p>
			<p><st c="2792">Ne var ki, demokratik tarzın kendine özgü pürüzleri vardır; iklim üzerindeki etkisinin diğer tarzlardan bazıları kadar yüksek olmamasının sebebi budur. </st><st c="2945">Bu yaklaşımın en can sıkıcı sonuçlarından biri fikirlerin yeniden pişirilerek sunulduğu sonu gelmez toplantılar yapılması, bir türlü mutabakata varılamaması ve gözle görülür tek netice olarak yeni toplantılar için takvim belirlenmesidir. </st><st c="3183">Bazı demokratik liderler bu tarza hayati kararlar almayı ertelemek için başvururlar; çünkü meseleleri enine boyuna konuşmanın sonunda göz kamaştırıcı bir iç görü doğuracağını umarlar. </st><st c="3367">Oysa gerçekte insanları kafa karışıklığı ve lidersiz kalma duygularıyla karşı karşıya bırakan bir noktaya varılır. </st><st c="3482">Hatta böyle bir yaklaşım çatışmaları daha da tırmandırabilir.</st></p>
			<p><st c="3543">Demokratik tarz en çok hangi durumlarda işe yarar? </st><st c="3595">Bir lider izlenmesi gereken en iyi istikametten emin olmadığında ve becerikli elemanların fikirlerine ve yol göstericiliğine gerek duyduğunda bu yaklaşım idealdir. </st><st c="3759">Ayrıca lider güçlü bir vizyona sahip olsa bile, demokratik tarz bu vizyonu hayata geçirmeye yönelik taze fikirler üretmede de iyi sonuç verir.</st></p>
			<p><st c="3901">Çalışanlar sağlam tavsiyeler önermeye elverecek kadar ehil ya da bilgili olmadıklarında, demokratik tarza başvurmak elbette çok daha az anlamlıdır. </st><st c="4050">Hele kriz dönemlerinde mutabakat sağlamaya çalışmanın hatalı olacağını söylemeye herhalde gerek yok. </st><st c="4151">Başında bulunduğu bilgisayar şirketi piyasadaki değişikliklerin ciddi tehdidi altına girmiş olan bir CEO’nun yaşadığı olayı ele alalım. </st><st c="4287">Bu yönetici yapılacak şeyler konusunda her zaman mutabakat arıyordu. </st><st c="4356">Rakipler şirketin müşterilerini kaptıkça ve müşteri ihtiyaçları değiştikçe, o da durumu değerlendirmek üzere komiteler atayıp duruyordu. </st><st c="4493">Yeni bir teknolojiden dolayı piyasa ani bir değişim geçirince, CEO’muz şaşırıp kaldı. </st><st c="4579">Yönetim kurulu durumu değerlendirecek yeni bir çalışma grubu atamasına fırsat vermeden yerine bir başkasını geçirdi. </st><st c="4696">Yeni CEO ara sıra demokratik ve yakınlık sağlayıcı yaklaşımlar izlemekle birlikte, özellikle ilk aylarında büyük ölçüde güven verici tarzı esas aldı.</st></p>
		</div>
	<div id="charCountTotal" value="4845"></div></body>
</html>
