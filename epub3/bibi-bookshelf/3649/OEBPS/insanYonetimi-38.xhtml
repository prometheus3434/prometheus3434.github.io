<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-38</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-38" lang="tr-TR" xml:lang="tr-TR">
		<div>
			<p><span><st c="0">Akla Gelmeyen “Bir Şey”</st></span></p>
			<p><st c="24">Herhangi bir şeyi açıklama veya çözüm olarak nitelemek cesaret ister, bu yüzden “bu, büyük yöneticilerin hepsinin yapması gereken bir şey” gibi tanımlayıcı savlarda bulunmak riskli bir hamledir. </st><st c="220">Fakat yeterli bir araştırma ve odaklanmayla bu akla gelmeyen “bir şeyi” tespit etmek mümkündür.</st></p>
			<p><st c="315">“Bir şey” konseptini “denetleyici iç görü” olarak düşünmeyi tercih ediyorum. </st><st c="393">Denetleyici iç görüler tüm sonuçları ve olayları açıklamaz; çok sayıda olayın en iyi açıklaması olarak hizmet görür. </st><st c="510">Bu tür iç görüler eylemlerinizden hangisinin hemen hemen her durumda en geniş kapsamlı etkiye sahip olacağını bilmenize yardımcı olur.</st></p>
			<p><st c="644">Tek denetleyici iç görü olarak ortaya çıkan bir konseptin üç testten geçmesi şarttır. </st><st c="731">İlk olarak geniş bir dizi duruma uygulanabilmelidir. </st><st c="784">Liderliği bir örnek olarak alalım. </st><st c="819">Son zamanlarda liderlik yapmanın tek bir en iyi yolu olmadığı ve aksine en etkin liderlik tarzının koşullara bağlı olduğu nosyonu önemseniyor. </st><st c="962">Farklı durumların bir liderden farklı hareketler gerektirmesi konusunda hiç şüphe yoktur fakat bu, liderlikle ilgili söyleyebileceğiniz en bilgili şeyin onun durumuna bağlı bir şey olduğu anlamına gelmez. </st><st c="1167">Yeterince odaklanarak, her durum ve her tarzda başarılı liderliğe dayanak oluşturan o bir şeyi tespit edebilirsiniz.</st></p>
			<p><st c="1283">İkincisi, denetleyici bir iç görü çoğaltıcı işlevi görmelidir. </st><st c="1347">Her denklemde bazı etmenler sadece toplama değerine sahip olacaktır: eylemlerinizi bu etmenlere odaklarsanız gitgide artan bir iyileşme görürsünüz. </st><st c="1495">Denetleyici iç görü çok daha güçlü olmalıdır. </st><st c="1541">Üstel bir iyileşmeyi nasıl elde edeceğinizi göstermelidir. </st><st c="1600">Sözgelimi, iyi yönetim birçok eylemin—yetenekli çalışanları seçmek, net beklentiler koymak, insanların işleri doğru yapmalarını sağlamak ve benzeri—birleşiminin sonucudur fakat bu etmenlerden hiçbiri büyük yöneticilerin yaptığı “bir şey” olarak nitelenmez çünkü iyi yapıldığında bile bu eylemler yöneticilerin, en iyi çalışanlarını kovmalarını nadiren önler.</st></p>
			<p><st c="1958">Son olarak, denetleyici iç görü eyleme kılavuzluk etmelidir. </st><st c="2020">Daha iyi sonuçları daha tutarlı bir şekilde yaratmak için yapılabilecek belli şeylere işaret etmelidir. </st><st c="2124">Yöneticilerin–sadece üzerine uzun uzun düşünmek yerine–ondan etkilenebilecekleri iç görüler tüm farkı yaratabilecek olanlardır.</st></p>
		</div>
	<div id="charCountTotal" value="2251"></div></body>
</html>
