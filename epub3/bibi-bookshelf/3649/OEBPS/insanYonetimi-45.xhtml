<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-45</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-45" lang="tr-TR" xml:lang="tr-TR">
		<div>
			<h2><span><st c="0">Adil Süreç Nedir?</st></span></h2>
			<p><st c="18">Adalet teması yüzyıllardır yazarların ve filozofların kafasını meşgul etmiştir fakat adil sürece dair sistematik bir çalışma ancak 1970’lerin ortasında, iki sosyal bilimci olan John W. </st><st c="204">Thibaut ve Laurens Walker adalet psikolojisine olan ilgilerini süreç çalışmalarıyla birleştirdiklerinde ortaya çıkmıştır. </st><st c="326">Dikkatlerini yasal olaylara vererek insanların yasal bir sisteme güvenmelerini ve böylelikle baskı olmadan yasalara uymalarını neyin sağladığını anlamaya çalışmışlardır. </st><st c="496">Araştırmaları, insanların, sonucun kendisi kadar bu sonucu üretme sürecinin adilliğini de önemsediklerini göstermiştir. </st><st c="616">Tom R. </st><st c="623">Tyler ve E. </st><st c="635">Allan Lind gibi sonraki araştırmacılar çeşitli kültürler ve sosyal çevrelerde adil sürecin gücünü göstermiştir.</st></p>
			<p><st c="746">Adil sürecin yönetim açısından uygunluğunu on yıldan uzun bir süre önce, çok uluslu şirketlerdeki stratejik karar almayla ilgili bir çalışma esnasında keşfettik. </st><st c="909">Bu kuruluşlardaki birçok üst düzey yönetici, yerel bağlı kuruluşlarındaki kıdemli yöneticilerin davranış biçimleri karşısında hayal kırıklığına uğruyor ve şaşkına dönüyordu. </st><st c="1083">Bu kıdemli yöneticiler neden yöneticilerle enformasyon ve bilgi paylaşma konusunda bu kadar sık başarısız oluyorlardı? </st><st c="1202">Neden yürütmeyi kabul ettikleri planların yürütülmesini sabote ediyorlardı? </st><st c="1278">Çalıştığımız 19 şirkette süreçler, tutumlar ve davranış arasında doğrudan bir bağ bulduk. </st><st c="1368">Şirketin süreçlerinin adil olduğuna inanan yöneticiler yüksek seviyede güven ve katılım gösteriyorlardı ve bu da aktif işbirliğine yol açıyordu. </st><st c="1513">Tersine, yöneticiler adil süreçlerin olmadığını hissettiklerinde fikirleri akıllarında tutup ağırdan alıyorlardı.</st></p>
			<p><st c="1626">Sonraki saha çalışmasında adil sürecin diğer ticari bağlamlara, sözgelimi dönüşümlerin ortasında olan şirketlere, ürün inovasyonuyla meşgul ekiplere ve şirket-tedarikçi ortaklıklarına uygunluğunu inceledik. </st><st c="1834">(“VW ve Siemens-Nixdorf’taki İrrasyonel Davranışların Anlamını Kavramak” bölümüne bakınız.) Katılımcı yöneticilerinin ve çalışanlarının enerji ve yaratıcılığını kuşanmak isteyen şirketler için adil süreç araştırmamızla ortaya çıkan en temel fikir şudur: adil süreç gözlemlendiğinde bireylerin sisteme güvenmeleri ve serbest bir şekilde onunla işbirliği yapmaları—kendileri bu sistemle ister kazansınlar, isterse de kaybetsinler—ihtimali daha yüksektir.</st></p>
			<p><st c="2286">Adil süreç temel bir insani ihtiyaca cevap verir. </st><st c="2337">Bir şirketteki rolümüz ne olursa olsun hepimiz bir “personel” veya “insan kaynağı” olarak değil de insan olarak değer görmek isteriz. </st><st c="2471">Başkalarının bizim zekâmıza saygı duymalarını isteriz. </st><st c="2526">Fikirlerimizin ciddiye alınmasını isteriz. </st><st c="2569">Ve belli kararların ardındaki mantığı kavramak isteriz. </st><st c="2625">İnsanlar bir şirketin karar alma süreçlerinde yolladığı sinyallere karşı hassastır. </st><st c="2709">Bu tür süreçler bir şirketin insanlara güvenme ve onların fikirlerini alma konusundaki istekliliğini açığa çıkarabilir —veya tam tersine işaret edebilir.</st></p>
			<p><span><st c="2862">Üç ilke</st></span></p>
			<p><st c="2870">Çalıştığımız çeşitli yönetim bağlamlarının hepsinde insanlara adil sürecin temel unsurlarını sorduk. </st><st c="2972">Ve ister üst düzey yönetimle, isterse de mağaza katında çalışalım birbirini karşılıklı olarak destekleyen aynı üç ilke sürekli olarak ortaya çıktı: taahhüt, açıklama, beklentide netlik.</st></p>
			<p><span><st c="3157">Taahhüt, </st></span><st c="3167">girdilerini isteyerek ve bir başkasının fikir ve varsayımlarının değerinin aksini ispat etmelerine izin vererek bireyleri, kendilerini etkileyen kararlara dahil etmek anlamına gelir. </st><st c="3350">Taahhüt, yöneticilerin bireylere ve onların fikirlerine duydukları saygıyı gösterir. </st><st c="3435">Aksini ispat etmeyi cesaretlendirmek herkesin düşüncelerini keskinleştirir ve ortak akıl kurar. </st><st c="3531">Taahhüt, yönetimin daha iyi karar almasını ve bu kararları yürütmeye dahil olan herkesin katılımını sağlar.</st></p>
			<p><span><st c="3638">Açıklama </st></span><st c="3648">dahil olan ve etkilenen herkesin, son kararların neden o şekilde alınması gerektiğini anlaması demektir. </st><st c="3753">Kararların altında yatan fikrin açıklaması insanları, yöneticilerin kendi fikirlerini göz önünde bulundurduğunu ve bu kararları tarafsızca şirketin genel çıkarları doğrultusunda verdiğini göstererek rahatlatır. </st><st c="3964">Açıklama çalışanların, fikirleri reddedilse bile yöneticilerin niyetlerine güvenmelerine izin verir. </st><st c="4065">Öğrenmeyi artıran güçlü bir geribildirim çemberi olarak da hizmet verir.</st></p>
			<p><span><st c="4137">Beklenti netliği </st></span><st c="4155">bir kez bir karar alındığında yöneticilerin oyunun yeni kurallarını net bir şekilde belirtmelerini gerektirir. </st><st c="4266">Beklentiler çaba gerektirse de çalışanlar en baştan hangi standartlara göre yargılanacaklarını ve başarısızlığın cezalarını bilmelidir. </st><st c="4402">Yeni hedefler ve kilometre taşları nelerdir? </st><st c="4447">Kim neden sorumludur? </st><st c="4469">Adil süreci elde etmek için yeni kural ve ilkelerin ne olduğu onların net bir şekilde anlaşılmasından daha az önemlidir. </st><st c="4590">İnsanlar kendilerinden ne beklendiğini net bir şekilde anladıklarında, politik dalavere ve iltimas en düşük seviyeye iner ve ellerindeki işe odaklanabilirler.</st></p>
			<p><st c="4748">Adil sürecin fikir birliğiyle karar almak olmadığına dikkat edin. </st><st c="4815">Adil süreç uyum elde etmek veya her bireyin fikirlerini, ihtiyaçlarını veya çıkarlarını uzlaştıran tavizlerle insanların desteğini kazanmak için kurulmaz. </st><st c="4970">Adil süreç her fikre bir şans tanırken, karar almayı yönlendiren şey fikir birliği değil, fikirlerin yararlarıdır.</st></p>
			<p><st c="5084">Adil süreç işyerinde demokrasiyle aynı şey de değildir. </st><st c="5141">Adil süreci elde etmek yöneticilerin karar almak ve ilkelerle prosedürleri kurmak için kendi imtiyazlarını bedel olarak ödeyecekleri anlamına gelmez. </st><st c="5291">Adil süreç ister bir isterse de çok kişi tarafından öne konmuş olsun en iyi fikirlerin peşine düşer.</st></p>
			<p><span><st c="5391">“Gerçekten çuvalladık”</st></span></p>
			<p><st c="5414">Elco yöneticileri Chester tesisinde adil sürecin bu üç temel ilkesini de ihlal ettiler. </st><st c="5503">Çalışanları, kendilerini doğrudan etkileyen kararlara dahil etmede başarısız oldular. </st><st c="5589">Kararların neden o şekilde alındığını ve bu kararların çalışanların kariyerleriyle çalışma yöntemleri için ne anlama geldiğini açıklamadılar. </st><st c="5731">Ve hücresel imalat altında çalışanlardan beklentilerin ne olacağını netleştirmeyi ihmal ettiler. </st><st c="5828">Adil sürecin yokluğunda Chester’daki çalışanlar dönüşümü reddettiler.</st></p>
			<p><st c="5897">Psikoloğun anketinden bir hafta sonra yönetim, çalışanları 20 kişilik gruplar halinde toplantıya çağırdı. </st><st c="6004">Çalışanlar yönetimin ya anket hiç olmamış gibi davranmasından ya da çalışanları, şikâyetlerini seslendirdikleri için sadakatsizlikle suçlamasından şüpheleniyorlardı. </st><st c="6170">Fakat onları hayrete düşüren bir şekilde yöneticiler toplantıyı anket sonuçlarını seyreltmeden sunup şöyle söyleyerek açtılar: “Biz hatalıydık. </st><st c="6314">Gerçekten çuvalladık. </st><st c="6336">Telaşımız ve ihmalimiz yüzünden uygun süreci takip edemedik.” Çalışanlar kulaklarına inanamadılar. </st><st c="6435">Odanın arkasında fısıltılar başladı, “Lanet olsun, ne söylediler?” Sonraki beş hafta boyunca yirmiden fazla toplantıda yöneticiler bu itiraflarını tekrarladılar. </st><st c="6597">Bir yönetici, “İlk başta kimse bize inanmaya hazır değildi” dedi. </st><st c="6663">“Gerçekten çok kötü çuvallamıştık.”</st></p>
			<p><st c="6698">Takip eden toplantılarda yönetim, çalışanlarla şirketin kötümser iş öngörüsünü ve eldeki sınırlı seçeneklerini paylaştı. </st><st c="6820">Elco’nun maliyeti azaltmadan fiyatlarını artırması gerekiyordu ve yüksek fiyatlar satışları daha fazla zayıflatacaktı. </st><st c="6939">Bu, üretimi daha fazla kısmak, hatta belki imalattan uzaklaşmak anlamına gelecekti. </st><st c="7023">Herkes kafasını salladı. </st><st c="7048">Çalışanlar şirketin içinde olduğu sıkışıklığı gördüler. </st><st c="7104">Ticari sorun sadece yönetimin değil, aynı zamanda onların da sorunu haline geliyordu.</st></p>
			<p><st c="7189">Ama yine de endişeler vardı: “Maliyetlerin kısılmasına yardım edip iki kat daha iyi asansörleri yarı zamanda üretmeyi öğrenirsek kendi kendimizi işsiz bırakmaz mıyız?” Buna yanıt olarak yöneticiler ABD dışında satışlarını artırma stratejilerini anlattılar. </st><st c="7447">Ayrıca </st><span><st c="7454">eylem-yanlısı zaman</st></span><st c="7473"> adını verdikleri yeni bir politika ilan ettiler: Hiç kimse bir çalışanın yaptığı bir iyileştirme yüzünden işten çıkarılmayacaktı. </st><st c="7604">Bunun yerine çalışanlar yeni serbest zamanlarını, herhangi bir faaliyet alanında çalışmak için ihtiyaç duyacakları becerileri kendilerine vermek için tasarlanan çapraz-eğitim programlarına katılmak için kullanabileceklerdi. </st><st c="7828">Veya çalışanlar kalite meselelerini ele alan danışmanlar olabileceklerdi. </st><st c="7902">Buna ek olarak yönetim ticari koşullar iyileşene kadar ayrılan çalışanların yerine yeni çalışanlar almamayı kabul etti. </st><st c="8022">Fakat yönetim aynı zamanda, eğer ticari koşullar daha kötüleşirse insanların ayrılma haklarını saklı tutacağını da net olarak belirtti.</st></p>
			<p><st c="8157">Çalışanlar duydukları şeyi sevmemiş olabilirlerdi ama anladılar. </st><st c="8223">Elco’nun başarısı için yönetimle sorumluluk paylaştıklarını görmeye başladılar. </st><st c="8303">Eğer kaliteyi ve üretkenliği artırabilirlerse Elco pazara daha fazla değer getirebilir ve satış erozyonunun artmasını engelleyebilirdi. </st><st c="8439">Çalışanlara kandırılmadıklarının güvenini vermek için yönetim satış, maliyet ve pazar eğilimleriyle ilgili verileri düzenli olarak paylaşmayı taahhüt etti—güven ve katılımı yeniden kurmak için bir ilk adım.</st></p>
			<p><st c="8645">Elco’nun yöneticileri geçmiş hataları silemez ama çalışanları, geleceğin kararlarını almaya dahil edebilirlerdi. </st><st c="8759">Yöneticiler çalışanlara, yeni imalat hücrelerinin neden çalışmadığını düşündüklerini ve bunu nasıl tamir edeceklerini sordular. </st><st c="8887">Çalışanlar malzemelerin konumlarında, makinelerin yerleştirilmesinde ve görevlerin uygulanma yolunda değişiklikler yapmayı önerdiler. </st><st c="9021">Kendi bilgilerini paylaşmaya başladılar; ve onlar böyle yaptıkça hücreler yeniden tasarlandı ve performans, çoğu kez danışmanlar tarafından ilk başta konan hedeflerin çok üstüne çıkacak şekilde sürekli olarak iyileşti. </st><st c="9240">Güven ve katılım tamir edilince sendikayı yeniden kurma konuşmaları dindi.</st></p>
			<p><span><st c="9314">Sıra High Park’ta</st></span></p>
			<p><st c="9332">Bu esnada yönetim yeni çalışma yöntemlerini, Chester tesisinin aksine değişime direnme konusunda kötü bir tarihe sahip olan Elco’nun High Park tesisine tanıtmaktan endişeleniyordu. </st><st c="9514">Sendika High Park’ta güçlüydü ve bazı çalışanlar orada 25 yıldan uzun süredir hizmet veriyordu. </st><st c="9610">Dahası, High Park’ta yeni olan tesis yöneticisi genç mühendis, daha önce hiç tesis yürütmemişti. </st><st c="9707">Eşitsizlikler ona karşı gibiydi. </st><st c="9740">Eğer değişim tesiste husumet yaratırsa High Park’taki durumun ne kadar kötüleşeceği hayal bile edilemezdi.</st></p>
			<p><st c="9846">Fakat yönetimin korkuları gerçekleşmedi. </st><st c="9888">Danışmanlar tesise geldiklerinde genç yönetici onları herkese tanıttı. </st><st c="9959">Tesis içindeki bir dizi toplantıda kurumsal yöneticiler ticari koşulları ve şirketin azalan satış ve kârlarını açık bir şekilde tartıştılar. </st><st c="10100">Diğer şirketlerin tesislerini ziyaret ettiklerini ve hücresel imalatın getirebileceği üretkenlik iyileşmelerini gördüklerini açıkladılar. </st><st c="10238">Çalışanların mazur görülebilecek işten çıkarılma korkularını dindirmek için eylem-yanlısı zaman politikalarını ilan ettiler. </st><st c="10363">High Park tesisinde yöneticiler, çalışanları, danışmanların yeni imalat hücrelerini tasarlamalarına yardımcı olmaya ve aktif tartışmaya cesaretlendirdiler. </st><st c="10519">Daha sonra, eski performans ölçüleri çıkarıldıkça yöneticiler, yenilerini geliştirmek ve hücre ekiplerinin yeni sorumluluklarını oluşturmak için çalışanlarla birlikte el ele verdiler.</st></p>
			<p><st c="10702">High Park tesis yöneticisi her gün öngörülen iflası bekledi ama bu hiç olmadı. </st><st c="10782">Elbette bazı sancılar çekildi fakat insanlar kararlardan hoşlanmadıklarında bile kendilerine adil bir şekilde davranıldığını hissettiler ve bu yüzden tesisin nihai performans toparlanmasına gönüllü olarak katıldılar.</st></p>
			<p><st c="10998">Üç yıl sonra her iki tesisten de insanlarla konuşmak için popüler bir yerel lokantaya gittik. </st><st c="11093">Hem Chester hem de High Park’tan çalışanlar artık hücresel yaklaşımın daha iyi bir çalışma yolu olduğuna inanıyorlardı. </st><st c="11213">High Park çalışanları tesis yöneticilerinden beğeniyle bahsediyorlardı ve Elco yöneticilerinin hücresel imalatla yaptıkları büyük değişimi paylaşıyorlardı. </st><st c="11369">Bunun önemli, değerli ve olumlu bir deneyim olduğunu söyleyerek sözlerini bitiriyorlardı. </st><st c="11459">Fakat Chester çalışanları Elco yöneticilerinin kendilerine davranış biçimini öfke ve dargınlıkla tarif ediyorlardı. </st><st c="11575">(“Adil Olmamanın Bedeli” bölümüne bakınız.) Londralı kadın için olduğu gibi onlar için de adil süreç—ondan daha fazla değilse de—sonuç kadar önemliydi.</st></p>
		</div>
	<div id="charCountTotal" value="11726"></div></body>
</html>
