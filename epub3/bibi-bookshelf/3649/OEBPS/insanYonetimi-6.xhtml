<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>insanYonetimi-6</title>
    <meta http-equiv="Content-Type" content="text/html; charset=utf-8" />
  

</head>
  <body id="insanYonetimi-6" lang="tr-TR" xml:lang="tr-TR">
		<div>
			<h2><span><st c="0">Liderlik Etkisini Ölçmek</st></span></h2>
			<p><st c="25">Araştırmaların duygusal zekânın yönleri ile iş hayatındaki sonuçlar arasında ilk kez bağlantı kurmasının üzerinden on yılı aşkın bir süre geçti. </st><st c="171">O dönemde Harvard Üniversitesinin tanınmış psikologlarından David McClelland, altı ya da daha fazla duygusal zekâ yetkinliğinden oluşan bir kritik kütlede, güçlü yanlara sahip liderlerin bu güçlü yanlardan yoksun meslektaşlarına göre daha etkin olduğunu belirlemişti. </st><st c="439">Örneğin, küresel bir gıda ve meşrubat şirketindeki bölüm başkanlarının performansını analiz ettiğinde, bu yetkinlik kritik kütlesine sahip liderlerin yüzde 87’sinin iş performansına göre verilen yıllık maaş ikramiyeleri açısından ilk üçte birlik dilimde yer aldığını gördü. </st><st c="713">Daha da önemlisi, bölümleri yıllık gelir hedeflerini ortalama olarak yüzde 15-20 oranında aşan bir performans göstermişti. </st><st c="836">Duygusal zekâdan yoksun olan yöneticiler arasında ise yıllık performans değerlendirmesinde olağanüstü başarılı görülenler nadir denecek kadar azdı. </st><st c="984">Onlara bağlı bölümler ortalama olarak beklenenden neredeyse yüzde 20 daha düşük performans göstermişti.</st></p>
			<p><st c="1087">Bizim araştırmamızın çıkış noktası liderlik ile duygusal zekâ ve iklim ile performans arasındaki bağlantılara ilişkin daha moleküler bir bakış açısına varmaktı. </st><st c="1249">Hay/McBer şirketinden Mary Fontaine ve Ruth Jacobs’un yönetiminde McClelland’ın çalışma arkadaşlarından oluşan bir ekip, binlerce yöneticiyle ilgili verileri inceleyerek ya da onları gözlemleyerek, özgül davranışlarını ve iklime etkilerini saptadı.1 Bu kişiler doğrudan kendilerine bağlı olanları nasıl motive ediyorlar? </st><st c="1570">Değişim girişimlerini nasıl yürütüyorlar? </st><st c="1612">Krizleri nasıl ele alıyorlar? </st><st c="1642">Hangi duygusal zekâ yetilerinin altı liderlik tarzına yön verdiğini ise araştırmanın daha sonraki evrelerinden birinde belirledik. </st><st c="1773">Söz konusu kişi öz-denetim ve sosyal beceri açısından ne ölçüde başarılı? </st><st c="1847">Bir lider olarak gösterdiği empati düzeyi yüksek mi, yoksa düşük mü?</st></p>
			<p><st c="1915">Ekip her yöneticinin kendi iklimi açısından doğrudan etki alanını test etti. </st><st c="1993">“İklim” amorf bir terim değildir. </st><st c="2027">İlk kez psikolog George Litwin ile Richard Stringer tarafından tanımlanan, daha sonra McClelland ve çalışma arkadaşları tarafından geliştirilen bu kavram, bir kuruluşun çalışma ortamını etkileyen altı kilit faktörü ifade eder: Kuruluşun </st><span><st c="2264">esnekliği</st></span><st c="2273">, yani çalışanların bürokrasi engeline takılmadan inovasyona yönelmede kendilerini ne kadar özgür hissettiği; çalışanların kuruluşa karşı </st><span><st c="2411">sorumluluk</st></span><st c="2421"> duygusu; çalışanlarca belirlenen </st><span><st c="2455">standartların</st></span><st c="2468"> düzeyi; performans geribildirimi ve </st><span><st c="2505">ödüllerin</st></span><st c="2514"> uygunluğu konusunda doğru hareket edildiği duygusu; çalışanların misyon ve değerler konusundaki </st><span><st c="2611">berraklığı</st></span><st c="2621">; ortak bir amaca </st><span><st c="2640">bağlılık</st></span><st c="2648"> düzeyi.</st></p>
			<p><st c="2656">Altı liderlik tarzının da iklimin her aşamasına ölçülebilir bir etkide bulunduğunu saptadık. </st><st c="2750">(</st><span><st c="2751">Bak</st></span><st c="2754">. “Moleküler Yaklaşım: Liderlik Tarzlarının İklimin İtici Kuvvetleri Üzerindeki Etkisi”) Dahası, iklimin ciroya göre getiri, gelir artışı, verimlilik ve kârlılık gibi finansal sonuçlar üzerindeki etkisine baktığımızda, ikisi arasında doğrudan bir korelasyon olduğunu gördük. </st><st c="3029">İklimi olumlu yönde etkileyici tarzları kullanan liderlerin elde ettiği finansal sonuçlar, bunu yapmayan liderlere göre kesinlikle daha iyiydi. </st><st c="3173">Bu saptama performansın tek itici kuvvetinin kuruluştaki iklim olduğu anlamına gelmez. </st><st c="3260">Ekonomik koşullar ve rekabet dinamikleri son derece önemlidir. </st><st c="3323">Ama analizimiz iklimin sonuçlarda yaklaşık üçte bir oranında pay sahibi olduğunu güçlü verilerle gösteriyor. </st><st c="3432">Bunun gözardı edilemeyecek kadar büyük bir etki olduğu açıktır.</st></p>
			<h2><span><st c="3495">Tarzların Ayrıntılı İncelemesi</st></span></h2>
			<p><st c="3526">Üst düzey yöneticiler her altı liderlik tarzını kullanıyor, ama altısından sadece dördünün iklim ve sonuçlar üzerinde sürekli bir olumlu etkisi var. </st><st c="3676">O halde her liderlik tarzına ayrıntılı olarak bakalım. </st><st c="3731">(Aşağıdaki materyalin bir özetini “Bir Bakışta Altı Liderlik Tarzı” başlıklı tabloda bulabilirsiniz.)</st></p>
			<p><span><st c="3832">Dayatıcı tarz</st></span></p>
			<p><st c="3846">Bilgisayar şirketi kriz içindeydi; cirosu ve kârı düşüyor, hisseleri büyük bir hızla değer kaybediyor ve hissedarları büyük gürültü koparıyordu. </st><st c="3992">Yönetim kurulu şirket kurtarma ustası olarak şöhret yapmış yeni bir CEO’yu görev başına getirdi. </st><st c="4089">Bu kişi eleman kadrosunu budayarak, bazı bölümleri elden çıkararak ve yıllar önce uygulamaya konması gereken sert kararları alarak işe koyuldu. </st><st c="4233">Böylece şirket en azından kısa vadede batmaktan kurtuldu.</st></p>
			<p><st c="4290">Ne var ki, bu CEO daha göreve başlar başlamaz üst düzey yöneticileri zorbalıkla sindirerek ve küçük düşürerek, en ufak yanlış adımda hoşnutsuzluğunu bağıra çağıra göstererek bir terör havası yarattı. </st><st c="4491">Şirketin üst yönetim kademeleri sadece yanlış işten atmalar değil, aynı zamanda ayrılmalar yüzünden kısmen çöktü. </st><st c="4605">CEO’ya doğrudan bağlı olanlar, kötü haber getirenleri suçlama eğiliminden ürktükleri için, ona artık hiç haber götürmez oldular. </st><st c="4734">Moraller daha önce hiç görülmemiş ölçüde düştü; bu durum kısa süreli toparlanmanın ardından bir kez daha yaşanan baş aşağı inişe yansıdı. </st><st c="4872">Sonunda yönetim kurulu CEO’nun görevine son verdi.</st></p>
			<p><st c="4922">Bütün liderlik tarzları arasında dayatıcı tarzın niçin çoğu durumda en az etkin tarz olduğunu anlamak kolaydır. </st><st c="5035">Bu tarzın bir kuruluşun ikliminde nasıl işlediğine bakalım. </st><st c="5095">Esneklik başarılması en zor olan şeydir. </st><st c="5136">Liderin aşırı tepeden inmeci karar alma anlayışı yeni fikirleri daha yeşerirken öldürür. </st><st c="5225">İnsanlar umursanmama duygusuna öylesine kapılırlar ki, “Madem toptan reddedilecek, fikirlerimi hiç gündeme getirmeyeyim” diye düşünürler. </st><st c="5363">Aynı şekilde insanların sorumluluk duygusu buhar olup uçar. </st><st c="5423">Kendi inisiyatifleriyle hareket etme olanakları olmadığından, işe sahip çıkma duygularını kaybederler ve performansları konusunda hesap verme gereğini pek duymazlar. </st><st c="5589">Bazıları öylesine bir küskünlük içine girerler ki, “Bu adama yardımcı falan olmam artık” tavrını benimserler.</st></p>
			<p><st c="5698">Dayatıcı liderler ödül sistemine de zarar verici bir etkide bulunurlar. </st><st c="5771">Yüksek performans gösteren işçilerin çoğunu paranın ötesindeki şeyler motive eder; bunlar işin iyi yapılmasının getirdiği tatmin duygusunu ararlar. </st><st c="5919">Dayatıcı tarz böyle bir gururu aşındırır. </st><st c="5961">Ve son olarak, bu tarzla bir liderin başlıca araçlarından biri baltalanmış olur; yaptıkları işin büyük ortak misyona nasıl uygun düştüğünü göstererek insanları motive etme olanağı ortadan kalkar. </st><st c="6157">Berraklığın ve bağlılığın azalması açısından ölçüldüğünde, böyle bir kayıp insanları yaptıkları işe yabancılaştırır ve içlerinden “Bunun artık ne önemi kaldı ki” diye düşünme durumunda bırakır.</st></p>
			<p><st c="6350">Dayatıcı tarzın etkisi göz önüne alındığında, asla böyle bir yola başvurulmaması gerektiğini düşünebilirsiniz. </st><st c="6462">Oysa araştırmamız bu tarzın ustalıkla işe yaradığı birkaç durumu ortaya çıkarmıştır. </st><st c="6547">Zarardaki bir gıda şirketinin yönünü değiştirmek üzere işe alınan bir bölüm başkanının yaşadığı olayı ele alalım. </st><st c="6661">Bu kişinin yaptığı ilk iş üst yönetim toplantı salonunu yıkmak oldu. </st><st c="6730">Ona göre uzun mermer masasıyla “Yıldız Gemisi Projesi’nin güvertesi”ni andıran bu salon, şirketi felce uğratan geleneklere bağlı formaliteyi simgeliyordu. </st><st c="6885">Salonun yıkılması ve daha sonra toplantılar için daha küçük, daha sıcak bir mekânın kullanılması, hiç kimsenin gözünden kaçmayacak bir mesaj verdi ve hemen ardından bölümün kültürü hızla değişti.</st></p>
			<p><st c="7080">Bu örneğin gösterdiği gibi, dayatıcı tarza aşırı ihtiyatla yaklaşılmalı ve sadece şirketi kurtarma ya da yakın bir gelecekte bir rakibin eline geçmesini önleme gibi mutlaka zorunlu olduğu birkaç durumda başvurulmalıdır. </st><st c="7301">Böyle durumlarda dayatıcı tarz hatalı iş alışkanlıklarına son verebilir ve insanları sarsarak yeni çalışma biçimlerine yöneltebilir. </st><st c="7434">Dayatıcı tarz deprem ya da yangın sonrası gibi gerçekten olağanüstü bir durum sırasında her zaman uygundur. </st><st c="7542">Diğer bütün tarzların sonuç vermediği problemli elemanlarla ilişkilerde de işe yarayabilir. </st><st c="7634">Ama bir lider sadece bu tarza bel bağlarsa veya olağanüstü durum geçtikten sonra da bu tarzı uygulamaya devam ederse, başında bulunduğu kişilerin morali ve hisleri konusundaki duyarsızlığının uzun vadeli etkisi yıkıcı olabilir.</st></p>
		</div>
	<div id="charCountTotal" value="7861"></div></body>
</html>
