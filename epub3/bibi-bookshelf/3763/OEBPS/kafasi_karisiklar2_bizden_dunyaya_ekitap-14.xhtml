<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-14</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-14" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-17"><st c="0">3   </st><br /><st c="3">Kulüple Başlayan Yolculuk</st></p>
			<p><br /></p>
			<p><st c="28">Tarihten bahsetmeye başladım madem, biraz da “tartışmacı çocuklar” tarihine bir göz atalım. </st><st c="121">Bugün atölyede oturup gevezelik eden bizler, nereden nereye geldik?</st></p>
			<p><st c="188">Ece’nin merakıyla başladığımız ‘yolculuk’, Kaan’ın gündelik hayatın dışına, Sevim’in ise yaşadığımız şehrin dışına yolculuğuyla renklendi şimdiye kadar. </st><st c="342">Yolculuk kelimesini özellikle kullanıyorum, çünkü biliyorum ki her gün yeni bir macera, her yeni düşünce tohumu yeni bir yere gidiş bileti.</st></p>
			<p><st c="481">Söylediklerim karmaşık geliyor olabilir ama aklımdan geçenler o kadar basit ve anlaşılır ki. </st><st c="575">Felsefe de aynen böyle. </st><st c="599">İnsan bilmediği bir kavramı yorumlayamaz. </st><st c="641">Ne zaman ki o kavramın anlamını öğrenir, o andan itibaren bildikleriyle bağlantı kurar ve çok karmaşık bir şeyi bile en basit hâliyle anlar. </st><st c="782">Bu, fen derslerinde öğrenilen bir formülden yola çıkarak (yine yol!) ilk defa karşılaşılan bir problemi çözmekten veya bir insanı tanımaya başladıktan sonra, onun içinde bulunduğu yeni ruh hâllerini kavramaktan farklı değil.</st></p>
			<p><st c="1006">Her gün yaptığım yolculukları düşünüyorum. </st><st c="1050">Evden çıkıp okula gitmek, okuldan çıkıp atölyeye uğramak... </st><st c="1110">Adımlarımla gidip geldiğim yerler küçük yolculuklar sayılırsa, tatile çıkmak bir üst seviyedeki yolculuk. </st><st c="1216">Kitaplarda sözcükler arasında ilerlemek ya da sohbet sırasında yeni fikirlerin dünyasına dalmak ise en üst seviyelerde yolculuklar sanırım.</st></p>
			<p><st c="1355">Hafta sonu yapacağımız kısa ziyarete gelecek olursak, Esra için de, benim için de yaptığımız en büyük yolculuklar listesinde başı çeker herhâlde.</st></p>
			<p><st c="1501">Annemle babam, Ayla abla meselesini benimle pek konuşmasalar da, Esra’nın teyzesiyle konuştuklarını biliyordum. </st><st c="1614">Yapacağımız küçük ev ziyareti için ben izin istemeden babamın beni kenara çekip, “Yarın Esra ile teyzesine bir uğrayın bakalım,” demesi, bu düşüncemin doğru olduğunu göstermişti. </st><st c="1793">İnsanın küçük tahminlerinin doğru çıkması, “Ben biliyordum, ben demiştim, ah işte haklıymışım!” diye düşünmesine ve böylece mutluluk duymasına yetiyordu.</st></p>
			<p><st c="1946">Esra’nın teyzesinin evine gittik. </st><st c="1981">Gördüğüm en küçük evdi sanırım. </st><st c="2013">Bizim evin üçte biri, atölyenin yarısı kadar filandı galiba. </st><st c="2074">Evin boyutunu tam olarak anlamam mümkün değil, bu tip tahminler yürütme konusunda epey yeteneksiz olduğum söylenebilir. </st><st c="2194">Mesela bir mekândaki kalabalığın kaç kişi olduğunu asla doğru tahmin edemem. </st><st c="2271">Yüzlerce kişiyle on binlerce kişi arasında bir fark yoktur benim için. </st><st c="2342">Aynı şekilde, alan ya da mesafe hesaplamayı da beceremem. </st><st c="2400">Bir odanın kaç metrekare olduğunu, iki dükkân arasındaki yolun kaç dakikada yürüneceğini kolay idrak edemem. </st><st c="2509">Biri sorarsa atmak (tahmin etmek değil, basbayağı ‘sallamak’) zorunda kalırım ve asla tutturamam.</st></p>
			<p><st c="2606">Kendimdeki yeterlilikleri bildiğim gibi, yetersizlikleri de bilmem iyi şey tabii. </st><st c="2689">Sonuçta hepimizin yeteneğine göre yaşaması gerektiği gibi bir düşüncem var. </st><st c="2765">Bu düşüncenin bazı ideolojilerde kavramlaşmış olması ise, daha sonra ele alacağım bir konu. </st><st c="2857">Şimdi şu küçük evin esas dikkat çekici kısımlarına geleyim.</st></p>
			<p><st c="2916">Ev tek bir odadan ibaret. </st><st c="2943">“Stüdyo tipi daire” deniyormuş bunlara. </st><st c="2983">Aynı oda hem yatak odası, hem mutfak, hem de salon. </st><st c="3035">O kadar güzel tasarlanmış ki, her şey iç içe olmasına rağmen oldukça düzenli ve kullanışlı gözüküyor. </st><st c="3137">Sadece banyo bir kapıyla ayrılmış, ne yatağın ne mutfak tezgâhının olduğu yerde kapı var. </st><st c="3227">Ev o kadar hoşuma gitmişti ki anlatamam! </st><st c="3268">Ama tabii ki anlatmaya çalışırım ve çalışıyorum; çünkü biz felsefe meraklısı çocukların işi bu: anlamak, anlatmak.</st></p>
			<p><st c="3382">“Ne güzel bir evmiş.”</st></p>
			<p><st c="3404">“Evet, ben de çok seviyorum. </st><st c="3434">Oyuncak gibi.”</st></p>
			<p><st c="3448">Ev sahibi, evin kendisi gibi sevimliydi. </st><st c="3490">Biz oturup etrafı seyrederken sıcacık kek ve kurabiyelerle yanımıza gelmiş ve konuşmaya başlamıştı. </st><st c="3590">Ne var ki, çok samimi ve sıcak bir şekilde konuşsa da, bahsettiği şeyler hiç iç açıcı değil, insanlıktan soğutacak cinstendi.</st></p>
			<p><st c="3715">“Berbat bir iş yapıyoruz. </st><st c="3742">Tanımak istemeyeceğiniz insanlarla bir araya geliyoruz. </st><st c="3798">Hani olur ya, sokakta yürürken birini görürsün ve onun kötü niyetli olabileceği ihtimali geçer aklından... </st><st c="3905">İşte o tiplerin hepsini biz neredeyse her gün görüyoruz.”</st></p>
			<p><st c="3962">“Hadi ya...”</st></p>
			<p><st c="3975">Şaşkınlıkla mırıldanmıştım. </st><st c="4004">Bir soruyla sohbeti yönlendirmek istiyordum ama yapamıyordum. </st><st c="4066">Kendi kendine anlatmaya başladığına göre, konu bizi ilgilendiren yere gelecekti belli ki. </st><st c="4156">Bekleyecektim. </st><st c="4171">Ayla abladan bahsetmeye, hakkında bir şeyler sormaya çekinmiştim. </st><st c="4237">Esra ise resmen düşüncelerimi okumuştu, hemen soruverdi:</st></p>
			<p><st c="4293">“Ayla ablanın kocası nasıl birisiymiş peki? </st><st c="4338">Konuştunuz mu?”</st></p>
			<p><st c="4353">“Sorma... </st><st c="4364">Adam konuşmuyor.”</st></p>
			<p><st c="4381">“Nasıl yani?”</st></p>
			<p><st c="4395">“Sorduğumuz sorulara asla cevap vermiyor. </st><st c="4438">Oturuyor karşımızda öylece.”</st></p>
			<p><st c="4466">Çok acayipti. </st><st c="4481">Bir an, karşımda sorduğum sorulara cevap vermeyen birinin oturduğunu düşündüm; düşüncesi bile korkunçtu. </st><st c="4586">Hele bir de sürekli karısını döven manyak bir adam karşımda sessizce otursa ve hiçbir tepki vermese... </st><st c="4689">Herhâlde böyle bir durumda gerçekten korkardım. </st></p>
			<p><st c="4737">“Ne soruyorsunuz teyze adama? </st><st c="4767">‘Neden karına vurdun?’ gibi sorular mı, yoksa bilmiyormuş gibi mi davranıyorsunuz?”</st></p>
			<p><st c="4850">“Hmm, bu biraz karmaşık. </st><st c="4876">Sorulan sorular, duruma ve kişiye göre değişir aslında. </st><st c="4932">Eğer adama karısını dövüp dövmediğini sorarsan, büyük ihtimalle inkâr eder. </st><st c="5008">Şiddet uygulamaya hakkı olduğunu düşünen bir insan bile, bunu başkasına itiraf etmekten kaçınır.”</st></p>
			<p><st c="5105">“Yani aslında bütün insanlar, neyin doğru, neyin yanlış olduğu konusunda hemfikir.”</st></p>
			<p><st c="5189">“E tabii. </st><st c="5200">Şiddetin haklı olması için ortada ciddi bir durum olması gerekir. </st><st c="5266">Genelde ancak şiddete maruz kaldığın için şiddet uygulamana hak verilir, ki şiddetin dozu bile hesaba katılır burada. </st><st c="5384">Onun dışında, belli bir amaç uğruna şiddet uygulamaya kimi insanlar karşı çıkmayabilir. </st><st c="5472">Ama insanların amaçları ve çıkarları her zaman aynı olmayacağından, bunun gibi durumlarda da sadece aynı amaca sahip insanlar birbirlerinin şiddet eylemini destekler. </st><st c="5639">Savaşlar buna en iyi örnek, malum. </st><st c="5674">Birinin zaferi, diğerinin yenilgisi.”</st></p>
			<p><st c="5711">“Teyzoş, senin de konuşasın varmış haa!”</st></p>
			<p><st c="5752">Uzayan “ha”, kahkahalara dönüştü. </st><st c="5787">Gülüştük. </st><st c="5797">‘Teyzoş’un geveze olduğu kesindi. </st><st c="5831">Filozof kadın.</st></p>
			<p><st c="5845">“Kusura bakmayın, dağıttım konuyu. </st><st c="5881">Ama dağıttığımız gibi toparlarız, merak etmeyin. </st><st c="5930">Tabii önce bana sorduğun soruyu hatırlatman lazım.”</st></p>
			<p><st c="5981">Yine gülüştük. </st><st c="5997">Kendinden emin cümlesinin ardından, sorulan soruyu unutmuş olduğunu itiraf etmesi komik olmuştu gerçekten. </st><st c="6104">Ne kadar içten bir kadındı. </st><st c="6132">İsminin Candan olduğunu öğrendiğimde, bu ismin ona çok uygun olduğunu düşünmüştüm. </st><st c="6215">Benim gibi ismiyle çelişen bir karakteri yoktu. </st><st c="6263">İnsanın ismiyle uyumlu olması önemli bir şeydi bence. </st><st c="6317">Bazen ismimi “Savaş” olarak değiştirmeyi düşündüğüm oluyor.</st></p>
			<p><st c="6376">“Adama ne soruyorsunuz da cevap vermiyor? </st><st c="6419">Ya da genel olarak, karşınıza gelen insanlara neler soruyorsunuz?”</st></p>
			<p><st c="6485">“Bize gelen insanlar ya şiddet görenler ya da şiddet uygulayanlar. </st><st c="6553">Dolayısıyla biz işe şiddetin varlığını kabul ederek başlıyor, bunu sorgulamıyoruz. </st><st c="6636">Yüzünde morluk olan bir kadının kocası geldiğinde, karısını dövüp dövmediğini sorup, adamın yalanlarıyla uğraşmaya gerek yok. </st><st c="6762">Görünen köy kılavuz istemez.”</st></p>
			<p><st c="6791">“Şiddet</st><span><st c="6799"> a priori </st></span><st c="6809">yani bu durumda.”</st></p>
			<p><st c="6826">Gülümseyerek, “Aynen öyle,” dedikten sonra, bizi en çok şaşırtan kısmı anlatmaya başladı. </st><st c="6917">Anlattıklarından ötürü, yüzündeki tebessüm silinmişti tabii.</st></p>
			<p><st c="6977">“Karınıza vurdunuz mu, vuruyor musunuz veya niye vurdunuz gibi sorular yerine, ‘Karınıza vurmayı ne zaman bıraktınız?’ diyoruz. </st><st c="7106">Bu şu anlama geliyor: ‘Bakın, biz sizin ne yaptığınızın farkındayız, sizin de bu yaptığınızın yanlış olduğunu fark etmiş olmanız gerekiyor.’”</st></p>
			<p><st c="7247">Dayanamayıp araya girmek üzereyken, Esra benden önce davrandı:</st></p>
			<p><st c="7310">“Fark etmemiş olsalar bile, onları yönlendirmiş oluyorsunuz, adam karısını dövmemesi gerektiğini anlıyor...”</st></p>
			<p><st c="7419">“Öyle olmasını umuyoruz.”</st></p>
			<p><st c="7445">Buraya kadar iyiydi de, bu son cümleyi sevmemiştim. </st><st c="7498">İnsanın bir şeyi umut ettiğini söylemesi, umutsuzluk içeriyor gibi geliyordu bana.</st></p>
			<p><st c="7580">“Öyle olacak tabii Candan teyze. </st><st c="7614">Kimsenin kimseye eziyet etmeye hakkı yok sonuçta.”</st></p>
			<p><st c="7664">“Haklısın çocuğum.”</st></p>
			<p><st c="7684">Yüzü gölgelenmişti sanki. </st><st c="7711">Bir süredir Zeynep’in yüzünde gördüğüm hüznü görmüştüm Candan teyzenin yüzünde. </st><st c="7791">Belki de kötülüğe tanık olan insanların hissettiği çaresizliğin, umutsuzluğun iziydi bu hüzün.</st></p>
			<p><st c="7885">Sahi, atölye toplantısında konudan konuya atlamış, bir yere varamamıştık. </st><st c="7960">Kötülüğün kaynağı neydi gerçekten? </st><st c="7995">Herkes masum bir bebek olarak doğmuyor muydu? </st><st c="8041">İnancına göre, masum değil de günahkâr olarak doğduğu düşünülenler de kutsal olduğuna inanılan suyla yıkanıp, yani vaftiz edilip günahlarından arındırılıyordu. </st><st c="8201">Yani bütün insanların bebeklikleri, çocuklukları boyunca masum olmaları gerekmez miydi? </st><st c="8289">Suç, günah, kötü niyet ne zaman başlıyordu? </st><st c="8333">İnsanın kötüleşmesinin sebebi yaratılışı mıydı, yoksa yaşadıkları mı? </st><st c="8403">Nasıl bir ailede yetiştiği mi, yoksa ailesinden kendisine miras kalan genleri mi daha etkiliydi?</st></p>
			<p><st c="8499">Bu soruların kesin cevapları olmadığının farkındayım. </st><st c="8554">Durumdan duruma, insandan insana değişebileceğinin de... </st><st c="8611">Yine de kesin cevaplara sahip olmak isterdim.</st></p>
			<p><st c="8656">Bilimlerin felsefenin içinden çıkıp ayrı ayrı dallar hâline geldiğini biliyoruz, Sevim dünyanın yaratılışından, oluşundan bahsederken bunu ele almıştı. </st><st c="8809">Ece ise İlk Çağ düşünürlerine yer verdiğinde, onların matematiğe, fen bilimlerine yaptığı katkılardan bahsetmişti. </st><st c="8924">Bir de tam tersi sayılabilecek bir durum var. </st><st c="8970">Bugün sadece fen bilimlerini pozitif bilimler olarak adlandırmıyoruz, sosyal bilimler de bu kategoriye giriyor. </st><st c="9082">Bilimin pozitifliği, deneye ve gözleme dayalı olmasından ve çalıştığı alanda genel yasalar bulmasından kaynaklanıyor; yani bu, değişmez bir fizik yasası olabileceği gibi, farklı şekillerde yorumlanmaya açık sosyal bir teori de olabilir. </st><st c="9319">Ama iş felsefeye gelince... </st><st c="9347">Felsefeyi bilim olarak görmek bence mümkün değil. </st><st c="9397">Felsefe, soru sormak diyoruz ya hep, ben şöyle tanımlıyorum artık:</st></p>
			<p><st c="9463">Felsefe, “düşüncenin ve sorgulamanın sanatı.”</st></p>
			<p><st c="9509">Dora ile ilk bir araya gelişimizde ona da bu yorumu yaptım.</st></p>
			<p><st c="9569">“Kelimelerle sanat yaptığımızda bu edebiyat oluyor. </st><st c="9622">Sadece zihnimizdeki kavramlarla düşünerek yaptığımız sanat ise felsefe.”</st></p>
			<p><st c="9694">Hoşuna gitmişti. </st><st c="9712">Bense durduk yere böyle yorumlar yapıp kendimi göstermeye çalışmıyordum aslında. </st><st c="9793">Soracağım sorular, başlatacağım tartışmalar için zemin hazırlamak istiyordum. </st><st c="9871">Madem bütün bu süreç bir yolculuktu, bir yola çıkmıştım, o hâlde bu yolculukta bana yön gösterecek birilerine, bir şeylere ihtiyacım vardı. </st><st c="10011">Candan teyze sosyal konularla, gündelik hayatta karşılaştığımız sorunlarla ilgili konuşuyor, yardımcı oluyordu. </st><st c="10123">Felsefe noktasında ise Beren ablayla olsun, birbirimizle olsun yola devam ediyorduk. </st><st c="10208">Fakat bütün bunlar arasında bağlantı kuramıyordum. </st><st c="10259">Her şey birbirinden ayrı gibiydi. </st><st c="10293">Bu yüzden farklı alanlar arasında gezinen Dora bana yardım edebilirmiş gibi geliyordu.</st></p>
			<p><st c="10379">“Felsefe ile sanatın benzediğini ya da felsefenin kendisinin de bir sanat biçimi olduğunu kabul ediyor musun yani?”</st></p>
			<p><st c="10495">“Evet. </st><st c="10503">Mantıklı geliyor.”</st></p>
			<p><st c="10521">“Tamam o zaman. </st><st c="10538">Geçen sefer konuştuğumuz konu üzerine düşündüm.”</st></p>
			<p><st c="10586">“Düşünmesen şaşardım!”</st></p>
			<p><st c="10609">Dalga mı geçmişti benimle? </st><st c="10637">Anlayamadım. </st><st c="10650">Ece’nin babası, Ece’yi azarlamak için, “Felsefe yapma!” dermiş anlattığına göre. </st><st c="10731">Dora da bunu yapacak değildi herhâlde. </st><st c="10770">Espri mi yapmıştı? </st><st c="10789">Espri dediğin komik olurdu. </st><st c="10817">Şahsen, söylediği şeyi komik bulmamıştım. </st><st c="10859">Sanırım mimiklerim düşüncelerimi ele vermişti ki, açıklama yapmaya başladı:</st></p>
			<p><st c="10934">“Ne var canım söylediğimde? </st><st c="10963">Sonuçta birisi herhangi bir şey düşünmese şaşırmaz mıyız? </st><st c="11021">Düşünmek var olmanın bir gereği.”</st></p>
			<p><st c="11054">“Yok, buna katılmıyorum ben. </st><st c="11084">Düşünmeden yaşayan insanlar da var.”</st></p>
			<p><st c="11120">“Düşünmeden değil de, sorgulamadan yaşayanlar var.”</st></p>
			<p><st c="11172">“Bence ikisi aynı şey. </st><st c="11196">Karnının acıktığını fark ettiğinde düşünmüyorsundur, olsa olsa içgüdülerinle hareket ediyorsundur.”</st></p>
			<p><st c="11295">“Olabilir tabii. </st><st c="11313">Peki, annenle tartıştığında öfkelendiğini düşünmen ne oluyor bu durumda?”</st></p>
			<p><st c="11386">“O da hislerini fark etmen. </st><st c="11415">Bunlar başka şeyler Dora. </st><st c="11441">Neden kafamı karıştırmaya çalışıyorsun?”</st></p>
			<p><st c="11481">“E, düşünüyoruz işte.”</st></p>
			<p><st c="11504">“Ne diyeceğimi unutturdun.”</st></p>
			<p><st c="11532">“Konuştuklarımızı düşünmüştün.”</st></p>
			<p><st c="11564">“Hah, evet. </st><st c="11577">Hani demiştin ya, sanatın amacı olmasa da, sanatçı bir niyetle eser üretmese de eninde sonunda yaptığı şey hayatı etkiler.”</st></p>
			<p><st c="11700">“Evet?”</st></p>
			<p><st c="11708">“Bu saçma bence.”</st></p>
			<p><st c="11726">“Neden?”</st></p>
			<p><st c="11735">“Sanattan hiç haberi olmayan insanlar var.”</st></p>
			<p><st c="11779">“Olabilir. </st><st c="11791">Hayatı etkilemek bütün insanlığı etkilemek anlamına gelmiyor ki. </st><st c="11856">Kaç kişi felsefeye ilgi duyuyor zannediyorsun?”</st></p>
			<p><st c="11903">“Ben de oraya geleceğim zaten! </st><st c="11935">Uzun zamandır, yaptığımız şeyler amaçsız geliyor.”</st></p>
			<p><st c="11985">“Amaç mı? </st><st c="11996">Sizin yaptığınız şey, aynı zamanda amacınız değil mi zaten? </st><st c="12056">Felsefeyle bir yere varmak değil de, felsefe yapmayı amaç hâline getirmekten bahsetmiyor muydunuz manifestonuzda?”</st></p>
			<p><st c="12170">“Neyifesto?”</st></p>
			<p><st c="12183">“Manifesto.”</st></p>
			<p><st c="12196">“O ne ya?”</st></p>
			<p><st c="12207">“Bildiri. </st><st c="12218">Bir konudaki, genellikle siyasi, felsefi konulardaki görüşlerini aktarmak için kaleme aldığın kısa, öz, amacını ifade eden metin. </st><st c="12348">Siz de yazmamış mıydınız öyle bir şey kulüp hakkında?”</st></p>
			<p><st c="12402">“Bizimki sözleşmeydi. </st><st c="12425">Sonra çok anlamsız geldi, yırttık attık zaten.”</st></p>
			<p><st c="12472">“İsmini sözleşme koyduğunuz için anlamsız gelmiştir belki de.”</st></p>
			<p><st c="12535">“Ya ismi değil de...” Ne diyeceğimi bilemedim. </st><st c="12583">Sözleşmeye ne yazdığımızı, ne amaçladığımızı unutmuştum bile. </st><st c="12645">Kurallar! </st><st c="12655">Biz kural koymuştuk, sorun buydu.</st></p>
			<p><st c="12688">“Kurallar sıralamıştık madde madde.”</st></p>
			<p><st c="12725">“Nasıl kurallar?”</st></p>
			<p><st c="12743">“Kulübün varlığı, amacı, üyeleri hakkında bir şeyler yazmıştık işte, hatırlamıyorum bile. </st><st c="12834">Manifesto yazsak nasıl olur acaba? </st><st c="12869">Örnek versene. </st><st c="12884">Belki benzer bir şey yaparız biz de.”</st></p>
			<p><st c="12921">“Olur tabii. </st><st c="12935">Hatta bak, yine sanat ve felsefe arasında paralellik yakaladık. </st><st c="12999">Bir sürü sanat manifestosu vardır. </st><st c="13034">Belli başlı sanat akımlarıyla ilgili metinler kaleme alınmıştır. </st><st c="13099">Mesela </st><span><st c="13106">‘fütürizm’ </st></span><st c="13117">diye bir şey duydun mu hiç?”</st></p>
			<p><st c="13145">“Yoo.”</st></p>
			<p><st c="13152">“</st><span><st c="13154">Future</st></span><st c="13160"> kelimesini bilirsin.” </st></p>
			<p><st c="13183">Başımı salladım, İngilizce dersindeki zaman kiplerinden </st><span><st c="13239">future</st></span><st c="13245"> kelimesinin gelecek anlamına geldiğini biliyordum. </st><st c="13297">Dora’nın söylediklerine odaklanmaya çalıştım.</st></p>
			<p><st c="13342">“Fütürizm dediğimiz şey, gelecekçilik olarak çevrilebilir. </st><st c="13402">Farklı ülkelerde çeşitli sanatçılar tarafından benimsenmiş, etkileri de birbirinden farklı olmuştur. </st><st c="13503">Onların hız, makineleşme, teknoloji, endüstri gibi kavramlara övgüler düzen enteresan bir manifestoları vardır. </st><st c="13615">Farklı sanat dallarını etkilemeleri ilginç gelir bana; edebiyatta, mimaride, özellikle resim ve heykelde fütürizmden bahsetmek mümkün. </st><st c="13750">Ama daha ilginci, farklı ülkelerde farklı siyasi akımları beslemiş olması. </st><st c="13825">Mesela İtalyan gelecekçiler faşizme yakınken, Rusya’da tam tersine, sosyalist devrimden sonra Rus fütüristlerin ideolojilerini besleyen yeni sanatsal akımlar kurduğunu görüyoruz. </st><st c="14004">İsmi başka bir şeye dönüşse de fütürizmin etkilerini taşıyor. </st><st c="14066">Benzer anlayışların bambaşka düşüncelere etki etmesi üzerine kafa yorulabilir bence. </st><st c="14151">Birinde savaş ve yıkım; diğerinde bir şeylerin yeniden inşası... </st><st c="14216">İkisi de geleceğin yüzleri.”</st></p>
			<p><st c="14244">Dora anlattıkça anlatıyordu. </st><st c="14274">Bu kadar çok yeni bilgiyi aldıktan sonra, bunlarla ilgili biraz araştırma yapmam gerektiğine karar verdim. </st><st c="14381">Bir anda bir sürü konu birikmişti. </st><st c="14416">Bir tarafta Candan teyzeden öğrendiklerim, hiçbir soruya cevap vermeyen şiddet düşkünü adam, ona ve diğer şiddet bağımlısı insanlara yöneltilen sorular... </st><st c="14571">Diğer yanda faşizm, sosyalizm gibi fikirler, dünya tarihinde olup bitenler ve bir de bütün bunlarla ilişkisi olan sanat akımları...</st></p>
			<p><st c="14702">Ne kadar kafam karışsa da, düşünecek konu sayısı sürekli katlanarak artsa da temel soruma cevap bulduğumun farkındaydım: Sanat dediğimiz şey, düşünceler üzerinde etki yaratabiliyordu. </st><st c="14887">Düşünce ise başlı başına güçlü bir etki demekti; bütün dünyayı, tarihi, zamanı, gidişatı, hayatın kendisini değiştirebiliyordu.</st></p>
			<p><st c="15014">Kulüple başlayan yolculuğun, yaşadığımız dünyayı değiştirebileceğini düşünmeye başlamışken, benden yüz elli yıl önce bunu düşünen birine rastladım. </st><st c="15163">Hem de tam olarak felsefeden hayata, teoriden pratiğe uzanan yolculuğun kahramanıydı bu sakallı adam.</st></p>
		</div>
	<div id="charCountTotal" value="15264"></div></body>
</html>
