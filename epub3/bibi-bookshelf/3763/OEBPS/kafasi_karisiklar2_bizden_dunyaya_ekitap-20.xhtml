<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-20</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-20" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-23"><st c="0">9   </st><br /><st c="3">Gerçekten Daha Gerçek</st></p>
			<p><br /></p>
			<p><st c="24">Abim arkadaşlarıyla buluşmaya giderken beni de çağırdığında sevindim. </st><st c="95">Sevim ve Beren ablanın yakınlığı gibi bir yakınlığımız olmasını isterdim çünkü. </st><st c="175">Bugün ben de onunla çıkacak, ev arkadaşları dışında başka arkadaşlarıyla tanışacaktım. </st><st c="262">Daha güzeli, bütün bunları denizin üzerinde yapacak olmamızdı. </st><st c="325">Arkadaşlarıyla tekne kiralamışlardı ve açılacaklardı. </st><st c="379">Bana da istersem bir arkadaşımla beraber gelebileceğimi söyledi.</st></p>
			<p><st c="443">‘Bir arkadaş’ demesinin iki nedeni olabileceğini düşündüm. </st><st c="503">Birincisi, direkt Esra’yı ima ediyor olabilirdi. </st><st c="552">İnsanlar bir yere davet edildiklerinde, eşleri veya sevgilileriyle gitmeyi tercih ederdi. </st><st c="642">İkinci sebep ise, bizim grubun gitgide kalabalıklaştığını onun bile fark etmiş olması olabilirdi. </st><st c="740">Eve iki haftada bir ancak uğruyordu ama hemen her gelişinde bahsettiğim insanların değiştiğini fark ediyordu.</st></p>
			<p><st c="849">“Dora kim ya? </st><st c="864">Daha önce hiç duymadım adını,” demişti mesela geçenlerde. </st><st c="922">Bizim sürekli sosyalleşip, farklı yaşlardan insanlarla arkadaşlık etmemiz de ilginç gelmişti ona. </st><st c="1020">Belki bu yüzden beni arkadaşlarıyla tanıştırmakta bir sakınca görmüyordu artık. </st><st c="1100">Hep böyle olmaz mı? </st><st c="1120">Kardeşler arasındaki yaş farkı çocuklukta uçurum gibidir, zamanla aralarında on, hatta yirmi yaş olan kardeşler bile arkadaş gibi olurlar. </st><st c="1259">Nihayet biz de abimle arkadaş oluyorduk.</st></p>
			<p><st c="1299">Zeynep’i seçtim. </st><st c="1317">Arkadaşımı, okyanuslara açılmadan önce minik denizimizde ağırlamak mantıklı gelmişti. </st><st c="1403">Tabii abim Esra’yı beklediği için Zeynep’i görünce şaşırdı.</st></p>
			<p><st c="1462">“Merhaba.”</st></p>
			<p><st c="1473">“Merhaba, ben Zeynep.”</st></p>
			<p><st c="1496">“Öyle mi? </st><st c="1507">Çok memnun oldum.”</st></p>
			<p><st c="1525">Eh, hayatımızda her gün biri taa Yeni Zelanda’ya göç etmediği için, Zeynep’le tanışmak önemliydi. </st><st c="1624">Abim bile soru yağmuruna tutmuştu kızcağızı.</st></p>
			<p><st c="1668">Bense, bulunduğumuz ortamın tadını çıkarmaya çalışıyordum. </st><st c="1728">Hava güneşliydi, rüzgâr tatlı tatlı serinletiyordu. </st><st c="1780">Suya, gökyüzüne bakmak, sadece hayatta olduğum için mutluluk duymak harika bir histi. </st><st c="1866">Bunu ölçmek için bir ‘duygu-metre’ye ihtiyacım olmadığını düşünüp gülümsedim.</st></p>
			<p><st c="1943">“Hava ne güzel, değil mi?”</st></p>
			<p><st c="1970">Abimin arkadaşlarından biri bunu söyleyerek yanıma oturdu. </st><st c="2030">Bu arada hareket etmeye başlamıştık. </st><st c="2067">Motorun sesi, sesimi bastırdığından bağırarak konuştum:</st></p>
			<p><st c="2122">“Eveeet! </st><st c="2132">Çok güzeel!”</st></p>
			<p><st c="2144">Birbirini hiç tanımayan insanlar için bile uzun uzun konuşulacak sohbetin konusu, hava. </st><st c="2233">Havanın nasıl olduğu ya da nasıl olacağı üzerine herkes bir sürü yorum yapabilir, iki insan suspus durup gerilimli bir sessizlik yaşamak yerine, ‘havadan sudan’ konuşabilir.</st></p>
			<p><st c="2406">Bana kalırsa havadan sudan konuşmanın, yaşamdan ve ölümden bahsetmekten pek farkı yok. </st><st c="2494">Gerçek olan her şey üzerine düşünmeye değer. </st><st c="2539">Hatta gerçek olmayanlar üzerine düşünmeye de değer! </st><st c="2591">Televizyonda gördüklerimiz, internet ortamında uçuşan haberler, bilgisayar oyunları, film sahneleri, roman karakterleri, tablolarda resmedilmiş nesneler... </st><st c="2747">Hiçbiri ‘gerçek’ değil. </st><st c="2771">Hayal gücü veya teknoloji sayesinde yaratılmış, gerçeğin kopyaları, yani simülasyon.</st></p>
			<p><st c="2855">Bir şeyin gerçek olup olmadığına karar verme meselesi, beni biraz geriye götürmüştü; Ece’ye, </st><span><st c="2949">“Var olmak algılanmaktır.”</st></span><st c="2975"> diyen Berkeley’e... </st><st c="2996">Fakat benim burada kastettiğim daha farklı. </st><st c="3040">Evet, algı önemli. </st><st c="3059">Bir şeyi algılamadığımız takdirde, o şey var olsa da bizim için bir anlamı olmayabilir. </st><st c="3147">Öyleyse vardır ama biz buna göreli olarak “yoktur” diyebiliriz. </st><st c="3211">Çünkü felsefede kesin gerçeklerden bahsetmemiz kolay değil. </st><st c="3271">Ve böylece, yine gerçek ve gerçeklik mevzusuna geldik. </st><st c="3326">Düşüncelerin zamanda ileri-geri hareketi, insanı hiçbir zaman asıl meseleden koparmıyor; felsefe her zaman aynı sorularla uğraşırken, hayatla alakalı konuları da gündemine alabiliyor.</st></p>
			<p><st c="3509">Dora, sanat eseri hakkındaki düşüncelerini anlatırken, her eserin kendi gerçekliği olduğundan bahsetmişti. </st><st c="3617">Sanatçı, eserinde kendi dünyasını yaratıyor. </st><st c="3662">‘Gerçek’ dünyanın içinde gerçeği kopyalayan veya yorumlayan ve hatta gerçeği değiştiren yeni dünyalar oluşuyor böylelikle. </st><st c="3785">Bir bilgisayar simülasyonunda, sanal ortamda ise, yeni bir mekân oluşturuluyor. </st><st c="3865">Yakın dönem filozoflarının ‘sanal’ konulara kafa yordukları, bu konularda kuramlar geliştirdikleri de bir başka ‘gerçek.’ Baudrillard bunlardan biri. </st><st c="4015">Yeni dünyanın, gerçekliği kopya eden teknolojileri sayesinde, gerçekten daha gerçek şeyler yaratıldığını iddia ediyor. </st><st c="4134">Gerçekten daha gerçek... </st><st c="4159">Üzerinde durduğumuz denizden, yüzümüzü aydınlatan güneşten daha gerçek...</st></p>
			<p><st c="4232">Karşımda duran, havadan sudan konuştuğum çocuğun elindeki telefonla internete bağlı olduğunu biliyorum. </st><st c="4337">Onun internetteki hayatı, şu an üzerinde durduğu denizden daha mı gerçek yani?</st></p>
			<p><st c="4415">Duruma göre değişir herhâlde. </st><st c="4446">Oradan aldığı haber, orada yaptığı iş, konuştuğu mesele ne bilemiyorum sonuçta. </st><st c="4526">Ama şimdi teknemiz alabora olsa, boğulup ölsek o sanal ortamın –en azından bizim açımızdan– hiçbir gerçekliğinin kalmayacağı kesin. </st><st c="4658">Farklı koşullarda, farklı insanların farklı bakış açıları...</st></p>
			<p><st c="4718">Zeynep yanımıza gelmişti. </st></p>
			<p><st c="4745">“Burayı özleyeceğim.”</st></p>
			<p><st c="4766">Gülümsedim. </st><st c="4779">Özleyecek olmasına seviniyordum; onun adına, kendi adıma ve yaşadığımız şehir adına. </st><st c="4864">Özlemek de, özlenmek de güzel.</st></p>
			<p><st c="4894">“Yepyeni bir yere gideceksin. </st><st c="4925">Yerinde olsam çok heyecanlanırdım!”</st></p>
			<p><st c="4960">“Ben de heyecanlanıyorum.”</st></p>
			<p><st c="4987">“Demek ki hiç çaktırmıyorsun.”</st></p>
			<p><st c="5018">Gerçekten çaktırmıyordu. </st><st c="5044">Öyle sakin, öyle sessizdi ki. </st><st c="5074">Her zaman olduğundan daha durgundu.</st></p>
			<p><st c="5109">“Zeynep, gitmek istiyor musun peki?”</st></p>
			<p><st c="5146">“Bilmem.” Düşündü, vereceği cevap konusunda kararsız gibiydi ama cevap vermeye karar vermişti: “Hem evet hem hayır. </st><st c="5263">Ne bileyim... </st><st c="5277">Yeni bir yere gitme fikri güzel geliyor. </st><st c="5318">Ama sonuçta bu benim kararım değil. </st><st c="5354">Annem istediği için gidiyoruz.”</st></p>
			<p><st c="5385">Sırası gelmişti. </st><st c="5403">Sormaya çekindiğim şeyi nihayet sordum:</st></p>
			<p><st c="5442">“Annen burada mutsuz mu? </st><st c="5468">İnsan yaşadığı ülkeden niye vazgeçip gider ki?”</st></p>
			<p><st c="5515">Annesiyle ilgili soruya cevap verebilirdi belki ama ikinci sorumu, yaşadığı ülkeden hiç çıkmamış insanlar da, bir sürü farklı ülkede yaşamış olanlar da pek kolay cevaplayamazdı herhâlde. </st><st c="5703">Bu ülkeler ve sınırlar meselesi tuhaftı. </st><st c="5744">Birileri, biz doğmadan evvel bir şekilde ülkelerin sınırlarına karar vermişti. </st><st c="5823">Hatta gerçek bile olmayan, sadece haritalarda işaretli olan bu sınırlar için savaşlar yapılmış, kan dökülmüştü. </st><st c="5935">Sınırlar ‘gerçek’ gibi dursun diye sınır kapıları yapılmış, tel örgüler çekilmişti. </st><st c="6019">Kimi ülkeye serbestçe geçiliyordu ama çoğuna geçmek için belgeler almak gerekiyordu, o belgeler her zaman herkese verilmiyordu, verilse de belirli koşullarda veriliyordu. </st><st c="6190">Tabii ki para karşılığında...</st></p>
			<p><st c="6219">Neden? </st><st c="6227">Koskoca dünyaya sığmak bu kadar zor muydu?</st></p>
			<p><st c="6269">“Bilmiyorum Barış. </st><st c="6289">Gezmek, değişiklik yapmak için bir yerlere gitmeyi sever annem. </st><st c="6353">Bir sürü ülkeyi, şehri gezmiştir. </st><st c="6387">Bazen iş için gider, bazen beni de alır götürür, değişik bir yemek tatmak için, bir müzeyi ziyaret etmek için; yani annemin bir yere gitmek için mutlaka bahanesi vardır. </st><st c="6557">Bu kez farklı ama işte... </st><st c="6583">Toptan gitmek istiyor. </st><st c="6606">Ben de soruyorum, pek bir şey söylemiyor.”</st></p>
			<p><st c="6648">“Babanla ilgisi var mı?”</st></p>
			<p><st c="6673">“Yok.” </st></p>
			<p><st c="6681">Sert, kesin ve kararlı bir cevaptı. </st><st c="6717">Başımı denize çevirdim. </st><st c="6741">Zeynep çoktan gözlerini kaçırmıştı zaten. </st><st c="6783">Hassas bir konu olduğunu biliyordum. </st><st c="6820">Yakının olan kimseden gördüğün kötülük, ülkelerin sınırlarından, insanların çekip gitmelerinden daha hassas bir konuydu. </st><st c="6941">Üzerine konuşmak istememesi normaldi. </st><st c="6979">Zaten benimle bu konuda hiç konuşmamıştı, herhangi bir şey bildiğimi belli etmesem iyi olacaktı.</st></p>
			<p><st c="7075">“Annemle babam ben çok küçükken ayrıldı. </st><st c="7117">Babam annem hakkında hiç konuşmaz, ben bir şey söylediğimde de yorum yapmaz. </st><st c="7194">Anneme çok kötü davranmış zamanında, galiba o zamanları hatırlamak istemiyor. </st><st c="7272">Utanıyor.”</st></p>
			<p><st c="7282">Bunu duyduğuma sevinmiştim. </st><st c="7311">Utanç çok erdemli bir histi. </st><st c="7340">Hatasından ders almayı bilen, kendini eleştirebilen, yüce gönüllü insanlar bu hissi yaşayabilirdi ancak. </st><st c="7445">Bazı hatalar telafi edilemezdi ama Zeynep’in babasının yaşadığı utanç ve pişmanlık ona yeterdi herhâlde. </st><st c="7550">Bunu, Ayla ablanın kocasının da yaşamasını yürekten diledim.</st></p>
			<p><st c="7610">“Annemse... </st><st c="7623">O, babamdan çok bahseder biliyor musun? </st><st c="7663">Ama hiç öyle kötü bir şey anlatmaz. </st><st c="7699">Evlenmeden önce yaptıklarını anlatır. </st><st c="7737">Benim bilmediğim bir adamı anlatır. </st><st c="7773">Hatta sanki babamdan değil de gençlik aşkından bahseder. </st><st c="7830">‘Baban’ da demez zaten, ismini söyler. </st><st c="7869">‘Baban’ diye bahsettiğinde, babamı ziyaret etmem gerektiğinden filan bahsediyordur en fazla. </st><st c="7962">‘Hafta sonu babana gidecek misin?’ gibi bir şey diyordur.”</st></p>
			<p><st c="8020">Sustu Zeynep. </st><st c="8035">Ne diyeceğimi bilemedim. </st><st c="8060">Bir şey söylemem gerektiğini hissediyor ama beceremiyordum. </st><st c="8120">Sohbeti yarıda kesmiş, hatta anlattıklarını hiç dinlememiş gibi gözükmek de istemiyordum. </st><st c="8210">Neyse ki o durumu fark etmişti.</st></p>
			<p><st c="8241">“Bunları niye anlattım bilmiyorum. </st><st c="8277">Sordun ya işte annen mutsuz mu diye...”</st></p>
			<p><st c="8316">“Yoo, iyi ki anlattın. </st><st c="8340">Ben... </st><st c="8347">merak etmiştim. </st><st c="8363">Kusura bakma, özel bir konu açtım.”</st></p>
			<p><st c="8398">“Önemli değil. </st><st c="8414">Hem benim değil, annemin özeli, boş ver.”</st></p>
			<p><st c="8455">Güldük. </st><st c="8464">Nermin teyzenin bilmediğimiz gerçekliği hayatımızı dolaylı veya doğrudan etkiliyordu.</st></p>
			<p><st c="8549">“Hep aynı hatayı yaptığımızın farkında mısın?”</st></p>
			<p><st c="8596">“Ne hatası?”</st></p>
			<p><st c="8609">“Sürekli gerçekleşecek bir şey üzerine soru soruyoruz ya da gerçekleşmiş olan bir şeyi tartışıyoruz. </st><st c="8711">Sanki ‘şu an’da gerçekleşen bir şey yokmuş gibi!”</st></p>
			<p><st c="8760">Zeynep haklıydı ama bu hata sadece bize özgü değildi.</st></p>
			<p><st c="8814">“Tamam da konuşmak böyle bir şey. </st><st c="8849">İnsan ya geçmişe ya da geleceğe atıfta bulunur. </st><st c="8897">Nasıl olacak ki başka? </st><st c="8920">Denizin berraklığından, motorun gürültüsünden bahsetsek, havadan sudan konuşmuş olmaz mıyız?”</st></p>
			<p><st c="9013">“Hah! </st><st c="9020">Tam da onu yapalım işte. </st><st c="9045">Havadan sudan konuşalım. </st><st c="9070">Ciddi gözükmeyen şeyler aslında en önemli şeyler değil mi? </st><st c="9129">Şu an ikimiz de hiç düşünmeden nefes alıyoruz, kalbimiz atıyor. </st><st c="9193">Ama bunların farkında bile değiliz. </st><st c="9229">Hiç farkında olmayıp, hiç önemsemediğimiz şeyler, bütün bu konuştuklarımızdan, tartıştıklarımızdan çok daha önemli.”</st></p>
			<p><st c="9345">“Gerçekten daha gerçek.”</st></p>
			<p><st c="9370">Mırıldanmıştım. </st><st c="9387">Zeynep yaptığım yorumu ne şekilde algıladı bilmiyorum ama bana hak vermişti:</st></p>
			<p><st c="9463">“Öyle de denebilir, evet. </st><st c="9490">İçinde bulunduğumuz an, havanın sıcaklığı, konuşuyor olmamız, bunlar gerçek. </st><st c="9567">Gerçekten gerçek.”</st></p>
			<p><st c="9585">Abim yemeğin hazır olduğunu söylediğinde, bahsedebileceğimiz bir gerçeklik daha vardı:</st></p>
			<p><st c="9672">“Of, çok acıktım gerçekten.”</st></p>
			<p><st c="9701">“Ah nihayet yemek!”</st></p>
			<p><st c="9721">Yemek yemek gerçek bir eylemdi ve kesinlikle mutlulukla bir ilgisi vardı!</st></p>
		</div>
	<div id="charCountTotal" value="9795"></div></body>
</html>
