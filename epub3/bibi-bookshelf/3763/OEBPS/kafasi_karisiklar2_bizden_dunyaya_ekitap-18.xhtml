<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-18</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-18" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-21"><st c="0">7   </st><br /><st c="3">“Kişisel Olan Politiktir”</st></p>
			<p><br /></p>
			<p><st c="28">Her zaman olduğu gibi, içinde bulunduğum durum, zihnimi ve hayal gücümü ele geçirmişti. </st><st c="117">Bunu yapmamayı becerebilenler sanatçı veya filozof oluyor. </st><st c="176">Bense her ikisi de olamayacağımı düşünmeye başlamıştım. </st><st c="232">Aklımdan geçenleri Esra ile paylaştığımda, yine farklılıklarımız meydana çıktı.</st></p>
			<p><st c="311">“Tam tersini yapman, kendi dünyanda yaşadığın anlamına gelir ancak. </st><st c="380">Etrafında olan bitenden etkilenmek zorundasın. </st><st c="427">Başka türlüsü nasıl mümkün olabilir ki?”</st></p>
			<p><st c="467">Haklıydı. </st><st c="478">Ama ben fazlaca etki altında olduğumu düşünüyordum. </st><st c="530">Zeynep’in tek yönlü ve belirsiz bir süreliğine yapacağı yolculuğun haberini aldıktan sonra bu durumun farkına varmıştım. </st><st c="651">Gökyüzündeki gezegen veya yıldızların yerine, dünya haritası üzerindeki kıtaları, adacıkları görüyor; bununla da kalmayıp salondan gelen konuşmaları İngilizce gibi duyuyordum.</st></p>
			<p><st c="826">“Belki televizyon açıktı, yabancı bir film izliyorlardı.”</st></p>
			<p><st c="884">Esra’nın bana her şeyin yolunda olduğunu ispat etmeye çalışması hoşuma gitmişti. </st><st c="966">Esra yanımdayken, hasta olup annesine şımarıklık yapan bir çocuk gibiydim. </st><st c="1041">Bazen, onun ilgisini canlı tutmak için üzerinde durmayacağım meseleleri büyütüp, içinden çıkılması güç sorunlar hâline getiriyordum. </st><st c="1174">Bunu kendime itiraf etmeyi başardığım an, iki duyguyu aynı anda hissettim.</st></p>
			<p><st c="1248">İlki, karşı apartmandaki evleri dikizleme eylemim sırasında ve sonrasında hissettiğim türden bir utanç duygusuydu. </st><st c="1364">Yapmamam gerektiğini düşündüğüm bir şeyi yapıyor, en yakınımdaki insanı bir şekilde kandırıp yanıltıyordum. </st><st c="1472">Bunu fark etmeme rağmen aynı tutumu sergilemem, kötü niyetten başka şey olamazdı. </st><st c="1554">Hâliyle utanıyordum.</st></p>
			<p><st c="1574">İkincisi ise bunun neredeyse tam zıttı bir duyguydu: Her şeyi kavradığımı, her şeyin ötesinde bir yerde durduğumu ve güce sahip olduğumu düşünüyordum. </st><st c="1726">Karşımdaki insanların bütün tepkilerini, eylemlerini hesaplıyor, davranışlarımı buna göre belirliyordum. </st><st c="1831">Yani sadece kendi duygu, düşünce ve davranışlarımı değil, karşımdakinin duygu, düşünce ve davranışlarını da kontrol altında tutuyor, âdeta üzerinde hâkimiyet kuruyordum. </st><st c="2001">Ve bu durumdan hoşlanıyordum!</st></p>
			<p><st c="2030">Nietzsche, bunu </st><span><st c="2047">güç istenci </st></span><st c="2059">olarak tarif ediyor. </st><st c="2080">Güç, her insanın gereksindiği şey ve bunun tatminini sağlamak, insan olma durumunun bir parçası. </st><st c="2177">Hâliyle bu “ipleri elimde tutma” vaziyetim, hem çok hoşuma gidiyordu hem de içten içe utanıyordum.</st></p>
			<p><st c="2275">Çok tehlikeli bir yerdeydim. </st><st c="2305">Güç, baş döndürücü olabilirdi. </st><st c="2336">Pek çok konuyu aynı anda düşünmeye başlamıştım. </st><st c="2384">Sevim, insanlarla diğer canlılar arasındaki ast-üst ilişkisinden bahsediyordu mesela; insan oksijen almak için ağaca muhtaç olsa da, diğer canlılardan daha ‘güçlü’ydü ve onlara hükmedebiliyordu. </st><st c="2579">Doğal hayatta, ormanda tek başına yaşayan bir insan, vahşi bir hayvanın besini olabilirdi. </st><st c="2670">Fakat yaptığı silahlar sayesinde hayvanı avlayıp, onu kendi besini hâline getiriyordu. </st><st c="2757">İnsan, diğerlerinden daha üstün veya güçlü değildi aslında; iktidar sahibiydi. </st><st c="2836">Dahası vardı; bazı insanlar, diğer insanlar üzerinde de iktidar kurabiliyordu.</st></p>
			<p><st c="2914">Yaşadığımız ülkelerde, yönetim sistemleri vardı ve yönetme yetkisine sahip insanlar, iktidar sahipleriydi. </st><st c="3022">Suç işlediğimiz takdirde bize ceza veren, yani hukuk sistemini denetleyen, eğitim sistemini düzenleyerek okula gitmemizi zorunlu hâle getiren, çalıştığımız işlere bağlı olarak bizden vergi alan, iş kurumlarını, çalışma hayatını kontrol eden ve daha pek çok konuda kurallar koyup, bunlara uyulup uyulmadığını denetleyen kurumlar bu iktidarın sahibiydi.</st></p>
			<p><st c="3373">Annemin, babamın, abimin, öğretmenimin, benden yaşça büyük hemen herkesin benim üzerimde iktidar sahibi olduklarını düşünüyorum. </st><st c="3503">Bana zorla bir şey yaptırabiliyorlar, yapmazsam ceza verebiliyorlar. </st><st c="3572">Demek ki sadece ülke yöneticileriyle, o ülkede yaşayan sıradan vatandaşlar arasında yok bu iktidar ilişkisi. </st><st c="3681">Evde, okulda, ailede, hatta arkadaşlar arasında bile var. </st><st c="3739">Kimimiz diğerinden daha ‘üstün’ olduğu durumlarda, karşı tarafa zorla bir şey yaptırabiliyor. </st><st c="3833">Ya da benim yaptığım gibi, çaktırmadan istediği ortamı hazırlıyor.</st></p>
			<p><st c="3899">Foucault, iktidar üzerine düşünen filozoflardan biri. </st><st c="3954">O da, bu iktidar meselesinin her kurumda ve her ortamda, bütün insanlar arasında var olduğunu söylüyor. </st><st c="4058">Hatta hâkimiyetin her zaman baskıyla, zor kullanarak sağlanmadığını özellikle vurguluyor. </st><st c="4148">Mesela annem bir konuda beni cezalandırmayacak olsa bile, ben onun üstünlüğünü kabul ettiğim için, söylediklerini yapmak zorunda hissederim. </st><st c="4289">Benim kendi kendime hissettiğim bu zorunluluk, bir süre sonra artık zorunluluk gibi gelmemeye başlar ve anneme rıza gösteriyor olurum. </st><st c="4424">İşte bu, iktidarın asıl gücü. </st><st c="4454">Karşı tarafı ikna ettikten sonra, ona istediğini yaptırmak veya yaptırmamak, bir şeyleri yasaklamak daha kolay hâle geliyor.</st></p>
			<p><st c="4578">Karmaşık bir mesele daha. </st><st c="4605">Ama asıl önemli olan, kişisel ilişkiler üzerinden anlattığım bu durumun, aslında genel olarak politika ile ilgili olması. </st><st c="4727">Felsefe sadece bilimle, dinle, sanatla, ahlakla değil, aynı zamanda politika ile de ilişkili yani. </st><st c="4826">Ve politika dediğimiz şey, sadece devletle ve yöneticilerle ilgili olan ve yalnızca “önemli” meseleleri kapsayan bir şey değil; politika, sokaktaki sıradan insanların hayatında da etkili. </st></p>
			<p><st c="5014">Kişisel hayatımı bir kenara bırakıp içinde bulunduğum dünyayla meşgul olmaya başladığımı fark etmiştim. </st><st c="5118">Esra haklıydı, istesem de kendimi yaşadığım dünyadan soyutlayamazdım; ancak yaşadığım dünyayı yorumlayarak hayatıma, hayata yön verebilirdim. </st><st c="5260">Şimdilik, düşünme aşamasındaydım. </st><st c="5294">Gerçekten filozofluğa yaklaştığımı hissederek mutlu oldum. </st><st c="5353">Bunun aynı zamanda egomu tatmin etmem anlamına geliyor olması, o kadar da kötü sayılmazdı. </st><st c="5444">Çünkü ne birini kandırıyordum, ne de birisi üzerinde iktidar kurmaya çalışıyordum. </st><st c="5527">Demek ki kimse üzerinde hâkimiyet kurmazsam, kendimi diğer insanlardan daha zeki, diğer canlılardan daha güçlü görmezsem ortada bir sorun kalmayacaktı.</st></p>
			<p><st c="5678">Bütün problemin kaynağı kıyaslamak olabilir miydi? </st><st c="5730">Birinin bir başkasından daha iyi, daha kötü, daha uzun, daha kısa olduğunu düşünmek... </st><st c="5817">Kıyaslamak, birinin diğerinden üstün olup olmadığına karar vermek temel sorun olmalıydı. </st><st c="5906">Aslında herkesin özel tarafları var ama hiç kimsenin (daha) üstün tarafı yok. </st><st c="5984">Herhâlde eşitlik böyle mümkün olabilirdi.</st></p>
			<p><st c="6025">“Esra, sence biz eşit miyiz?”</st></p>
			<p><st c="6055">“Tabii ki. </st><st c="6067">Niye böyle bir şey sordun ki şimdi?”</st></p>
			<p><st c="6103">Ne diyebilirdim? </st><st c="6121">Nedenini nasıl açıklayabilirdim? </st><st c="6154">En iyisi kafamın çalışma şeklini olduğu gibi aktarmak, yanlış olduğunu düşündüğüm tutumlarımı da itiraf etmekti.</st></p>
			<p><st c="6266">“Çünkü bazen, isteyerek veya istemeyerek yaptığım şeyler, kendimi üstün hissetmeme neden oluyor.”</st></p>
			<p><st c="6364">“Nasıl yani?”</st></p>
			<p><st c="6378">“Nasıl anlatsam... </st><st c="6398">Senin nasıl davranacağını, ne tepki vereceğini tahmin ediyorum ve ona göre davranıyorum mesela, ne bileyim işte, seninle ilgili bir şeyi ölçmek için cevabını bildiğim bir soru soruyorum...”</st></p>
			<p><st c="6587">Suratının değiştiğini fark ettim. </st><st c="6622">Söylediklerim onu rahatsız etmiş gibiydi. </st><st c="6664">Ama başlamıştım artık, ağzımdan çıkanları geri alamayacağımı biliyordum. </st><st c="6737">En anlaşılır şekilde, lafı dolandırmadan devam etmeliydim. </st><st c="6796">Düşüncelerimi tarta tarta konuşmam, duraksamama yol açtı. </st><st c="6854">İtiraf anlarında duraksama yaşamak, karşı tarafın sabrını zorluyordu. </st><st c="6924">Söyleyeceklerimi duymak için sabırsızlandığı, Esra’nın yüzünden belliydi.</st></p>
			<p><st c="6997">“Tabii bu durum sana özel değil, örnek vermek için böyle konuşuyorum,” demiş ve sabırsızlığına bir de güvensizlik eklemiştim. </st><st c="7124">Dolaysız anlatayım, yanlış anlaşılmayayım derken, ‘kıvırmıştım.’ Kıvırmam, konuyu saptırmam ve geri adım atmam, söyleyeceğim şeyden vazgeçtiğimi düşündürmüş olmalıydı. </st><st c="7292">Niyetim kıvırmak değildi üstelik. </st><st c="7326">Konuyu genellemeye, Esra özelinde bir şeyden bahsetmediğimi açıklamaya çalışıyordum alt tarafı. </st><st c="7422">Ama galiba becerememiştim ve Esra’nın bakışlarına güvensizlik ifadesi eklenmişti. </st><st c="7504">Hesap sorar gibi bakıyordu. </st><st c="7532">Kız arkadaşınızı üç cümleyle nasıl çileden çıkarırsınız? </st><st c="7589">Gelin de öğrenin, bu konuda ders verebilirim! </st><st c="7635">Şaka bir yana, kendime sinir olmuştum. </st><st c="7674">Yapacak bir şey yoktu tabii, en az hasarla devam etmek zorundaydım artık.</st></p>
			<p><st c="7747">“Konuşurken, soru sorarken, sanki içinde bulunduğum durumdan kendime pay çıkarıyorum ya da karşı tarafı ölçüp biçiyorum ve öyle yorum yapıyorum. </st><st c="7893">Doğru anlatabildim mi bilmiyorum aslında ama herkesi, her şeyi bencilce kullandığımı hissediyorum. </st><st c="7992">Herhangi bir konuşma sırasında, aslında konuştuklarımızı önemsemiyorum da egomu tatmin ediyorum gibi...”</st></p>
			<p><st c="8096">Ben itiraf üzerine itirafta bulunup, daha önce fark etmediğim şeyleri anlatarak, tabiri caizse günah çıkarırken; Esra’nın dikkatini çeken şey, şu anda da bir konuşma yapmakta olduğumuzdu. </st><st c="8285">Zeki kız, beni şaşırtmayı, ters köşeye yatırmayı başarıyordu.</st></p>
			<p><st c="8346">“Şimdi yaptığın gibi mi yani? </st><st c="8377">Kendini ne kadar iyi tanıdığını ve aslında her şeyin nasıl da farkında olduğunu anlatıp, bu konuda benden üstün olduğunu ortaya koymaya çalışıyorsun. </st><st c="8527">Eh, bu durumda eşit olmamızla ilgili sorduğun soru da anlam kazanmış oldu tabii!”</st></p>
			<p><st c="8608">“Hayır, ne alakası var? </st><st c="8633">Tamamen yanlış anladın.”</st></p>
			<p><st c="8657">Eyvah, en kötüsünü yapmış ve yanlış anladığını söylemiştim; hâlbuki benim kendimi yanlış ifade etmiş olduğumu söylemem gerekirdi. </st><st c="8788">Dil, oldukça önemliydi. </st><st c="8812">Konuşulan kişiyle kurulan ilişkiyi her yönüyle etkiliyordu; konuşulan şeyin anlamını değiştiriyor, bir şey anlatırken onun başka türlü anlaşılmasına sebep oluyordu.</st></p>
			<p><st c="8976">“Yani, ben yanlış anlattım. </st><st c="9005">Demek istediğim...”</st></p>
			<p><st c="9024">“Nedir demek istediğin?”</st></p>
			<p><st c="9049">Olabildiğince açık bir cevap beklediği ortadaydı. </st></p>
			<p><st c="9100">“Demek istediğim şu: Aslında kendimi kimseden üstün görmesem de, bazı durumlarda böyle hissediyorum. </st><st c="9201">Bu normal bir şey. </st><st c="9220">İnsanlar bazı konularda iyi olabilirler, benim de iyi olduğum konular olabilir, bununla gururlanmam normal.”</st></p>
			<p><st c="9328">“Eee? </st><st c="9335">Bir sorun yok o zaman.”</st></p>
			<p><st c="9358">“Tamam, sorun şurada... </st><st c="9383">Bu üstün hissetme duygusundan rahatsız olmuyorum. </st><st c="9433">Aksine, hoşuma gidiyor. </st><st c="9457">Kısa süreliğine hissettiğim o üstünlük duygusunun hoşuma gittiğini fark edince de, kendimle çelişiyorum. </st><st c="9562">Çünkü bunun yanlış olduğunu düşünüyorum... </st><st c="9605">Böyle bir durum işte.”</st></p>
			<p><st c="9627">Anlatmayı başarmıştım en azından. </st><st c="9662">Deminden beri düşünceler beynimin içinde dönüp duruyordu. </st><st c="9720">Lafı dolandırıyor, tam olarak anlatamıyordum. </st><st c="9766">Esas sorunun bu üstünlük hissinin hoşuma gitmesi olduğunu şimdi fark ediyordum. </st><st c="9846">Herkesin eşit olduğunu düşünüp, herkesin adaletli bir yerde yaşamasının hayalini kurarken, böyle hissediyor olmamda bir terslik vardı.</st></p>
			<p><st c="9980">“Normal.”</st></p>
			<p><st c="9990">Şaşırmıştım. </st><st c="10004">Neyin normal olduğunu anlayamadım bir an. </st><st c="10046">Esra epeyce düşünüp sessiz kaldıktan sonra sadece bunu söylemişti. </st><st c="10113">Tek kelimelik tek cümle: “Normal.”</st></p>
			<p><st c="10147">“Normal olan ne? </st><st c="10165">Kendimi üstün görmem mi, bundan rahatsız olmam mı?”</st></p>
			<p><st c="10216">“İkisi de normal. </st><st c="10235">Bunlar aslında insanların temel problemleri zaten, sana özgü değil. </st><st c="10303">Bu durumda sen de diğerlerinden farksızsın. </st><st c="10347">Yani aslında kendini üstün görmüş olman saçma. </st><st c="10394">Böyle bir durum olmadığına, yani kimse kimseden üstün olmadığına göre, olmayan bir şeyden zevk almak, sonra zevk aldığın için pişmanlık duymak filan oldukça anlamsız. </st><st c="10561">Anlatabildim mi?”</st></p>
			<p><st c="10578">Doğru analizleriyle durumu çözmüş olan Esracığım, bir de üstüne “Anladın mı?” yerine “Anlatabildim mi?” diye sorarak, kelimelerin taşıdığı anlamların sorumluluğunu da üstlenmişti.</st></p>
			<p><st c="10758">“Anladım sanırım. </st><st c="10777">Sadece ikimiz değil, hepimiz eşit oluyoruz o hâlde.”</st></p>
			<p><st c="10829">“Teorik olarak.”</st></p>
			<p><st c="10846">“Pratikte?”</st></p>
			<p><st c="10858">“Ciddi ciddi soruyor musun? </st><st c="10887">Hayatta gerçekten eşit olan iki insan gördün mü hiç?”</st></p>
			<p><st c="10940">Resmen benimle dalga geçmiş gibiydi. </st><st c="10978">Üstün hissetme sırası Esra’ya geçmiş olmalıydı.</st></p>
			<p><st c="11025">“Biz değil miyiz?”</st></p>
			<p><st c="11044">“Şimdilik. </st><st c="11056">O da belki. </st><st c="11068">Sadece ikimizi düşünecek olursak. </st><st c="11102">Ama cinsiyetlerimiz bile bizi ayırıyor. </st><st c="11142">En azından yaşadığımız dünyada böyle.”</st></p>
			<p><st c="11180">“Şimdilik.”</st></p>
			<p><st c="11192">Aynı kelimeyi kullanarak verdiğim tepki hoşuna gitmişti. </st><st c="11250">Gülümsedi.</st></p>
			<p><st c="11260">“Ben gideyim artık.”</st></p>
			<p><st c="11281">Çantasını topladı. </st><st c="11301">Kapıya doğru ilerledik. </st><st c="11325">Hiç gitmesin istiyordum ama bu mümkün değildi. </st></p>
			<p><st c="11372">“Görüşürüz.”</st></p>
			<p><st c="11384">“Görüşürüz.”</st></p>
			<p><st c="11397">Yarın görüşecektik. </st><st c="11418">Yarım gün sonra. </st><st c="11435">Çoğu uykuda geçecek saatler sonra. </st><st c="11470">Yine de Esra’yı özlediğimi düşündüm. </st><st c="11507">Eşit iki insan olarak, birbirimizi özleme derecemiz de eşit miydi? </st><st c="11574">Ya da birbirimizi eşit derecede mi seviyorduk? </st><st c="11621">Zamanı, mekânı ölçtüğümüz gibi duygularımızı da ölçebilir miydik?</st></p>
			<p><st c="11686">Çocukların, “Beni ne kadar seviyorsun?” sorusuna, kollarını açarak, “Bu kadar!” diye cevap vermeleri geldi aklıma. </st><st c="11802">“Bu kadar.” Ölçülemeyen bir şeyi ölçmenin yolu benzetme yapmaktan ya da yeni bir ölçek bulmaktan geçiyordu demek ki. </st><st c="11919">Kollarımı açabileceğim kadar açıyordum, bu “en çok” oluyordu ve sevgiyi anlatmak için bir ölçek geliştirmiş oluyordum. </st><st c="12038">Başka bir açıdan bakacak olursam, sevmek kucaklaşmaya yakındı, o nedenle kollarımı kocaman açıyordum ve kucaklamaya ne kadar yakın olduğumu anlatarak, sevgimin büyüklüğünü gösteriyordum.</st></p>
			<p><st c="12224">Çocuklar bunları düşünür müydü? </st><st c="12257">Ben, çocukluktan gençliğe adım attığım bu dönemde, bu şekilde düşünebildiğim için çocukluktan çıkmış sayılır mıydım? </st><st c="12374">Yoksa çocukluktan çıktığım için mi bu şekilde düşünmeyi öğreniyordum? </st><st c="12444">Durum hangisi olursa olsun, kesin olan şey büyüyor olduğumdu. </st><st c="12506">Bir an evvel büyümek istemekle, büyümekten korkmak arasında bir yerdeydim. </st><st c="12581">Sorumluluklarımın artma ihtimali yüzünden büyümek istemiyor, özgürlüklerimin artacağını umduğum içinse büyümeye can atıyordum.</st></p>
			<p><st c="12707">Çelişkiler yumağına dönmüş kafam çocuk yanımdı, felsefe yapan tarafımsa, gençliğe yürüyordu.</st></p>
		</div>
	<div id="charCountTotal" value="12800"></div></body>
</html>
