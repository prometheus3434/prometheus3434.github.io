<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-15</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-15" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-18"><st c="0">4   </st><br /><st c="3">Dünyayı Yorumlamak</st></p>
			<p><br /></p>
			<p><st c="21">Sizi bilmem ama ben kitap okurken bilmediğim, anlamadığım bir şeyle karşılaştığımda yanımda biri varsa ona sorarım, yoksa arama motoruna yazıp bakıveririm. </st><st c="178">Tabii daha fazla önemsiyorsam kütüphanelere kadar yolu var. </st><st c="238">Duruma göre kütüphane yerine kulüp atölyemiz de tercih edilebilir.</st></p>
			<p><st c="304">Bazen birisiyle sohbet etmek insana kitap okumak gibi geliyor. </st><st c="368">Dora, Özgü, Ati gibi bizden yaşça büyük ve aynı zamanda anne babalarımızdan farklı konularda bilgi sahibi olan insanlarla sohbet ettikten sonra genellikle böyle hissediyorum.</st></p>
			<p><st c="542">Eğer sohbet esnasında bilmediğim çok şey olduğunu fark edersem, bunu karşımdakine çaktırmamaya çalışıyorum. </st><st c="651">Bilmemek ayıp değil, evet. </st><st c="678">Utanmamalıyım, tamam. </st><st c="700">Ama çoğu defa öyle olmuyor. </st><st c="728">Sanki her şeyi biliyormuşum gibi konuştuklarında, ben de bozuntuya vermemeye çalışıyor, başımı sallayıp geçiştiriyorum. </st><st c="848">Tabii sonra ilk iş ne demek istediklerini anlamaya çalışmak oluyor.</st></p>
			<p><st c="915">Ne yazık ki Sevim konusunda da aynısı geçerli! </st><st c="963">Hatta dikkat ediyorum da, hepimizin ilgi alanları gitgide farklılaşıyor ve herkes kendi hâkim olduğu konuda, karşı tarafın her şeyi bildiğini düşünerek paldır küldür anlatmaya başlayabiliyor. </st><st c="1155">Sevim ile Soner’in tartışmalarından kısaca bahsetmiştim. </st><st c="1212">Zeynep ile Ece’nin de böyle muhabbetleri oluyor. </st><st c="1261">Sanırım kulüp içinde yavaş yavaş gruplaşıyoruz, ilgi alanlarımıza ve tabii ki samimiyetimize göre, ikişerli üçerli gruplar hâlinde zaman geçirmeyi tercih eder hâle geliyoruz.</st></p>
			<p><st c="1435">Kaan’la yakınlığım malum. </st><st c="1462">Esra ise zaten benim için her şeyin merkezinde. </st><st c="1510">Hâliyle onlarla daha haşır neşirim şu sıralar. </st><st c="1557">Dolayısıyla öğrendiklerimi ilk paylaştığım kişiler onlar oluyor.</st></p>
			<p><br /></p>
			<p><st c="1621">Bir öğleden sonra üçümüz sinemaya gitmiş, çıkışta atölyeye uğramaya karar vermiştik.</st></p>
			<p><st c="1706">“Ee, hangi filmi izlediniz bakalım?”</st></p>
			<p><st c="1743">“</st><span><st c="1745">Le Tableau</st></span><st c="1755">. Tam sizlik aslında.”</st></p>
			<p><st c="1777">Ati meraklanmıştı.</st></p>
			<p><st c="1796">“Tablo mu? </st><st c="1808">Film resim hakkında mı?”</st></p>
			<p><st c="1832">“Hayır, aslında...” dediğim sırada Esra, “Sayılır,” yorumunu yapınca, filmin konusunu anlatma görevi Kaan’a düşmüştü:</st></p>
			<p><st c="1950">“Film, bir resim ve onu yapan ressam hakkında. </st><st c="1998">Ama filmin esas konusu, tabloda yer alan insanların hikâyeleri. </st><st c="2062">Resimdeki zenginler renkli ve canlı çizilmişler, fakirler ise soluk ve tamamlanmamış hâldeler. </st><st c="2157">Onların tablodan kaçarak yaşadıkları macerayı konu alıyor film. </st><st c="2221">Onları resmeden ressamdan da hesap soruyorlar bir bakıma. </st><st c="2279">Sizi ilgilendiren kısmı bu daha çok.”</st></p>
			<p><st c="2316">“Aa, ne kadar güzel. </st><st c="2338">Fransız yapımı, değil mi?”</st></p>
			<p><st c="2364">“Evet.”</st></p>
			<p><st c="2372">“Belli. </st><st c="2381">Tam Fransız işi.”</st></p>
			<p><st c="2398">Sohbetimiz ilgisini çekmiş olmalıydı ki, Özgü abla da işini bırakıp yanımıza gelmişti. </st><st c="2486">Tabii onun “Fransız işi” yorumuna karşılık verecek kadar Fransız sinemasına hâkim olmadığım için ben susmuştum. </st><st c="2598">Fakat Kaan, daha evvel izlediği Fransız yapımı animasyonlardan bahsetti. </st><st c="2671">Onlar kendi aralarında izledikleri filmler hakkında konuşurlarken, biz de zengin-fakir karşıtlığı üzerine sohbet etmeye koyulduk.</st></p>
			<p><st c="2800">“Dünyadaki eşitsizlik ve adaletsizlik üzerine o kadar yazılıyor, konuşuluyor, film çekiliyor ancak durum yüzyıllardır aynı.”</st></p>
			<p><st c="2925">“Başka nasıl olsun ki? </st><st c="2949">Sonuçta herkes aynı koşullara sahip olamaz. </st><st c="2993">Doğanın bir dengesi olduğu gibi, insanların sosyal ve ekonomik durumlarının da bir dengesi var. </st><st c="3089">Birileri fakir olduğu için diğerleri zengin.”</st></p>
			<p><st c="3134">Esra her zamanki gibi gerçekçiydi. </st><st c="3170">Bense içimde yükselen adalet duygusuna, ağzımdan çıkan kelimelerle tanık oluyordum:</st></p>
			<p><st c="3253">“Sorun da bu değil mi zaten? </st><st c="3283">Birileri fakir olduğu için birileri zengin. </st><st c="3327">Ama bu zenginin işine yarıyor, fakirin değil. </st><st c="3373">Hâlbuki dünyadaki bütün zenginliği eşit bölüşmek de mümkün. </st><st c="3433">Ve bunun için uğraşmış, malların eşit dağılmasını sağlamayı kendine görev edinmiş insanlar var tarihte. </st><st c="3537">Pek çok devrim örneği var.”</st></p>
			<p><st c="3564">Yeni öğrendiğim </st><span><st c="3581">sosyalizm</st></span><st c="3590"> tanımını kullanmak için can atıyordum ama Ati gülümseyerek araya girdi:</st></p>
			<p><st c="3662">“Sanırım dünyadaki eşitsizliğin sürekliliğini en güzel yorumlayan kişi Marx. </st><st c="3740">Gerçi o, yorumlamak kelimesini kullanmamdan pek hoşlanmazdı herhâlde. </st><st c="3810">Çünkü bir eserinde, </st><span><st c="3830">‘Filozoflar dünyayı yalnızca çeşitli biçimlerde yorumlamışlardır; oysa sorun, onu değiştirmektir.’</st></span><st c="3928"> diyerek, felsefenin o zamanki yetersizliğinden bahsediyor.”</st></p>
			<p><st c="3988">“Hangi zaman o?”</st></p>
			<p><st c="4005">“19. </st><st c="4011">yüzyıl.”</st></p>
			<p><st c="4019">“21. </st><st c="4025">yüzyıldayız ve felsefenin hâlâ bir şey değiştirdiği yok. </st><st c="4082">Dünya aynı dünya.”</st></p>
			<p><st c="4100">Bu yorumu yapan tahmin edebileceğiniz gibi Esra’ydı. </st><st c="4154">Bense sosyalizm ile komünizm üzerine bir şeyler okurken karşılaştığım, teoriden pratiğe yaptığı yolculukla dikkatimi çekmiş olan sakallı adamın, felsefenin dünyayı değiştirmesi gerektiğine dair bir cümle kurmuş olmasına hayret etmekle meşguldüm. </st><st c="4400">Günlerdir aklımı kurcalayan meseleler çözülmüş gibiydi. </st><st c="4456">Ancak dünyayı değiştirmeye kalkan bir düşünür, dünyadaki karşıtlıkların ve çatışmaların sonucunda yeni bir düzen oluşacağını hayal ederdi zaten. </st><st c="4601">Düşünmek ile hayal kurmanın kesiştiği yerde, felsefe dünyayı değiştirebilirdi.</st></p>
			<p><st c="4679">Esra’nın gerçekçiliğine uymuyordu tabii bütün bunlar. </st><st c="4734">Ona tarihten somut örnekler vermek gerekiyordu. </st><st c="4782">Bu nedenle Ati, üzerinden yüz yılı aşkın zaman geçmiş olan 1917 Ekim Devrimi başta olmak üzere, çeşitli örneklerden bahsetmeye koyuldu. </st><st c="4918">Konu, Kaan’ın da ilgisini çekmişti. </st><st c="4954">Bense çıkıp biraz hava almak, dünyaya bakmak, kendi içime dönmek istiyordum.</st></p>
			<p><st c="5030">Bahçeye çıktım. </st><st c="5047">Güneş ve ay, aynı anda görünüyordu. </st><st c="5083">Her zaman rastlanmayan bu durumu görmek hoşuma gitmişti. </st><st c="5140">Gündüz vakti ayın gökyüzünde belirmesi pek hoş olurdu. </st><st c="5195">Teleskobumu özlediğimi düşündüm. </st><st c="5228">Daha teleskobuma sahip çıkamayıp, ailemi haklı olduğuma ikna edemezken –hatta haklı olup olmadığım konusunda kesin bir yargıya varamazken– dünyayı değiştirmeyi düşünmek, dünyadaki adaletsizliklerin üstesinden gelmek üzere felsefe yapmanın hayalini kurmak tutarsız geliyordu.</st></p>
			<p><st c="5502">Kaan’ın hayalperestliğinden yakındığı zamanları hatırladım. </st><st c="5563">O da okuldan kaçmaya çalışırken benzer şeyler düşünmüştü. </st><st c="5621">Zorunluluklarımızdan tek başımıza kaçamazdık, bu kesindi. </st><st c="5679">Birlikte hareket etmeden hiçbir şeyi değiştiremezdik. </st><st c="5733">Dahası, öncelikle neden bu zorunlulukların var olduğu üzerine konuşmamız gerekiyordu.</st></p>
			<p><st c="5818">Neden okula gitmeliydik, eğitim neden zorunluydu? </st><st c="5869">Neden bir şeylere sahip olma arzusu duyuyor ve çalışıp para kazanıyorduk? </st><st c="5943">Neden eşit koşullarda yaşamıyorduk? </st><st c="5979">Eşit koşullarda mı yaşamalıydık? </st><st c="6012">Eğer öyleyse, bunu nasıl yapabilirdik?</st></p>
			<p><st c="6050">Şimdiye kadar anladığım şey, bütün meselelerin birbiriyle bir şekilde ilişkili olduğuydu. </st><st c="6141">Ailemiz, yetiştiğimiz ortam, aldığımız eğitim, yaptığımız iş, kazandığımız para, kurduğumuz yeni aile ve doğurduğumuz çocuklar; hepsi birbirine bağlıydı. </st><st c="6295">Sonra hooop, bizim çocuklarımız da aynı döngüyü yaşamaya başlıyordu. </st><st c="6364">Yani evet, değişen bir şey yoktu. </st><st c="6398">Herkesin yaşadığı hayat belliydi. </st><st c="6432">Daha iyi eğitim gören yeni nesiller, daha çok para kazanabilirlerdi ya da iflas eden bir ailenin çocukları, anne babalarından daha zor koşullarda yetişebilirdi ama sonuçta, ailenin içinde bulunduğu ekonomik koşullar temel etken gibi gözüküyordu. </st><st c="6678">En azından Marx’ın düşüncesi böyleydi.</st></p>
			<p><st c="6716">Ona göre her şeyin temelinde ekonomi vardı; kapital, yani para. </st><st c="6781">Sorun bu paranın eşit bölüşülememesiydi. </st><st c="6822">Paranın eşit bölüşülebilmesi için, koşullar eşitlenmeli diye düşünüyor insan ilk etapta. </st><st c="6911">Herkes aynı oranda çalışmalı. </st><st c="6941">Herkes çalıştığı kadar kazanmalı. </st><st c="6975">Daha önce herkesin ilgisinin ve yeteneğinin birbirinden farklı olduğundan bahsetmiştim ya, işte bu farklılıklarımız, tam bu noktada devreye giriyor. </st><st c="7124">Herkesin yeteneğine ve ilgisine göre işler yapması lazım. </st><st c="7182">Ancak böyle olursa herkes çalışmak için istekli olur, güzel bir işbölümü gerçekleşir.</st></p>
			<p><st c="7267">Herkesin yeteneğine göre çalışıp, hak ettiğinin karşılığını kazandığı düzeni sosyalizm olarak tanımlamak mümkün. </st><st c="7381">Bir de komünizm var, o biraz daha “idealize”, herkesin ihtiyacı neyse ona sahip olmasına kadar varıyor iş. </st><st c="7488">Bütün bu anlattıklarım hayal gibi geliyor, değil mi? </st><st c="7541">Eh, bir zamanlar bilgisayarlar ve uçaklar da hayaldi. </st><st c="7595">Önümüzdeki yüzyılda robotlarla yaşamamız mümkün. </st><st c="7644">Hatta robotlara bütün işlerimizi yaptırıp keyif çatabiliriz. </st><st c="7705">Veya tam tersi, robotlar bizi yönetip istediklerini yaptırabilirler.</st></p>
			<p><st c="7773">Tabii burada yeni bir konu giriyor devreye: yönetme-yönetilme meselesi.</st></p>
			<p><st c="7845">Dora’nın son konuşmamızda, başka şeylerle birlikte savaşı da yücelten İtalyan fütüristlerin faşizme etkisinden bahsettiğini hatırlıyorum. </st><st c="7984">Faşizm, yönetimin otoriterleştiği ve bu otoriterliğin bütün hayata yayıldığı bir düzeni ifade ediyor. </st><st c="8086">Ve ne yazık ki insanların katledilmesiyle, dünya savaşıyla sonuçlanan sürecin de başlangıcı.</st></p>
			<p><st c="8178">Bir yanda ise, Soner’in bahsettiği </st><span><st c="8214">anarşizm</st></span><st c="8222"> meselesi var. </st><st c="8237">Anarşizmde bir başsızlık, yönetilmeme, herkesin kendinden sorumlu olması gibi bir durum söz konusu. </st><st c="8337">Tam bir ütopya yani. </st><st c="8358">Ütopya ‘</st><span><st c="8366">olmayan yer’</st></span><st c="8379"> anlamına geliyor, daha doğrusu ancak insanların hayallerinde var olan yer.</st></p>
			<p><st c="8454">Peki, hayal ettiğimiz bir dünyada, hayalini kurduğumuz şekilde yaşamamız mümkün mü? </st><st c="8539">Marx’ın dünyayı değiştirmek derken kastettiği şey bu mu?</st></p>
			<p><st c="8595">Hiçbir fikrim yok. </st><st c="8615">Şu an sadece yorumlama aşamasındayım. </st><st c="8653">Bir yandan, herkesin birbirinden farklı olmasının hayatı güzelleştirdiğinin farkındayım. </st><st c="8742">Ancak insanların bu farklar yüzünden birbirlerine tahammül edemediği de gerçek. </st><st c="8822">Kendilerine has özelliklerinin yanı sıra cinsiyetlerini, sosyal konumlarını, yaşadıkları ülkeyi, konuştukları dili, hatta ten renklerini bile kimliklerinin bir parçası olarak görmeleri söz konusu. </st><st c="9019">Beyaz ırkın siyahilere yaptıkları geçmişte kaldıysa da, erkeklerin kadınlara hâlâ eziyet ettiğini görüyoruz işte.</st></p>
			<p><st c="9132">Aklımdan Ayla abla geçerken, içeridekiler bana seslendi:</st></p>
			<p><st c="9189">“Barış ne yapıyorsun orada tek başına?”</st></p>
			<p><st c="9229">“Gelsene.”</st></p>
			<p><st c="9240">“Ya bırakın çocuğu, belki yalnız kalmak istiyordur.”</st></p>
			<p><st c="9293">“Geliyorum.”</st></p>
			<p><st c="9306">İçeri döndüğümde, onların da aynı konudan yola çıkarak yeni bir tartışma açtıklarını anlamıştım. </st><st c="9404">Beni bu yüzden çağırmış olmalıydılar.</st></p>
			<p><st c="9441">“Kaan’ın aklına bir fikir geldi de, Esra ile mümkün olup olmadığını tartışıyorlardı.”</st></p>
			<p><st c="9527">Özgü ablanın açıklamasını dinlerken, tartışmanın hayalperest tarafı olan Kaan dayanamayıp araya girdi:</st></p>
			<p><st c="9630">“Bizim kulübün de Esra’nın teyzesinin çalıştığı örgüt gibi bir şeye dönüşmesi gerektiğini düşünüyordum geçenlerde. </st><st c="9746">Esra’ya açtım konuyu, itiraz etti hemen. </st><st c="9787">Biz kimmişiz de, ne yapacakmışız da falan filan...”</st></p>
			<p><st c="9838">Esra sert bakışlarını Kaan’ın üzerinden çekip bana yöneltti. </st><st c="9900">Böyle baskı altındayken ne diyeceğimi bilememiştim. </st><st c="9952">Önce Esra’nın da açıklamasını, düşüncelerini duyup ona göre yorum yapmam gerektiğine karar verdim.</st></p>
			<p><st c="10050">“Bizim olayımızla teyzemlerin sivil toplum örgütünün ne alakası var Allah aşkına? </st><st c="10133">Onlar yardıma muhtaç kadınlara destek oluyorlar. </st><st c="10182">Hem maddi açıdan bir sürü şey yapıyorlar, hem de psikolojik destek veriyorlar. </st><st c="10261">Profesyonel danışmanları, avukatları filan var. </st><st c="10309">Basbayağı iş yapıyorlar yani. </st><st c="10339">Bizim kulüp sadece oturup konuşmak ve tartışmak için kurulmadı mı? </st><st c="10406">Ben mi yanlış anladım bir şeyleri? </st><st c="10441">Hayır öyleyse, kulüpten ayrılabilirim yani... </st><st c="10487">Ne ki sizin kulübünüzün amacı?”</st></p>
			<p><st c="10518">Sevgili sevgilimin sadece bakışları değil konuşması da, üslubu da sertti. </st><st c="10593">Bense kullandığı özneye takılmıştım; ‘bizim’ kulüp, sonraki cümlede ‘sizin’ kulübe dönüşüvermişti. </st><st c="10692">Kendini ‘biz’e dâhil etmeyişi dikkat çekiciydi. </st></p>
			<p><st c="10740">“Ya, benimki fikir alt tarafı. </st><st c="10771">İlle olacak diye bir şey yok.”</st></p>
			<p><st c="10801">“Durun, durun, tartışmayın bir. </st><st c="10834">Düşünelim bakalım. </st><st c="10853">Kaan’ın ne kastettiğini ben tam anlamadım. </st><st c="10896">Ne yapacağız hakikaten?”</st></p>
			<p><st c="10920">“Kendimizle, bizim yaş grubumuzla alakalı gördüğümüz problemlerle ilgileneceğiz.”</st></p>
			<p><st c="11002">“Hmm.”</st></p>
			<p><st c="11009">“O olur bak.” </st></p>
			<p><st c="11024">‘Hmm’ tepkisi Ati’den gelirken, ben de onayı patlatıvermiştim. </st><st c="11087">Esra gerçekçiliğini konuşturmaya devam ediyordu:</st></p>
			<p><st c="11135">“Somut bir örnek versene. </st><st c="11162">Ne bizim sorunumuz? </st><st c="11182">Ailelerimizle yaşadığımız sorunları filan tartışacaksak, onu zaten yapıyoruz.”</st></p>
			<p><st c="11260">Yine ‘biz’ olmuştuk. </st><st c="11282">Bu küçük değişiklikleri fark etmediğini düşündüğüm Kaan açıklamaya çalıştı:</st></p>
			<p><st c="11357">“Hayır, öyle değil. </st><st c="11378">Mesela teyzenlerin çalıştığı, kadınlara yönelik bir STK değil mi?” Esra başını sallayarak onaylayınca devam etti: “Teyzen de bir kadın olarak kadınların sorunlarını daha iyi anlıyor ve onlara yardımcı oluyor. </st><st c="11587">Biz de belki başka çocukların sorunlarına yardımcı olmak üzere bir şeyler yapabiliriz. </st><st c="11674">Önce babasından şiddet gören bir çocuk olur bu, sonrasında okula gidemeyen bir çocuk, çalışmak zorunda kalan kimsesiz bir çocuk, kimsesiz olduğu için sokakta yaşayan evsiz bir çocuk...”</st></p>
			<p><st c="11859">“Tamam da buna yönelik çalışma yapanlar yok mu zaten? </st><st c="11914">Hem bunlar, devletin yapması gereken şeyler değil mi?”</st></p>
			<p><st c="11968">“Kadının yaşama koşullarına ilişkin düzenlemeleri de devlet yapmalı ona bakarsan. </st><st c="12051">Sivil toplum kuruluşları, bir boşluğu dolduruyor, doğrudan fayda sağlıyor, bağımsız olduğu için insanlara daha kolay temas ediyor.”</st></p>
			<p><st c="12182">Araya girip sivil toplumun niteliğini açıklayan kişi Özgü ablaydı. </st><st c="12250">Bizden yaşça büyük insanlarla bir araya gelmemizi bu nedenle seviyordum. </st><st c="12323">Bildiğimiz kadarına bilmediğimizi ekleyip, ekibimizi tamamlıyorlardı.</st></p>
			<p><st c="12392">“Ben de diyorum ki, çocukların yaşadığı sorunları en iyi çocuklar anlar, değil mi? </st><st c="12476">Biz de madem felsefeden bahsediyoruz; sorunlar görüyor, sorular soruyoruz, düşüncelerimizin hayattaki somut meselelere dokunmasını istiyoruz... </st><st c="12620">Böyle bir şeye yönelebiliriz. </st><st c="12650">Bir noktadan sonra kulüp içerisinde farklı yapılar olur belki, hepimizin çalıştığı özel konular olur... </st><st c="12754">Ne dersiniz, mümkün değil mi bu anlattıklarım?”</st></p>
			<p><st c="12801">“Zor.”</st></p>
			<p><st c="12808">“Mümkün.”</st></p>
			<p><st c="12818">“Keşke yapabilseniz.”</st></p>
			<p><st c="12840">“Bence yapabilirsiniz.”</st></p>
			<p><st c="12864">Kaan, ortaya bir fikir tohumu atmıştı yine. </st><st c="12909">Tohumdan ağaç yetiştirmek konusunda kimse Sevim’in eline su dökemezdi. </st><st c="12980">Bir sonraki toplantımızda tüm kulüp üyelerinin bulunması gerektiğine karar vermiştik. </st><st c="13066">Hatta mümkün olduğunca farklı insanları çağıracak ve kulüp olarak çocuk haklarıyla ilgili ne yapabileceğimizi masaya yatıracaktık.</st></p>
			<p><st c="13196">Sanırım, kulübümüzde sağlıklı işleyen bir işbölümü vardı gerçekten. </st><st c="13265">Belki de yeteneklerimize göre bir hayat kurmamız mümkündü.</st></p>
		</div>
	<div id="charCountTotal" value="13323"></div></body>
</html>
