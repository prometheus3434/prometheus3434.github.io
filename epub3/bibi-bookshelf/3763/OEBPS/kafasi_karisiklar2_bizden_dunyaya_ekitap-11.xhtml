<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-11</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-11" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-12"><st c="0">10   </st><br /><st c="3">Mümkün Dünyamız</st></p>
			<p><br /></p>
			<p><st c="18">“Eninde sonunda başa döneceğiz.”</st></p>
			<p><st c="51">“Kıyametin kopmasından bahsediyorsun, dediğin doğru. </st><st c="105">Ama biz burada dünyanın gelecekte neye benzeyeceğini tartışıyoruz.”</st></p>
			<p><st c="172">Başa döneceğimizi iddia eden Kaan’dı, itiraz edense Ece. </st><st c="230">Bir itiraz varsa ve sahibi Barış değilse, genellikle Ece oluyordu. </st><st c="297">Eninde sonunda başa döneceğimiz düşüncesinin sahibi ise kararlı gözüküyordu:</st></p>
			<p><st c="373">“Üç beş sene sonra robotlarla yaşayacağımız olası gelecek üzerine konuşmak kolay. </st><st c="456">Benim bahsettiğim başka bir şey.”</st></p>
			<p><st c="489">“Ne? </st><st c="495">Daha açık konuşmazsan, örnek vermezsen nereden bileceğiz?”</st></p>
			<p><st c="553">Zeynep araya girip toparlamaya çalıştı. </st><st c="594">Ancak Barış’ın alaycı konuşması daha dikkat çekiciydi:</st></p>
			<p><st c="648">“Beyninden geçenleri okuyalım istiyorsan, bunun için gerekli aparatları icat eden kişilere henüz ulaşmış değiliz!”</st></p>
			<p><st c="763">Kaan dâhil hepimiz güldük. </st><st c="791">Alay etse de bunu zekice yaptığı kesindi. </st></p>
			<p><st c="833">“Tamam, kafamdakileri açıklamaya çalışayım: Kaynaklar tükeniyor. </st><st c="898">Doğada her şeyin nasıl olsa geri dönüştüğünü düşünüp tüketme çılgınlığının önüne geçen yok. </st><st c="990">Petrol, kömür... </st><st c="1007">hatta su! </st><st c="1017">Yakında hiçbir şeyimiz kalmayabilir. </st><st c="1054">Ciddi susuzluk tehlikesiyle karşı karşıya kalırsak, bizi hangi teknoloji kurtarır ki?”</st></p>
			<p><st c="1140">Haklı ama çok başka bir konuya dalmıştı bir anda. </st><st c="1191">Hepimizi ciddiyet sardı. </st><st c="1216">Ece ise ısrarcıydı:</st></p>
			<p><st c="1235">“Bunun başa dönmekle ilgisi yok. </st><st c="1269">Tam tersine, dünyanın sonunun gelmesinden bahsediyorsun.”</st></p>
			<p><st c="1326">“Zorunlu bir ilkellikten bahsediyor aslında, ‘başa dönmek’ ile kastettiği o bence.”</st></p>
			<p><st c="1410">Olaya el koymayı becermiştim. </st><st c="1441">Zeynep ile göz göze geldik. </st><st c="1469">Rolünü çalmış olmama rağmen bana gülümsedi. </st><st c="1513">Bu defa ben arayı bulmuş, konuşmayı toparlamıştım. </st><st c="1564">Başarımın sırrı ise Kaan ile benzer düşünceler taşıyor olmamdı. </st><st c="1628">Şu an temel ihtiyaç gibi gözüken kıyafet alışverişini, aç kaldığım bir durumda umursamayacağımı biliyordum. </st><st c="1736">Veya odamdaki kitaplar, olası bir deprem sonrası evimi kaybettiğimde, son derece anlamsız olacaklardı. </st><st c="1839">Teknolojinin gelişmesinin felaket hâlinde pek anlamı kalmıyordu. </st></p>
			<p><st c="1904">“İşin kötüsü, oynadığımız oyunlardaki gibi nükleer bir felakete ihtiyacımız yok. </st><st c="1985">Felaketin eşiğindeyiz. </st><st c="2008">Küresel ısınma hakkında o kadar konuşuluyor, gittiğim her evde klima var, trafikte bir sürü aracın içinde sadece arabayı kullanan kişi oluyor.”</st></p>
			<p><st c="2151">Enerjiyi verimli kullanmamız gerektiği üzerine konuşmaya başladık böylece. </st><st c="2227">İlk defa bu kadar, içinde bulunduğumuz zamanı ve yaşadığımız dünyayı ilgilendiren sohbetin içerisine dalmıştık.</st></p>
			<p><st c="2338">O kadar çok konu vardı ki üzerine düşünecek... </st><st c="2386">Hayatımızdaki küçücük şeyleri değiştirmenin çok büyük sonuçları olabilirdi. </st><st c="2462">İnsanlar ‘Bir tek benim yapmamla ne değişir ki?’ diyerek kendilerini küçümsüyorlardı; hâlbuki hepimiz ‘bir tek kişinin bile’ ne kadar fark yaratacağını anlasaydık, işte o zaman yaşadığımız dünyayı mümkün dünyaların en iyisi hâline getirebilirdik.</st></p>
			<p><br /></p>
			<p><st c="2708">Şimdiye kadar hep düşündüklerimin hayatıma etkisinden bahsettim. </st><st c="2774">Kafamdaki konuyu aynı anda başka birisi daha düşünmüş olup bana bununla ilgili bir şeyler anlatabiliyordu veya karşıma çıkan bir kitap, kitabın kapağı, kitabın kapağının anlattıkları benim üzerine düşünüp konuştuklarımla ilgili olabiliyordu... </st><st c="3018">Son örnek de beklenmedik bir şekilde Ece’den çıkmıştı.</st></p>
			<p><span><st c="3072">Earthlings</st></span><st c="3083"> ismindeki belgeseli nihayet seyrettiğim günün akşamı, Ece bize geldi. </st><st c="3154">Ertesi güne yetiştirmemiz gereken bir proje vardı çünkü. </st><st c="3211">Son âna bırakmıştık, haftalardır yaptığımız deneylerin raporlarını yazmamız gerekiyordu. </st><st c="3300">Son güne bıraksak yine iyi, gündüz Ece’nin keman dersi olduğundan, akşama yığılmıştı hepsi.</st></p>
			<p><st c="3391">Tabii insan ödev yaparken sıkılıyor, ara veriyor. </st><st c="3442">Biz de sohbete dalıyorduk. </st><st c="3469">İnsanlarla zaman geçirince onlar hakkında konuşmak, filozoflarla zaman geçirince felsefeden bahsetmek nasıl doğalsa, film izleyince de filmle ilgili bir şeyler anlatmak istiyordum. </st><st c="3650">Belgeselden bahsettim. </st><st c="3673">Ece de bana okuduğu bir haberi anlatmaya başladı:</st></p>
			<p><st c="3722">“Ayı intiharı. </st><st c="3738">Bir ayının intihar etmesi bile bence çok garip. </st><st c="3786">Ama hayvanın başına gelenleri duyunca insan hak veriyor. </st><st c="3843">Tabii söz konusu bir ayı olduğu için de hayret ediyor.”</st></p>
			<p><st c="3898">Merakla dinliyordum.</st></p>
			<p><st c="3919">“Kafesteki ayıların karnını yarıyorlarmış, canlı canlı. </st><st c="3976">Ayı safrası, insanların pek çok hastalığına iyi geliyormuş çünkü. </st><st c="4042">Sanırım insanlar doğadaki en bencil canlılar. </st><st c="4088">Kendi çıkarları için zarar vermeyecekleri hiçbir şey yok.”</st></p>
			<p><st c="4146">Doğruydu. </st><st c="4157">Fark etmediğimiz şey ise, o zararın eninde sonunda bize de uğrayacağıydı. </st><st c="4231">Son zamanlardaki güncel tartışma konularımız da bu eksendeydi zaten.</st></p>
			<p><st c="4299">“Hayvan, başına gelecekleri anlıyor bir şekilde. </st><st c="4349">Önce yavrusunu boğuyor, ardından kafasını vura vura kendini öldürüyor.”</st></p>
			<p><st c="4420">“Korkunç!”</st></p>
			<p><st c="4431">Gerçekten korkunçtu. </st><st c="4453">Başka hiçbir şey söyleyememiştim. </st><st c="4487">Belgeselin bir kopyasını verdim izlemesi için, orada da bir sürü korkunç şey vardı. </st><st c="4571">Sonra dünyada olan biteni bir kenara bırakıp, ödeve devam ettik.</st></p>
			<p><br /></p>
			<p><st c="4635">Gelelim şimdiye kadar fark etmediğim başka bir noktaya... </st><st c="4694">Güzel şeyler düşününce, peş peşe güzel olaylar geliyordu insanın başına. </st><st c="4767">Dünyayı nasıl güzelleştiririz, doğanın dengesini bozmamak için ne yapmaktan vazgeçebiliriz düşünceleriyle dolup taştığım hafta boyunca, ardı ardına gerçekleşen şeylere bir bakın: </st></p>
			<p><st c="4946">Zeynep’in tohumu nihayet filizlendi, ismini ‘Sabır’ koyduk. </st></p>
			<p><st c="5006">Özgü ablanın sergisinin açılışı yapıldı, muhteşem geçti. </st><st c="5063">Orada Beren ablamın hocalarından biriyle tanıştık. </st><st c="5114">Barış ile epey samimiyet kurdular. </st><st c="5149">Barış daha sonra onunla bir konuda yazışmış. </st><st c="5194">Sanırım kendi kitabında bahsedeceklerini böylece netleştirdi. </st><st c="5256">Sürprizini bozmayayım ama benim bıraktığım yerden, o ilerleyecek diyebilirim. </st><st c="5334">Doğadaki dengeye, doğadaki canlıların eşitliğine dair düşündüklerimizi o başka boyutlara taşıyacak. </st><st c="5434">Mümkün olan dünyamızı nasıl daha yaşanır hâle getirebileceğimize dair fikirler üretecek... </st><st c="5525">Şimdilik bu kadarını söyleyebilirim.</st></p>
			<p><st c="5561">Bir başka haber Ece ile ilgili, konser vermek için yazı beklemeyecek. </st><st c="5632">Önümüzdeki ay küçük bir resital sunacak hem de okulda! </st><st c="5687">Şu sıralar bizi en çok heyecanlandıran olay bu.</st></p>
			<p><st c="5734">Ama beni çok daha fazla heyecanlandıran, mutlu eden başka bir şey var: bebek! </st></p>
			<p><st c="5813">Nihayet yengem doğum yaptı. </st><st c="5841">Sevmeye bile ürktüğümüz küçücük bebeğin ismi Doğa. </st><st c="5892">Doğa’ya şimdiden, yaşayacağı doğayı korumak için elimizden geleni yapacağımıza söz verdik. </st><st c="5983">Bu ‘söz’ün içeriğini de Barış’a bırakmak istiyorum; çünkü sevmem gereken bir yeğenim ve beslenmeyi bekleyen ‘Anlam’ım var...</st></p>
			<p><br /></p>
			<p><span><st c="6107">Sevim Özkan</st></span></p>
			<p><span><st c="6119">Bahara doğru her şey güzelleşirken...</st></span></p>
		</div>
	<div id="charCountTotal" value="6157"></div></body>
</html>
