<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-8</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-8" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-9"><st c="0">7   </st><br /><st c="2">Tohumdan Ağaca</st></p>
			<p><br /></p>
			<p><st c="16">Derenin üzerindeki su kıpırtısız ve berraktı. </st><st c="63">Arabadan inip koşturmaya başladım suya doğru. </st><st c="109">Nermin teyze uyarıda bulunmak istedi:</st></p>
			<p><st c="146">“Nehre girmeyi düşünmüyorsundur umarım.”</st></p>
			<p><st c="187">“Yoo, hayır. </st><st c="201">”</st></p>
			<p><st c="202">İlgimi yeniden suya verdiğimde, bagajdan eşyalarımızı çıkarıp yerleşmeden koşturacak kadar dikkatimi çeken şeyin ne olduğunu merak eden arkadaşım da yanıma gelmişti.</st></p>
			<p><st c="367">“Ne oldu? </st><st c="378">Neye bakıyorsun?”</st></p>
			<p><st c="395">“Hiiiiçç. </st><st c="406">Bir şey olmadı.”</st></p>
			<p><st c="422">Hiçbir şey olmamıştı. </st><st c="445">Baktığım şey de ‘hiç’ti aynı zamanda. </st><st c="483">Bu, ‘hiç’ten ne anladığımızla ilgiliydi. </st><st c="524">Evrenin büyük kısmı hiçlikten, boşluktan oluşuyorsa; hiç dediğimiz şeyin sadece bir ‘hiç’ olmadığı kesindi bence.</st></p>
			<p><st c="637">“Kızlaaarr! </st><st c="650">Ben çok acıktım. </st><st c="667">Hadi yerleşelim bir an önce.”</st></p>
			<p><st c="696">Benim de karnım zil çalıyordu. </st><st c="728">Suyun sesini karnımın gurultusu bastırınca, Nermin teyzeye hak verdim ve Zeynep’e gidebileceğimizi söyledim. </st></p>
			<p><st c="837">Eşyalarımızı taşıyorduk. </st><st c="862">Ağaç eve bavulu tek başıma çıkarmam zor olacaktı. </st><st c="912">Ağacın gövdesinin üzerinde duran minik kulübe, kütüklerle destekleniyordu ve içine girmek için birkaç basamak tırmanmamız gerekiyordu. </st><st c="1047">Basamaklar çok sağlam değil gibiydi... </st><st c="1086">Annemin ‘aman dikkat et’ dediği kadar vardı sanki. </st><st c="1137">Nermin teyze de fark etmiş olmalıydı ki, “Çadırda mı kalsaydık?” diye söylenmeye başladı. </st><st c="1227">Dediğine göre, gece soğuk olma ihtimali nedeniyle çadırdan vazgeçmiş.</st></p>
			<p><st c="1296">“Sedat ile çadırda kalmayı tercih ederdik gençliğimizde.”</st></p>
			<p><st c="1354">Cümleyi kurar kurmaz sustu. </st><st c="1383">Zeynep ile göz göze geldiler. </st><st c="1413">İkisi de bir şey söylemedi. </st><st c="1441">Sedat, Zeynep’in babası olmalıydı. </st><st c="1476">Bildiğim tek şey, Zeynep’in anne ve babasının asla görüşmedikleriydi. </st><st c="1546">Ama Nermin teyze az evvel kurduğu cümlede, eski eşinden sevgiyle bahsetmişti. </st><st c="1624">Garip! </st><st c="1631">İnsanların duyguları, yaşadıklarına bağlı olarak değişiveriyordu demek ki. </st></p>
			<p><st c="1706">Onların özel hayatlarını bir kenara bıraktıktan sonra, ağaç eve çıkıp içeri baktım. </st><st c="1790">Merak etmiştim. </st><st c="1806">İçeride karşı karşıya duran iki ranza vardı, yani burada dört kişi kalabilirdi. </st><st c="1886">Bir an Sevgi’nin gelemeyişine daha da üzüldüm. </st><st c="1933">Aşağıdan Zeynep’in seslenişiyle hüznüm dağıldı.</st></p>
			<p><st c="1980">“Ne diyorsun Sevim? </st><st c="2001">Çadır mı, burası mı?”</st></p>
			<p><st c="2022">“Burası çok güzel!”</st></p>
			<p><st c="2042">Gerçekten öyleydi. </st><st c="2062">Ağaçların gövdelerini üst üste koyarak yapmışlardı. </st><st c="2114">Gerçi yürürken sallanıyordu hafif hafif, gece fırtına çıksa belki korkardım bile. </st><st c="2196">Şimdilik bunu düşünmemeye çalıştım. </st><st c="2232">Sonuçta evimde uyurken de gök gürültüsü duyunca korktuğum oluyor. </st><st c="2298">Sevgi ile birbirimize sarılıp yatıyoruz. </st><st c="2339">Burada da gerekirse Zeynep ile sarılıp yatardık, sorun olmazdı.</st></p>
			<p><st c="2402">Buradaki görevliler ve Nermin teyze bavullarımızı birlikte taşıdılar. </st><st c="2473">Biz Zeynep’le içeride yatacağımız yerleri seçmiştik. </st><st c="2526">İkimiz de ranzaların altında yatacaktık. </st></p>
			<p><st c="2567">“Annem üst tarafı daha çok sever zaten. </st><st c="2607">Beşikte gibi sallana sallana uyur.”</st></p>
			<p><st c="2642">Kıkırdadık. </st></p>
			<p><st c="2655">“Ne kaynatıyorsunuz bakalım kızlar?”</st></p>
			<p><st c="2691">Zeynep, annesine kendisi hakkında söylediklerini tekrar etti.</st></p>
			<p><st c="2753">“Siz istediğiniz yeri alın canım, ben kıvrılırım bir kenarda.”</st></p>
			<p><st c="2816">Fedakârlık annelerin olmazsa olmazı!</st></p>
			<p><st c="2853">Eşyalarımızı yerleştirdikten sonra yemeğe gittik. </st><st c="2904">Annem, teyzelerim ve anneannem alınmayacaksa eğer, itiraf etmeliyim, hayatımda yediğim en güzel yemeklerdi. </st><st c="3012">Çok aç olmamın da etkisi vardır mutlaka ama her şeyin doğal ve taze olduğu sofrada lezzet seviyesi yükseliyor. </st><st c="3123">Annemin değil, ancak anneannemin yemekleri burada yediklerimle kapışır desem daha doğru.</st></p>
			<p><st c="3211">Temiz havanın içinde, dupduru nehrin kıyısında insanın iştahı da açılıyordu tabii. </st><st c="3295">Önümüzdeki günler boyunca hepimiz iyice anladık bunu.</st></p>
			<p><br /></p>
			<p><st c="3348">Gece ateş yakıp başında sohbet ediyor, gündüz nehrin kıyısında kitap okuyorduk. </st><st c="3429">Yanımızda balık tutanlar oluyordu. </st><st c="3464">Biz sadece onları seyretmekle yetindik. </st><st c="3504">Hava, su, ateş ve toprak... </st><st c="3532">Doğayı oluşturan her şeyin yanı başında, doğanın içinde, doğanın birer parçası olduğumuzu hatırlıyorduk. </st><st c="3637">Horozların sesiyle uyanmak, çimenlere yayılmış yemeklerimizi atıştırırken yanımızda bir anda oğlak görmek alıştığımız gerçekler olmuştu. </st><st c="3774">Şehirden uzakta gerçekten yaşanmaya değer, zengin bir hayat vardı. </st><st c="3841">Eminim annem de burayı çok severdi. </st></p>
			<p><st c="3877">Yürüyüşe de çıkıyorduk. </st><st c="3901">Suyun kenarında, ormanın içinde, ağaçların arasında yürümek öyle hoş oluyordu ki... </st><st c="3985">Bazen hiç konuşmadığımız oluyordu. </st><st c="4020">Rüzgârın sesini dinlemek, kuşların ötüşünü duymak yetiyordu. </st><st c="4081">Uzun zamandır olmadığım kadar mutluydum burada. </st><st c="4129">Kendimi yoracak, beynimi patlatacak kadar düşünmüyordum hiçbir şeyi. </st><st c="4198">Çünkü tam olarak sorularımın cevaplarını yaşıyordum. </st><st c="4251">Yaşadığım yerin parçasıydım, hayatın akışına kapılıp gitmek, ağacın havada sürüklenmesi veya suyun üzerindeki kuğunun yüzmesi gibi doğal, olağandı. </st><st c="4399">Her şey olması gerektiği gibiydi.</st></p>
			<p><st c="4432">Evde bu şekilde otursam, dakikalar, saatler geçse, ‘boş boş’ oturduğumu düşünür ve huzursuzlanırdım, canım sıkılırdı, saate bakardım, bir şeyler planlardım. </st><st c="4590">Buradaysa oturup durmak, sadece etrafımdaki değişmeyen dağı taşı suyu seyretmek yetiyordu. </st><st c="4681">Değişmediğini sandığım şeylerin değişimlerini anlamaya başlıyor gibiydim. </st><st c="4755">Ne canım sıkılıyordu, ne saatin kaç olduğunu merak ediyordum. </st></p>
			<p><st c="4817">Taze sebzeler yediğimiz gibi, bu sebzelerin nasıl yetiştirildiğini, toplandığını da gördük. </st><st c="4909">Havuç, turp, pırasa, lahana...</st></p>
			<p><st c="4939">Burada alışık olmadığım bir şey vardı. </st><st c="4979">Mutfağa isteyen girip çıkabiliyordu. </st><st c="5016">Tatile gelmiş olan insanlar, mutfağa girip yemeğin hazırlanmasına yardımcı olabiliyorlardı. </st><st c="5108">Mutfakla aram fena sayılmazdı. </st><st c="5139">Evde anneme sırayla hepimiz yardım ederdik. </st><st c="5183">Ferhat genelde bulaşıkla uğraşırdı, Sevgi ile Burak’ın ise yemeğe merakı vardı. </st><st c="5263">Ben bıçakla bir şeylerin doğranması konusunda hızlıydım. </st><st c="5320">Bu nedenle doğrama işlerine ben yardımcı oluyordum.</st></p>
			<p><st c="5371">Zeynep’le birlikte mutfağa girdik bir gün. </st><st c="5415">Nermin teyze çok şaşırdı öğrenince. </st><st c="5451">Zeynep’e sataşıp duruyordu:</st></p>
			<p><st c="5478">“Evde yapmazsın hiçbir şey, geldin tatilde aşçı kesildin başımıza!”</st></p>
			<p><st c="5546">“Öğreniyorum işte, fena mı?”</st></p>
			<p><st c="5575">“Öğren tabii, öğren de... </st><st c="5602">Eve döndüğümüzde aynı performansı bekliyorum!”</st></p>
			<p><st c="5648">Zeynep suratını astı. </st><st c="5671">Sebebini anladığımı sanıyorum: İçinden geldiği için ve aynı zamanda herkes bir işin ucundan tuttuğu için mutfaktakilere yardımcı olmak istemişti. </st><st c="5817">Ama annesi evle ilgili kendisinden bir beklentiye girdiğinde, zoraki olduğunda bir şey yapmak istemeyecekti. </st><st c="5926">Nermin teyze, eve döndüklerinde kızına daha çok sataşacaktı bence.</st></p>
			<p><st c="5992">Doğrusu onların anne-kız ilişkilerini izlemek, sohbetlerini dinlemek hem garip hem eğlenceli geliyordu. </st><st c="6097">Farklı ailelerin farklı hâlleriyle yüzleşiyordum. </st><st c="6147">Bazen Nermin teyze benim annem gibi davranıyor, her annenin aynı olduğunu hissettiriyordu ama genellikle çok farklıydı ve beni hep şaşırtıyordu.</st></p>
			<p><st c="6291">Mutfakta birlikte yemek yaparken, sofrada hep beraber yemek yerken, pek çok farklı insanla tanışmıştık. </st><st c="6396">Bizim gibi tatilci olanların sayısı azdı, çoğu uzun zamandır buralarda yaşıyordu. </st><st c="6478">İçlerinde marangoz da vardı bu insanların, gazeteci de... </st><st c="6536">Ben de gazeteci olmayı düşündüğüm için gazetecilik yapmış olan abiyle epey sohbet ettik. </st><st c="6625">Laf arasında kulüpten de bahsettik tabii.</st></p>
			<p><st c="6666">Fakat daha fazla ilgimi çeken bir başkası olmuştu. </st><st c="6718">Senelerce yurt dışında işçi olarak çalışıp, çocukları okullarını bitirdikten sonra buraya, memleketine geri dönen bir amca vardı. </st><st c="6848">Babam olsa ‘tam emeklilik hayatı yaşıyor’ derdi diye tahmin ediyorum. </st><st c="6918">Artık tek yaptığı şey, bitki yetiştirmekti. </st><st c="6962">Tohumdan ağaç yetiştirdiğini söyledi. </st><st c="7000">Farklı tohumlar bulup onları ekmişti buraya, farklı renklerdeki, daha önce hiç görmediğim ağaçlar, herhâlde bu amcanın eseri olmalıydı. </st></p>
			<p><st c="7136">Ağaçların tamamen kendiliğinden, doğada olduğu düşüncesinden böylece sıyrıldım. </st><st c="7216">Nasıl ki ağaçları gündelik hayatımızda kullanıyorduk; kâğıt yapımı için, ısınmak için, hatta birkaç gündür içinde uyuduğumuz evler için, evimizdeki parkeler için kesiyorduk bu ağaçları; kestiğimizin yerine ağaç ekmemiz gerekiyordu. </st><st c="7448">Doğaya bir defa müdahale ettikten sonra, onun yükümlülüğünü alıyorduk aslında.</st></p>
			<p><st c="7526">Okulda bir kampanya olduğunu hatırlıyorum. </st><st c="7570">Hepimiz fidan dikimi için belli bir para vermiştik. </st><st c="7622">Fidanların büyüyüp ağaç olmasını aklım alıyordu doğal olarak ama tohumun ağaca dönmesi... </st><st c="7712">Kim bilir kaç sene geçmesi gerekirdi?</st></p>
			<p><st c="7749">“Çok değil, üç dört sene diyelim. </st><st c="7784">Ağaç beslemek sabır işidir tabii. </st><st c="7818">Dört senenin lafı olmaz.”</st></p>
			<p><st c="7843">Amcanın kurduğu cümlenin garip bir yanı vardı: ‘Ağaç yetiştirmek’ yerine ‘ağaç beslemek’ demişti. </st><st c="7942">Niye böyle dediğini sormadım ama ağaçlarla bizden daha fazla yakınlık kurduğunu anladım. </st><st c="8031">Hayvanları beslerdik, ağaçları ise yetiştirirdik bildiğim kadarıyla; bu amca ağaçları da besleyebiliyordu. </st></p>
			<p><st c="8138">Yine Ent ırkı geldi aklıma. </st><st c="8166">Bu ara çok fantastik film izliyordum herhâlde.</st></p>
			<p><st c="8212">Zeynep de ağaç yetiştirme işine takılmıştı. </st><st c="8257">Ağaç-besler amcamız da bizim ilgimizi fark edince, birkaç farklı türde tohum verdi ve onları nasıl ekmemiz gerektiğini anlattı.</st></p>
			<p><st c="8384">“Değişik yöntemler var ama en kolayı suda bekletmektir. </st><st c="8441">Ilık suya koyarsınız, gün içinde ara ara gözlersiniz. </st><st c="8495">Tohumlar suyu çekip şişeceklerdir. </st><st c="8530">Yeterince şişip hafifçe çatladıklarında, anlayın ki ekilmeye hazırlar. </st><st c="8601">Aman çok da bekletmeyin. </st><st c="8626">O zaman çürür, bir işe yaramazlar. </st><st c="8661">Katil oluverirsiniz.”</st></p>
			<p><st c="8682">Ağaç olması seneler alacak bir tohumu öldürmek bile katil olmaktı ona göre. </st><st c="8759">Belki de doğaya saygı duymak, böyle bir şeydi. </st><st c="8806">Manzarasını kapıyor diye evinin önündeki ağacı kesen, çünkü o ağacın en güzel manzara olduğunu anlamayan insanların yaşadığı bir dünyada, hepimiz bu amca gibi olabilseydik keşke!</st></p>
			<p><br /></p>
			<p><st c="8984">Zaman geçtikçe, yıllardır burada yaşıyormuşum, başka bir yerde evim, okulum yokmuş gibi hissetmeye başlamıştım. </st><st c="9097">Sahi nasıl olurdu böyle sakin ve doğal bir yerde hayatımı geçirmek acaba? </st><st c="9171">Doğduğu yerden hiç ayrılmadan ölüp giden insanları düşündüm. </st><st c="9232">Eski zamanlarda, çoğunlukla böyleymiş. </st><st c="9271">Şimdiyse uzak mesafeleri, kısacık zamanda katedip, birkaç gün içinde birkaç farklı ülke gezebiliyordu insanlar. </st><st c="9383">Ne tuhaf! </st><st c="9393">Teknolojinin gelişmesi, zamanın ilerleyişi değil de; insanların bu kadar değişebilmiş olmaları tuhaf geliyordu. </st></p>
			<p><st c="9505">Ben de uçağa binmiştim. </st><st c="9529">Yaşadığımız yerden memlekete varmamız, memleketteki merkezden köye varmamızdan kısa sürmüştü. </st><st c="9623">Öyle acayip bir icattı uçak. </st><st c="9652">Bulutların arasında ilerlemek, bütün binaları, sokakları, caddeleri, küçücük noktacıklar hâlinde görmek, denizi avucunun içine sığdıracağını hayal edebilmek... </st><st c="9812">Gökyüzünde yolculuk benim için yaklaşık olarak böyle bir şeydi. </st></p>
			<p><st c="9876">Eve dönmeyi hiç istemiyordum. </st><st c="9906">Annemleri özlemiştim, arkadaşlarımdan bazılarını da. </st><st c="9959">Bu nedenle eve gitmek için nedenlerim vardı. </st><st c="10004">Ama sevdiklerim burada olsa, kılımı kıpırdatmazdım galiba. </st><st c="10063">Hatta sevdiğim bütün insanlar yanımda olsa, nehrin kenarında, ağaçların arasında, toprağa çıplak ayakla basabildiğim bir yerde yaşamayı tercih ederdim kesin.</st></p>
			<p><st c="10220">Eve dönme vakti yaklaştıkça huysuzlanıyordum. </st><st c="10267">‘Ormanda kendimi kaybetsem ne olur acaba?’ gibi düşünceler bile dolaşmaya başlamıştı kafamın içinde.</st></p>
			<p><st c="10367">“Ben hiç dönmek istemiyorum?”</st></p>
			<p><st c="10397">Zeynep çok şaşırmıştı.</st></p>
			<p><st c="10420">“Sahi mi? </st><st c="10431">Ben sıkıntıdan patlamaya başladım. </st><st c="10466">Yapacak hiçbir şey yok ki. </st><st c="10493">Anneme takılınca böyle olur işte.”</st></p>
			<p><st c="10527">Çok garipti. </st><st c="10541">Zeynep ile o kadar benzerliğimize rağmen, benim aldığım tadı onun pek bulamayışı enteresandı. </st><st c="10635">Kendimi bir an yaşımdan çok büyük birisi gibi hissettim. </st><st c="10692">Sanki ben Nermin teyzenin arkadaşıydım da, onun keyif aldıklarından keyif alıyor, Zeynep’in ruh hâline akıl sır erdiremiyordum. </st><st c="10820">Düşüncesi bile kötü geldi. </st><st c="10847">Her şeyin zamanı vardı, yaşımın tadını çıkaracaktım.</st></p>
			<p><st c="10899">“Hadi o zaman, yakalamaç oynuyoruz!”</st></p>
			<p><st c="10936">Böylece son günlerimizi Zeynep’le birbirimizi kovalayarak, enerjimizi atarak geçirdik. </st><st c="11024">Fiziksel hareket, insanın kafasına da iyi geliyordu. </st><st c="11077">Okula döndüğümüzde beden eğitimi derslerinden kaytarmamaya karar verdim. </st><st c="11150">İlla bir şeyden kaytaracaksam, ben de ‘normal’ öğrenciler gibi, matematik benzeri ‘ciddi’ derslerden kaytarabilirdim. </st><st c="11268">Ne garip! </st><st c="11278">Matematik ne kadar önemli de olsa, onca soyutluğuna rağmen en ciddi ders iken, beden eğitimi laylaylom geçen, ders değil de derslere verilen uzun bir mola olarak görülen ders. </st><st c="11454">Hâlbuki insanın bedenini anlaması, kavraması, ruhunu anlayıp kavraması için bir basamak bile sayılabilir.</st></p>
			<p><st c="11559">Okuldaki beden dersi değilse de, temiz havayı solurken, insanın bedeniyle yaşadığı şey böyle düşündürebiliyordu. </st><st c="11673">Her soluk alıp verişimde ruhumu duyumsadığımı hayal ediyordum.</st></p>
			<p><st c="11735">Nefes, beden ve ruh demişken... </st><st c="11768">Sabah erkenden kalkıp yoga yapıyordu Nermin teyze. </st><st c="11819">Zeynep ne kadar dalga geçse de, bana hoş ve keyifli gözükmüştü. </st><st c="11883">Ben de öğrenmeye, anlamaya çalışmıştım. </st><st c="11923">Tabii göründüğü kadar kolay sayılmazdı. </st><st c="11963">İlk birkaç hareketten sonra, işler zorlaşıyordu. </st><st c="12012">Şimdilik yorulup bırakmıştım ama belki daha sonra böyle bir şeyi spor olarak yapabileceğimi düşündüm. </st></p>
			<p><st c="12114">Eminim Beren abla ile arkadaşlarının bu konuda bana söyleyecekleri, önerecekleri vardır. </st><st c="12203">Bu da demek oluyor ki, dönme zamanımız geldi. </st><st c="12249">Sonuçta benim hayatımın geçtiği başka bir şehir var ve orada sevdiğim insanlarla konuşup paylaşacağım bir sürü hikâye birikti! </st></p>
			<p><st c="12376">Dönüş yoluna çıkmadan evvel son olarak birisiyle daha tanışmıştım. </st><st c="12443">Küçük, yalnız, sevimli ve sakince kendi hâlinde takılan birisiyle. </st><st c="12510">Yeşil, kabuklu, evi sırtında bir kaplumbağa ile... </st><st c="12561">Ne inanılmazdı! </st><st c="12577">Hareketlerini izlerken hayran olmamak mümkün değildi. </st><st c="12631">Kafasını hafifçe çıkarıp meraklı minik gözleriyle bakışı, bir anda irkilip evinin içine kaçışı... </st></p>
			<p><st c="12729">Bir yandan hiçbir canlıya benzemeyecek kadar özgündü, başka bir türdü; bir yandansa insandan hiçbir farkı yok gibiydi. </st><st c="12848">Her hâli, her hareketi için insani bir vasıftan, duygudan, düşünceden bahsetmek mümkündü. </st><st c="12938">Hatta Zeynep ile onu seslendirme oyunu oynamaya başlamıştık. </st><st c="12999">Bu tam da Kaanlık bir tavırdı aslında. </st><st c="13038">Döndüğümüzde hayvan ve bitkileri kişileştirerek konuşturma oyununu onunla oynamak için sabırsızlanmaya başlamıştık bile. </st><st c="13159">Ev sahipleriyle vedalaştık. </st><st c="13187">Onlar arkamızdan su dökmediler ama biz teşekkür niyetine yine kornaya bastık kısa kısa. </st></p>
			<p><st c="13275">Anayola çıktığımızda hızlanmaya başladık. </st><st c="13317">Yavaş adımlı kaplumbağa yüzlerce sene geride kalmıştı artık. </st><st c="13378">İleride ise tohumdan çıkacak ağaçlarımız vardı! </st><st c="13426">Nermin teyzenin ayağının altındaki gaz pedalına basışıyla, heyecanım yükseliyordu. </st></p>
		</div>
	<div id="charCountTotal" value="13509"></div></body>
</html>
