<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-16</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-16" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-19"><st c="0">5   </st><br /><st c="3">Zaman Yolculuğu</st></p>
			<p><br /></p>
			<p><st c="18">Abim Serdar ayrı eve çıktığından beri annemle babamın öfkesi bana yönelmişti. </st><st c="97">Bunu onlara söylesem asla kabul etmez, “Ne münasebet canım! </st><st c="157">Hem biz size kızıyorsak iyiliğiniz için...” gibi şeyler söylerler eminim.</st></p>
			<p><st c="230">Ortanca çocuk olmak çok zor. </st><st c="260">Zeynep geçenlerde anlattı; kardeşler arasında kaçıncı sırada olduğunun insanın karakteri üzerinde yarattığı etki üzerine çalışmalar yapan psikologlar varmış. </st><st c="418">Tabii kardeş sıralaması bir yana, kardeşinin olmasıyla olmaması arasında da fark olduğu kesin. </st><st c="513">Zeynep’in bir arada yaşayıp, birlikte büyüdüğü kardeşleri yok. </st><st c="576">Tek çocuk sayılır. </st><st c="595">(Kan bağı olan kardeşleri var, o nedenle “sayılır.”) Hem de tek ebeveynle yetişen tek çocuk. </st><st c="688">Hâliyle onun durumu daha farklı. </st><st c="721">Bizse sıradan bir çekirdek aileyiz. </st><st c="757">Dolayısıyla benim için ölçülebilir kriter, ortanca çocuk olmam.</st></p>
			<p><st c="820">Önemsiz gibi gözükebilir ama insanı etkilediği kesin. </st><st c="875">Bunun sebebi anne ve babanın davranışı. </st><st c="915">İlk çocuğa sorumluluk yükleniyor, son çocuksa el üstünde tutuluyor, hep çocuk kalmasına izin veriliyor, daha çok şımartılıyor, pohpohlanıyor. </st><st c="1057">Ortanca çocuğunsa hiçbir özelliği yok! </st><st c="1096">İlk çocuğa “ilk göz ağrısı” deniyor, son çocuğa “son beşik” ama ortanca çocuklar için bunlara benzer bir sevgi sözcüğü yok. </st><st c="1220">Anneannem ortanca çocuklara da “ortanca çiçeği” dendiğini söylüyor ama bunu sonradan, biz ortancaları teselli etmek için uydurduklarına eminim.</st></p>
			<p><st c="1363">Yani biz ortanca çocuklar, özelliksiz, sıradan, ‘ortalama’ insanlarız. </st><st c="1435">Ne şımartanımız var ne gözünde büyütenimiz. </st><st c="1479">Aşırı genelleme yaptığımın farkındayım. </st><st c="1519">Son zamanlarda annemlerin davranışları yüzünden biraz doldum sanırım.</st></p>
			<p><st c="1588">Neyse, önemli olan bu değil şimdi. </st><st c="1624">Önemli olan akşama gelecek misafirlerimiz: halamla eniştem. </st><st c="1684">Dahası abim de gelecek. </st><st c="1708">Hem ne zamandır eve uğramadığı, hem de halamları özlemiş olduğu için, hafta sonunu bizde geçirecek. </st><st c="1808">Aslına bakarsanız, bence çamaşırlarını yıkatmaya geliyor. </st><st c="1866">O pis öğrenci evlerinde hâlâ bir çamaşır makineleri yokmuş. </st><st c="1926">Hatta pek eşyaları olmadığı da söylenebilir. </st><st c="1971">En azından son gittiğimizde ikinci el buzdolabı ve iki yatak dışında eşyaları yoktu. </st><st c="2056">Sonra bir yerden buldukları atık malzemeyle kitaplar için raf yapmışlar, bildiğim o.</st></p>
			<p><st c="2140">Halamla eniştem geldi, yemek yedik, çay kahve kısmına geçtik, küçük kardeşim Aslı’nın uyku saati geldiği için o yatağa gönderildi... </st><st c="2274">Abim, bütün bunlardan sonra ancak gelmişti.</st></p>
			<p><st c="2317">“Bir defa da vaktinde gelsen.”</st></p>
			<p><st c="2348">“Kaçta gelirsem geleyim sana göre geç olacaktı anneciğim, ben de gerçekten geç geleyim dedim.”</st></p>
			<p><st c="2443">Annemle dalga geçişine güldüm. </st><st c="2475">Ve paparayı yiyen ben oldum. </st><st c="2504">Evet, artık evin azarlananı konumuna terfi etmiştim. </st><st c="2557">Abim gitmişti ya, ne olursa olsun özleniyordu; ne kadar gecikse de gelmiş olması yeterliydi. </st><st c="2650">Terbiyesizliği o etsin, ben azarlanayım. </st><st c="2691">Harika! </st><st c="2699">Dünya adalet dolu ya, bizim ev de küçük bir dünya!</st></p>
			<p><st c="2749">“Oo hoş geldin Serdar’ım, nasılsın?”</st></p>
			<p><st c="2786">“İyidir enişte. </st><st c="2803">Özlemişim valla.”</st></p>
			<p><st c="2820">Kucaklaştılar. </st><st c="2836">Eniştemin bizimle arası hep iyi olmuştur. </st><st c="2878">Belki çocukları olmadığından, halamla eniştem bizi hep çocukları yerine koydu. </st><st c="2957">Serdar da, ben de eniştemi halama kıyasla daha çok severiz. </st><st c="3017">Kafalarımız uyuştuğundan muhtemelen... </st><st c="3056">Eniştem garip bir adam. </st><st c="3080">Hayatı boyunca sayısız işte çalışmış. </st><st c="3118">Kamyon şoförlüğünden benzin pompacılığına, kasiyerlikten barmenliğe... </st><st c="3189">Farklı mekânlarda, farklı insanlarla iletişim kurduğu bir sürü değişik iş yapmış. </st><st c="3271">Bu renkli kişiliğinin en renkli yanlarından biri de gökbilimine duyduğu merakı. </st><st c="3351">Bıraksanız başka gezegenlere gider, her birinde kendine uygun yeni bir meşgale bulur, birkaç insanın hayatını dolduracak kadar çok hatıra biriktirir. </st></p>
			<p><st c="3501">Kendisinden bahsederken, “Belli bir zamana ait değilim ben,” der. </st><st c="3567">“Hangi yüzyıla, hangi seneye koyarsanız koyun, orada yaşamanın bir yolunu bulurum.”</st></p>
			<p><st c="3650">Herkes için söylenebilir gerçi bu. </st><st c="3686">Sonuçta insanlar, içinde bulundukları ortama ayak uydurabilir, bir şekilde koşullara alışabilirler. </st><st c="3786">Eniştemin durumunun biraz daha farklı olduğunu söylemek mümkün. </st><st c="3850">O, zamansız, </st><span><st c="3863">Doktor Who</st></span><st c="3873"> gibi bir adam. </st><st c="3889">Belki yüzlerce yıl yaşamış, zamanda yolculuklar yapmıştı ve şu an burada, bizimle kafa buluyor...</st></p>
			<p><st c="3986">Zamanda yolculuk mümkün olsaydı geçmişe değil, geleceğe gitmek mümkün olurdu. </st><st c="4065">Zamanda yolculuğun yapılmaya başlandığı tarihten geriye gidilemezdi, çünkü gidilmek istenen tarihte zaman yolculuğu henüz mümkün olmadığı için, bu yolculuk yapılamazdı. </st><st c="4234">Yani zamanda yolculuğu sağlayan şey bir zaman makinesiyse eğer –ki hep öyle olduğu düşünülür– zaman makinesinin icat edildiği tarihin gerisine gitmek olanaklı olmamalıydı mantıken.</st></p>
			<p><st c="4414">İşin fantastik yönünü bir yana bırakacak olursak, hiçbirimiz ânı yaşamıyoruz aslında. </st><st c="4501">Sürekli geçmişi veya geleceği düşünüyoruz. </st><st c="4544">Bedenlerimiz zamanda yolculuk yapmasa da, zihnimizin bulunduğumuz zamanın dışında bir yerlere çıkıp gitmesi çok olağan ve ansızın gerçekleşiyor. </st><st c="4689">Mesela ben şu an bu satırları yazarken, geçmiş bir akşamı, o akşam eniştemin neler yaptığını anlatıyorum. </st><st c="4795">Aynı zamanda, eniştemin geçmişine dair bilgiler vererek, geçmişe yaptığım yolculuk içerisinde biraz daha geçmişe, bilmediğim bir döneme gidiyorum; bilmediğim derken, gerçekten bilemeyeceğim, henüz dünyaya gelmemiş olduğum bir dönem.</st></p>
			<p><st c="5027">Eniştemle abimin sohbeti de zamandan zamana atlayarak sürüyordu. </st><st c="5093">Eniştem gençliğine dair bir anısını anlatırken, abimin gelecek planlarına atıfta bulunuyordu. </st><st c="5187">Birinin geçmişi başkasının geleceği... </st><st c="5226">Evrende var olan her şey, varlığını başka bir şeye borçlu. </st><st c="5285">Her insan başkasından farklı olmasıyla özel ve kıymetli.</st></p>
			<p><st c="5341">Esra ile ben de bu açıdan süper bir çiftiz bence. </st><st c="5392">O, ne kadar gerçekçiyse ben o kadar aklı havadayım; o sakin olduğunda ben sinirli; o, kaşlarını çattığında ben esprili... </st><st c="5514">Bir başka açıdan baktığımda ise şunu fark ettiğimi söyleyebilirim: İnsanlar birbirlerinin eksikliklerini tamamladıkları kadar, birbirlerini değiştiriyorlar da. </st><st c="5674">İçerisinde bulunduğumuz zamanın, yaşadığımız mekânın, aldığımız kültürün ve aile yapımızın, karakterimiz, düşüncelerimiz ve ürettiklerimiz üzerinde ne kadar etkisi varsa, ilişkilerimizin de bir o kadar etkisi var. </st><st c="5888">Bu sadece Esra’yla ilişkim için geçerli değil, iletişime geçtiğim bütün insanlar için bunu söylemem mümkün aslında.</st></p>
			<p><st c="6003">En basitinden, kulüp sürecinin başından bu yana daha sakin davrandığımı, her şeyle savaşan hâlimin az da olsa yumuşadığını söyleyebilirim. </st><st c="6143">En azından insanları kırmadan konuşuyorum artık, anlayıp dinlemeden karşı çıkmak yerine, anlamaya çalışıyorum. </st><st c="6254">Kendimdeki eksiklikleri fark etmeye başladım. </st><st c="6300">Ve hepimizin her zaman haksız olma ihtimali var. </st><st c="6349">Bütün durumlar göreceli olabilir. </st><st c="6383">Başka yönlerden bakmadan bir şeyi tam olarak algılamak zor ve bu nedenle önyargıdan uzak durmak belki en başta gerekenlerden biri.</st></p>
			<p><st c="6513">Bütün meseleyi çözmüş gibi konuşup duruyorum, kendi kendime tavsiyeler veriyorum ama bir yandan kafamdaki sorgulama süreci devam ediyor tabii. </st><st c="6657">Savaş kelimesinin içeriğinin ağırlığına, taşıdığı yıkıma rağmen, ‘savaşçı’nın olumlu anlam taşıması ve bir şeye karşı çıkmak ve mücadele etmekle aynı anlamda kullanılması... </st><st c="6831">“Barışçıl bir mücadele mümkün olmalı” diye düşünüyorum. </st><st c="6887">İsmimle barışmak, barış hâlindeyken de karşı çıkabilmeyi başarmak istiyorum.</st></p>
			<p><st c="6963">Annem söyleyince fark ettim de, galiba gerçekten ‘büyüyorum.’ Bu iyi mi, kötü mü bilmiyorum. </st><st c="7057">Hiç büyümeyen Peter Pan geliyor aklıma. </st><span><st c="7097">Var Olmayan Ülke</st></span><st c="7113">’de –</st><span><st c="7119">Neverland</st></span><st c="7129">– hep çocuk kalan Peter Pan... </st><st c="7161">Ütopya, olmayan yer demek, Peter’in ülkesi ise var olmayan bir ülke; çocukluğun, aynı zamanda hayallerin yeri. </st></p>
			<p><st c="7272">Olmayan bir yere yolculuk yapmak, zaman yolculuğundan daha mı imkânsız? </st><st c="7344">Gerçekleşmesi mümkün olmayan iki şey arasında bir kıyaslama yapmak mümkün mü?</st></p>
			<p><st c="7421">“Nereye daldın gittin yine bakalım?”</st></p>
			<p><st c="7458">Yazarken, yazdığım zamandan geriye gidiyorum ve geçmişi şimdiki zaman gibi anlatıyorum. </st><st c="7547">Yani belki de yazarken yarattığım kurmaca, zamanda ileri ya da geri sıçramamı sağlıyor. </st><st c="7635">Okuduğum ve yazdığım şeyler, aslında olmamış ya da olup geçmişte kalmış, olma ihtimali taşıyan veya belki hiç gerçekleşemeyecek olan bütün olaylar arasında yolculuk etmek olduğu gibi; ayrıca zaman yolculuğu anlamına gelebilir mi?</st></p>
			<p><st c="7864">Felsefe biraz da olanaklar üzerine düşünmek; düşüncenin olanakları ve bir şeyin olanaklı olup olmadığı. </st></p>
			<p><st c="7969">“Bir yere daldığım yok enişte.”</st></p>
			<p><st c="8000">“Hadi canım! </st><st c="8014">Ben senin derdini biliyorum.”</st></p>
			<p><st c="8043">Şaşırdım. </st><st c="8054">Neyi bildiğini merak ediyordum.</st></p>
			<p><st c="8085">“Alıştın tabii her gece başka gezegenlerin hayalini kurmaya, şimdi burada bizimle oturup yaşlı muhabbeti dinlemek bayıyor, değil mi?”</st></p>
			<p><st c="8219">Gözlerim parladı. </st><st c="8238">Konuyu buraya getirmesini hiç beklemiyordum. </st><st c="8283">Şaşkınlığımı belli etmiş olmalıydım ki, babamın kuşkulu bakışları benim samimi ifademle karşılaşınca sönüp gitti. </st><st c="8397">Eniştemi benim doldurduğumu düşünmüş ama bu şüphe, çok kısa sürmüştü. </st><st c="8467">Eniştemin teleskop cezasına dair bir şey söyleyip bana arka çıkmasını hiç ama hiç beklemiyordum. </st><st c="8564">Hatta bu ceza meselesini bildiğinden bile haberim yoktu.</st></p>
			<p><st c="8620">“Başka gezegenlere uçmadan evvel başka hanelere bakıverdiyse ne olmuş yani? </st><st c="8697">Sen hiç merak etmedin mi yan komşun ne yapar, ne eder?”</st></p>
			<p><st c="8752">“Yahu komşuluk ayrı mesele. </st><st c="8781">Hem bizim zamanımızda, bizim mahallemizde böyle miydi Allah aşkına? </st><st c="8849">Herkesin kapısı açıktı, herkes birbirinin hayatını bilirdi. </st><st c="8909">Evlerimiz iç içeydi bizim, gider gelirdik. </st><st c="8952">Komşu değil, aile gibiydik. </st><st c="8980">Şimdi incecik duvarın arkasında ne olduğunu, kimin yaşadığını bilemezsin ki. </st><st c="9057">Herkes yabancı.”</st></p>
			<p><st c="9073">“Bak sen de diyorsun, herkes yabancı. </st><st c="9112">Bu mu yani doğru olan? </st><st c="9135">Kimsenin kimseyi bilmeden yaşaması mı? </st><st c="9174">Çocuk ne güzel kendi yöntemiyle komşusunu tanımış.”</st></p>
			<p><st c="9225">“Ama sen konuya yanlış yerden bakıyorsun. </st><st c="9268">Kapılarını çalıp tanıştığı yok ki, habersiz seyrediyor! </st><st c="9324">Savunulacak hiçbir yanı yok bunun, şakayla yumuşatma hiç yaptığını.”</st></p>
			<p><st c="9392">Başımı öne eğmiştim. </st><st c="9414">Kendimi savunamıyordum. </st><st c="9438">Eniştem ise basbayağı meseleyi karmaşıklaştırıyor; beni haklı çıkarmasa da herkesi, her şeyi haksız çıkarmaya uğraşıyordu sanki.</st></p>
			<p><st c="9566">“Benim kimseyi savunduğum, yapılanı yumuşattığım yok. </st><st c="9621">Şöyle düşün, çocuğu açlıktan ölmek üzere olan bir adam hırsızlık yapıyor. </st><st c="9695">Hırsızlık yaptığı için kesinlikle suçlu, değil mi? </st><st c="9746">Tamam. </st><st c="9753">Ama asıl suç, ona hırsızlığı yaptıran sistemin kendisinde değil mi? </st><st c="9821">Onun ve çocuğunun o kadar aç kalmasına neden olan bir durum var ortada. </st><st c="9893">Bunun sorumlusu, düzenin işleyişi veya hiçbir şeyin düzgün işlemeyişi.”</st></p>
			<p><st c="9964">“E konuyla ne alakası var şimdi bunun?”</st></p>
			<p><st c="10004">“Bağlayacağım, sabredin...” Derin bir nefes aldı ve devam etti: “Barış’ın davranışı yanlış, tamam. </st><st c="10104">Ama onda bu merakı uyandıran şeyi bir düşünelim. </st><st c="10153">Bu çocuk o insanları tanıyor, onlarla oturup sohbet ediyor olsa, zaten onların özeline girmeye utanır değil mi? </st><st c="10265">Çünkü ertesi gün selamlaşacaktır, konuşacaktır o insanlarla. </st><st c="10326">Kendisine anlatılmayan şeyi bilmek istemez bu durumda.”</st></p>
			<p><st c="10381">“Öyle mi gerçekten Barış?”</st></p>
			<p><st c="10408">Soruyu güvensizlikle soran annemdi. </st><st c="10445">Babamsa soru sormaya bile gerek duymuyordu söylediklerine bakılırsa:</st></p>
			<p><st c="10513">“Bu koşullar altında neyin ne olduğunu bilemeyiz. </st><st c="10564">Barış başka bir yerde, başka şekilde yetişse nasıl davranırdı? </st><st c="10627">Davranışının kaynağı kendi karakteri mi, yoksa tamamen ortamın koşulları mı onu böyle davranmaya itti? </st><st c="10730">Acaba onu fazla başıboş mu bıraktık? </st><st c="10767">Odasında yalnızken ne yapar, bilmiyoruz ki...”</st></p>
			<p><st c="10813">“Canım, bilmeyin zaten. </st><st c="10838">O da Barış’ın özel hayatı.”</st></p>
			<p><st c="10865">Canım eniştem! </st><st c="10881">Babama kendisiyle çelişen düşüncesini gösterdi. </st><st c="10929">Utanıp susma sırası oğuldan babaya geçti.</st></p>
			<p><st c="10970">Bu arada, resmen aile ortamında eylemlerimizi sorgulamaya, içinde bulunduğumuz koşullara farklı noktalardan yaklaşmaya başlamıştık. </st><st c="11103">Annem, babam ve eniştemle oturmuş felsefe yapıyordum resmen. </st><st c="11164">Aylar evvel böyle bir şey olacağını söyleselerdi buna inanmazdım. </st><st c="11230">Tıpkı Soner’in geçirdiği dönüşüme inanamadığım gibi... </st><st c="11285">Kafamın içinde birkaç ay öncesine yaptığım yolculuktan daha ilerideki zamana, bulunduğumuz zamana geri döndüğümde babam ikna olmuştu.</st></p>
			<p><st c="11418">Teleskobumu kaptığım gibi odama, yalnızlığıma, kendi dünyama çekildim. </st><st c="11490">Küçük dünyamdan koca evrene açılan delikten bakmaya koyuldum. </st><st c="11552">Gezegenler arası yolculuklara çıkılabilen bu zamanlarda, Mars’a yolcu istediklerinden haberdardım. </st><st c="11651">Biletler tek yönlüydü, gideceklerdi gitmesine ama dönüp dönemeyecekleri belli değildi. </st><st c="11738">Gerçi yolculukların hepsi böyle olmaz mıydı? </st><st c="11783">İnsanın ömrünün nerede, ne zaman biteceği belirsizdi. </st><st c="11837">Kesin olan iki şey vardı hayatta: doğmuş olmak ve ölecek olmak. </st><st c="11901">Bu iki kesinlik arasında her şey mümkündü. </st><st c="11944">Her şey olabilirdi veya hiçbir şey olmayabilirdi.</st></p>
			<p><st c="11993">Mars’a gitmeyi düşündüm. </st><st c="12019">Bunun için bir seneyi kafadan silmek gerekiyordu. </st><st c="12069">Bir senelik yolculuk; dışarıyı görmeden, bir kutunun içinde, belirli kostümlerle, belirli koşullarda...</st></p>
			<p><st c="12172">Saat epey geç olmuştu. </st><st c="12196">Eniştemlerin ayaklanmalarının sesinden anlaşılıyordu bu. </st><st c="12253">Zamanı insanların hareketlerine göre ölçmem beni eğlendirmişti. </st><st c="12317">Gidip onları uğurladıktan sonra biraz abimle oturduk. </st><st c="12371">O da Mars yolculuğu üzerine fikirlerini paylaştı. </st><st c="12421">İnsanların dünyadan sonra başka gezegenlerin de sonunu hazırladıklarına ilişkin kötümser düşüncelerdi bunlar genellikle. </st><st c="12542">Sevim’in katılacağı türden; doğaya, doğallığa övgüler düzen düşünceler.</st></p>
			<p><st c="12613">Bense kafamı bulandırmaktan vazgeçmiştim. </st><st c="12656">Şimdilik temiz bir uyku çekmem gerektiğini biliyordum. </st><st c="12711">Ertesi sabah uyandığımda, ayağımı basabildiğim yerçekimli dünyamda, ayağı yere sağlam basan konular üzerine kafa yormaya kaldığım yerden devam edecek, Kaan’la konuştuklarımızı diğer filozof arkadaşlarımla paylaşacaktım.</st></p>
			<p><st c="12930">Uykuyla uyanıklık arasında, ayağımın altında olması gereken zeminin çekildiğini hissediyordum. </st><st c="13026">Uzay boşluğundan aşağı, gelecekten geçmişe hareket ediyordum. </st><st c="13088">Sanki bir uzaylıydım; dünyayı keşfediyor ya da istila ediyordum. </st><st c="13153">Rüya görüyordum herhâlde. </st><st c="13179">Tek yönlü biletimle dünyaya gelmiştim ve dönemiyordum. </st><st c="13234">Dönüş bileti ölüm demekti çünkü. </st><st c="13267">O sırada zihnim şu anki kadar berrak olsaydı, korkuyla uyanmam gerekirdi. </st><st c="13341">Uzay boşluğunda beynim farklı çalışıyor olmalıydı ki uyumayı sürdürdüm. </st></p>
			<p><st c="13413">Belki de fazla düşünmekten yorgun düşmüştüm.</st></p>
		</div>
	<div id="charCountTotal" value="13457"></div></body>
</html>
