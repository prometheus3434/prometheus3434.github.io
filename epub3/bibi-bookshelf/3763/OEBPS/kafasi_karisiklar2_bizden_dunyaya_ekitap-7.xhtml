<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-7</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-7" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-8"><st c="0">6   </st><br /><st c="3">Şehirden Uzağa</st></p>
			<p><br /></p>
			<p><st c="17">Yarım saattir, odanın ortasına açmış olduğum bavulla birbirimize bakıyorduk. </st><st c="95">Arada kalkıp gardıroba kadar yürüyor, Sevgi’nin kıyafetlerine şöyle bir göz gezdiriyor, sonra yatağın önünde dikilip kendi kıyafetlerim arasından seçip yatağın üzerine saçtıklarıma bakıyordum. </st><st c="288">Eninde sonunda hâlâ içine hiçbir şey yerleştirmediğim bavulla karşılıklı bakışmamıza devam ediyorduk. </st></p>
			<p><st c="390">Bavul hazırlamak benim için fazlasıyla zordu. </st><st c="436">Çünkü ablam ve eniştemle gittiğimiz birkaç yaz tatili ve bütün aile cümbür cemaat memlekete gitmelerimiz haricinde şehir dışına çıkmamıştım. </st><st c="577">Bu dediklerim genellikle yaşım daha küçükken, özellikle de yaz aylarında olduğu için, şimdiki durumla farklılık gösteriyordu. </st><st c="703">Yaşım daha küçük olsa, bavulumu eskisi gibi annem veya ablam hazırlayabilirdi. </st><st c="782">Ya da hava daha sıcak olsa, ben yanıma ne alıp almamam gerektiği konusunda rahat davranır, küçük bir çantaya her şeyi sıkıştırıverirdim. </st><st c="919">Yazın çeşit çeşit kıyafet yer tutmazken, serin havalarda bir hırka iki kazak bütün bavulu kaplayabilir! </st><st c="1023">O nedenle özenli davranmalıydım. </st><st c="1056">Ve o kadar özen gösteriyordum ki, bavula hiçbir şey koyamamıştım.</st></p>
			<p><br /></p>
			<p><st c="1121">İlk defa ara tatilde şehir dışına çıkacak, tatil yapacaktım; hem de arkadaşımla. </st><st c="1203">Zeynep ve annesi son birkaç senedir tatile çıkıyorlarmış. </st><st c="1261">Bazen bayram, bazen sömestr tatillerinde... </st><st c="1305">Yaz tatillerini ise hiç aksatmadıkları kesindir, diye düşünüyorum. </st><st c="1372">Bizim ne yazık ki, aile olarak böyle alışkanlıklarımız yok. </st><st c="1432">Malum, kalabalığız ve tatil demek masraf demek. </st><st c="1480">Temel sebebi bu olmalı. </st><st c="1504">Öte taraftan bir yere gideceksek de köye gideriz, aile büyüklerini ziyaret ederiz; bizde akrabalık ilişkileri kuvvetlidir. </st></p>
			<p><st c="1627">Zeynep’te ise neredeyse tam tersi. </st><st c="1662">Annesinden başka kimsesi yok gibi. </st><st c="1697">Babasıyla görüşüyor ama çok yakın değiller. </st><st c="1741">Babasının ailesi yurt dışındaymış zaten. </st><st c="1782">Annesi ise tek çocukmuş, Zeynep’in teyze ya da dayısı yokmuş. </st><st c="1844">Bizim aileyi düşünüyorum da... </st><st c="1875">Sayısını bilmediğim kadar kuzenim olduğunu söylesem durum anlaşılır herhâlde! </st></p>
			<p><st c="1953">Bundan evvelki senelerde, benim olmadığım veya kızlarla yeterince samimi olmadığım zamanlarda, Nermin teyze sadece Ece’yi davet edermiş bu tatil merasimlerine. </st><st c="2113">Bu sefer Ece ile ikimiz davetliydik. </st><st c="2150">Çok mutlu olmuştum, ‘yakın arkadaş’ sayılıyordum, arkadaşlarımın aileleri tarafından da yakın görülüyordum. </st><st c="2258">Yalnız Ece gelemeyecekti; çünkü keman kursundan geri kalmak istemiyordu. </st><st c="2331">Bu yıl ilk defa konsere çıkacağı için heyecanlıydı ve çok çalışıyordu. </st><st c="2402">Hatta okuldan ve derslerden çok, müziğe, kemanına zaman ayırıyordu gördüğümüz kadarıyla. </st><st c="2491">Dolayısıyla ısrar etmedik. </st></p>
			<p><st c="2518">Açıkçası Ece’nin gelemeyişine hem üzülüp hem sevinmiştim. </st><st c="2576">Malum, üç kişi takıldığımızda, o ikisi bir şekilde daha samimi oluyorlar, bazen dış kapının mandalı gibi hissettiğim oluyor. </st><st c="2701">Daha kötüsü, benim Zeynep ile yakın olduğum zamanlar, Ece kıskanıp ters davranabiliyor. </st><st c="2789">Gerçi tam da bu nedenle Ecesiz zaman geçirecek olmamız, eskiden olsa onu çileden çıkarabilirdi. </st><st c="2885">Ama hem zaman ilerledikçe hepimiz az buçuk olgunlaşıyorduk hem de sanıyorum ki, müzikle zaman geçirmek onu farklılaştırmıştı. </st><st c="3011">Küçük arkadaşlık meselelerine takılmayacağı kadar önem verdiği konular vardı artık. </st></p>
			<p><st c="3095">Tartışmacılar Kulübü’müz bu anlamda da önemliydi aslında. </st><st c="3153">Hepimiz kulüp sayesinde günlük hayatta karşılaştığımız ufak tefek sıkıntıları dert etmemeyi öğreniyorduk. </st><st c="3259">Dünyaya, hayata dair daha ‘büyük’ sorular sormak, bazen tuhaf gelse de, genellikle hâlimiz tavrımız üzerinde hoş bir etki bırakıyordu. </st><st c="3394">Ece artık hayatına müziği de eklemişti. </st><st c="3434">Yaşamasının, var olmasının daha mühim bir amacı vardı sanki. </st><st c="3495">İnsanın isteklerinin, hayallerinin olması, yaşamak için şart; hatta zamanla bunları hedefe dönüştürmek gerekiyor bence. </st></p>
			<p><st c="3615">Nermin teyze, mesafe olarak yakınlarda ama şehir havasından olabildiğince uzakta bir yere gitmek istiyordu. </st><st c="3723">Bizim için fark eden bir durum yoktu. </st><st c="3761">Böylece arabayla nehir kıyısına gitmemiz kararlaştırıldı. </st><st c="3819">Uzun mesafe araba kullanmak konusunda kendine güvenmediği için yakın bir yeri tercih etmişti. </st><st c="3913">Şoförlüğü süperdi ama uzun yolda hareketsiz kalmaya dayanamadığını, arabada havasız ve hareketsiz kalınca hemen uykusunun geldiğini söyledi. </st><st c="4054">Uzun yol şoförlüğünün başka olduğunu, babamdan da duymuştum birkaç kere; demek doğruydu. </st><st c="4143">Niyeyse insan bir tek kişinin fikriyle, o şeyin doğruluğuna inanmıyordu, başka insanların da onayını bekliyordu. </st><st c="4256">Hâlbuki kimse desteklemese de, bir kişiye göre doğru olması, doğru olduğu anlamına gelmez miydi? </st><st c="4353">Sayıca fazla olmak önemli miydi? </st></p>
			<p><st c="4386">Bavula bakarken yine düşüncelere dalmıştım. </st><st c="4430">Neyse ki Sevgi imdadıma yetişti de kıyafet seçme konusundaki yardımlarıyla bavulu doldurmayı başardım.</st></p>
			<p><st c="4532">“Diş fırçanla diş macununu unutma sakın.”</st></p>
			<p><st c="4574">“Tamam, onları ufak çantama koydum zaten.”</st></p>
			<p><st c="4617">“Ufak çanta mı? </st><st c="4634">Bir de çanta mı alacaksın?”</st></p>
			<p><st c="4661">“Bavulu bagaja koyacağız, çantayı yanıma alırım diye düşündüm. </st><st c="4725">Yolda lazım olur.”</st></p>
			<p><st c="4743">“Aferin sana akıllı bıdık!”</st></p>
			<p><st c="4771">“Sevgi, dalga geçme!”</st></p>
			<p><st c="4793">Abim ‘akıllı bıdık’ derdi bana, onun evlenip taşınmasıyla görevi Sevgi devralmıştı anlaşılan. </st><st c="4888">Biz bavulumu toparlarken annem de geldi.</st></p>
			<p><st c="4928">“Demek gidiyorsun ha?”</st></p>
			<p><st c="4951">Öyle bir söylemişti ki, sanki temelli gidiyordum. </st><st c="5002">Cevap veremedim, gülümsedim sadece.</st></p>
			<p><st c="5037">“Biz tatillere filan çıkaramıyoruz tabii seni. </st><st c="5085">Allah, Nermin Hanım’dan razı olsun.”</st></p>
			<p><st c="5121">Annem tipik bir anneydi; duygusal, kendini yetersiz görmeye dayanamayan, çocukları için her şeyin en iyisi olsun diye çırpınan... </st><st c="5252">Zaman zaman, ne yalan söyleyeyim, benim onu yetersiz gördüğüm konular oluyordu. </st><st c="5332">Bir kere Nermin teyzeden filan daha yaşlıydı, bazı konularda katı görüşlü olması biraz da bundan kaynaklanıyordu. </st><st c="5446">Doğal olarak onunla her konuda konuşulmazdı. </st><st c="5491">Bazen kızar sustururdu, bazen bahsettiğim şeyi hiç anlamazdı. </st><st c="5553">Beren ablamı da kızı gibi görmesine, bizden hiç ayırmamasına rağmen, onunla asla anlaşamazlardı mesela. </st><st c="5657">Beren ‘teyzem de teyzem’ diye yere göğe sığdıramazdı yine de. </st><st c="5719">Dedim ya, aile bağımız kuvvetliydi. </st><st c="5755">Ben bu hâlimizi çok seviyorum doğrusu.</st></p>
			<p><st c="5793">“Şampuan da al istersen yanına. </st><st c="5826">Kalacağın yerde... </st><st c="5845">Sahi siz nerede kalacaksınız?”</st></p>
			<p><st c="5875">‘Ağaç-ev’de kalacağımızı söyleyince de garipsedi annem. </st><st c="5932">Sevgi ise nasıl açıklayacağını bulmuştu:</st></p>
			<p><st c="5972">“Bizim yayladaki ev gibi anne. </st><st c="6004">Bazısı aynen bizim evler gibi ahşaptan kulübe oluyor, bazısı direkt ağaçtan.”</st></p>
			<p><st c="6081">“Bizim kalacaklarımız ağaçta asılıymış hatta.”</st></p>
			<p><st c="6128">“Aman dikkat et kızım, düşmeyesin oralarda.”</st></p>
			<p><st c="6173">“Tamam annem, sen merak etme.”</st></p>
			<p><st c="6204">Biz vedalaşana kadar Zeynepler gelmişti bile. </st><st c="6251">Korna sesiyle dışarı fırladık. </st><st c="6282">Herkesle tek tek öpüştüm. </st><st c="6308">Bir yandan hiç gidesim yoktu, bütün hevesim uçup gitmişti sanki. </st><st c="6373">Annemi, kardeşlerimi ardımda bırakıp gidiyordum. </st><st c="6422">Yaptığım şey, çok bencilce gözüktü. </st><st c="6458">Ailemden uzakta bir hafta geçirecek, yeni yerler görecek, eğlenecektim. </st><st c="6530">Onlar gündelik hayatlarına devam ederken, benim buna hakkım var mıydı? </st></p>
			<p><st c="6601">Sevgi, “En azından içimizden biri, daha güzel zaman geçiriyor olacak. </st><st c="6671">Buna değmez mi?” diyerek içimi rahatlattı. </st><st c="6714">Canım kardeşim. </st><st c="6730">Umarım bundan sonraki tatillerimde yanımda hep Sevgi de olur. </st><st c="6792">Sonuçta Zeynep’le annesi beni davet etmişlerdi. </st><st c="6840">Cümbür cemaat bütün ailemi götüremeyeceğimi bildiğim hâlde, bu daveti ben kabul etmiştim. </st><st c="6930">İstediğim şeyleri yapmakla bencil davranmış olmak arasındaki çizgiyi öğrenmem ve kendimi suçlu hissetmekten vazgeçmem gerekiyordu galiba.</st></p>
			<p><st c="7067">Annem su gibi çabucak gidip gelmemiz için, usul gereği arkamızdan su dökerken, Nermin teyze üst üste ve kısa kısa iki kere kornaya bastı. </st><st c="7206">Teşekkür anlamı taşıyan korna sesiydi bu. </st><st c="7248">Trafikte uzun ve tek seferde basılan korna ise küfür anlamı taşıyordu mesela. </st><st c="7326">İnsanların konuşamadıkları hâllerde, farklı şekillerde anlaşma yöntemleri bulması, insan zekâsını gösteriyordu. </st><st c="7438">İnsan ve diğer canlılar arasındaki konum farkı gibi konular üzerine hâlâ istediğim gibi tartışamamıştık. </st><st c="7543">Bu ara niyeyse konuşup tartışacak çok fazla şey çıkıvermişti ortaya. </st></p>
			<p><br /></p>
			<p><st c="7612">Yol boyunca müzik dinleyip sohbet ettik. </st><st c="7653">Nermin teyze arada film bile açtı izlememiz için. </st><st c="7703">Zeynep önde oturuyordu, ben arkada üçlü koltukta tek başıma yayıla yayıla oturdum. </st><st c="7786">Filmler ve müzik üzerine konuştuk. </st><st c="7821">Eh, bu da son derece normaldi.</st></p>
			<p><st c="7851">Yolda kitap okumak, konuşmak, uğraşacak şeyler bulmak tercih edilse de ben, pencereden dışarıyı izlemekle yetinebilirdim aslında. </st><st c="7982">Belki sık yolculuk yapmadığım için bana son derece sıra dışı ve bu nedenle kıymetli gözükürdü yola çıkmak, yolda olmak. </st><st c="8102">Nasıl ki geçen gün koşarken attığım her adımla ilerleyişim üzerine kafa yormuştum, şimdi de tekerleğin her dönüşüyle ilerleyişimiz üzerine düşünüyordum. </st><st c="8255">Hızlanıyorduk, yol kenarındaki evler, insanlar, ağaçlar, hayvanlar geride kalıyordu. </st><st c="8340">Her şeyi arkamızda bırakarak ilerlemeye devam ediyorduk.</st></p>
			<p><st c="8396">Görüntüler birbirine geçiyordu, sanki biz değil de etrafımızdaki nesneler hareket ediyordu. </st><st c="8489">Asfalt kalkıyor, ağaçların dalları havalanıyor, keçiler koşarak şehre yöneliyordu. </st><st c="8572">Düşüncelerim beni seyrettiğim filmlerden daha fazla eğlendirebiliyordu bazı zamanlar. </st><st c="8658">Bu an da, onlardan biriydi. </st><st c="8686">Kendi filmimin karakteri olarak düşünmeye başladım kendimi. </st><st c="8746">Acaba bir başkası da ‘başlat’ tuşuna basıp benim araba içindeki yolculuk ânımı seyrediyor muydu?</st></p>
			<p><st c="8842">Aklımdan geçenleri paylaştığımda, ne kadar sıradan bir insan olduğum gerçeğini görmüştüm. </st><st c="8933">Herkesin kendine has yanları, bambaşka tarafları olsa da, birbirimize çok benzediğimiz, bizi birbirimize yaklaştıran yanlar var. </st><st c="9062">Bazı düşünceler de bunlara dâhil olabiliyor. </st><st c="9107">Nermin teyze ile konuşmamızdan anladığım kadarıyla ‘insanın başkaları tarafından izlendiğine/izleneceğine’ ilişkin düşünce de bunlardan biri.</st></p>
			<p><st c="9248">“Ben de çocukken ölüp diğer tarafa gittiğimde, hayatımı bir ekrandan izleyeceğimizi, yaptıklarımın değerlendirilmesinin yapılacağını, buna göre cennete veya cehenneme gideceğimi filan hayal ediyordum. </st><st c="9450">Tabii gün içinde bunun hayalini kurunca, iyilik kötülük kavramlarının ötesinde komik şeyler de düşünebiliyor insan.”</st></p>
			<p><st c="9566">Gülmeye başladı. </st><st c="9584">Bir yandan sol tarafındaki aynadan arkasını kontrol ediyordu. </st><st c="9646">Şerit değiştirmek için sinyal verdiğinde, dikkati trafikteydi.</st></p>
			<p><st c="9708">Zeynep farkında olmadığı için, annesinin neye güldüğünü sordu. </st><st c="9772">“E anlatmayacaksın herhâlde!” diye sitem edercesine konuştu. </st></p>
			<p><st c="9833">Nermin teyze ise istediği şeride geçip rahatladıktan sonra, keyifle kaykıldı koltuğunda ve anlatmaya devam etti:</st></p>
			<p><st c="9945">“Ya mesela, burnumu karıştırıyorum...”</st></p>
			<p><st c="9984">Zeynep sözünü kesti:</st></p>
			<p><st c="10005">“Anne, iğrençsin!”</st></p>
			<p><st c="10024">“Aman sanki sen hayatında hiç karıştırmamışsındır!”</st></p>
			<p><st c="10076">Ben kıkırdıyordum, Zeynep cevap vermedi.</st></p>
			<p><st c="10117">“Neyse, burnumu karıştırdıktan sonra çıkan pislikleri yemek masasının altına yapıştırırdım mesela, tabii kimsenin bakmadığı bir anda.”</st></p>
			<p><st c="10252">Zeynep yine dayanamamıştı:</st></p>
			<p><st c="10279">“Yok artık! </st><st c="10292">Anne gerçekten iğrençmişsin ama!”</st></p>
			<p><st c="10325">“Aman canım, çocukluk işte. </st><st c="10354">Sonra da düşünüyordum zaten, yaptıklarımı kaydeden bir kamera var mı acaba gerçekten diye. </st><st c="10445">Ya tanrı beni görüyorsa? </st><st c="10470">Ya öldüğüm zaman burada olan biteni bir ekrandan annemler de izlerse? </st><st c="10540">O zaman nasıl utanacağımı düşünüp böyle pislikler yapmayı bırakmıştım herhâlde.”</st></p>
			<p><st c="10620">Gülmeye başladım. </st><st c="10639">Nermin teyzenin itirafından çok hoşlanmıştım. </st><st c="10685">O ise anlatmaya doyamamış, hâlâ gülerek yeni bir şeyler ilave ediyordu:</st></p>
			<p><st c="10756">“Bir de hayal gücüm o kadar kıt ki aslında, öteki tarafta araf günü gelmiş de oradaki görevli melek, kumandayla televizyon açıyor sanki. </st><st c="10894">Kanal değiştirdikçe, ekrandaki insanlar, yaşadıkları olaylar değişiyor...”</st></p>
			<p><st c="10968">“Evet, kumanda komikmiş gerçekten.”</st></p>
			<p><st c="11004">“Normal aslında. </st><st c="11022">Sonuçta hayatımızı bir film gibi düşünüyoruz, çünkü filmlerin varlığını biliyoruz. </st><st c="11105">Öteki dünyada bir ekran hayal ederken de televizyon kumandasıyla açmayı düşünmemiz normal.”</st></p>
			<p><st c="11196">“Amaaan, nereden geldik böyle konulara şimdi canım?” Nermin teyze dikiz aynasından bana baktı, göz göze geldik. </st><st c="11309">“Hep senin başının altından çıkıyor değil mi? </st><st c="11355">Böyle hayat, ölümden sonrası, yaşamamızın anlamı filan.”</st></p>
			<p><st c="11411">Ben yorum yapamadan, Zeynep verdi cevabı:</st></p>
			<p><st c="11453">“Anne, konuyu öteki dünyaya sen getirdin. </st><st c="11496">Sevim sadece birileri tarafından izlendiği düşüncesine sahip olduğunu söylemişti. </st><st c="11578">Sen de dedin ya, ‘Merak etme paranoyak olduğundan değil, ben de düşünürdüm eskiden.’ diye... </st><st c="11671">Anlattın işte bunları.”</st></p>
			<p><st c="11694">“Ay sanki kötü bir şey söyledim arkadaşına, hemen savunmaya geç!” Yine dikiz aynası yardımıyla göz teması kurup bana hitaben konuştu. </st><st c="11829">Gözlerimin içine bakarak konuşmasından hoşlanıyordum. </st><st c="11883">Biraz da bu nedenle hem gözümü aynadan ayırmıyor, hem can kulağıyla dinliyordum.</st></p>
			<p><st c="11963">“Kızım, görüyorsun ya işte, bana sataşmaya yer arıyor! </st><st c="12019">İlla annesine bir kulp takacak. </st><st c="12051">‘Sen yaşlandın, konuştuğun şeyi bile hatırlamıyorsun’ demeye getiriyor aklı sıra.”</st></p>
			<p><st c="12133">“E anne, abarttın sen de! </st><st c="12160">Ağzımdan öyle bir şey çıktı mı benim?”</st></p>
			<p><st c="12198">Nermin teyze çok komikti bugün gerçekten. </st><st c="12241">Bense bir yandan gülerken, bir yandan Zeynep’e destek çıkmaya çalışıyordum:</st></p>
			<p><st c="12316">“Evet, Nermin teyze, sen de çok üstüne gittin Zeynep’in.” </st></p>
			<p><st c="12375">Gülüşmelerimizin arasında konu kapandı. </st><st c="12415">Bir süre sessizleştik.</st></p>
			<p><st c="12437">Ardından Zeynep ve annesi, tanıdıkları birisiyle ilgili, benim dâhil olamayacağım bir şey konuşmaya başlayınca, ben de yolu izlemeye, yanımdakiler yerine kendimi dinlemeye devam ettim. </st></p>
			<p><st c="12623">Yanımızdan dere hızla akıp giderken yavaşlamaya başladı, biz arabayla hızımızı azaltıp virajı dönerken, derenin hızı azalıyor gibiydi daha doğrusu. </st><st c="12771">Suyun akışı yavaşlıyor ve birden duruveriyordu. </st></p>
			<p><st c="12819">Gelmiştik. </st></p>
		</div>
	<div id="charCountTotal" value="12830"></div></body>
</html>
