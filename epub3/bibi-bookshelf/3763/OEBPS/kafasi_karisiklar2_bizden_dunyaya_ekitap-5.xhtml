<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-5</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-5" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-6"><st c="0">4   </st><br /><st c="3">Oluş mu, Yaratılış mı?</st></p>
			<p><br /></p>
			<p><st c="25">Ertesi sabah erken kalkmam gerekse de geceleri doğru düzgün uyumaz olmuştum. </st><st c="103">Günde bilmem ne kadar uykuya ihtiyacım vardı, tıpkı vücuduma bilmem ne kadar protein girmesi gerektiği gibi; biliyordum. </st><st c="224">Fakat devamlı kafama bir şeyler takılırken uykum bölünüyordu, bir anda kalkıp bilgisayarın başına atıyordum kendimi. </st><st c="341">İşin kötüsü odada yalnız değildim. </st><st c="376">Uykusu pek derin sayılmayan Sevgi, bilgisayar ya da tabletin ışığıyla uyanıp “Yine neyi aratıyorsun acaba gece gece?” diye haklı olarak söyleniyordu.</st></p>
			<p><st c="525">“Hemen kapatacağım.”</st></p>
			<p><st c="546">“Of!”</st></p>
			<p><st c="552">Homurdanarak bir yandan bir yana dönüyor, yorganı kafasının üzerine çekiyordu. </st><st c="632">Bu durum birkaç defa tekrarlandığında isyan etti artık. </st><st c="688">Yatmak üzere odanın ışığını kapamaya giderken “Sakın Sevim, sabaha kadar ne bu ışığı ne de herhangi bir ekranın ışığını görmek istiyorum!” uyarısında bulundu. </st><st c="847">Sesini belki ilk kez bu kadar sert duyuyordum. </st><st c="894">Aramızdaki yaş farkı az olduğundan, ona ‘abla’ demez ve abla gibi görmezdim. </st><st c="971">Biz iki kız kardeştik. </st><st c="994">Bu geceyse ablam olduğunu hissettirdi. </st><st c="1033">Sesimi çıkarmadan yatağa girdim, bütün gece yatakta bir o yana bir bu yana dönüp durdum.</st></p>
			<p><st c="1121">Rüyamda bir boşluğun içinde uçuşuyordum. </st><st c="1163">Yerçekiminin, kütlenin olmadığı bir ortamdaydım sanki. </st><st c="1218">Tanrı ile konuşuyordum. </st><st c="1242">Tanrının sesi olduğunu sandığım sesin kulaklarımı tırmalayan bir gıcırtıya dönüştüğünü duyuyordum, sonunda ter içinde uyandım. </st></p>
			<p><st c="1369">Rahatsız ediciydi. </st><st c="1388">Anneme veya arkadaşlarıma anlatamayacağım kadar korkunç bir şeydi. </st><st c="1455">Sonuçta rüyaydı, isteğim dışında gerçekleşiyordu. </st><st c="1505">Tanrıya ait olmadığını bildiğim bir sesi neden kafama takıyordum ki? </st><st c="1574">Birincisi, tanrının bir görüntüsü veya sesi olmamalıydı. </st><st c="1631">Yaratıcı, insani özellikler taşımamalıydı sonuçta. </st><st c="1682">İkincisi ise, eğer tanrı sadece Yaratıcı değil, aynı zamanda evrenin kontrolünü sağlayansa, ‘kader’ dediğimiz şey gerçekse; göreceğim rüyayı biliyor olması gerekmez miydi? </st><st c="1854">O hâlde gördüğüm rüyadan sorumlu olamayacağım gibi, hayatım boyu yaptığım ve düşündüğüm hiçbir şeyden sorumlu olamayabilirdim. </st><st c="1981">‘İrade’ dediğimiz şeyin açıklaması ne olurdu o zaman?</st></p>
			<p><st c="2034">Sabaha kadar kafamda şekillenen onca şey, teneffüs tartışmamıza sığmayıp bizi atölye toplantısına taşımıştı elbette... </st><st c="2154">Tartışmacılar olarak, kendimize ait sayılacak ilk mekânımız olan atölyede ilk toplantımızı yapacaktık.</st></p>
			<p><st c="2256">Atölyenin sahipleri olan Özgü ve Ati ile üçüncü görüşmemdi ama ikisiyle de çoktan arkadaş gibi olmuştuk. </st><st c="2362">Sıcakkanlı insanlardı ve Beren ile çok yakın oldukları için, beni de arkadaşları olarak görüyorlardı. </st><st c="2464">Buna seviniyordum açıkçası. </st><st c="2492">Şimdi ise onlar benim arkadaşlarımla tanışmışlardı. </st><st c="2544">Ati bize selam verdikten sonra çalışmaya döndü, Özgü yanımızda oturmaya devam etti. </st><st c="2628">Biz aramızda konuşurken, o önümüzdeki sehpadan aldığı krakerleri yiyor, çayını yudumluyordu. </st><st c="2721">Ara ara başını kaldırıp konuşan kişiye bakıyor, benimle göz göze gelirse tebessüm ediyordu. </st></p>
			<p><st c="2813">Ben de bu arada tartışmamızı başlatmaya çalışıyor, tanrının her şeyi bilip bilmemesi üzerine aklıma gelmiş olan soruları paylaşıyordum.</st></p>
			<p><st c="2948">“Hayatımızda olacak her şeyi biliyorsa ve çoktan planladıysa, evreni yaratmasının ne anlamı var ki?”</st></p>
			<p><st c="3049">Kimseden mantıklı bir açıklama gelmiyordu. </st><st c="3093">Özgü’nün gülümseyişine takılmıştım. </st><st c="3129">Onu da sohbete dâhil etmek istedim. </st><st c="3165">Kaan daha evvel kitabında ifade etmişti; ailelerimizle felsefe yapabileceğimizi, sokaktaki insanları sohbetlerimize dâhil edebileceğimizi... </st><st c="3306">Şimdiye kadar bu konuda pek çaba göstermemiştik. </st><st c="3355">Ama hazır Özgü ve Atilla ile aynı mekânı kullanırken, bunu yapmaya değerdi.</st></p>
			<p><st c="3430">“Özgü abla, sen ne düşünüyorsun, tanrının evrenin planlayıcısı olması ile ilgili? </st><st c="3513">Biz bir kısır döngüye girdik.”</st></p>
			<p><st c="3543">Özgü düşünceli gözüktü. </st><st c="3568">Kafasından geçenleri toparlamaya çalışıyor gibiydi.</st></p>
			<p><st c="3619">“Aslına bakarsanız, felsefe yapıyorsanız herhangi bir şeyin kesin doğru olduğunu kabul ederek başlayamazsınız.”</st></p>
			<p><st c="3731">Barış ile ikimiz olumlama anlamında başımızı sallıyorduk. </st><st c="3790">Özgü devam etti:</st></p>
			<p><st c="3806">“Tanrının evreni planlayıp planlamamasından önce, gerçekten yaratıp yaratmadığını sormak gerekiyor belki de. </st><st c="3916">Dinlerin olduğunu biliyoruz ama bu dinlerin kurallarını koyan kişi gerçekten tanrı mı? </st><st c="4003">Bakın mesela, ‘kişi’ dediğimde insan özelliği yüklüyorum. </st><st c="4061">Eğer tanrı varsa, insana benzer bir varlık olması mantıklı mı? </st><st c="4124">Sanki ‘yaratıcı’ üzerine konuşurken, girişi yapmadan sonuca varmaya çalışıyoruz gibi geliyor bana.”</st></p>
			<p><st c="4223">Bir açıdan haklıydı. </st><st c="4245">Söyledikleri bana mantıklı geldi. </st><st c="4279">Tam bunun üzerine sıfırdan tartışma açacaktım ki, Ece benden önce davrandı. </st><st c="4355">Her zamanki kendine güvenen hâliyle Özgü’nün tanrı hakkında söylediklerine kendince karşı çıktı:</st></p>
			<p><st c="4451">“İyi ama bizim bahsettiğimiz filozofların büyük çoğunluğu tanrının varlığını kabul ediyor. </st><st c="4543">Aristoteles mesela... </st><st c="4565">Evrendeki hareketi açıklarken, sonsuz hareketli hareket ettiricinin bir tane ‘hareket etmeyen hareket ettirici’ sayesinde hareket ettiğini söylüyor. </st><st c="4714">Bu ilk hareketi sağlayan da tanrı oluyor: hareketin yaratıcısı.”</st></p>
			<p><st c="4778">Zeynep ise Aristoteles konusu açılınca bambaşka bir noktaya dikkat çekti:</st></p>
			<p><st c="4852">“Ona bakarsan Aristoteles kadınların eksik insan olduğunu da söylüyor. </st><st c="4924">Söylediği her şeyi umursamasak olur bence.”</st></p>
			<p><st c="4967">“Kadınlar uzun süre ikinci sınıf insan muamelesi görüyorlar zaten. </st><st c="5035">İnsanlar arasındaki hiyerarşi çağlar boyunca kadın ve erkek üzerinde sürüyor. </st><st c="5113">Hatta günümüzde bile!”</st></p>
			<p><st c="5135">“Hem, bir görüşünü yadırgıyoruz diye, hiç kimseyi tamamen önemsemezlik edemeyiz. </st><st c="5217">Heidegger de Nazileri savunuyordu sonuçta.”</st></p>
			<p><st c="5260">Farklı yerlere sıçrayarak beyin antrenmanı yapmamız güzel olsa da, asıl noktayı kaçırmaktan endişe duyuyordum.</st></p>
			<p><st c="5371">“Sadece ‘yaratılış’ ile ilgili filozofları tartışsak şimdilik, olur mu? </st><st c="5444">Yoksa konu çok dağılıyor.”</st></p>
			<p><st c="5470">Kâbuslarımda olan biteni anlatmak istemiyordum ama insan iradesinin nerede başlayıp nerede bittiği konusunu tartışmak istediğimi söylemiştim. </st><st c="5613">Kendi bildiklerimi ekleyerek konuyu açmaya çalıştım:</st></p>
			<p><st c="5665">“Orta Çağ’da yaşamış olan Eriugena’dan bahsedeceğim mesela kısaca. </st><st c="5733">Ece’nin söylediği, Aristo’nun harekete ilişkin düşüncesi var ya... </st><st c="5800">Eriugena’da yaratılışa ilişkin benzer bir mantık var. </st><st c="5854">Yaratan, yaratmayan, yaratılan, yaratılmayan dörtlüsünden yola çıkarak, dört farklı doğa tanımı yapıyor: ‘Yaratılmayan ve yaratan’ onun için tanrı. </st><st c="6002">Tanrıya ve Hristiyanlığa inansa da kendisinden önce Augustinus’un ortaya koyduğu kaderciliğe karşı çıkıyor. </st><st c="6110">Augustinus bir aziz, Eriugena ise kilisenin otoritesine ve kader fikrine karşı.”</st></p>
			<p><st c="6190">“Yaratıcı’dan ne anladığımızla ilgili bir mesele bu demek ki. </st><st c="6253">Yaratıcı’nın bütün kuralları koyduğuna ve daima kontrolü sağladığına inanırsan, hem otoriteyi hem kaderi kabul edersin.”</st></p>
			<p><st c="6373">“Sen etmiyor musun?”</st></p>
			<p><st c="6394">Ece bir anda kişisel bir soru sormuştu. </st><st c="6435">Kaan savunmaya geçti:</st></p>
			<p><st c="6456">“Benim neyi kabul ettiğimi tartışmıyoruz.”</st></p>
			<p><st c="6499">“Evet Ece, neden böyle bir şey soruyorsun ki? </st><st c="6546">Sonuçta bir şeyleri kabul etmemiz önyargılı olmamız anlamına gelir. </st><st c="6614">Hâlbuki burada bütün fikirleri konuşup anlamaya çalışmak değil mi amacımız?”</st></p>
			<p><st c="6690">Cevap vermedi. </st><st c="6706">Bu ikna olduğu anlamına geliyordu. </st><st c="6741">Ece’yi bir şekilde ikna etmiş olmama sevinmiştim. </st><st c="6791">Fakat nereden devam edeceğimi bilemiyordum. </st><st c="6835">Bu yüzden aklıma gelen son şeyi ekleyiverdim:</st></p>
			<p><st c="6880">“Yaratmak dedim, kader dedim...” Bunları söylerken Özgü’nün gözünün içine bakıyordum. </st><st c="6967">‘Yaratma’ kısmından başladığım için, onun sözlerini hesaba katmış olduğumu düşünüyordum. </st><st c="7056">“Hah, bir de ‘cennet-cehennem’ inanışı var tabii. </st><st c="7106">Eriugena cehennem inancı taşıyor ama farklı bir şekilde. </st><st c="7163">Cehennemin insanın vicdan azabı olduğunu söylüyor. </st><st c="7214">Yani kafasında öyle alevlerle tasvir edilen bir mekân yok.”</st></p>
			<p><st c="7273">Özgü yine kendi kendine gülümsüyordu. </st><st c="7312">Alevler içindeki bir cehenneme inanmıyor olabilirdi ama ‘vicdan azabı’nın insanın cehennemi olduğu fikrine saygı duymalıydı bence. </st><st c="7443">Onu yeniden sohbete dâhil etmem gerektiğini düşündüm. </st><st c="7497">Kimseden ses çıkmayınca ona dönerek konuştum:</st></p>
			<p><st c="7542">“Sen ne düşünüyorsun ölümden sonrasıyla ilgili? </st><st c="7591">Başka bir dünyada yaptığımız iyilik ve kötülüklerin karşılığını almayacaksak, bunun yerine ne olacak?”</st></p>
			<p><st c="7693">“Bence hiçbir şey olmayacak. </st><st c="7723">Yok olup gideceğiz. </st><st c="7743">Ama öldükten sonra yanıldığımı görme ihtimalim var tabii. </st><st c="7801">Sonuçta ölüp geri dönen olmadığına göre, bu konuyla ilgili ne desek boş. </st><st c="7874">Bir ispatımız yok.”</st></p>
			<p><st c="7893">Haklıydı. </st><st c="7904">İşin güzelliği de buradaydı. </st><st c="7933">Hiç bilemeyeceğimiz bir dünyadan bahsederken gerçekten felsefe yapıyorduk. </st><st c="8008">Düşünmekle hayal kurmanın yakınlığı burada kendini gösteriyordu. </st><st c="8073">Özgü biraz sessiz kaldıktan sonra yeniden konuştu:</st></p>
			<p><st c="8123">“Ben de size bir şey sorayım mı?”</st></p>
			<p><st c="8157">“Tabii ki, sor.”</st></p>
			<p><st c="8174">“Neden ölüm sonrası, yaratılış, din konuları üzerinde bu kadar duruyorsunuz? </st><st c="8252">Felsefe üzerine konuşulabilecek bunca şey varken, konuyu yaratılışa çekmenizin sebebi ne?”</st></p>
			<p><st c="8342">“Şimdiye kadar başka tartışmalar yaptık. </st><st c="8384">Bu sıralar ise üzerinde durduğumuz dönem Orta Çağ. </st><st c="8435">Orta Çağ felsefesi söz konusu olunca da dinlerden bahsetmemiz gerekiyor. </st><st c="8508">Çünkü bir tarafta kilisenin tekelinde düşünürler var, Yunan felsefesi üzerine bir şeyler eklemeye çalışıyorlar, bir tarafta ise İslam felsefesini başlatan isimler var; İbn-i Sina, Farabi gibi.”</st></p>
			<p><st c="8701">Barış’ın konuyu bu kadar güzel derleyip toparlamasına sevinmiştim. </st><st c="8769">Özgü abla da düşüncesini haklı çıkaracak bir şekilde, konuşmamıza eklemleniyordu:</st></p>
			<p><st c="8850">“Orta Çağ’ın karanlık çağlar olduğu konusuna girmeden, direkt tartıştığınız isimler hakkında bir şey söyleyeyim o zaman ben de. </st><st c="8979">Orta Çağ’da yapılan felsefeye ‘skolastik felsefe’ denir, bunu kesin duymuşsunuzdur.” </st></p>
			<p><st c="9064">İçimizden bazıları başını sallayarak onayladı. </st><st c="9111">Özgü devam etti:</st></p>
			<p><st c="9127">“Hah. </st><st c="9134">Skolastik, sorgulamayı reddeder, kabullere dayanır. </st><st c="9186">Daha doğrusu tanrıyı, Hristiyanlığın hak dini olduğunu ve İncil’de yazan her şeyin tanrının kelamı olduğunu kabul ettikten sonra, sorgulamaya izin verir. </st><st c="9340">Zaten olduğunu iddia ettiğin şeyi ispat etmek için sorgularsın yani. </st><st c="9409">Böyle bir durumda, özgür düşünceden bahsetmek mümkün mü sizce?”</st></p>
			<p><st c="9472">Hepimiz bunun üzerine düşünüyorduk. </st><st c="9509">Dinler doğası gereği önce kabul etmemizi istiyordu, ‘kabuller olmaksızın sorgulamak’ ise bilgiye erişmek için geçerli bir yöntemdi sanki.</st></p>
			<p><st c="9646">“Bence dinlerin felsefeyle doğrudan ilgileri yok. </st><st c="9697">Bir yaratıcının varlığını kabul ederek de her şey sorgulanıp tartışılabilir.”</st></p>
			<p><st c="9774">Bu yorumu yapan Kaan’dı. </st><st c="9800">İslam felsefesi üzerine bir şeyler okuduğunu söyleyerek açıklamaya çalıştı:</st></p>
			<p><st c="9875">“Kendisinden sonraki pek çok batı düşünürünü de etkileyen Gazali, insanın kendini bilmesinin tanrıyı bilmesi olduğunu söylerken bundan bahsediyor bence. </st><st c="10029">İnsanın mikro-kozmos olduğunu vurguluyor. </st><st c="10071">Bunu her şeyde görmek mümkün. </st><st c="10101">İnsan anatomisini anlamak, doğayı anlamak anlamına geliyor. </st><st c="10161">Yaratılmış olan her şeyin özü temelde bir...”</st></p>
			<p><st c="10206">Özgü abla, Kaan’ın sözünü keserek, “Yaratılış yerine ‘oluş’ demeyi tercih ederdim ben yine de,” dedi.</st></p>
			<p><st c="10308">Bense bir başka örnekle Kaan’ın bahsettiği ‘her şeyin özünü’ açmaya çalıştım:</st></p>
			<p><st c="10386">“Evrenin neyden ‘oluştuğu’ üzerine konuşurken biz de aynısını söylemedik mi? </st><st c="10464">Ksenophanes, tanrıdan bahsederken, Thales </st><span><st c="10506">arkhe’</st></span><st c="10512">den, Demokritos </st><span><st c="10529">atom’</st></span><st c="10534">dan bahsediyor. </st><st c="10551">Hatta benzer başka şeyler var. </st><st c="10582">Şu an fizikte atom altı parçacıklar dediğimiz ‘</st><span><st c="10629">oluş</st></span><st c="10634">’u açıklayan şeyler, Gazali’nin yaratıcısıyla aynı kaynaktan gelmiyor mu?”</st></p>
			<p><st c="10709">“Ya da Spinoza’nın </st><span><st c="10729">töz</st></span><st c="10732"> olarak tanımladığı, tanrı ile aynı şey değil mi?”</st></p>
			<p><st c="10782">Ece’ye gülümsedim.</st></p>
			<p><st c="10801">“Evet, hepsi aynı aslında. </st><st c="10829">Yani oluş veya yaratılış kelimelerini kullanmamız bir şey değiştirmez. </st><st c="10900">Ama kaderi tartışmaya başladığımızda işin rengi değişiyor.”</st></p>
			<p><st c="10959">Tastamam aklımdan geçen buydu. </st><st c="10991">Yoğun ve sıcak küçücük bir noktacıktan bütün bir evren meydana gelmiş olabilirdi ve aynı zamanda bu hareketi sağlayan Yaratıcı, bütün dinlerde inanılan veya dinler olmaksızın inanılan tanrı olabilirdi. </st><st c="11193">Bunu anlayabiliyordum. </st><st c="11216">İnanan ya da inanmayan insanlara hak verebilirdim. </st><st c="11267">Benim kafama takılan, gündelik hayatımızdaki tanrının varlığıydı. </st><st c="11333">Dua edilen, kurban kesilen tanrı, aynı zamanda olacakları bilense, sorulacak soru değişiyordu. </st><st c="11428">Dinlerin getirdiği ‘cüzi irade-külli irade’ açıklamasından başka, felsefenin getirdiği bir açıklama var mıydı?</st></p>
			<p><st c="11538">Hararetli konuşmamızın ortasında işini bitirip yanımıza gelen Ati bu konuda yardımcı oldu neyse ki. </st><st c="11639">“Biraz da ben dâhil olayım sohbetinize,” derken içtenlikle gülümsüyordu.</st></p>
			<p><st c="11711">“Eminim İslam filozofları, skolastik felsefe yapanlar da çeşitli açıklamalar getirmiştir ama ben kendi bildiğimi söyleyeyim. </st><st c="11837">Leibniz’in ‘mümkün dünyalarında’ Âdem’in işlediği günaha ilişkin bir yorumu var. </st><st c="11918">Diyor ki: </st><span><st c="11928">‘Tanrı, Âdem’in günahını yaratmadı, Âdem’in günah işlemesinin mümkün olduğu dünyayı yarattı.’</st></span><st c="12021"> Günahın sorumluluğu Âdem’de yani.”</st></p>
			<p><st c="12056">Ati’nin açıklamasına sevinmiştim ama sorumluluğun üzerime kalmasına sevinsem mi, üzülsem mi bilemedim.</st></p>
			<p><st c="12159">Günün kalanında kadere, hayatın anlamına, neden yaşadığımıza ilişkin sorular kafamda dönüp dolaşmaya devam etti. </st><st c="12273">Beynimde gezinen bu elektro-kimyasal şeyler için de ‘oluş veya yaratılışa’ dair açıklamaları yapmam mümkün müydü acaba? </st><st c="12393">Mümkün dünyalardan biri benim beynimin ta kendisi olabilir miydi?</st></p>
			<p><st c="12458">Akşama Metin abimlere gidip orada kalmaya karar vermiştim. </st><st c="12518">Evde yine kendime ve beynimin içine, mikro-kozmosuma gömülüp kalmaktansa, doğacak bir çocukla zaman geçirmek daha keyifli olacaktı kesinlikle.</st></p>
			<p><st c="12660">“Nasıl gidiyor hayat?”</st></p>
			<p><st c="12683">Abim de tam sorulacak soruyu sormuştu. </st><st c="12723">‘İyi diyelim iyi olsun’ gibi bir cevap vermek vardı ya, neyse!</st></p>
			<p><st c="12785">“Eh işte. </st><st c="12796">Sizinki kadar iyi değildir herhâlde.”</st></p>
			<p><st c="12833">Ağzımdan bu çıktı.</st></p>
			<p><st c="12852">“Bizimki? </st><st c="12863">Kızım gece gündüz çalışıyoruz. </st><st c="12894">Hatta gördüğün gibi Emel’in hâli daha fena, bütün gün iki kişinin yükünü taşıyor!”</st></p>
			<p><st c="12976">Abim de, yengem de güldü.</st></p>
			<p><st c="13002">“Çocuğunuz olacak diye çok mutluydunuz hani?”</st></p>
			<p><st c="13048">“Deli misin? </st><st c="13062">Onun mutluluğunu hiçbir şey engelleyemez. </st><st c="13104">Ama gündelik hayatta bir şeylerden şikâyet ediyor insan. </st><st c="13161">O kadarı da olsun.”</st></p>
			<p><st c="13180">Ne diyeceğimi bilemedim. </st><st c="13206">Gülümsemekle yetindim. </st><st c="13229">Abimin bana sorunlarını anlatmasını beklemiyordum. </st><st c="13280">Ama o benim bir şeyler anlatmamı bekliyor gibiydi.</st></p>
			<p><st c="13330">“Sen anlat. </st><st c="13343">Bizde bir numara yok işte. </st><st c="13370">İş güç dışında doğum hazırlıkları başladı.”</st></p>
			<p><st c="13413">‘Doğum hazırlığı’ der demez yengem heyecanla araya girdi:</st></p>
			<p><st c="13471">“Odasını bitirdik sayılır. </st><st c="13499">Görmek ister misin?”</st></p>
			<p><st c="13519">Tabii ki isterdim! </st><st c="13539">Felsefe muhabbetlerini kendime saklamak için bir fırsat olurdu hem. </st><st c="13607">Anlatacak başka şeyim yoktu şu sıralar; abim ve yengemi çok sevsem de kulüpteki gevezeliklerimizi anlatacak kadar yakın hissetmiyordum.</st></p>
			<p><st c="13742">Birlikte küçük odaya doğru yürüdük.</st></p>
			<p><st c="13778">“Yengee, şahane olmuş!” diyebildim. </st><st c="13815">Gerçekten öyleydi. </st><st c="13834">Odadan çok oyun parkı gibi son derece neşeli bir yere dönüşmüştü. </st><st c="13900">Bir an aklıma odanın eski hâli geldi. </st><st c="13938">Yanlış hatırlamıyorsam, burada daha evvel kitaplıklar vardı.</st></p>
			<p><st c="13998">“Peki kitaplar? </st><st c="14015">Onları nereye taşıdınız?”</st></p>
			<p><st c="14040">“Aaa, Metin sana söylemedi mi?”</st></p>
			<p><st c="14072">“Neyi?”</st></p>
			<p><st c="14080">“Kitapların bir kısmını Beren aldı, bir kısmı şimdilik yatak odasında, kolide duruyor. </st><st c="14168">Salonu düzenleyip oraya taşıyacağız. </st><st c="14205">Ama kitapların çoğunu size gönderiyoruz.”</st></p>
			<p><st c="14246">Ne diyeceğimi bilemedim. </st><st c="14272">Sevinçten ağzım kulaklarıma varmıştı. </st><st c="14310">Abim beni görmediğinden tepkimi anlamamıştı. </st><st c="14355">İçeriden seslendi:</st></p>
			<p><st c="14373">“Ne o, yoksa sevinmedin mi?”</st></p>
			<p><st c="14402">Yengemle gülüşmeye başladık.</st></p>
			<p><st c="14431">“Sevinçten dili tutuldu desek daha iyi.”</st></p>
			<p><st c="14472">Hakikaten öyle olmuştu. </st><st c="14497">Şimdiye kadar hayatın amacının ne olduğunu anlayamamıştım ama benim amacımın okumak olduğu kesindi.</st></p>
		</div>
	<div id="charCountTotal" value="14596"></div></body>
</html>
