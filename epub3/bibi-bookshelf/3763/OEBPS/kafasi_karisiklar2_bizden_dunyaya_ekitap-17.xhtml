<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-17</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-17" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-20"><st c="0">6   </st><br /><st c="3">Tek Yönlü Bilet</st></p>
			<p><br /></p>
			<p><st c="18">Sabah okula gittiğimde Zeynep henüz gelmemişti. </st></p>
			<p><st c="67">“Aa hayret, Zeyno gelmemiş.” </st></p>
			<p><st c="96">“Haberin yok mu senin?”</st></p>
			<p><st c="119">“Neyden?”</st></p>
			<p><st c="129">“Zeynepler taşınıyorlarmış.”</st></p>
			<p><st c="158">“Nasıl ya? </st><st c="170">Nereye? </st><st c="178">Hemen mi?” </st></p>
			<p><st c="189">Sevim’e peş peşe sorular sıralamıştım. </st><st c="228">İnsanlar taşınabilirdi ama taşındığı için okula gelmediğine göre, uzak bir yere taşınıyor olmalıydı. </st><st c="329">Tabii bu kadar uzağı aklıma gelmemişti.</st></p>
			<p><st c="368">“Yeni Zelanda’ya.”</st></p>
			<p><st c="387">“Ne?!”</st></p>
			<p><st c="394">Dünyanın hangi yanında olduğunu bilmediğim bir yerdi. </st><st c="449">Haritadaki yerini görünce uzaklığın ne demek olduğunu kavramıştım. </st><st c="516">Ben zamanlar arası, gezegenler arası yolculuk ihtimallerini düşünürken, sıra arkadaşım, en yakın arkadaşlarımdan biri, diğer yarımküredeki, okyanusun ortasındaki bir adaya taşınıyordu! </st><st c="701">İnanılır gibi değildi.</st></p>
			<p><st c="723">“Annesi iş başvurusu yapmış geçen sene. </st><st c="764">Başvurusu kabul edilmiş, gidiyorlar.”</st></p>
			<p><st c="801">“Yeni Zelanda’ya?”</st></p>
			<p><st c="820">“Evet. </st><st c="828">Ne garip, değil mi? </st><st c="848">Hakkında bildiğim tek şey, </st><span><st c="875">Yüzüklerin Efendisi</st></span><st c="894"> ve </st><span><st c="898">Hobbit</st></span><st c="904"> serilerinin orada çekildiği.”</st></p>
			<p><st c="934">Ben bunu da bilmiyordum. </st><st c="960">Şaşırıp kalmıştım. </st><st c="979">Ece ise daha ziyade, üzgündü. </st><st c="1009">Ağlayarak girmişti sınıfa.</st></p>
			<p><st c="1035">“Zeynep gelmedi mi?”</st></p>
			<p><st c="1056">Ağlayarak sorduğu soruya cevap vermek yerine, onu sakinleştirmeye çalıştık. </st><st c="1133">Ders başlayıp Ece sırasına dönünce, Sevim’i dürttüm ve fısıldayarak sordum:</st></p>
			<p><st c="1208">“E niye gelmedi hakikaten? </st><st c="1236">Hemen mi gidiyorlar?”</st></p>
			<p><st c="1257">“Yok, birkaç hafta var gitmelerine. </st><st c="1294">Ama bugün...”</st></p>
			<p><st c="1307">“Çocuklar ne oluyor orada? </st><st c="1335">Kendi aranızda konuşmayın.”</st></p>
			<p><st c="1362">Sevim’in cümlesi, hocanın uyarısıyla yarıda kesildi. </st><st c="1416">Sonra sesini biraz daha kısarak tamamladı:</st></p>
			<p><st c="1458">“Bugün evrak işlerini halledeceklermiş.”</st></p>
			<p><st c="1499">Akşama atölyede toplanmaya karar vermiştik. </st><st c="1544">Acil durum toplantısı. </st><st c="1567">Beren abla, Ati, Özgü, Soner, Ali, Esra, Kaan, Sevim, Ece, ben ve tabii ki Zeynep; hepimiz oradaydık.</st></p>
			<p><st c="1668">“Herkes neden toplandığımızı biliyor, değil mi?”</st></p>
			<p><st c="1717">Zeynep gülümseyerek yanıt verdi:</st></p>
			<p><st c="1750">“Evet, galiba bana veda partisi yapacaksınız.”</st></p>
			<p><st c="1797">“Yaaa, deme öyle!”</st></p>
			<p><st c="1816">Ece’nin yine gözleri dolmuştu.</st></p>
			<p><st c="1847">“Gitmesen?”</st></p>
			<p><st c="1859">“Kararı veren ben değilim ki.”</st></p>
			<p><st c="1890">“Annenle yaşamak zorunda mısın? </st><st c="1923">Babanlara taşın.”</st></p>
			<p><st c="1940">Söylediğim anda pişman olmuştum. </st><st c="1974">Zeynep’in, kafasında babasıyla hesaplaştığı günlerdi. </st><st c="2028">Belki de Nermin teyze uzaklarda, yepyeni bir hayat kurmayı biraz da bu yüzden istiyordu. </st><st c="2117">Aradan seneler geçse de, geçmişten kaçamamış olabilir miydi? </st><st c="2178">İnsan başka bir ülkeye gittiğinde, orada yeni bir hayata başladığında geçmişten kaçışı kolaylaşır mıydı? </st><st c="2283">Yeni bir hayat diye bir şey var mıydı? </st><st c="2322">Tek bir hayat ve tek bir andan ibaret değil miydi her şey? </st></p>
			<p><st c="2381">“Çok ani oldu. </st><st c="2396">Annemin ümidi yokmuş aslında, o yüzden kesinleşene kadar bana hiçbir şey anlatmamış.”</st></p>
			<p><st c="2481">“Birdenbire atlayıp gidecek misiniz yani? </st><st c="2524">Orada hangi dil konuşuluyor, onu bile bilmiyorum.”</st></p>
			<p><st c="2574">Yine gülümseyerek cevapladı yolculuğa hazır arkadaşım:</st></p>
			<p><st c="2629">“Ağırlıklı olarak İngilizce konuşuluyormuş, o açıdan çok zorlanmam herhâlde. </st><st c="2707">En azından annem açısından bir sıkıntı olmayacak. </st><st c="2757">Ben de iyice öğrenirim orada yaşamaya başlayınca.”</st></p>
			<p><st c="2807">“Kesin gidiyorsun yani...”</st></p>
			<p><st c="2834">Ece’yi hayatımda ilk defa bu kadar duygusal görüyordum.</st></p>
			<p><st c="2890">Hayatımızda köklü bir değişiklik olduğu zaman, diğer tüm konular rafa kalkıyordu sanki. </st><st c="2979">Konuşulan, düşünülen esas mesele hemen değişiveriyordu. </st><st c="3035">Şimdi Zeynep’ten, onun ülke, hatta kıta değiştirmesinden daha önemli bir meselemiz yok gibiydi.</st></p>
			<p><st c="3130">“Dönecek misiniz peki sonra?”</st></p>
			<p><st c="3160">“Ohoo, gitmeden dönmenin hesabını mı yapıyorsun Kaancığım? </st><st c="3220">Bir gitsinler bakalım. </st><st c="3243">Eminim Nermin ablanın da kafası karışıktır; ne yapacağını, nasıl yaşayacağını düşünüyordur.”</st></p>
			<p><st c="3335">“Yok canım, kararını verdiğine göre uzun zamandır hesap kitap yapıyor olmalı. </st><st c="3414">Kadınlar daha temkinlidir böyle konularda. </st><st c="3457">Öyle ha deyince hayatlarını değiştirmezler. </st><st c="3501">Her şeyi en ince ayrıntısına kadar düşünüp tartmıştır.”</st></p>
			<p><st c="3556">Ati’nin yorumuydu bu. </st><st c="3579">Niyeyse kadınlarla ilgili genellemeleri erkekler, erkeklerle ilgili olanları ise kadınlar yapardı daha çok. </st><st c="3687">İnsan, konu kendisi dışında kalınca genelleme yapmakta, hatta neredeyse atıp tutmakta daha özgür oluyordu sanırım.</st></p>
			<p><st c="3801">Beren abla kadınlarla ilgili değerlendirmeye değinmeden karşılık verdi:</st></p>
			<p><st c="3873">“Orası öyle de... </st><st c="3892">Hesap kitap başka, işin gerçeğe dönüşmesi başka. </st><st c="3941">Ne olursa olsun hiç bilmediği bir yere gidiyor... </st><st c="3991">Yani öyle tahmin ediyorum.” Zeynep’e döndü: “Annen önceden gitmedi Yeni Zelanda’ya, değil mi?”</st></p>
			<p><st c="4085">“Gitmedi. </st><st c="4096">Bildiğim kadarıyla.”</st></p>
			<p><st c="4116">Gülüştük. </st><st c="4127">Bilmiyor olabilirdi. </st><st c="4148">Geçmişte olan her şey anlatılacak, bilinecek diye bir kural yoktu sonuçta. </st><st c="4223">Annemle babamın yurt dışına çıkıp çıkmadıklarını düşündüm bir an. </st><st c="4289">Sanırım çıkmamışlardı. </st><st c="4312">Herhâlde bir yerlere gitmiş olsalar konuşulurdu. </st><st c="4361">En azından buzdolabı üzerinde magnetler olurdu. </st><st c="4409">Böyle bir alışkanlık vardı nedense; gidilen yerden magnetler alınıyor ve buzdolabının üzerinde sergileniyordu. </st><st c="4520">Bizimkinde Kapadokya ile Pamukkale’den başka bir de Prag vardı. </st><st c="4584">Prag’a giden ise abimdi.</st></p>
			<p><st c="4608">“Gitse bilirdin herhâlde.”</st></p>
			<p><st c="4635">“Vay be! </st><st c="4645">Hep böyle kimsenin beni tanımadığı uzak bir yere, dönüşü düşünmeden gitmek istemişimdir.”</st></p>
			<p><st c="4734">Bunu söyleyen Özgü ablaydı. </st><st c="4763">Niyeyse ondan bu yorumu –veya itirafı– duymak beni şaşırttı.</st></p>
			<p><st c="4823">“Neden ki?”</st></p>
			<p><st c="4835">Ati de benim gibi meraklanmış olmalıydı:</st></p>
			<p><st c="4876">“Sahi neden? </st><st c="4890">Birinden mi kaçıyorsun da tanınmayacağın bir yere gitmek istiyorsun?”</st></p>
			<p><st c="4959">“Aman Ati, neler geliyor aklına. </st><st c="4993">Yok, kaçmaktan filan değil tabii. </st><st c="5027">Ne bileyim işte... </st><st c="5046">Heyecanlı gelmiyor mu size de? </st><st c="5077">Kimseyi bilmediğin bir yerde olmak... </st><st c="5115">Her şeyin, herkesin yeni olması. </st><st c="5148">Keşfedecek bir sürü yer, tanışacak bir sürü insan...”</st></p>
			<p><st c="5201">“Bunu yapmak için çok uzağa, hele de öteki yarımküreye gitmeye gerek yok bence! </st><st c="5282">Otobüse atlayıp herhangi bir şehre gidebilirsiniz! </st><st c="5333">Böylece sizi özleyip görmek isteyen kafasına estiğinde yanınıza gelebilir!”</st></p>
			<p><st c="5408">Ece sinirli bir şekilde konuşmuştu. </st><st c="5445">Çok uzatmadan kaçıp gitti zaten. </st><st c="5478">Belli ki biz konu hakkında konuştukça onun üzüntüsü, öfkesi artıyordu.</st></p>
			<p><st c="5548">“Gidiyorum ben!” demesiyle birlikte Kaan da ayaklandı. </st><st c="5604">Yakın oturuyorlardı, birlikte çıktılar. </st><st c="5644">Kaan’ın çıkması planımı bozmuştu. </st><st c="5678">Kulüple ilgili yeni gündem oluşturamayacağım belliydi. </st><st c="5733">Hem sırası değildi. </st><st c="5753">Öte yandan... </st><st c="5767">Zeynep gitmeden, onunla son defa bir şeyler yapmalıydık. </st><st c="5824">Bu “son defa” düşüncesi canımı sıkmıştı. </st><st c="5865">Son, sadece ölüm söz konusu olduğunda gerçekten son olurdu.</st></p>
			<p><st c="5924">“Sonsuza kadar ayrılıyormuşuz gibi davranmayın. </st><st c="5973">Görüntülü konuşma yaparız.”</st></p>
			<p><st c="6000">Yaşça büyüklerin tecrübeyle pekiştirdikleri gerçekçi tarafları konuşmaya başladı:</st></p>
			<p><st c="6082">“O iş öyle olmaz güzelim. </st><st c="6109">İlk haftalar sürekli konuşursunuz. </st><st c="6144">Başlarda orada yaşadığın şeyler farklı gelir, eski arkadaşlarınla paylaşmak istersin. </st><st c="6230">Sonra alışmaya başlarsın, her şey sıradanlaşır, paylaşmaz olursun. </st><st c="6297">Orada yaşamaya iyice alışıp, yeni arkadaşlarınla bir şeyler paylaşmaya başladın mı da... </st><st c="6386">Burayı, buradakileri unutursun gider.”</st></p>
			<p><st c="6424">Deneyimli insanların ukalalıkları böyle durumlarda hiç çekilmiyormuş!</st></p>
			<p><st c="6494">“Sanmam. </st><st c="6504">Arkadaşlarımı unutacak değilim. </st><st c="6536">Hem daha kulüp tartışmaları sürecek. </st><st c="6573">Dâhil olmak için buraya gelmem gerekmez herhâlde. </st><st c="6623">İnternetten katılırım.”</st></p>
			<p><st c="6646">“Tabii ki!” Heyecanlanmıştım.</st></p>
			<p><st c="6676">Galiba hepimiz, Zeynep’in yokluğunu düşünüp, onu şimdiden özlemeye başlamıştık.</st></p>
		</div>
	<div id="charCountTotal" value="6756"></div></body>
</html>
