<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-21</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-21" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-24"><st c="0">10   </st><br /><st c="4">Bütün Zamanların Manifestosu</st></p>
			<p><span><br /></span></p>
			<p><span><st c="32">Nitimur in vetitum.</st></span></p>
			<p><st c="52">Duvarda gördüğüm bir yazının, manifestomuzun temelini oluşturacak cümle olacağını nereden bilebilirdim?</st></p>
			<p><st c="156">Ruhumu, zihnimi, bedenimi tazeleyen ve yepyeni keşifler yapmamı sağlayan tekne yolculuğundan sonra abimle eve dönüyorduk. </st><st c="279">Gece bizde kalacaktı, annem de bu yüzden onun sevdiği yemekleri yapmıştı. </st><st c="353">Tabii biz teknede tıka basa yediğimiz için annemin beklediği performansı gösterememiştik ve annem ne yazık ki biraz üzülmüştü.</st></p>
			<p><st c="479">Yemek faslından önce yürürken, duvardaki bir yazı dikkatimi çekti: </st><span><st c="547">Nitimur in vetitum.</st></span><st c="566"> Genellikle yürürken duvarlardaki yazılara bakarım. </st><st c="618">Sadece bina duvarları değil, tuvalet duvarları ve kapıları da yazılarla dolu olur. </st><st c="701">Okulda özellikle. </st><st c="719">İnsanlar birbirleriyle tuvalet kapılarının veya sıraların üzerine yazılar yazarak sohbet edip tartışır, hatta bazen birbirlerine laf sokarlar. </st><st c="862">Ben hiçbir yere bir şey yazmadım şimdiye kadar ama yazılanları okumayı hep eğlenceli buldum. </st><st c="955">Bu da insanlarla iletişim kurmanın bir yolu. </st><st c="1000">Aslında iletişim kurmaktan çok, bir tarafın kendini ifade etmek için kullandığı bir yöntem.</st></p>
			<p><st c="1091">Gelgelelim, bu duvar yazısı bilmediğim bir dildeydi. </st><st c="1145">Latince imiş. </st><st c="1159">Abim anlamını bildiğini söyledi ve açıkladı:</st></p>
			<p><st c="1203">“</st><span><st c="1205">Vetitum</st></span><st c="1212">, yasaklanmış olan demek. </st><span><st c="1238">Nitimur</st></span><st c="1245"> ise bir konuda gayret göstermek, bir amaç uğruna çabalamak anlamını taşıyor. </st><span><st c="1323">Nitimur in vetitum</st></span><st c="1341"> cümlesini, ‘yasaklanana ulaşmayı amaçlarız’ gibi çevirebiliriz.”</st></p>
			<p><st c="1406">Nasıl olurdu? </st><st c="1421">Serdar nasıl Latince biliyor olabilirdi? </st><st c="1462">Bu mutlaka bir slogan ya da popüler bir film repliği olmalıydı!</st></p>
			<p><st c="1525">“Sen nereden biliyorsun bunu?”</st></p>
			<p><st c="1556">“Nietzsche’nin bir kitabından. </st><st c="1588">Bu cümleyi alıntılamıştı.”</st></p>
			<p><st c="1614">“Yaa...”</st></p>
			<p><st c="1623">Sonrasını tahmin edin bakalım! </st><st c="1655">Kitaplar okundu, tartışmalar yapıldı, manifesto yaratma süreci başlatıldı. </st></p>
			<p><st c="1730">Kulüpte toplandığımızda hararetli bir konuşmanın ortasında bulmuştuk kendimizi.</st></p>
			<p><st c="1809">“Yasaklanmış olan derken ne kastediyoruz?”</st></p>
			<p><st c="1852">“Gizlenmiş olan. </st><st c="1870">Gerçeğin arkasındaki gerçek, hakikatin kendisi.”</st></p>
			<p><st c="1918">“Hmm.”</st></p>
			<p><st c="1925">Dört bir yanımızda düşünme efektleri vardı. </st><st c="1970">Kimimiz, “Haa, anladım!” diye tepki veriyor, kimimiz arada anlamayıp “Nasıl yani?” diye soruyorduk; zaten ağırlıkla soru soruyorduk.</st></p>
			<p><st c="2102">“Aslında her şeye bir toplantıda karar vermesek de şöyle birkaç gün kamp yapsak keşke.”</st></p>
			<p><st c="2190">“Bir sayfalık manifesto yazmak için mi? </st><st c="2231">Sözleşmeyi iki dakikada halletmiştik.”</st></p>
			<p><st c="2269">“İki dakikada hallettiğimiz için çöp oldu işte.”</st></p>
			<p><st c="2318">“Sebebi bu değil ki!” </st></p>
			<p><st c="2341">“Önemli olan ayırdığımız zaman değil, gösterdiğimiz özen.”</st></p>
			<p><st c="2399">“Aklıma bir fikir geldi. </st><st c="2425">Hepimiz ayrı ayrı çalışalım. </st><st c="2454">Manifesto üzerine düşünelim, bir taslak oluşturalım. </st><st c="2507">Bir sonraki görüşmemizde de elimizdekileri birleştiririz.”</st></p>
			<p><st c="2565">“Evet, en mantıklısı bu. </st><st c="2591">Hem böylece herkesin düşüncelerine, önerilerine eşit oranda dikkat etmiş oluruz.”</st></p>
			<p><st c="2672">“Evet, mesela ben bu eşitlik meselesine değinmek istiyorum.”</st></p>
			<p><st c="2733">Böylece evlerimize dağıldık. </st><st c="2763">Ben yazdığım taslakta eşitliğe vurgu yapmıştım gerçekten. </st><st c="2821">Daha evvel kendi kendime tartıştıklarımı tekrar kaleme almıştım. </st><st c="2886">Kadın-erkek, zengin-fakir, güçlü-güçsüz, iyi-kötü karşıtlıklarından başlayıp, eşitliğe ve dengeye övgüyle bitirmiştim. </st><st c="3005">Çok eksik ve bağlantılarında sorun olan bir yazıydı, kabul ediyorum ama elimden bu kadarı gelmişti. </st><st c="3105">Neyse ki arkadaşlarım gözden geçireceklerdi. </st><st c="3150">Birbirimizin bakış açılarından faydalanmalıydık ne de olsa.</st></p>
			<p><st c="3209">Zeynep değişim meselesine yoğunlaşmıştı. </st><st c="3251">Hayattaki değişimler, felsefenin geçirdiği dönüşüm, kulübün neden değişmesi gerektiği... </st><st c="3340">Kendi hayatındaki olası değişiklikleri de yazmıştı. </st><st c="3392">Manifestodan çok itiraf gibi olmuştu o kısım. </st><st c="3438">En sonda kulüpten neden kopmayacağını açıklayan kişisel bir not bile bulunuyordu.</st></p>
			<p><st c="3519">Soner, özgürlük ve bireysellik vurgusu yapmıştı tabii ki. </st><st c="3578">Yine hepimiz kişiliğimizi, ilgi alanlarımızı kâğıda dökmüştük. </st><st c="3641">Kimse kendisi olmaktan kaçmıyordu. </st><st c="3676">Herkes kendini ortaya koyarak daha samimi ve ‘gerçek’ bir alan oluşturuyordu.</st></p>
			<p><st c="3753">Kısa zamana sığdırdığımız yoğun tartışmaların sonunda maddeler hâlinde bir manifesto yazdık. </st><st c="3847">Manifesto yazma fikri benden çıktığı için, yazdıklarımızın üzerinden geçme işi bana kalmıştı. </st><st c="3941">Aslında fikrin sahibi Dora’ydı ama bu sıralar Özgü ablayla bir karma sergi hazırlığındaydılar. </st><st c="4036">Yaz aylarında çok karma sergi açılırmış, bu yüzden sanatçılar harıl harıl çalışıyorlarmış. </st><st c="4127">Yaptıkları bizim kulüpte yaptığımız şeye benziyordu aslında; herkes kendi karakterine uygun şekilde, kendi yeteneğine göre bir şeyler üretiyor ve sonunda ortak bir çalışma çıkıyordu. </st><st c="4310">Aramızdaki fark, onların eserlerinin altında imzalarının bulunmasıydı. </st><st c="4381">Bizimkisinde ise, kimin ne düşünüp yazdığı bir şekilde anlaşılsa da, tek tek imzalarımız olmadığı için, ortaya “kolektif” bir şey çıkmış oluyordu. </st><st c="4528">Yani ortak bir metnin altında hepimizin imzası vardı.</st></p>
			<p><st c="4581">Temize çektiğim kulüp manifestomuzun son hâli şöyle:</st></p>
			<p><br /></p>
			<p><span><st c="4634">Tartışmacılar Kulübü Manifestosu</st></span></p>
			<p><span><st c="4667">Dünyada olan biteni görüyor, inceliyor, anlamaya çalışıyoruz. </st><st c="4730">İnsanların hataları, yanlışları elbette olabilir, olmalı da; fakat hayatlarımızı kötüleştiren sorunların kaynağını bulup, bunları en aza indirmemiz gerektiğini düşünüyoruz. </st><st c="4903">Rahatsız olduğumuz konular var ve bunları ortadan kaldırmanın yolu, dünyayı değiştirmekten geçiyor.</st></span></p>
			<p><span><st c="5002">Dünyanın değişmesi kulağa abartılı mı geliyor? </st><st c="5050">Bizce değil! </st><st c="5063">Çünkü dünya zaten değişiyor, devamlı dönüşüyor. </st><st c="5111">Bu değişime yön vermek bizim elimizde. </st><st c="5150">Biz kimiz peki? </st><st c="5166">İnsanlar, çocuklar, gençler; düşünen, üreten, zamanını kafasını çalıştırarak geçiren filozof çocuklar!</st></span></p>
			<p><span><st c="5268">Biz yaşadığımız dünyanın taşıdığı potansiyelin farkındayız. </st><st c="5329">Daha iyi bir dünyayı birlikte kurmak varken, neden içinde yaşadığımız dünyanın kötülüklerine, çirkinliklerine, yanlışlarına göz yumalım? </st><st c="5466">Olduğu kadarına razı olmak yerine, olması gerekeni birlikte kurmayı tercih ederiz. </st><st c="5549">Bunun için, iyinin ve kötünün ötesindeki hakikate, gizli kalmış bütün güzelliklere erişeceğiz! </st><st c="5644">Zor mu? </st><st c="5652">Olsun! </st><st c="5659">Dünya tarihi, zor olanı başarmanın mümkün olduğunu gösteren örneklerle dolu!</st></span></p>
			<p><span><st c="5735">Daha özgür, adil, barışçıl bir dünya kurmak için birlikte düşünüp fikir üretmeliyiz. </st><st c="5821">Amacımız dünyayı güzelleştirmek ise, öncelikle hepimiz farklılıklarımızın, bizi birbirimizden ayıran özelliklerin ve özgün yeteneklerimizin farkına varmalıyız. </st><st c="5981">Kim olduğumuzu bulmak için, kendimizi tanıyıp keşfetmek için göstereceğimiz çaba, bizi hem birbirimize, hem de tüm insanlığa yakınlaştıracaktır. </st><st c="6126">Kendini bilen insan, başkalarını tanımaya başlar ve bütün dünyanın, doğanın, tarihin keşfi ancak bu şekilde anlam kazanır.</st></span></p>
			<p><span><st c="6248">Bunu neden felsefe yaparak gerçekleştirmeye çalıştığımızı sormak mümkün. </st><st c="6322">Felsefenin, düşüncenin ve sorgulamanın sanatı olduğunu biliyoruz. </st><st c="6388">Felsefe, yaşadığımız ânı, mekânı ve ardından bütün dünyayı anlayıp yorumlamaktan geçer. </st><st c="6476">Ancak felsefe yaparak dünyayı kavrayabilir, yorumlarımızla değişime yön verebiliriz.</st></span></p>
			<p><span><st c="6560">Dünyayı değiştirmek, onun sahip olduğu potansiyeli anlamlandırmaktan geçer. </st><st c="6637">Anlam, hayatın özüdür!</st></span></p>
			<p><span><st c="6659">Geçmişten aldığımız ilhamla yaşadığımız evreni sorgulayarak, daha güzel bir geleceğin hayalini kurabiliriz. </st><st c="6768">Hayal kurmak özgürleştirir!</st></span></p>
			<p><span><st c="6795">Gerçeğin ötesinde gibi görünen, hiç olmayacağını sandığımız her hayal, gerçekten daha gerçek olma potansiyeli taşır. </st><st c="6913">Yapılması gereken, inancımızı korumak ve umudumuzu kaybetmeden daha fazla üretmek için çalışıp çabalamaktır.</st></span></p>
			<p><span><st c="7021">Nitimur in vetitum! </st><st c="7042">Yasaklanana ulaşmayı amaçlarız!</st></span></p>
			<p><span><st c="7073">Çünkü bugünkü yasaklar, gerçekleşmesi imkânsız gözüken hayaller, yarın hayatın yeni gerçekleri, herkesi mutlu eden kuralları hâline gelebilirler. </st><st c="7220">Sürekli değişen ve dönüşen dünyada, hayatlarımızı arzu ettiğimiz gibi değiştirip güzelleştirmek bizim elimizde. </st><st c="7332">Sevgi, barış, özgürlük, eşitlik ve adaletle kurulmuş bir dünya kulağa “ütopik” geliyor, değil mi? </st><st c="7430">Bütün bu kavramların içerdiği anlamlar kaybolup gitmiş gibi... </st><st c="7493">Onlara gerçek anlamlarını kazandırmak, bizden başka kimin elinde olabilir? </st><st c="7568">Ancak düşünen ve üreten biz Tartışmacılar, kelimelere anlamlarını geri kazandırabilir ve henüz var olmayan o yeri, ‘ütopya’yı yaratabiliriz!</st></span></p>
			<p><span><st c="7708">Başka bir dünya mümkün!</st></span></p>
			<p><span><st c="7732">Bunun için yapılabilecek şeyleri gelin, hep beraber keşfedelim. </st><st c="7797">Nasıl olacağını sorduğunuzu duyar gibiyiz. </st><st c="7840">Nasıl olacak? </st><st c="7854">Okuyarak, yazarak, yaşayarak, yaşadığımız dünyayı anlayarak, düşünerek ve fikir üreterek...</st></span></p>
			<p><span><st c="7945">Bilgi güçtür. </st><st c="7960">Hayal gücü ile yoğrulan düşünce ise, mümkün olan dünyaların en iyisine açılan kapının anahtarı. </st><st c="8056">Gelin, kilitleri açalım! </st><st c="8081">Güzelliğe yürüyelim! </st><st c="8102">Birlikte özgürleşelim! </st><st c="8125">Çünkü ancak özgürleşmeyi </st></span><span><st c="8150">arzu edersek, hayalini kurduğumuz hayatı yaratabiliriz. </st></span></p>
			<p><span><st c="8206">Yaratıcılık ve özgürlükle, hep birlikte, yaratmaya ve özgürleşmeye!</st></span></p>
			<p><span><br /></span></p>
			<p><span><st c="8273">Felsefe ve Sanat Atölyesi</st></span></p>
			<p><span><br /></span></p>
			<p><span><st c="8299">Tartışmacılar: Barış,  Sevim,  Kaan,  Ece,  Ali,  Soner,  Esra  </st></span></p>
			<p><span><st c="8357">Sanatçı dostları: Özgü,  Ati </st></span></p>
			<p><br /></p>
			<p><st c="8385">Yaptığımız çılgınlık gibi geliyordu. </st></p>
			<p><st c="8422">En başından beri böyle değil miydi? </st><st c="8458">Kitap okumanın boş zaman geçirme eylemi olarak görüldüğü bir yerde, kitap okumayı kendimize görev edinmiştik. </st><st c="8568">Kimsenin üzerinde durmadığı konuları düşünüp tartışmıştık. </st><st c="8627">Evrenin büyüklüğüne, doğadaki diğer canlılara kafa yormuş; cansız varlıkların ruhu olup olmadığını düşünürken, ruhu olan insanların ettiği kötülükleri görmezden gelememiştik. </st></p>
			<p><st c="8802">Yaşadığımız dünya bize ait değil; biz dünyanın üzerindeki küçücük insanlarız sadece, bunu biliyoruz. </st><st c="8903">Fakat bu dünyada yaşadığımız sürece, dünyada yaşanan her şeyden sorumluyuz. </st><st c="8979">Herkes gibi, herkes kadar. </st><st c="9006">Bu yüzden en iyisini istemek ve bunun için uğraşmak bizim işimiz. </st></p>
			<p><st c="9072">Tabii bir manifesto yazıp oturacak değildik. </st><st c="9117">Ufak bir işbölümü yapmıştık bile. </st><st c="9151">Ayla ablanın yaşadıklarını öğrenmek üzere Esra ile ben Candan teyzeye gidecektik. </st><st c="9233">Kaan ile Sevim, okulda karşılaştığımız problemlerle başlamamız gerektiğini düşündüklerinden, diğer arkadaşlarımız ve bazı öğretmenlerimizle iletişim kuracaklardı. </st><st c="9396">Dersler ve sınavlara yönelik bir yapılacaklar listesi hazırlamışlardı bile! </st><st c="9472">(Sevim, organizasyon meselelerinde bir numaradır ne de olsa!) </st></p>
			<p><st c="9534">Zeynep ise uzun yolculuğunu internet üzerinde yapmaya başlamıştı. </st><st c="9600">Dünyanın başka yerlerinde, çocukların kurduğu benzer kulüpler olup olmadığını araştırıyorlardı Soner ile beraber. </st></p>
			<p><st c="9714">Ali ile Ece mi? </st><st c="9730">Felsefedeki çağdaş tartışmalar üzerine Beren abladan yeni bir okuma listesi istemişler çoktan. </st><st c="9825">Hiçbirimiz boş durmuyoruz yani. </st><st c="9857">Şimdilik anlatacaklarım bu kadar. </st><st c="9891">Esra’yı bekletmeyeyim. </st><st c="9914">Daha yapacak çok işimiz var! </st></p>
			<p><br /></p>
			<p><span><st c="9943">Barış Yılmaz</st></span></p>
			<p><span><st c="9955">Bizim en güzel yazımız, gelecek yaz...</st></span> </p>
		</div>
	<div id="charCountTotal" value="9994"></div></body>
</html>
