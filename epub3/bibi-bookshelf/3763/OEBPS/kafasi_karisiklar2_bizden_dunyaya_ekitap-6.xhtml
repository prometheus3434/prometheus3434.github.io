<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-6</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-6" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-7"><st c="0">5   </st><br /><st c="3">Ruhsuz, Hareketli Bir Zorunluluk</st></p>
			<p><br /></p>
			<p><st c="35">Yerçekimsiz ortamda savrulduğum rüyalarımın yerini, uçsuz bucaksız bir düzlemde hareketsiz oturduğum rüyalar almıştı. </st><st c="154">Son zamanlarda çölde geçen birkaç filmi, tesadüfen peş peşe izlemiştim. </st><st c="226">Belki bunun etkisi olabilirdi. </st><st c="257">Rüya görmeme gerek kalmıyordu aslında; gözlerimi kapadığım anda uçsuz bucaksız, dümdüz, kurak bir çölün ortasında tek başıma görüyordum kendimi. </st><st c="402">Bazen hareketsiz duran Sevim’i üçüncü bir kişi gibi dışarıdan izliyor, bazense kumların üzerinde bizzat oturduğumu hissediyordum. </st><st c="532">Kum gibi sayılmazdı gerçi, beton sertliğindeydi. </st><st c="581">Çölün kumu böyle demek ki, diye düşünüyordum.</st></p>
			<p><st c="626">Gördüklerimi Zeynep’e anlattım, uzay boşluğundan dünya yüzeyine terfi ederken neler hissettiğimden bahsettim. </st><st c="737">Gülümsedi bana.</st></p>
			<p><st c="752">“Çok normal. </st><st c="766">Evrenin oluşmasıyla ilgili şeyler düşünüp dururken başka nasıl rüyalar görecektin ki?” Ekledi sonra: “Hem bence güzel olmalı. </st><st c="892">Ben hiç hatırlamıyorum rüyalarımı.”</st></p>
			<p><st c="927">Ben hatırlıyordum. </st><st c="947">Hatta hatırlamakla kalmıyor, uyandığımda da hissetmeye devam ediyordum. </st><st c="1019">Susuzluk çekiyorsam, susamış hâlde uyanıyordum; ayaklarım sıcak kumların içerisinde kayboluyorsa, yatağın yanındaki kalorifere değmiş de yanıyordu mesela. </st><st c="1174">Fiziksel ortamda yaşadığımı rüyama geçiriyor, rüyamda hissettiğimi hayatımda sürdürüyordum. </st></p>
			<p><st c="1266">Ama bütün bu süreçte bana ilginç gelen şey, uçuşup savrulduğum rüyaların yerini sabit durduğum rüyaların almasıydı. </st><st c="1382">Zeynep’in bunun için de yorumu vardı:</st></p>
			<p><st c="1419">“Kafanda dolanıp duran düşünceler durulmuştur belki. </st><st c="1473">Daha sakin, daha kararlı olmaya başlamışsındır.”</st></p>
			<p><st c="1521">Sakin olmak... </st><st c="1537">Sakinlik hareketsizliğe yakın sayılır mıydı? </st><st c="1582">Eylemsiz olan bir maddenin içindeki parçacıkların fokur fokur kaynayan kabarcıklar gibi olmadıklarını nasıl bilebilirdik? </st><st c="1704">Bir şeyin dış özellikleriyle iç yapısı arasında farklılıklar olması mümkündü. </st><st c="1782">Madde atomlardan oluşuyordu, bunu biliyoruz. </st><st c="1827">Bu atomlar neye göre bir arada bulunuyorlardı peki? </st><st c="1879">Atomlardan birindeki elektronun çıkıp gitmesiyle, madde bir başka madde hâline gelmiyor muydu? </st></p>
			<p><st c="1974">Bilimle felsefe arasında geziniyordum yine.</st></p>
			<p><st c="2017">Empedokles’in hayvan ve insanlarda benzer ruhlar bulunduğuna inandığından bahsetmiştim ya, ruh ve duygular üzerine o kadar düşünmüş olmalı ki materyalist sayılmasına rağmen, materyalist sayılmayacak fikirleri var. </st><st c="2232">Maddedeki parçacıkların sevgi veya nefrete bağlı olarak bir araya geldiklerini veya ayrıldıklarını düşünüyor mesela. </st><st c="2349">Atomların hisleri olduğunu düşünmek oldukça enteresan.</st></p>
			<p><st c="2403">Maddeci filozoflardan bir başkası olan Anaksagoras sevgi ile nefretin yerine zihin ve amacı koyuyor. </st><st c="2505">Ona göre maddeler </st><span><st c="2523">‘nous’</st></span><st c="2529"> ismini verdiği bir şeyden meydana geliyor. </st><st c="2573">Nous’tan oluşan evrenin ise bir amacı olduğunu düşünüyor. </st></p>
			<p><st c="2631">Demokritos da bu düşünceyi ilerletiyor. </st><st c="2671">Evrenin sonsuz boşluktaki sonsuz sayıdaki atomlardan oluştuğunu, bu atomların farklı biçimlerde birleşmesiyle farklı maddelerin meydana geldiğini iddia ediyor. </st><st c="2831">Bugün, doğa bilimlerinde hâlâ atom altı parçacıkların dizilişiyle elementlerin birbirlerinden farklı özellikler gösterdiğini biliyoruz. </st><a id="_idTextAnchor000"></a><st c="2967">Yani aslında İlk Çağ materyalisti Demokritos, günümüz biliminin temelini atıyor bir noktada. </st></p>
			<p><st c="3060">Aynı zamanda Demokritos, kendisinden önceki düşünürlerden farklı olarak ilk defa evrende bir amaç olmadığını söylüyor. </st><st c="3179">Sadece ‘ruhsuz, hareketli bir zorunluluk’ olduğunu iddia ediyor. </st><st c="3244">Bu düşünceye göre amaçsız, mekanik, ruhsuz olan bu evrende, amaçları ve duyguları olan canlıların yaşaması çok garip değil mi?</st></p>
			<p><st c="3370">Bence evreni oluşturan sonsuz parçacığın sürekli hareket hâlinde oluşu, benim sakin hâlimin altında, zihnimdeki fikirlerin coşkuyla kıpraşması gibi tıpkı. </st><st c="3526">Aslında kendimi evrene benzeterek pek çok filozofun düşüncesine sahip çıkıyordum. </st><st c="3608">İnsan önce kendini, sonra çevresini keşfetmeye gayret ediyordu, evreni anladıkça da kendini daha iyi anlıyordu. </st><st c="3720">Bu böyle karşılıklı sürüp giden bir durumdu sanki.</st></p>
			<p><st c="3770">Bir an hep beynimin içini düşündüğümü, orada da maddesel bir gerçek olduğunu fark ettim. </st><st c="3860">Ruhum ne âlemdeydi peki? </st><st c="3885">Neye benzerdi? </st><st c="3900">O da atomlardan meydana gelmiş olabilir miydi? </st></p>
			<p><st c="3947">“Sence bedenimizin içinde ruhumuz mu var?”</st></p>
			<p><st c="3989">Zeynep esprili günündeydi:</st></p>
			<p><st c="4016">“Doku ve organlarımız var. </st><st c="4044">Akciğer, böbrek, mide...”</st></p>
			<p><st c="4069">“Ya Zeynep, dalga geçme!”</st></p>
			<p><st c="4095">“Nereden geldi ki aklına şimdi?”</st></p>
			<p><st c="4128">“Maddenin içini düşününce hep fiziksel parçacıklar hayal ettiğimi fark ettim. </st><st c="4207">Kendimi de madde gibi düşünüyorum, o zaman cansız bir nesneden farkım kalmıyor.”</st></p>
			<p><st c="4287">Hemen cevap vermedi. </st><st c="4309">Söylediklerimi kafasında tartıyor gibiydi. </st><st c="4352">Bir müddet sonra düşünceli düşünceli konuştu:</st></p>
			<p><st c="4397">“Dediğine göre cansızlar ruhsuz, canlılar ruhlu oluyor. </st><st c="4454">Ağaçların da ruhu var mı sence?”</st></p>
			<p><st c="4486">Sağ olsun, konuşur konuşmaz kafamı karıştırmıştı. </st><st c="4537">Hiç karışık değildi ya!</st></p>
			<p><st c="4560">“Dur hemen ağaca geçme. </st><st c="4585">Önce bir kendi ruhumuzdan emin olalım.”</st></p>
			<p><st c="4624">“Emin değil misin?”</st></p>
			<p><st c="4644">“Bilmem.”</st></p>
			<p><st c="4654">“İnanmakla bilmek arasında bir şey bu aslında. </st><st c="4702">Görmediğin, dokunmadığın, duyularınla hissetmediğin bir şeyin var olduğuna inanabilirsin. </st><st c="4792">Peki, var olduğunu bilir misin? </st><st c="4824">Annen sana sarılmazsa, seni görmezse de annen yine seni sever mi? </st><st c="4890">Bu sevginin var olduğuna inanır mısın, yoksa o sevginin varlığını biliyor musundur?”</st></p>
			<p><st c="4974">Zeynep’in kafası fena çalışıyordu. </st><st c="5010">Öyle iyi örnekler vermişti ki, yeni sorular sormama gerek kalmamıştı. </st><st c="5080">‘Peki tamam, ruhum var işte benim, eminim!’ deyip konuyu kapayabilirdim artık. </st><st c="5159">Tabii ki bu kadar kolay olmadığını biliyordum. </st><st c="5206">Ama şimdilik tatmin olduğumu söyleyebilirim.</st></p>
			<p><st c="5250">“Başka soruya geçeyim mi?”</st></p>
			<p><st c="5277">“Sevim, niye bana öğretmeninmişim gibi davranıyorsun? </st><st c="5332">Sanki senin bilmediğin soruların cevapları bendeymiş gibi! </st><st c="5391">Alt tarafı bir konuda senden daha kararlı bir fikre sahibim. </st><st c="5452">Ki bence bu iyi bir şey değil. </st><st c="5483">Bir konuda ne kadar kesin fikrim olursa, soru sorup fikrimi geliştirmekten o kadar uzaklaşacağımı biliyorum.”</st></p>
			<p><st c="5592">Aslında ben de Zeynep gibi düşünüyordum ama bir şeye inanmanın, emin olmanın da insanı ne kadar rahatlattığının farkındaydım. </st><st c="5719">Sırf bu yüzden aklımdan geçen ne kadar soru varsa hepsini çözümleyip, bir müddet düşünmeden durabilirdim. </st><st c="5825">Rüyamdaki gibi... </st><st c="5843">Çölde oturur ve gökyüzünü izlerdim. </st><st c="5879">Gökyüzüyle ilgili sorular gelirdi sonra kesin aklıma. </st><st c="5933">Düşünmeden edemezdim!</st></p>
			<p><st c="5954">Bunu düşününce bir anda “Düşünmek yorucu” cümlesi çıktı ağzımdan.</st></p>
			<p><st c="6020">“Yeterince enerjimiz var. </st><st c="6047">Düşünerek harcayabiliriz.”</st></p>
			<p><st c="6073">Haklıydı. </st><st c="6084">Ama sanırım bugün enerjimi fiziksel olarak harcamayı tercih edecektim. </st><st c="6155">Harekete ihtiyacım vardı. </st><st c="6181">Evreninkine hiç benzemeyecekti benim hareketim. </st><st c="6229">Zorunsuz, tamamen benim isteğime bağlı olacaktı. </st><st c="6278">Ve ruhsuz değil, tersine, duyguyla, coşkuyla dolu olacaktı.</st></p>
			<p><st c="6337">Koşmak istiyordum, koşarak dünyadan uzaklaşmak. </st><st c="6386">Hızla ilerleyerek bu zamanın dışında bir yere atlamam mümkün müydü? </st><st c="6454">Kütlemi zamanın ötesine geçirmek için, ne kadar enerjiye ihtiyacım vardı?</st></p>
			<p><st c="6527">“Ben koşmaya gideceğim. </st><st c="6552">Gelir misin?”</st></p>
			<p><st c="6565">“Koşmak mı?”</st></p>
			<p><st c="6578">Zeynep şaşırmakta çok haklıydı. </st><st c="6611">Çünkü ben beden eğitimi derslerinden dahi kaytarıp, kitap okumaya çalışırdım. </st><st c="6689">Hareketle, sporla hiçbir zaman işim olmamıştı. </st><st c="6736">Sakin sakin yürümek ve yazdan yaza –olur da ablamlarla filan tatile gidersek– yüzmek dışında spor nedir bilmezdim. </st><st c="6851">Takla atmayı bile beceremez, kimse benimle dalga geçmesin diye basketbol maçlarına karışmazdım. </st><st c="6947">Zaten okula sonradan geldiğim için dalga geçilmek bir çeşit fobi olmuştu bende o sıralar.</st></p>
			<p><st c="7036">Sınıfa ilk geldiğim zamanları hatırlıyorum da... </st><st c="7086">O zamana kıyasla her şey bambaşka. </st><st c="7121">Ama yine de acımasız ve düşüncesiz olanlar var içimizde. </st><st c="7178">Ruhsuz olanlar. </st><st c="7194">Artık onlar benim için ruhsuzlardı. </st><st c="7230">Cansız nesneler gibi. </st></p>
			<p><st c="7252">“Vapura yetişeceğimiz zaman annemle koşturmamız haricinde hayatımda koşmadım, doğru. </st><st c="7337">Ama deneyeceğim.”</st></p>
			<p><st c="7354">Zeynep tatlı tatlı gülümseyip kirpiklerini kırpıştırdı. </st><st c="7411">Sinirlendiğinde ve mutlu olduğunda, ya da belki her duyguyu coşkuyla yaşadığında, bu kirpikler böyle hızlıca kırpışıyordu. </st><st c="7534">Sanırım biz şimdiye kadar mutluluk ve öfke anlarına şahit olmuştuk. </st><st c="7602">Belki diğerleri üzgün anlarını da biliyordur. </st><st c="7648">Aile sorunlarını ben hâlâ kulaktan duyma biliyordum çünkü. </st><st c="7707">Babasından ve onun yeni ailesinden genelde dalga geçer gibi bahsederdi. </st><st c="7779">Hiç ciddi ciddi üzerine konuşmamıştık. </st><st c="7818">Herhâlde çok üzüldüğünden, hep dalgasını geçmeye çalışıyor, konuyu önemsizleştiriyordu.</st></p>
			<p><st c="7905">İnsanın duygularının üstesinden gelme yöntemleri garipti. </st><st c="7964">Ya da bazen, başkalarının alışık olmadığımız yöntemleri garip gelirdi.</st></p>
			<p><st c="8034">“Sırf koşuşunu izlemek için gelirdim ama hâlim yok Sevim. </st><st c="8093">Eğer koşmaya kalkarsam, birkaç saniyenin sonunda durup eve dönerim. </st><st c="8161">Hatta eve yürümek yerine annemi arayıp beni almasını isteyebilirim.”</st></p>
			<p><st c="8229">Benim annem araba kullanmadığı gibi, çağırıp almasını istesem, düşüncesizliğim ve bencilliğim nedeniyle fırça çekerdi. </st><st c="8349">Bir an Zeynep’in tek çocuk oluşuna, annesine imrenmiştim. </st></p>
			<p><st c="8407">İmrenmemin yersiz olduğu arkadaşımla vedalaştıktan sonra sahile doğru yürümeye başladım. </st><st c="8496">Orada koşacaktım boylu boyunca. </st><st c="8528">Rüzgâr düşüncelerimi dağıtacaktı, düşüncelerimin kumunda oturacaktım. </st></p>
			<p><st c="8598">Yorgunluktan pilim bitene kadar koştum, koştum... </st><st c="8648">Attığım her adımda, daha kuvvetle yere basıyordum; buna rağmen her adımımda sanki biraz daha yükseğe sıçrıyor, uçmaya yaklaşıyordum. </st><st c="8781">Bedenim değil ama düşüncelerim uçuşuyor gibiydi. </st><st c="8830">Her hamlemde düşüncelerimin dağıldığını, havadaki parçacıklara karıştığını, evrenin kendisine ait parçalara dönüştüğünü hayal ettim. </st></p>
			<p><st c="8963">Spinoza’nın </st><span><st c="8975">töz</st></span><st c="8978">’ü, Leibniz’in </st><span><st c="8994">monad</st></span><st c="8999">’ı, Herakleitos’un </st><span><st c="9019">logos</st></span><st c="9024">’u, Demokritos’un </st><span><st c="9043">atom</st></span><st c="9047">’u... </st><st c="9054">Evreni oluşturan parçaların ismi ne olursa olsun, benim düşüncelerimi belirleyen evren, aynı zamanda düşüncelerimin dağılıp saçıldığı yerin ve zamanın ta kendisiydi. </st></p>
			<p><st c="9220">Ben, bedenim ve ruhumla içinde bulunduğum büyük ve yaşlı kainatın küçücük bir parçası Sevim; anlamı olmayan bir koşma eylemiyle hayatının anlamını arayan bir filozof çocuk. </st><st c="9393">Emin olduğum tek şey koşmaya bayıldığım. </st><st c="9434">Öylesine bayılıyorum ki hem de, yorgunluktan bayılmadan evvel, yavaşlamalıyım!</st></p>
		</div>
	<div id="charCountTotal" value="9512"></div></body>
</html>
