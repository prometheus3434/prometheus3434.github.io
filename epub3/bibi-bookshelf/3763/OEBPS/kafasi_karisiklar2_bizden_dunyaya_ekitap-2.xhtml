<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-2</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-2" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-3"><st c="0">1   </st><br /><st c="3">Yaşamak İçin Yemek</st></p>
			<p><br /></p>
			<p><st c="21">İştahsız insanlardan hoşlanmıyorum. </st><st c="58">Tabağındakiyle oynayan, çatalını bir türlü ağzına götüremeyenler yerine, önündekini iştahla silip süpüren insanlarla yemek yemeyi tercih ederim. </st><st c="203">Ama bugünkü hâlim, çatalıyla önündeki et parçalarını didik didik eden ve düşünceli düşünceli tabağa bakan hâlim, beni bile rahatsız ediyor. </st><st c="343">Daha çok rahatsız olduğum şeyse, tabağımdaki et parçaları. </st><st c="402">O hayvanın bir zamanlar canlı olduğu düşüncesini bir türlü aklımdan çıkaramıyorum. </st><st c="485">Sanırım gidip kusacağım!</st></p>
			<p><st c="509">“Şu tabağındakiyle oynamayı kes artık!”</st></p>
			<p><st c="549">Sofradan kalkmıştım bile. </st><st c="576">Annem söylenmeye başladığında, elimi ağzımla tutmuş, banyoya doğru koşturuyordum.</st></p>
			<p><st c="657">“Nereye gidiyorsun?”</st></p>
			<p><st c="678">Annemin sorusu öğürme sesleri arasına karıştı. </st><st c="726">Böyle bir giriş yapmak istemezdim ama durum tam olarak böyle. </st><st c="788">Ben hayvanları yeme fikrinden hoşlanmıyorum. </st><st c="833">Hayvan yememek konusundaki fikirlerini kendine saklamayan Beren ablamın bu konuda etkisi olduğu kesin. </st><st c="936">Annem de bunun farkında olmalı ki, yeğenine karşı tavır aldı sanki. </st><st c="1004">Beren abla da bize eskisi kadar sık uğramaz oldu.</st></p>
			<p><st c="1053">Ağzımı çalkalayıp geri döndüğümde annem suratını asmıştı. </st><st c="1112">Hatta suratını asmanın ötesinde, kaşlarını çatmıştı. </st><st c="1165">O kaşların çatılması işimin zor olduğu anlamına gelir. </st><st c="1220">Konuşmaz, cevap vermez, bakışlarıyla eziyet eder resmen. </st><st c="1277">Tabii göz göze gelirsek... </st><st c="1304">Yüzüme bile bakmama ihtimali de yüksek.</st></p>
			<p><st c="1343">“Anne, neden anlamıyorsun? </st><st c="1371">Yemek istemiyorum.”</st></p>
			<p><st c="1390">Cevap yok.</st></p>
			<p><st c="1401">“Anne?”</st></p>
			<p><st c="1409">“Ne var Sevim?”</st></p>
			<p><st c="1425">Bir anda bağırarak cevap vermesi, tamamen susup kalmasından iyidir. </st><st c="1494">Kendimi yumuşakça ifade edebilirsem, belki beni anlamasını sağlayabilirim.</st></p>
			<p><st c="1568">“Anneciğim, ellerine sağlık, eminim çok güzeldir ama... </st><st c="1625">Yiyemiyorum, olmuyor!”</st></p>
			<p><st c="1647">Bu defa Ferhat araya girdi. </st><st c="1676">Ufaklık bana bilgiçlik taslamaya başlamıştı.</st></p>
			<p><st c="1720">“Ne demek olmuyor? </st><st c="1740">Mis gibi yemeği bulmuş da beğenmiyorsun.” </st></p>
			<p><st c="1782">“Beğenmemekle ne ilgisi var?” </st></p>
			<p><st c="1812">Gerçekten beğenmemekle ilgisi yoktu. </st><st c="1849">Nasıl oluyor da anlamıyorlardı? </st><st c="1881">Daha geçen Kurban Bayramı’nda haftalarca ağladığımı nasıl unutmuşlardı? </st><st c="1953">Hem de hiç tanımadığım bir hayvan için... </st></p>
			<p><st c="1995">‘Tanımadığım hayvan’ tabiri garip elbette. </st><st c="2038">Açıklayayım: Hayatımda ilk defa gördüğüm, birlikte zaman geçirip sevmeye fırsatımın olmadığı bir inekten bahsediyorum. </st><st c="2157">Babam hayvanların kesileceği alana Leyla hariç hepimizi götürmüştü. </st><st c="2225">Leyla en küçüğümüz. </st><st c="2245">Yedi kardeşin beşi aynı evdeyiz, diğer ikisi evliler. </st></p>
			<p><st c="2299">Ferhat, Burak, Sevgi ve ben babam nereye gitse oraya giderdik. </st><st c="2362">Leyla ise genellikle annemle evde kalırdı. </st><st c="2405">Ne yazık ki kurban merasimlerine de hep birlikte gidiyorduk. </st><st c="2466">Adı üstünde: kurban. </st><st c="2487">Bunun nesi bayram olabilirdi? </st><st c="2517">Anlamıyordum! </st><st c="2531">Babam da beni anlamıyordu. </st><st c="2558">Hayvanların kesildikleri ânı zorla izletiyordu. </st><st c="2606">“Hayatın gerçekleri...” diyordu bir yandan. </st><st c="2650">Hayatın gerçeği... </st><st c="2669">Boğazından kanlar akan inekçiğin gözlerindeki acı dolu bakış mıydı hayatın gerçeği? </st><st c="2753">Rüyalarıma giriyor, aklımdan çıkmıyordu. </st></p>
			<p><st c="2794">Beren abla ise bunların et yeme meselesinin sadece bir yönü olduğunu söylüyordu. </st><st c="2875">Hatta ona göre hangi ortamda nasıl bir hayat sürdüğünü bilmediğimiz bir hayvanın etini yemektense, kurbanda kesilen eti yemek daha tercih edilirdi. </st><st c="3023">Asıl yenmemesi gereken etin, marketlerde ambalajlı satılanlar ve büyük yemek zincirlerinin menülerinde yer alanlar olduğunu söylerdi. </st><st c="3157">Hayvanların ticari amaçla çok kötü koşullar altında tutulması, kürk üretimi için canlı canlı kürklerinin çıkarılması, kozmetik sektörü için çoğunun üzerinde deneyler yapılması... </st><st c="3336">Aklıma gelmeyen nicesiyle ilgili bir belgesel izlememi önerdi bana: </st><span><st c="3404">Earthlings</st></span><st c="3414">.</st></p>
			<p><st c="3415">Henüz belgeseli izlemedim. </st><st c="3443">Fakat bana son derece ilginç gelen bir başka şeyden bahsedebilirim: Antik Çağ filozofları arasındaki maddeci/materyalist filozoflardan Empedokles ile ilgili bir yazı okuyordum geçenlerde. </st><st c="3631">Empedokles’in et yemediğini öğrendim. </st><st c="3669">Hatta metinde, “Pisagorcular gibi et yemediği” yazıyordu. </st><st c="3727">Merak edip araştırdım. </st><st c="3750">Pisagor ve onun öğretisini takip ettiği için Pisagorcular denen insanların et yememelerinin sebebi, ruhun ölümsüzlüğüne inançlarıymış. </st><st c="3885">Ruhun ölmediğine, bedenden bedene geçerek varlığını sürdürdüğüne inanan Pisagorculara göre, bedenden bedene geçen ruhlar, sadece insana değil hayvana da geçebilirmiş. </st><st c="4052">Bu yüzden, hayvan yemeyi reddediyorlar.</st></p>
			<p><st c="4091">İlk okuduğumda neredeyse komik gelmişti. </st><st c="4133">Fakat kurban kesilirken ineğin gözlerini gördüm ya! </st><st c="4185">En yakın arkadaşım gibi, kendisini kurtarmamı ister gibi bakan gözlerini... </st><st c="4261">Hangi çağda kim olursa olsun, bir şeyi düşünmüş, bir şeye inanmışlarsa; mutlaka bunun bir nedeni, bir anlamı var demek ki. </st></p>
			<p><st c="4384">Bütün bunları anneme veya kardeşlerime anlatmam imkânsız. </st><st c="4442">Vücudumun proteine ihtiyacı oluşundan başka şey söylemiyorlar. </st><st c="4505">Aslında bunu söyleyen annem. </st><st c="4534">Kardeşlerimden Burak daha acımasız çünkü. </st><st c="4576">“Hayvanlar yemek içindir!” gibi bir cümle kurması bir yana, bir tavuğu tavuk ile beslemenin ne kadar ‘eğlenceli’ olduğundan bahsedebiliyor:</st></p>
			<p><st c="4715">“Tavuğun kendi kardeşini yediğini düşünsene!” </st></p>
			<p><st c="4762">Cümlenin sonunda gülmeye başladığını görünce sinirleniyorum, dayanamayıp tepki göstermeye başlıyorum tabii:</st></p>
			<p><st c="4869">“Bu sana komik mi geliyor? </st><st c="4897">Başka bir canlı türü gelip seni kesse, artan kemiklerini, bedeninin bir kısmını bize yedirse bu da komik gelecek mi acaba?”</st></p>
			<p><st c="5020">Gülümsemesi donuyor suratında, sonra omuz silkiyor.</st></p>
			<p><st c="5072">“Bizden daha üstün bir tür yok ki, böyle bir şey olamaz.”</st></p>
			<p><st c="5130">Ferhat, ancak vahşi bir hayvanın bize saldırabileceği ihtimalinden bahsediyor. </st><st c="5210">Bir başka canlının besin maddesi olabiliriz ama kimse gelip bizi ‘kurban’ edemez, bu konuda herkes hemfikir. </st><st c="5319">Bense ‘üstünlük’ meselesine takılıyorum.</st></p>
			<p><st c="5359">Burak’ın dediği doğru mu gerçekten? </st><st c="5396">İnsandan daha üstün bir tür yok mu? </st><st c="5432">(Belki var ama henüz biz bilmiyoruz.) Ya da soruyu başka türlü sormalı: İnsan diğer türlerden üstün mü? </st><st c="5536">İlla türler arasında bir üstünlük durumu olmalı mı? </st></p>
			<p><st c="5588">Kulüptekilerle konuşmaya değer bir konu çıktı.</st></p>
			<p><st c="5634">Tartışmacılar Kulübü’nü hatırlarsınız: Birkaç arkadaş felsefe tartışmalarımız için kulüp kurmuş ve sözleşme hazırlamıştık hani... </st><st c="5765">Üzerinden zaman geçtikçe bu ‘sözleşme’ meselesini düşündük durduk. </st><st c="5832">Aslında yazılı bir metin hazırlamış olmamız bir noktadan sonra hepimize anlamsız gelmeye başladı. </st><st c="5930">Yani sırf düşünüp taşınacağız, fikirlerimizi paylaşacağız diye kulüp kurabiliriz, burası tamam. </st><st c="6026">Ama sözleşme yazmak çok saçma değil mi? </st><st c="6066">Hangimizin fikriydi hatırlamıyorum, benim fikrim bile olabilir. </st><st c="6130">Yine de artık saçma geldiği kesin. </st><st c="6165">Bir araya geldiğimizde bu konuyu yeniden gündeme getirmek iyi olacak bence.</st></p>
			<p><st c="6240">Hatırlarsanız sözleşme ‘tarafları’, yani kulübümüzün kurucu üyeleri; kulübün sosyal kelebeği Ece, oyun kurucusu Kaan, sorun çıkarma ve çözme uzmanı Barış, denge merkezi Zeynep ile anlatma-araştırma birimi başkanı ben olmak üzere beş kişiydik. </st><st c="6484">Fakat şimdi sayımız artıyor, yeni üyeler aramıza katılıyor: Ali ile Esra bunlardan ikisi. </st><st c="6574">Düşünsenize, sözleşmeyi güncellemediğimiz için ekibin birer parçası olan arkadaşlarımız hakkında iki kelime etmedik bile! </st><st c="6696">Dahası, onlar da sözleşmeyi okuyup geçtiler; ne itiraz ettiler, ne katkı sundular. </st><st c="6779">Bu bana tuhaf geldi doğrusu. </st><st c="6808">Kulübün çıkış noktasını tartışmayacaklarsa, neden aramızda olmak istesinler ki?</st></p>
			<p><st c="6887">Kulüpte kimin olduğunun önemli yanı, aslında sözleşmenin tek mantıklı kısmıyla ilgili: kulübün konusuyla. </st><st c="6994">Kulüp üyelerinin, yani tartışmacı çocukların ilgi alanları, konuşmak istedikleri konular kulübün içeriğini belirleyen şey sonuçta: Mesela ben doğadan, hayvanlardan, bitkilerden, yaratmaktan, yaratılmaktan, var olmaktan, yok olmaktan bahsetmek istiyorum. </st></p>
			<p><st c="7248">Kulübün konusuyla ilgili yapacaklarım bana kalmış. </st><st c="7299">Kurallarsa hepimizi ilgilendiriyor. </st><st c="7335">Ama tarafsız bir gözle okuduğumda bile hepsi gevezelik gibi geliyor şu an. </st><st c="7410">“Kulüp tek başına varlığını sürdürür.” diyerek geyik muhabbeti yapmışız. </st><st c="7483">İlk beş madde böyle en azından, 6. </st><st c="7518">Maddeye gelince... </st><st c="7537">İşte o önemli:</st></p>
			<p><br /></p>
			<p><span><st c="7551">6.	</st><st c="7555">Kulübün henüz ne yazık ki belli bir mekânı yoktur. </st><st c="7606">Toplantıları okulun bahçesinde, sınıfların köşelerinde, sokaklarda, herhangi birimizin evinde, belki tatilde bir deniz kenarında filan yapılabilir. </st></span></p>
			<p><br /></p>
			<p><st c="7754">Ben en başından beri toplantılarımız için bize ait özel bir yer olmasını hayal ediyorum. </st><st c="7843">Hatta daha bu okula gelmeden, Ecelerle tanışmadan önce, kulübün kendisi henüz bir hayalken bile onu hep mekânıyla düşündüm. </st><st c="7967">Sadece bize ait olan </st><span><st c="7988">‘o yer’</st></span><st c="7995">in hayaline dalmışken, gerçekten gözümün önünde duran kulüp kurallarının 9. </st><st c="8072">Maddesi de dikkatimi çekti bu arada:</st></p>
			<p><br /></p>
			<p><span><st c="8108">9.	</st><st c="8112">Kulüp içinde herkes eşittir mesela. </st><st c="8148">Altıncı üyeyi aldığımızda ne olacak onu hiç bilmiyoruz. </st><st c="8204">O gün gelince öğreniriz.</st></span></p>
			<p><br /></p>
			<p><st c="8228">Yeni üye alımıyla ilgili bir maddemiz varmış. </st><st c="8275">Güncel konumuz bu, ne de olsa. </st><st c="8306">Esra ve Ali’nin bu kuralları detaylı bir şekilde okuyup okumadığından emin olamıyorum açıkçası. </st><st c="8402">En iyisi sözleşme üzerine kafa patlatmak yerine, onu özetlemek belki de: </st></p>
			<p><st c="8475">“Okumak, düşünmek, araştırmak, öğrenmek için birlikteyiz ve kulüp üyeleri olarak, aramızda yapacağımız tartışmalarla fikirlerimizi geliştirmeyi amaçlıyoruz.” </st></p>
			<p><st c="8633">Evet, sanırım sözleşmenin özeti bu. </st><st c="8669">Bakalım diğer üyeler ne düşünecek...</st></p>
		</div>
	<div id="charCountTotal" value="8705"></div></body>
</html>
