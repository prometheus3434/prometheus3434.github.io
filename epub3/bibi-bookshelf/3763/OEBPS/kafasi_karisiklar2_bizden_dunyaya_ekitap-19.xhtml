<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-19</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-19" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-22"><st c="0">8   </st><br /><st c="3">Dünyayı Değiştirmek Üzerine</st></p>
			<p><br /></p>
			<p><st c="30">Atölyede kulübün geleceği üzerine konuşacağımız gün gelip çattı. </st><st c="96">Aslında kulübün geleceği demek doğru sayılmaz. </st><st c="143">Asıl olay, bizim gittiğimiz yönün değişip somutlaşmasıyla, kulübün farklı amaçlar edinme ihtimaliydi. </st><st c="245">Teoriden pratiğe, soyut düşüncelerden hayatın somut meselelerine yöneliyorduk. </st><st c="324">Sadece ben değil, hepimiz büyüyorduk ve her geçen gün, biraz daha sonuca odaklanan, süreçten keyif duysa da kendine hedef koyup, bir yere ulaşmaya çalışan insanlar oluyorduk.</st></p>
			<p><st c="498">İçinde yaşadığımız dünya mıydı bunun sebebi? </st><st c="544">Yani hayatımız, bizi şekillendiriyor olabilir miydi? </st><st c="597">Örnek vermem gerekirse, sınav olmasa çoğu derse hiç çalışmayacağımı biliyorum. </st><st c="676">Sonunda varmam gereken bir nokta olduğu için, süreç içerisinde bir eylemde bulunuyorum. </st><st c="764">Kulüp en başından beri, varlığının nedeni kendisi olan bir oluşumdu. </st><st c="833">Sonunda bir yere varmayacağımızı bildiğimiz, sorularımıza yanıt vermektense soru sormayı öğrenmeyi hedeflediğimiz, hedefi varlığıyla aynı olan bir şeydi.</st></p>
			<p><st c="986">“Ne değişti?”</st></p>
			<p><st c="1000">Soruyu soran Esra’ydı. </st><st c="1024">Kaan henüz gelmediğine göre, bu soruya cevap vermeye en uygun kişi de bendim. </st><st c="1102">Çünkü geçen seferki konuşmada Kaan’a destek vermiş, Esra’yı ise karşıma almıştım.</st></p>
			<p><st c="1183">“Henüz bir şey değişmedi. </st><st c="1210">Ama değiştireceğiz.”</st></p>
			<p><st c="1230">“Neden?”</st></p>
			<p><st c="1239">Ati’nin Marx’tan alıntıladığı cümleyi kurmaya çalıştım. </st><st c="1296">Alıntının alıntısını yaparken kendi yorumumu katmıştım:</st></p>
			<p><st c="1351">“Çünkü yüzyıllar boyunca filozoflar dünyayı yorumlamakla yetinmişlerdi ama daha sonra, içlerinde dünyayı değiştirmeye çalışanlar da oldu.”</st></p>
			<p><st c="1490">“Koca koca laflar edince felsefe yapmış oluyorsun, değil mi?”</st></p>
			<p><st c="1552">Esra saldırıya geçmişti bile. </st><st c="1583">Neyse ki Kaan kapıda gözüktü. </st><st c="1613">En azından savaşta yalnız olmayacaktım.</st></p>
			<p><st c="1652">Bu arada Kaan da yalnız değildi. </st><st c="1686">Yaşlı, sakallı, garip bir adamla girdiler içeri.</st></p>
			<p><st c="1734">“Merhaba arkadaşlar.”</st></p>
			<p><st c="1756">“Hoş geldiniz.”</st></p>
			<p><st c="1772">“Bu, Garip abi.”</st></p>
			<p><st c="1789">“Aaa, bahsetmiştin!”</st></p>
			<p><st c="1810">“Merhaba Garip abi.”</st></p>
			<p><st c="1831">“İsminiz gerçekten Garip mi?”</st></p>
			<p><st c="1861">“Memnun oldum abi, ben de Özgü.”</st></p>
			<p><st c="1894">Tanışma faslı, el sıkışmalar, selamlaşmalar...</st></p>
			<p><st c="1941">Garip, Kaan’ın okuldan kaçma macerası sırasında tanıştığı evsiz, yalnız bir adamdı. </st><st c="2026">Kısa süren ilk sohbetlerinin üstünden uzun zaman geçmişti. </st><st c="2085">Sonra tekrar karşılaşıp daha uzun sohbetler de etmişlerdi. </st><st c="2144">Kaan ne zamandır bizi tanıştırmak istiyordu ama hiç denk gelememiştik. </st><st c="2215">Birkaç kere Garip abinin takıldığı parka gitmiş ama onu bulamamıştık. </st><st c="2285">Kaan herhâlde bu yüzden yöntem değiştirmiş ve onu bizim yanımıza getirmişti.</st></p>
			<p><st c="2361">“Kısmet bugüneymiş.”</st></p>
			<p><st c="2382">Yorumu yapan Beren ablaydı. </st><st c="2411">Bugün eksiğimiz yok, fazlamız vardı. </st><st c="2448">Tam kadronun ötesindeydik. </st><st c="2475">Gerçi Dora aramızda değildi. </st><st c="2504">Her ne kadar kulüple ilgisi olmasa da, manifesto yazma fikrini kafama soktuğu için artık benim gözümde Dora’nın kulüple doğrudan bağı vardı. </st><st c="2645">Böylece tanışma merasiminin yarattığı boşluktan yararlanıp, kafamdan geçeni araya sıkıştırdım hemen:</st></p>
			<p><st c="2745">“Arkadaşlar, bence kulüpte yapacağımız değişikliklerle birlikte bir manifesto yazmamız lazım.”</st></p>
			<p><st c="2840">“Daha yapacağımız değişikliklere karar vermedik ama.”</st></p>
			<p><st c="2894">“Hatta değişiklik yapacağımıza da karar vermedik.”</st></p>
			<p><st c="2945">Esra’nın tutuculuğuna şaşırmamak elde değildi. </st><st c="2993">Gerçi bunun tutuculuk olmadığını biliyordum. </st><st c="3038">Sadece ikna olmak için sağlam ve gerçekçi dayanaklar görmek istiyordu.</st></p>
			<p><st c="3108">“Değişiklik fikri olan başlasın o zaman konuşmaya.”</st></p>
			<p><st c="3160">Akıllı Ece, topu çaktırmadan Kaan’a atmıştı. </st><st c="3206">Ece, Esra, Sevim ve benim gözlerimiz Kaan’ın üzerinde olduğu için, diğerleri de bakışlarını ona çevirdi. </st><st c="3311">Garip abi bu durumu fark edince gülmeye başladı.</st></p>
			<p><st c="3359">“Geç geldiğin için, yükü senin üzerine yıkıyorlar belli ki.”</st></p>
			<p><st c="3420">“Yok Garip abi, ondan değil. </st><st c="3450">Kaan geçenlerde bir konuda fikrini söyledi de... </st><st c="3499">Tartışmaya ancak bugün fırsatımız oldu. </st><st c="3539">O yüzden o anlatmaya başlasın dedik.”</st></p>
			<p><st c="3576">“Evet, mesela ben neden bahsettiğinizi hiç bilmiyorum. </st><st c="3632">Ben gidiyorum diye kulübe son mu vereceksiniz yoksa?”</st></p>
			<p><st c="3685">Zeynep kendince espri yapmıştı ama gideceğini hatırlatması bize pek komik gelmemişti. </st></p>
			<p><st c="3772">“Tamam ya, bir şey demedim!” dedi ama böylece tekrar bir şey demiş oldu. </st><st c="3845">Ortamın gerginleştiğini hisseden Kaan, konuşmaya koyuldu. </st><st c="3903">Normalde böyle anlarda durumu toparlayıp herkesin yüzünü güldürmenin bir yolunu bulan Zeynep olurdu ama şimdilerde gerginliği, mutsuzluğu yaratan kendisiydi.</st></p>
			<p><st c="4060">“Biz kulüp olarak neredeyse iki senedir birlikteyiz. </st><st c="4114">İçimizden bazıları daha uzun süredir arkadaş, kiminizle kulüp sayesinde tanıştık. </st><st c="4196">Hatta kulübe direkt dâhil olmayıp, zaman zaman aramıza katılanlar da oluyor. </st><st c="4273">Ama sonuçta birbirine benzeyen insanlarız. </st><st c="4316">Ortak şeyler okuyup, ortak tartışmalar yapıyoruz. </st><st c="4366">Ve sanki... </st><st c="4378">hiçbir yere varmıyoruz.”</st></p>
			<p><st c="4402">“Demek böyle düşünüyorsun?”</st></p>
			<p><st c="4430">Sevim bozulmuş gibiydi. </st><st c="4455">Belki de kulüp kurma fikrinin esas sahibi olduğu için bozulmuştu. </st><st c="4521">Kaan’ın eleştirisini üzerine alınmış olabilir miydi?</st></p>
			<p><st c="4573">“Ne öneriyorsun peki?”</st></p>
			<p><st c="4596">Soner de, tıpkı Esra gibi, sonuç odaklı düşünüyordu.</st></p>
			<p><st c="4649">“Diğer insanlarla ilişki içinde olup, onların hayatına katkı sağlamayı.”</st></p>
			<p><st c="4722">Beren abla, “Nasıl olacak?” diye sorarken, Ece bunu daha evvel yaptığımızı hatırlattı.</st></p>
			<p><st c="4809">“E sen bunu daha önce önermiştin zaten, biz de insanlarla tartışmalar başlatmıştık. </st><st c="4894">Hatta babamla bile felsefe yaptık hatırlarsan, ha ha!”</st></p>
			<p><st c="4948">Soner gülümsüyordu. </st><st c="4969">Ece’nin babasını tanıyor muydu bilmiyorum ama durumu anlamış olmalıydı. </st><st c="5041">Onun da benzer bir süreçten geçtiğini düşündüm. </st><st c="5089">Felsefeyle dalga geçen, dünyanın var oluşu, hayatın anlamı, varlık, yokluk gibi konular üzerine kafa yormayı anlamsız bulan insanların, zamanla felsefenin gündelik hayatla ilişkili olabileceğine kanaat getirmeleri bizim için gurur vericiydi. </st><st c="5331">Ama belli ki Kaan için yeterli değildi.</st></p>
			<p><st c="5370">“Bu sefer başka bir şey yapmaktan bahsediyorum. </st><st c="5419">Konuşmalarımız, yorumlarımız burada böylece kalıyor, kimseye bir şey sağlamıyor.”</st></p>
			<p><st c="5500">“Olur mu öyle şey?”</st></p>
			<p><st c="5520">“Fayda mı bekliyorsun ki?”</st></p>
			<p><st c="5547">“Fayda görmüyor musun yani?”</st></p>
			<p><st c="5576">Her kafadan bir ses çıkmış, farklı farklı yorumlar gelmişti. </st><st c="5638">Nihayet Ati, “Ya bırakın da çocuk anlatsın,” diyerek Kaan’ın konuşmaya devam etmesini sağladı.</st></p>
			<p><st c="5732">“Teşekkür ederim. </st><st c="5751">Demeye çalıştığım şey şu: Acaba biz daha gerçek, daha doğrusu somut sorunlarla uğraşabilir miyiz? </st><st c="5849">Belli konulara yönelik çalışmalar yapabilir miyiz?”</st></p>
			<p><st c="5900">Sevim’in yüzündeki kırgınlık, ilgiye dönüşmüştü.</st></p>
			<p><st c="5949">“Ne gibi konular?”</st></p>
			<p><st c="5968">“Bizi, bizim yaşımızdaki çocukları ilgilendirecek konular. </st><st c="6028">Mesela derslerin işlenişi üzerine tartışmalar yürütüp, vardığımız sonuçları öğretmenlerimizle paylaşabiliriz. </st><st c="6138">Sonra okulun sınırlarından dışarıya çıkarız... </st><st c="6185">Şimdi çok hayal gibi gelecek belki ama çocuk işçilerle alakalı meseleler üzerine bir şeyler yapabiliriz.”</st></p>
			<p><st c="6290">“Ne yapabiliriz ki? </st><st c="6311">Yani okul, ders filan onlar tamam da... </st><st c="6351">Çocuk işçiler meselesi, bizim boyumuzu aşmaz mı?”</st></p>
			<p><st c="6400">Zeynep hepimizin merak ettiği kısma parmak basmıştı böylece. </st><st c="6462">Kulübün bir STK’ya dönüşüp dönüşemeyeceği sorusu, tam da bu ‘boy aşma’ noktasında düğümleniyordu.</st></p>
			<p><st c="6559">“Ha deyince hiçbir şey olmadığını biliyorum tabii ben de. </st><st c="6618">Ama somut şeyler ortaya koyarsak, istediğimiz şeyleri gerçekleştirebilir, en azından bir yerden başlayabiliriz.”</st></p>
			<p><st c="6730">“Somut” kelimesi Kaan’ın ağzına pek yakışmasa da, “değiştirmek” fiilinin hepimizi heyecanlandırdığını görebiliyordum. </st><st c="6849">Bu arada, başından beri soğuk davranan ve değişim meselesine mesafeli duran Esra, Kaan’ın bıraktığı yerden devam etti. </st><st c="6968">Belli ki onun da kafasına yatmaya başlamıştı arkadaşımızın anlattıkları.</st></p>
			<p><st c="7040">“Okul dergileri filan çıkıyor ya, biz de kendi dergimizi çıkarırız. </st><st c="7109">Hatta internetteki grubumuzu hareketlendirebiliriz. </st><st c="7161">Zaten ilgimizi çeken konuları, haberleri birbirimizle paylaşıp yorum yapmıyor muyuz? </st><st c="7246">Biraz daha sistemli çalışırız. </st><st c="7277">Belli başlıklar oluşturup görüşlerimizi, önerilerimizi dile getiririz.”</st></p>
			<p><st c="7348">“Tabii, çok mantıklı.”</st></p>
			<p><st c="7371">“Çocukların sorunlarını gündeme alan çeşitli siteler biliyorum. </st><st c="7436">Onlarla irtibat kurabiliriz belki, ne dersiniz?”</st></p>
			<p><st c="7484">“Olur, neden olmasın?”</st></p>
			<p><st c="7507">“Neden olmasın?” Ne güzel bir cümleydi bu. </st><st c="7551">Olabilecekse olsun tabii, neden olmasın ki! </st><st c="7595">Yapabileceğimiz ne varsa yapmalıydık. </st><st c="7633">Filozoflar hayattaki her meseleye eğilip, her sorun üzerine düşünmüyorlar mıydı? </st><st c="7714">Biz de bunu yapacaktık. </st><st c="7738">Dikkatimizi çeken sorunları dile getirecek, rahatsızlık duyduğumuz konuları kendi aramızda tartışıp çözüm arayacaktık. </st><st c="7857">O kadar zor olmamalıydı.</st></p>
			<p><st c="7881">Garip abinin yüzündeki gülümseme Özgü ablanın dikkatini çekmişti. </st><st c="7948">Her ne kadar kısık sesle kendi aralarında konuşsalar da, kulağımı ve dikkatimi onlara vermiştim.</st></p>
			<p><st c="8044">“Nasıl buldunuz bizimkileri?”</st></p>
			<p><st c="8074">“Bizim zamanımızdaki çocuklardan farklı oldukları kesin. </st><st c="8132">Gerçi siz de epey gençsiniz.”</st></p>
			<p><st c="8161">“Bizim ne lise ne de üniversite zamanında, şöyle oturup bir konuyu tartıştığımız oldu. </st><st c="8249">Kimsenin bir şey sorup sorguladığı yoktu. </st><st c="8291">Ne yapılıyorsa yapılıyordu işte. </st><st c="8324">Ancak yaptığımız işler üzerine fikir alışverişinde bulunurduk. </st><st c="8387">Onda da daha ziyade herkes birbirinin işini eleştirirdi. </st><st c="8444">Hâlâ öyle.”</st></p>
			<p><st c="8455">“Ben sizin sanat işlerinizden anlamam kızım. </st><st c="8501">Biz sizin yaşınızdayken hep siyasetin içindeydik. </st><st c="8551">Nerede böyle felsefe tartışmaları, sanat sohbetleri... </st><st c="8606">Bizim zamanın hareketliliği başkaydı, kimsenin ne okuyacak ne çalışacak zamanı vardı. </st><st c="8692">Hiçbir şey bilmeden dünyayı kurtarmaya kalkıştık. </st><st c="8742">Olmadı tabii. </st><st c="8756">Bak bu çocuklar önce konuşup tartışıyorlar. </st><st c="8800">Bugün dergi çıkarırlar, yarın başka şeyler yaparlar. </st><st c="8853">Adım adım gider bu iş. </st><st c="8876">Ben çok umutluyum gençlerden.”</st></p>
			<p><st c="8906">Sohbette üçüncü şahıs olarak bahsedilen tarafta olmak tuhaf gelmişti. </st><st c="8977">Kendim başkaları üzerine konuşup ukalalık taslarken, kendimin dâhil olduğu bir grup başkası olarak bizden bahseden başkalarının varlığına tanıklık etmek hakikaten bir acayipti. </st><st c="9154">Ama keyifliydi de. </st><st c="9173">Sonuçta birilerinin umut bağladığı, takdir ettiği taraftaydık. </st><st c="9236">“Felsefe yapma, siyaset yapma, artistlik yapma” denilen kuşağın çocuklarıydık ve hayatın ancak felsefeyle, sanatla, siyasetle anlam kazandığını, var olan anlama bu şekilde erişebileceğimizi şimdiden kavramış olmanın avantajını yaşayacaktık.</st></p>
			<p><br /></p>
			<p><st c="9476">Kimimiz ‘</st><span><st c="9486">praksis</st></span><st c="9494">’ kelimesinin anlamını bilmese de, praksise doğuştan yatkın gibiydi. </st><st c="9564">Tartışılan bir konuyu hemen hayata geçirmek, eyleme dökmek istiyordu. </st><st c="9634">Mesela sürekli hareket hâlinde olan ve pratiğin önemini her fırsatta vurgulayan Soner, çoktan havaya girmişti.</st></p>
			<p><st c="9744">“Tamam o zaman, bir sonraki toplantıda gündem oluşturalım. </st><st c="9804">İşbölümü yapalım şimdiden. </st><st c="9831">Hangi konulara değineceğiz? </st><st c="9859">Bunları felsefe üzerinden mi ele alacağız, yoksa teorik tartışmalar ayrı mı devam edecek? </st><st c="9949">Hızlıca karar verirsek vakit kaybetmeyiz.”</st></p>
			<p><st c="9991">Esra, aceleye ne gerek var, der gibi bakıyordu; ben de bu bakışı söze döktüm:</st></p>
			<p><st c="10069">“Bir yere mi yetişiyoruz canım? </st><st c="10102">Vakit kaybetmek nereden çıktı?”</st></p>
			<p><st c="10133">“Zeynep gitmeden bir şeyler yapalım, o da bir işin ucundan tutsun diyor bence.”</st></p>
			<p><st c="10213">Ece dayanamayıp Zeynep’i gündem maddemiz yapmıştı yine.</st></p>
			<p><st c="10269">“Ece, lütfen.”</st></p>
			<p><st c="10284">“Of sanki keyfimden gidiyorum!”</st></p>
			<p><st c="10316">Ece ile Zeynep’in hararetlenen ve hararetlendikçe kişiselleşen tartışmalarına Sevim hakemlik ederken, biz de Soner’le zamana dair konuştuk. </st><st c="10457">Ben onu acelemiz olmadığına ikna ettim. </st><st c="10497">Az evvel Garip abinin kulak misafiri olduğum konuşmasından da cesaret alarak, teorik tartışmalarımızın ve planlı programlı hareket etmemizin aslında ne kadar önemli olduğunu anlattım. </st><st c="10681">Konuştuğum sırada kendimle övündüğüm oluyordu, itiraf edeyim. </st><st c="10743">Ama kendine güvenme ve kendini beğenmeyle, kendini üstün görüp diğer insanlar üzerinde egemenlik kurmayı istemenin tamamen farklı şeyler olduğunu anlamıştım. </st><st c="10901">İnsan dünyayı değiştirmek istiyorsa, önce kendini değiştirmeliydi.</st></p>
			<p><st c="10967">“Yani önce manifesto yazalım diyorsun?”</st></p>
			<p><st c="11007">Soner ile anlaşıyor gibiydik.</st></p>
			<p><st c="11037">“Aynen öyle. </st><st c="11051">Önce biz ne yapmak istiyoruz, onu görelim. </st><st c="11094">Belli başlı şeyler üzerinde anlaştığımızda, neler yapabileceğimizi konuşmaya başlarız zaten. </st><st c="11187">Ondan sonra da senin dediğin gibi gündem oluşturulur, hatta gerekirse takvim bile çıkarılır. </st><st c="11280">Şimdiye kadar hep kendimiz için defterler tutup, kendi aramızda tartıştık; bundan sonra kiminle konuşacağımızı, neler anlatacağımızı netleştirmiş oluruz.”</st></p>
			<p><st c="11434">“Aşama aşama ilerleriz. </st><st c="11459">En doğrusu bu.”</st></p>
			<p><st c="11474">Aklın yolu birdi. </st><st c="11493">Esra’nın yanımıza gelip söylediklerimi destekleyecek bir yorum yapmasına çok sevinmiştim. </st><st c="11583">Aslında aklın yolu her zaman bir değildi tabii ama... </st><st c="11637">Bu başka bir tartışma konusu.</st></p>
			<p><st c="11666">Soner ikna olmuş gibi kafa sallayıp yanımızdan uzaklaşınca, etrafta diğer arkadaşlarımız olmasına rağmen, Esra ile baş başa kalmış gibiydik. </st><st c="11808">Çünkü herkes yanındakiyle sohbete dalmıştı, yanımızdan ayrılan Soner de etraftaki sohbetlerden birine dâhil olmuştu. </st><st c="11925">Esra’ya bir şey söylemek, bir konu açmak istedim ama beceremedim. </st><st c="11991">Kulübün manifestosu, çocukların gündemindeki konular hakkında fikir üretmek, görüşlerimizi anlatacağımız dergiler çıkarmak, yazılar yazmak gibi büyük büyük laflardan sonra, Esra’ya dönüp “seni seviyorum” mu diyecektim? </st><st c="12210">Çok saçma olurdu!</st></p>
			<p><st c="12227">“Barış?”</st></p>
			<p><st c="12236">“Efendim?”</st></p>
			<p><st c="12247">Esra benden önce davranmıştı. </st><st c="12278">Yoksa beni sevdiğini mi söyleyecekti?! </st><st c="12317">Birden heyecanlanmıştım. </st><st c="12342">Kalp atışlarımın hızlandığını hissettim.</st></p>
			<p><st c="12382">“Sen inanıyor musun?”</st></p>
			<p><st c="12404">“Neye?”</st></p>
			<p><st c="12412">“Bize... </st><st c="12422">yani...”</st></p>
			<p><st c="12430">Heyecandan bayılacak gibiydim! </st><st c="12462">“Biz” demişti, bize inanıyordum tabii! </st><st c="12501">Bunu yüksek sesle söylemek istedim ama Esra’nın sözünü kesmeyecektim. </st><st c="12571">Bekledim.</st></p>
			<p><st c="12580">“Yani kulüp olarak, gerçekten diğer insanları ilgilendiren bir konuya katkı sağlayabilir miyiz dersin?”</st></p>
			<p><st c="12684">O anki durumumu tahmin edin! </st><st c="12714">Suratım asıldı. </st><st c="12730">Kalp atışlarım neredeyse durdu. </st><st c="12762">Yok. </st><st c="12767">Bomboştum. </st><st c="12778">Hiçbir şey hissetmiyordum. </st><st c="12805">Hiçbir şey söyleyesim yoktu. </st><st c="12834">Dünyayı değiştirecek gücüm vardı ama duygularım, beklentilerim karşılık bulmayınca hiçbir şeyim yoktu işte. </st><st c="12942">Resmen coşkum, heyecanım sönmüştü.</st></p>
			<p><st c="12976">“Barış? </st><st c="12985">Sen beni dinlemiyor musun?”</st></p>
			<p><st c="13012">“Düşünüyordum.”</st></p>
			<p><st c="13028">“Neyi?”</st></p>
			<p><st c="13036">“Dünyayı nasıl değiştireceğimizi! </st><st c="13071">Bence bu manifesto bir başlangıç olacak. </st><st c="13112">Yeni bir başlangıç...”</st></p>
			<p><st c="13134">Söylediklerime inanıyordum. </st><st c="13163">Yani, o sırada dünyayı değiştirmek üzerine düşünmediğim kesindi ama kişisel duygularım, içinde bulunduğum durum, şu anda daha önemliydi. </st><st c="13300">Nasıl ki önemli bir mesele, bazen benim hayatımda olanları geri plana atabiliyordu, bazen de kişisel hayatım, benim dünyam, meselenin kendisi oluyordu. </st><st c="13452">Dayanamadım ve söyledim:</st></p>
			<p><st c="13476">“Bu arada... </st><st c="13490">seni seviyorum.”</st></p>
			<p><st c="13506">“Ben de... </st><st c="13518">Dünyanın her hâlinde, yaşadığımız dünyada ve mümkün olan diğer dünyalarda...”</st></p>
			<p><st c="13595">“Mümkün dünyaların en iyisinde.”</st></p>
			<p><st c="13628">“Mümkün dünyaların en iyisinde.”</st></p>
			<p><st c="13661">Kısa hayatımın en özel ânıydı. </st><st c="13693">Hissettiğim bu sevgiyi bütün dünyayla paylaşmak, bütün insanlara yaymak istedim. </st><st c="13774">Esnemek gibi, gülmek gibi, sevmenin de bulaşıcı olduğunu düşünüyordum. </st></p>
			<p><st c="13845">Umarım haklıyımdır.</st></p>
		</div>
	<div id="charCountTotal" value="13864"></div></body>
</html>
