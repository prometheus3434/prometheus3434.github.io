<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>kafasi_karisiklar2_bizden_dunyaya_ekitap-13</title>
    <meta http-equiv="Content-Type" content="text/html; charset=utf-8" />
  

</head>
  <body id="kafasi_karisiklar2_bizden_dunyaya_ekitap-13" xml:lang="tr-TR">
		<div>
			<p><br /><br /><br /><br /></p>
			<p id="_idParaDest-15"><st c="0">1   </st><br /><st c="3">Başkalarının Hayatları</st></p>
			<p><br /></p>
			<p><st c="25">Kendime bile itiraf edemediğim bir şey yaptım. </st><st c="73">Bunu sadece defterime yazabilirim. </st><st c="108">Öğrendiklerimi kendimden gizlemenin bir yolu olsa keşke. </st><st c="165">Bu durumda yazmamak, konuşmamak, unutmak en iyisi ama yazmazsam çıldıracağım. </st><st c="243">Biraz olsun rahatlamak için anlatmak zorundayım.</st></p>
			<p><st c="291">Gerçekleştirdiğim eylem bir suça dönüşmeden önce her şey harikaydı aslında. </st><st c="368">Eniştem teleskobunu bana vermişti, böylece çocukluğumdan beri hayalini kurduğum şeyi gerçekleştirecektim: Gökyüzüne bakıp, Ay’ın üzerindeki kraterleri izleyecek, gördüğüm şekilleri bildiğim nesnelere benzeterek, kendi kendime öyküler uydurabilecektim. </st><st c="620">Kaan ve Esra’yı çağıracaktım sonra, sabaha kadar yıldızlara bakıp sohbet edecektik...</st></p>
			<p><st c="705">Peki, bunlar yerine ne oldu? </st><st c="735">Merakıma yenildim. </st><st c="754">Kulağa garip geldiğinin farkındayım. </st><st c="791">Merak iyidir; gökyüzündeki gezegenleri, yıldızları, yeryüzündeki kayaları, cisimleri, canlıları, cansızları merak etmek gerekir. </st><st c="920">Teleskop ya da mikroskopla gözlem yapmak öğretici olduğu kadar keyiflidir. </st><st c="995">Bütün bu icatlar varlıklarını insan merakına borçludur.</st></p>
			<p><st c="1050">Fakat bir de insanı yenilgiye uğratan merak varmış. </st><st c="1103">İşte tam bu noktada, ağzımdan çıkaramadığım kelimeleri, defterime yazarak itiraf ediyorum: Ben, farklı bir merak duygusunu tatmış ve karşı apartmanlardaki insanların hayatlarını izlemeye koyulmuştum. </st><st c="1303">Tanımadığım insanların özel hayatlarına burnumu değil ama gözümü sokmuştum bir kere. </st><st c="1388">Bir kere olsa iyi, defalarca... </st><st c="1420">Karşı pencerelerdeki hayatları izlediğim ilk andan sonra devamı geldi. </st><st c="1491">Yaptığımın yanlış olduğunu bile bile, tanımadığım çok sayıda insanın evlerindeki odaları birer birer dikizlemeye başladım.</st></p>
			<p><st c="1613">Böyle bir kitap okumuştum. </st><st c="1641">Ingvar Ambjörnsen isimli Norveçli yazarın romanındaki ana karakter, bütün gün teleskobuyla karşı binalardaki daireleri gözetlemekten başka şey yapmıyordu. </st><st c="1796">Sinemaya da uyarlanan bu romanın adının </st><span><st c="1836">Cenneti Gözetlemek </st></span><st c="1855">olması ilginçti tabii. </st><st c="1878">Kurmaca olunca gayet eğlenceli olan bu gözetleme meselesi, gerçek hayatta ahlaksızca geliyordu. </st><st c="1974">Ahlak neydi? </st><st c="1987">Sorgulamaya başlamalı mıydım? </st><st c="2017">Filozofluk işime yarar mıydı? </st><st c="2047">Bilemiyorum.</st></p>
			<p><st c="2059">Sanırım öncesinde, izlediklerime dair anlatmak istediklerim var: ‘Hiçbir şey göründüğü gibi değil’ denir ya hani, ben bunu bizzat öğrendim. </st><st c="2200">Dışarıdan bakıldığında son derece mutlu gözüken ailelerin evlerinin sorunlarla dolu olduğunu görerek öğrendim. </st><st c="2311">Yaptığımın yanlış olduğunu düşünsem de bu aileleri gözetlemekten kendimi alamıyordum. </st><st c="2397">Bir dizinin devam bölümlerini izler gibi... </st><st c="2441">Tanımadığım insanların hayatına tanık olmaktan hoşlanmıştım.</st></p>
			<p><st c="2501">İnsanları gördükçe tanımaya başlamıştım öte yandan. </st><st c="2554">Kimin ne zaman sinirlendiğini anlıyor, ne zaman yalan söylediğiyle ilgili tahmin yürütüyordum mesela. </st><st c="2656">Bazen “Umarım kavga etmezler!” diye içimden geçirip merakla teleskobu gökyüzünden pencere hizasına kaydırırken, bazen kavga sırasındaki hâlleri üzerine kafa yoruyordum. </st><st c="2825">Neler görmedim ki! </st><st c="2844">Birisi öfke krizi geçirirken karşısında sus pus duranlar, sürekli konuşanlar, konuşmayıp titreyenler, ağlarken sarılanlar, bağırıp çağıranlar... </st><span><st c="2989">Cehennemi Gözetlemek</st></span><st c="3009"> isminde bir kitap yazacak kadar malzemem vardı. </st><st c="3058">Böyle bir kitabı yazma düşüncesi bile vicdanımı hatırlatıyor.</st></p>
			<p><st c="3119">Vicdan, ahlak, suç... </st><st c="3142">Kafamda dönüp duran yeni meselelerim.</st></p>
			<p><st c="3179">Hadi biraz filozofluk yapayım: Mesela bir eylemin ahlaklı olup olmadığına karar verirken evrensel ahlaktan, yani etikten söz ediyorsam bu Kant’ın görüşlerine yakın olduğum anlamına gelir. </st><st c="3368">Daha önce Kaan, Ece, Sevim kendi sorularını tartışırken belli başlı düşünürlerden söz etmişti hatırlarsanız. </st><st c="3477">Bense kendi felsefemi örnekler üzerinden şekillendirerek kurmaya çalışacağım. </st><st c="3555">Başka bir deyişle, başımdan geçen olayları felsefileştireceğim.</st></p>
			<p><st c="3618">Bir insanın odasında ailesi ile yaşadığı özel bir âna, habersizce tanık olduğum gerçeğini ele alalım. </st><st c="3721">Eğer bir başkası benim özel bir ânıma tanık olsa, bu beni rahatsız ederdi. </st><st c="3796">Düşünsenize, annem birisinin yanında beni azarlayacak olursa utancımdan yerin dibine geçiyorum; hele haberim yokken beni birileri izlese, rezil olurum. </st><st c="3948">Buradan hareketle, izlenmenin rahatsız edici olduğu sonucuna varabilirim.</st></p>
			<p><st c="4021">İşin kötü yanı, benim yaptığım ‘röntgencilik’ten daha rahatsız edici şeyler olması. </st><st c="4106">İzlediğim insanların eylemleri benimkinden çok daha fena, onlar yerine utanıyordum resmen. </st><st c="4197">Tanık olduklarım öyle basit tartışmalarla kalmadı; bir erkeğin, karşısındaki kadına fiziksel şiddet uyguladığı sahnelere canlı canlı şahit oldum. </st><st c="4343">Yazarken bile canım sıkılıyor. </st><st c="4374">Ne yapabilirim? </st><st c="4390">Bunu birisine anlatacak olsam... </st><st c="4423">Her ne kadar benim yaptığım yanlış eylem, söz konusu olay karşısında önemsenmeyecek kadar küçük kalsa da, röntgenci olduğum gerçeğinin ortaya çıkmasını hiç istemiyorum. </st><st c="4592">Öte yandan, şans eseri görmüş olabilirim, öyle değil mi? </st><st c="4649">Ama defalarca, peş peşe dizi bölümleri izler gibi insanları izlediğim gerçeği bir şekilde açığa çıkabilir. </st><st c="4756">Bu ihtimalin beni korkuttuğunu inkâr edemem.</st></p>
			<p><st c="4800">İkilem diye buna denir! </st><st c="4825">Onların hayatı benim karışamayacağım bir ‘özel hayat’ mı şimdi? </st><st c="4889">Yoksa kadının çektiği acıyı gördüğüm için, olan biteni herkese anlatmalı ve engellemek üzere harekete mi geçmeliyim? </st><st c="5006">Gerçekten herkese anlatabilir miyim? </st><st c="5043">Anneme, babama, hatta abime söylesem, “boyumdan büyük işlere karışmamam” konusunda uyarı alacağımın farkındayım. </st></p>
			<p><st c="5156">Sanırım her şeyi göze alabilirim. </st><st c="5190">Bir insanın hayatına, küçücük de olsa olumlu bir etkim olacaksa, kendi hayatımın kötü etkilenmesine göz yumabilirim. </st><st c="5307">Yazdıklarımı okuyan olur mu bilmem ama ben gördüğüm her şeyi Esra’ya anlatacağım. </st><st c="5389">Bu âni karar değişikliğini, yazmama borçluyum. </st><st c="5436">Yalnızca yazma eylemi içerisindeyken, insanın beyni böylesi farklı şekilde çalışabiliyor. </st><st c="5526">Cümleler akıp gider, sorunlar kâğıda yansırken, cevaplar kendiliğinden ortaya çıkıyor; sorunlar çözümlerine kavuşuyor, sanki karanlık aydınlığa varıyor.</st></p>
			<p><st c="5678">Benimse her şeyden önce, aydınlık karanlığa dönmeden Esra’yı çağırmam gerekiyordu.</st></p>
			<p><st c="5761">“Ödevim var Barış, çıkamam şimdi.”</st></p>
			<p><st c="5796">“Bırak şimdi ödevi, gerçekten önemli olmasa çağırmazdım.”</st></p>
			<p><st c="5854">Doğruydu. </st><st c="5865">Çat kapı birbirimize gidip gelmezdik sonuçta. </st><st c="5911">Önceden haberleşir, grup hâlinde toplanıp hareket ederdik. </st><st c="5970">Son zamanlarda, evlerimiz yerine atölyede buluşuyorduk zaten. </st><st c="6032">Özgü abla ve Ati’nin resim atölyesi, aynı zamanda kulübümüzün de buluşma/söyleşme/tartışma atölyesi hâline gelmişti.</st></p>
			<p><st c="6148">“Gelirim gelmesine de...” Duraksadı. </st><st c="6186">Kısacık duraksama ânında Esra’nın yüz ifadesini hayal ettim. </st><st c="6247">Düşünceye daldığında o kadar sevimli gözükür ki! </st><st c="6296">Düşünceleri dağıldığında veya kafasını toplayıp bir karara vardığında ise konuşmasına kaldığı yerden devam eder: “Yazacağım kompozisyona yardım edeceksin o zaman, tamam mı? </st><st c="6469">Konuyu bile seçemedim daha!”</st></p>
			<p><st c="6497">İşleri son âna kalınca panikleyen sevgili sevgilime yardım edecek olmak benim için bir zevkti ama o sırada bunun tadını çıkaracak hâlde değildim ne yazık ki. </st><st c="6656">Çünkü korkuyordum. </st><st c="6675">Hiç tanımadığım bir kadının hayatının tehlikede olduğunu düşünüyor ve korkuyordum. </st><st c="6758">Korkumun kaynağı şiddet meselesiydi ama beni asıl rahatsız eden duygunun, başka bir şey olduğunu anlamıştım: vicdan. </st><st c="6875">Buna duygu denir mi bilmiyorum... </st><st c="6909">İnsanlıkla doğrudan ilgili olduğu kesin. </st><st c="6950">Tanımını yapacak olsam “insanın özündeki iyilik” derdim herhâlde; “özünde iyi” olan herkes vicdan sahibi.</st></p>
			<p><st c="7055">Benim vicdanım, kendisini gözetlediğim için utanç duyduğum insan hakkında harekete geçmem gerektiğini söylüyordu. </st><st c="7170">Hayatına gözümü diktiğim kadının, hayatı tehdit altında olabilirdi. </st><st c="7238">Utancım insan hayatı karşısında bir hiçti.</st></p>
			<p><st c="7280">Duygularım, düşüncelerim birbirleriyle savaş hâlindeyken, Esra geldi. </st><st c="7351">Her zamanki gibi, tam zamanında!</st></p>
			<p><st c="7383">“Öldüm meraktan, neler oluyor?”</st></p>
			<p><st c="7415">Meraktan ölmek... </st><st c="7434">Ah, keşke bunu söylemeseydi! </st><st c="7463">Meraktan insanın başına neler geliyordu. </st><st c="7504">Hemen konuya girecektim ama nasıl gözüküyorsam artık, arkadaşım benim için telaşlanmıştı.</st></p>
			<p><st c="7593">“Neyin var senin? </st><st c="7612">Yüzün bembeyaz!”</st></p>
			<p><st c="7628">“Dur, anlatacağım. </st><st c="7648">Ya da...”</st></p>
			<p><st c="7657">Elim ayağıma dolaştı. </st><st c="7680">Teleskoptan bakıp her şeyi görsün isterdim ama o anda görülecek bir şey yoktu. </st><st c="7759">Deftere yazdığım gibi, olan biteni en başından ve tane tane anlatmaya başladım. </st><st c="7839">Yaptığım yanlışa öfkelenip sözümü kesmemesi için uyararak, bir yanlışın doğruya dönüşebileceğini umduğumu ifade ederek, yani konuşma boyunca Esra’nın düşüncelerini yönlendirerek yaşadıklarımı ve düşündüklerimi anlattım.</st></p>
			<p><st c="8058">“Teyzemin çalıştığı STK’ya durumu haber verebiliriz. </st><st c="8112">Onlar kesin yardımcı olur.”</st></p>
			<p><st c="8139">“STK mı? </st><st c="8149">O ne?”</st></p>
			<p><st c="8155">“Sivil toplum kuruluşunun kısaltması.”</st></p>
			<p><st c="8194">“Ha.”</st></p>
			<p><st c="8200">İki harf, tek hece: Ha. </st><st c="8225">Verdiğim tepki, neden bahsettiğini anlamadığımın ifadesi gibiydi ama anlamıştım. </st><st c="8306">Sivil ve toplum kelimelerinin birleştiklerinde ne ifade ettiklerini biliyordum. </st><st c="8386">Sivil toplum örgütü veya kuruluşu denen şeyin, bir kulübe benzemesi nedeniyle, bizim kulübümüzün de STK sayılıp sayılmayacağına dair bir soru işaretini içeren çok anlamlı, küçük bir “ha” idi bu.</st></p>
			<p><st c="8580">Esra ise anlamadığımı düşünmüş olmalıydı ki bana küçümseyen gözlerle bakıyordu. </st><st c="8661">İlk defa bana böyle baktığını görüyordum. </st><st c="8703">Birbirimizi bilmediklerimiz nedeniyle küçümsememiz, bildiklerimizin bizi daha üstün kıldığını zannetmemiz ne garip!</st></p>
			<p><br /></p>
			<p><st c="8818">Sabah ilk işimiz, Esra’nın teyzesini arayıp durumu anlatmak oldu. </st><st c="8885">Biz okuldan çıkıp evlerimize dönene kadar onlar, isminin Ayla olduğunu öğrendiğimiz kadınla irtibat kurmuşlardı bile. </st><st c="9003">Bize sadece her şeyin kontrol altında olduğunu, telaşlanmamızı gerektirecek bir şey olmadığını söylemekle yetindiler.</st></p>
			<p><st c="9120">“Gerisini biz halledeceğiz çocuklar, merak etmeyin.”</st></p>
			<p><span><st c="9173">Merak etmeyin...</st></span></p>
			<p><st c="9190">Merak etmek, burada da başka bir anlamıyla kullanılıyordu. </st><st c="9250">İçimizi rahatlatmak için, her şeyin yolunda olduğunu bilmemizi sağlamak için meraktan kaçınmamız gerektiğini söylüyorlardı. </st><st c="9374">Bir kelimenin aynı anda başka anlamlara geliyor olması, kullanıldığı yere ve zamana bağlı olarak tam zıddına bile dönüşebilmesi ilginçti hakikaten. </st><st c="9522">Yazmak, kelimeler ve anlamları üzerine daha fazla düşünmeme neden olmuştu.</st></p>
			<p><st c="9596">“Ne olacak şimdi teyze, Ayla abla sığınma evinde mi kalacak?”</st></p>
			<p><st c="9658">“Şimdilik öyle gözüküyor. </st><st c="9685">Kocasıyla görüşüp bakacağız ne olacağına.”</st></p>
			<p><st c="9727">“Ceza verecek misiniz?”</st></p>
			<p><st c="9751">Suç ve ceza. </st><st c="9765">Suçu engellemek için uygun bir ceza seçilmeliydi.</st></p>
			<p><st c="9814">“Barışçığım, buna biz karar veremeyiz. </st><st c="9854">Hem daha olayın içeriğini bilmiyoruz.”</st></p>
			<p><st c="9892">“Olayın içeriği” de ne demekti? </st><st c="9925">Bir adamın karısını, evde olduğu her an manyakça dövmesinin ne içeriği olacaktı ki? </st><st c="10009">Sinirlenmiştim. </st><st c="10025">Kendimi ele verecek cümleleri bu sinirin etkisiyle kurmaya başladım:</st></p>
			<p><st c="10093">“Ben biliyorum! </st><st c="10110">Bu adamın karısını her gün dövdüğünü gözlerimle gördüm.”</st></p>
			<p><st c="10166">“Gördün mü? </st><st c="10179">Nasıl yani? </st><st c="10191">Ben seslerini duyup tahmin yürüttüğünü sanmıştım.”</st></p>
			<p><st c="10241">Ah, süper! </st><st c="10253">Gizlemeye çalıştığım röntgenciliğimi artık herkes öğrenecekti. </st><st c="10316">Yaptığım şeyi önce Esra’nın teyzesine, sonra annemle babama anlattım. </st><st c="10386">Benim suçumun cezası hemen kesildi, teleskobum elimden alındı.</st></p>
			<p><st c="10448">Ceza, bazen istemediğin bir şeyi yapmak zorunda bırakılmaktı, bazense istediğin şeye ulaşmanın engellenmesi. </st><st c="10558">Ben oyuncağı elinden alınan çocuk kategorisindeydim. </st><st c="10611">İşin kötüsü, teleskopla ışığı yanan odacıkların içindeki insanların hayatlarını izlemeye o kadar alışmıştım ki, odamda yapacak hiçbir şey bulamıyordum artık. </st><st c="10769">(Bir de gözetleme alışkanlığım, gözetlenme korkusu yaratmış olacak ki ışıkları açtığım zaman, perdelerin yanı sıra koyu renk güneşliklerimi de aralık yer kalmamasına özen göstererek çekip, camları tamamen kapatıyordum.) Gerçek hayatları, canlı canlı ve doğrudan izlemeye alıştıktan sonra, roman karakterlerinin yaşadıkları ya da filmlerdeki hikâyeler eskisi kadar çekici gelmemeye başlamıştı. </st><st c="11162">Gerçek, kurmacadan daha ilgi çekici, doğası gereği çok daha canlıydı.</st></p>
			<p><st c="11231">Annemle babam STK, sığınma evi, şiddete uğrayan komşu kadın, benim röntgenciliğe eğilimim gibi konular üzerine hiçbir şey söylemedi. </st><st c="11365">Her ikisinden de uzun nutuklar beklemiştim hâlbuki. </st><st c="11417">Hoşuma giden şeyden mahrum edilmiş olmam onlar için yeterliydi anlaşılan. </st><st c="11491">Teleskobumu geri istesem de, ağzımı açıp bir şey söylemeye yüzüm yoktu. </st><st c="11563">Cezama razıydım. </st><st c="11580">Zaten yaşadığım utanç, en büyük cezaydı. </st><st c="11621">Sesimi çıkaramayışımın sebebi bu utanma duygusuydu. </st><st c="11673">Konu konuşulmasın da, ne olursa olsundu.</st></p>
			<p><st c="11713">Okulda ise durum tam tersiydi, sürekli bu konuyu konuşur olmuştuk.</st></p>
			<p><st c="11780">“Eee, bir daha gördünüz mü o psikopat adamı?”</st></p>
			<p><st c="11826">“Psikopat adam” yorumu Ece’den gelmişti. </st><st c="11868">Öfkesini ifade etmenin kendince bir yolunu bulurdu her zaman.</st></p>
			<p><st c="11929">“Yok, göremedik. </st><st c="11947">Teleskopla bakmayınca pek bir şey anlaşılmıyor.”</st></p>
			<p><st c="11995">Esra ise benim konu hakkında konuşmak istemediğimin farkındaydı, sağ olsun benim yerime soruları o yanıtlıyordu. </st><st c="12109">“Biz” zamiriyle konuşması, ikimizden bahsediyor olması, böyle sevimsiz bir konu hakkında konuşuyor olmamıza rağmen çok hoşuma gidiyordu doğrusu.</st></p>
			<p><st c="12253">“Adam evde ama, değil mi?”</st></p>
			<p><st c="12280">Bu soruya benden cevap bekleniyordu. </st><st c="12318">Esra’nın kaş göz hareketlerinden, cevaplama görevini bana bıraktığını anlamıştım. </st><st c="12400">Mimiklerimizle anlaşabiliyorduk. </st><st c="12433">“Ha” tepkimi yanlış yorumlamasından sonra, bu iyi gelmişti.</st></p>
			<p><st c="12492">“Akşamları evin ışığı yanıyor, Ayla abla sığınma evinde olduğuna göre... </st><st c="12566">Demek ki adam eve geliyor.”</st></p>
			<p><st c="12593">“Sığınma evi mi? </st><st c="12611">Hep orada mı kalacak?”</st></p>
			<p><st c="12633">Cevaplama sırası yeniden Esracığıma geçmişti:</st></p>
			<p><st c="12679">“Biz de bilmiyoruz ki. </st><st c="12703">Teyzem pek bir şey anlatmadı.”</st></p>
			<p><st c="12733">“Teyzenin peşine takılıp sığınma evine gitsene hafta sonu. </st><st c="12793">Hatta hep beraber gidelim!”</st></p>
			<p><st c="12820">Kaan her zamanki gibi harekete geçme yanlısıydı. </st><st c="12870">Farklı ortamlara girilecekse, farklı insanlarla görüşülecekse, başı çekerdi. </st><st c="12947">Sevim ise sağduyuyu elden bırakmıyordu, hemen karşılık verdi:</st></p>
			<p><st c="13008">“Ne o öyle, huzurevinde yaşlıları ziyaret eder gibi. </st><st c="13062">Gitmeyelim bence. </st><st c="13080">Kalabalık sevimsiz olur.”</st></p>
			<p><st c="13105">Sesi çıkmayan, hiçbir yorum yapmadan sessizce dinleyen tek kişi Zeynep’ti. </st><st c="13181">Etrafta konuyu bilen başka arkadaşlarımız vardı; onlar da kafa sallıyor, dinliyor, bir şekilde sohbete dâhil oluyordu. </st><st c="13300">Zeynep ise sanki başka bir yerde gibiydi; dalıp gitmiş, bizi dinlemiyordu.</st></p>
			<p><st c="13374">“Zeynep?”</st></p>
			<p><st c="13384">Bu alışılmadık hâlini Ece de fark etmiş olmalı ki ona seslendi. </st><st c="13449">Zeynep ise düşüncelerinden uyanmasıyla beraber kalkıp gitti. </st><st c="13510">Ne olduğunu anlamamıştık. </st><st c="13536">Birbirimize baktık.</st></p>
			<p><st c="13555">“Ne oldu şimdi buna?”</st></p>
			<p><st c="13577">Ece peşinden gitmeye yeltendi.</st></p>
			<p><st c="13608">“Zeyneeep!”</st></p>
			<p><st c="13620">Zeynep duymuyordu. </st><st c="13640">Duysa kesin döner bakar, bir şey söylerdi. </st><st c="13683">Hiçbir tepki vermeden yürümeye devam etti. </st><st c="13726">Ece bize, “Ben gidip bakayım, bir sorunu var herhâlde,” diye açıklama yaptıktan sonra adımlarını hızlandırarak arkasından ilerledi.</st></p>
			<p><st c="13857">Ders zili çaldığında Esra ile Kaan kendi sınıflarına gitti, Ali sırasına geçti, biz Sevim’le yerlerimizdeydik zaten. </st><st c="13975">Ece ile Zeynep ortalıkta gözükmüyorlardı. </st><st c="14017">Hoca girip derse başladıktan sonra geldiler. </st><st c="14062">Zeynep yanıma otururken, Ece de bize doğru yöneldi. </st><st c="14114">Ece, Ali’yle oturuyordu ve nadiren yer değiştirirdi, bu yüzden bizim sıramıza gelmesinin bir nedeni olduğunu anlamıştım. </st><st c="14235">O bir şey söylemeden ben eşyalarımı topladım.</st></p>
			<p><st c="14280">“Sen otur, ben Ali’nin yanına geçerim.”</st></p>
			<p><st c="14320">Gülümsedi. </st><st c="14332">Birbirini uzun zamandır tanıyan ve pek çok ortak eylemde bulunan, düşüncelerini, duygularını paylaşan arkadaşlar olarak rahatça anlaşmıştık. </st><st c="14473">Tabii bu arada meraktan çatlayacaktım. </st><st c="14512">Zeynep’in nesi vardı?</st></p>
			<p><st c="14533">Ders devam ederken Ali’yle ikimiz dersi dinliyorduk. </st><st c="14587">Benimle ortak bir merak taşıdığını tahmin ettiğim Sevim ise, kızlardan bir şeyler öğrenmeye çalışıyordu. </st><st c="14692">Onlar kendi aralarında fısıldaşmaya başlayınca, hoca uyardı:</st></p>
			<p><st c="14752">“Kızlar, bir sorun varsa çıkabilirsiniz. </st><st c="14794">Dersi aksatmayın lütfen, olur mu?”</st></p>
			<p><st c="14828">O, bu kadar kibar bir şekilde uyarınca, kızlar da toparlandı. </st></p>
			<p><st c="14891">“Kusura bakmayın hocam, dinliyoruz, bir sorun yok.”</st></p>
			<p><st c="14942">Teneffüste yine ortadan kaybolmuşlardı. </st><st c="14983">Sevim de onlarla beraberdi bu kez. </st><st c="15018">Kaan’ın yanına gittim.</st></p>
			<p><st c="15040">“Zeynep’e ne olduğunu sen anladın mı? </st><st c="15079">Kızlar bir anda yok oldular, kimseye bir şey soramadım.”</st></p>
			<p><st c="15135">“Dertleşiyorlardır oğlum, karışma sen.”</st></p>
			<p><st c="15175">Başkalarının hayatlarına haddinden fazla mı merak duymaya başlamıştım, bilmiyorum. </st><st c="15259">Akşam saatlerinde Sevim’le görüntülü konuşma yaptık ve neler olduğunu öğrendiğimde keyfim epey kaçtı. </st><st c="15361">Zeynep’in hayatıyla ilgili bir kapı aralanmıştı resmen önümüzde ve şaşkındık. </st><st c="15439">Ece, konuyu az çok bildiği için büyük bir şaşkınlık yaşamamıştı ama Sevim ve ben... </st><st c="15523">Sevim, Nermin teyzeyi tanıdığı için şaşırmıştı, bense uzun zamandır Zeynep ile her gün yan yana oturduğum için şaşkındım sanırım.</st></p>
			<p><st c="15652">“İnanabiliyor musun? </st><st c="15674">Nermin teyze gibi bir kadın, eşinden şiddet görüyormuş meğer!”</st></p>
			<p><st c="15736">Ben Nermin teyzenin nasıl bir kadın olduğunu o kadar iyi bilmiyordum. </st><st c="15807">Sevim ise onlarla birlikte tatile çıkmıştı. </st><st c="15851">Beraber zaman geçirmeleri, birbirlerini daha iyi tanımalarını sağlamıştı muhtemelen. </st></p>
			<p><st c="15936">“İyi ama onlar seneler önce boşanmamışlar mı zaten?”</st></p>
			<p><st c="15988">“Evet, işte boşanmalarının sebebi şiddetmiş. </st><st c="16034">Zeynep epey ufakmış, babası da daha sonraları ciddi tedavi görmüş. </st><st c="16101">Yani aslında ortada artık kimse açısından bir sorun yok ama...”</st></p>
			<p><st c="16164">Arkadaşımın cümlesini tamamlamayı becermiştim:</st></p>
			<p><st c="16211">“Ama Zeynep’in hatırladığı olaylar var belli ki.”</st></p>
			<p><st c="16261">Sevim başını salladı. </st><st c="16284">Bir an sessiz kaldık. </st><st c="16306">Dedikodu yapar gibiydik; bu utanç vericiydi, meraklı hâllerimden nefret etmeye başlamıştım. </st><st c="16398">Öte taraftan, arkadaşlarımın bu gibi özel durumlarını öğrenmek, gündelik hayatımızda olan şeyleri daha iyi anlamamı sağlıyordu. </st><st c="16526">Zeynep’in psikiyatriye, psikolojiye duyduğu ilgi, Freud üzerine okuduğu kitaplar, insan doğasına dair anlattıkları... </st><st c="16644">Şimdi hepsi yerli yerine oturmuştu. </st><st c="16680">Ben şiddeti teleskopla izler veya haberlerde görürken; Zeynep bunu küçücük yaşında yakından tecrübe etmiş ve bunun tedavi edilebilirliğini bildiği için üzerine düşünmeye başlamış olmalıydı.</st></p>
			<p><st c="16869">Sevim ise ikimizin de sustuğu sırada, aynı konunun başka bir yönüne yoğunlaşmış olmalıydı ki, ‘tedavi’ ile ilgili yorumu oldukça farklıydı:</st></p>
			<p><st c="17009">“Yani düşünsene, bu adam Nermin teyzeyle tanışmadan önce bir rahatsızlığı olduğunu fark edip tedavi olmuş olsa, yani şiddet eğilimini bir hastalık olarak görecek olursak, belki hiç ayrılmalarına filan gerek kalmayacaktı. </st><st c="17231">Zeynep de babasının yeni ailesini kıskanmayacaktı, çünkü ortada böyle bir aile olmayacaktı... </st><st c="17325">Ne acayip değil mi?”</st></p>
			<p><st c="17345">“Bilemeyiz ki. </st><st c="17361">Belki o zaman o adam başka birisi olacaktı ve Zeynep’in annesiyle tanışıp birbirlerini sevmeyeceklerdi. </st><st c="17465">Bir sürü ihtimal olabilir. </st><st c="17492">Önemli olan, o hâlinden kurtulmuş olması. </st><st c="17534">Sonuçta şiddet eğilimi sürseydi, şimdi de aynı şeyleri yaşayabilirdi.”</st></p>
			<p><st c="17604">“Doğru. </st><st c="17613">Of ya, gerçekten sinirlerim bozuldu.”</st></p>
			<p><st c="17650">Sinirlerimizin bozulması normaldi. </st><st c="17686">Sinir hücrelerimiz veya bedenimizdeki hormonlar aracılığıyla çeşitli duygular yaşayabilirdik. </st><st c="17780">Bunların bize de, etrafımızdakilere de zarar vermeden içimizde gezinmesini sağlamak önemliydi. </st><st c="17875">Tabii işlerin bu kadar basit olmadığını biliyorduk. </st><st c="17927">Bunun için haber sitelerinde birkaç dakika gezinip cinayet, tecavüz, şiddet haberlerine bakmak yeterliydi.</st></p>
			<p><br /><br /><br /><br /></p>
			<p id="_idParaDest-16"><st c="18033">2   </st><br /><st c="18036">“Güneşin Altında Yeni Bir Şey Yok”</st></p>
			<p><br /></p>
			<p><st c="18070">Atölye sohbetimiz için tartışma konumuzu bulmuştum: kötülüğün kaynağı. </st><st c="18142">İnsanın kötülük yapmasının nedeni. </st><st c="18177">İnsanın özünde iyi değil de, aslında kötü olması ihtimali. </st><st c="18236">Zeynep’in de tartışmaya katılmasını önemsiyordum. </st><st c="18286">Bunun bencillik olduğunu bile bile. </st><st c="18322">Özümde kötü, çıkarcı, empati yoksunu bir insan olma ihtimalim vardı sonuçta.</st></p>
			<p><st c="18398">“Başa mı dönüyoruz yani? </st><st c="18424">Benlikten, kimlikten başladık; doğaya, dünyaya, canlılara geldik ve şimdi tekrar herkes kendi özüne mi inecek?”</st></p>
			<p><st c="18535">Kaan’ın konuyu bu şekilde ele almasını beklemiyordum. </st><st c="18590">Nasıl savunacağıma dair kafamdakileri toparlarken, Ati abi benden önce davranmıştı.</st></p>
			<p><st c="18673">“Hem evet hem hayır. </st><st c="18695">Başlangıç noktanızı Özgü’yle biz pek bilmiyoruz gerçi ama böyle keskin bir ayrım yapmaya gerek yok sanki, ne dersiniz? </st><st c="18814">Sonuçta Barış, ne kadar kendi özündeki iyilik ve kötülük kavramlarından bahsetse de, esasında kendisi olan ‘ben’i insanlığın, toplumun tamamına yani ‘biz’e genellemeyi amaçlıyor.”</st></p>
			<p><st c="18993">Bir an duraksayıp bana döndü ve onay bekleyerek sordu: “Bilmiyorum, doğru mu anladım?”</st></p>
			<p><st c="19080">Başımı sallayarak beklediği onayı verdim. </st><st c="19123">Ancak bu kadar güzel anlatılabilirdi! </st><st c="19161">Aramızdaki yaş farkı böyle anlarda kendini gösteriyordu. </st><st c="19218">Deneyim fazlalığı demek daha doğru olur. </st><st c="19259">Demek ki insan yaşadıkça, öğrendikçe, kendini daha uzun süre boyunca ifade etmesi gerektikçe bir şeyler değişiyordu. </st><st c="19376">Ati, benim kafamdakileri toparlamayı bile zar zor becerebildiğim süre içerisinde, aklımdaki şeyi benim anlatamayacağım kadar iyi anlatmıştı.</st></p>
			<p><st c="19516">Kant’ın felsefesinden bir türlü kopamayan Ece ise, duruma yine evrensel etik açısından yaklaşmanın bir yolunu bulmuştu.</st></p>
			<p><st c="19636">“Kaçınılmaz olarak ahlak meselesine geliyoruz bence. </st><st c="19690">Doğadan ve dünyadan, dünyadaki esas varlık olan bize, insana döndük. </st><st c="19759">İnsanı diğer canlılardan ayıran temel şey, sahip olduğu ahlak duygusu. </st><st c="19830">Bizler, yaptıklarımızı içgüdüsel olarak değil de mantığa dayalı olarak gerçekleştiriyoruz.”</st></p>
			<p><st c="19921">“Peki, kötülük ederken de mantığımızla mı davranıyoruz? </st><st c="19978">Yoksa bizi olumsuz eylemlere zorlayan hayvani bir içgüdü mü? </st><st c="20039">Buraya takılıyorum ben.”</st></p>
			<p><st c="20063">Evet, buraya takılıyordum. </st><st c="20091">İnsan-hayvan ayrımı ise, kendisini doğanın bir parçası olarak gören Sevim’in itirazına yol açtı. </st><st c="20188">Tabii ki çok-okuyan-arkadaşımız, fikirlerini metinlerle desteklemek konusunda hepimizden daha başarılıydı.</st></p>
			<p><st c="20294">“Hayvani içgüdüyü neden hep olumsuz anlamda kullanıyoruz acaba? </st><st c="20359">Hayvanların da özünde iyi olduklarını, onların da kendi içlerinde dayanışmacı tutumlar sergilediklerini göz ardı etmemek lazım. </st><st c="20487">Kropotkin’in yazdıklarını okuyorum mesela, orada tok olan karıncanın aç karıncayla yemeğini paylaşmazsa diğerleri tarafından dışlandığı örneğini veriyor. </st><st c="20641">Hayvanlar arasında, bunun gibi pek çok iyi davranışa yönlendirme örneği var.”</st></p>
			<p><st c="20718">“Hah, ben de bundan bahsediyorum! </st><st c="20753">İnsan veya hayvan, konu o değil. </st><st c="20786">Konu, bizim, yani insanlar ve hayvanlar olarak bizden bahsediyorum, iyi eyleme cezai yaptırımla yönlendiriliyor olmamız. </st><st c="20907">Yani karınca, diğerlerinin kendisini dışlamayacağını bilse, yemeğini paylaşmayı tercih etmeyecek belki. </st><st c="21011">Ya da ben hapse girmeyeceğimi bilsem, gidip rahatça birini öldürebileceğim.”</st></p>
			<p><st c="21087">“Bu biraz abartılı olmadı mı Barış?”</st></p>
			<p><st c="21124">Esra kurduğum cümleden rahatsız olmuştu belli ki. </st><st c="21175">Verdiği tepkiye Ece ile Kaan kıkırdayarak karşılık vermişlerdi. </st><st c="21239">Bu arada atölye toplantımıza ilk defa katılan birisi daha vardı: Soner. </st><st c="21311">Kaan’ın sınıfından, kulüp muhabbetimizden sıkılmasıyla tanınan arkadaşlarımızdan biri. </st><st c="21398">Son zamanlarda ise aramıza katılmakla kalmamış, sohbetlerimize yön verir olmuştu.</st></p>
			<p><st c="21479">“Sevim, bahsettiğin Kropotkin’in hangi metni?”</st></p>
			<p><st c="21526">“</st><span><st c="21528">Anarşist Etik</st></span><st c="21541">, kısacık bir kitap zaten. </st><st c="21568">Okudun mu hiç yazdıklarını?”</st></p>
			<p><st c="21596">“Anarşizmin tarihini anlatan bir kitapta rastlamıştım adına. </st><st c="21658">Bildiğim kadarıyla, dayanışma fikri üzerinde duruyor. </st><st c="21712">O kitap da öyle bir şeyler anlatıyordur herhâlde.”</st></p>
			<p><st c="21762">Sevim ile Soner’in anarşist bir kuramcı üzerine konuşacaklarını birkaç ay önce söyleseler, herhâlde bir kahkaha atıp ortamdan uzaklaşırdım. </st><st c="21903">Açıkçası, bu benim bildiğim bir konu değildi. </st><st c="21949">Kropotkin’in dayanışmacı, toplumcu bir anarşizmden bahsetmesine karşılık; Stirner’in bireyciliğe vurgu yaptığını, bireyin özgürlüğünün esas olduğunu ve topluma karşı hiçbir sorumluluğu olmadığını savunduğunu söylüyorlardı.</st></p>
			<p><st c="22171">Sevim ile Soner bunları konuşurken, benim aklıma başka bir şey, sanat üzerine sorulan o bildik soru gelmişti: “Sanat sanat için midir, toplum için midir?”</st></p>
			<p><st c="22326">Bizim felsefe ile ilk gerçek temasımızı sağlayan Beren ablanın hocalarından biriyle uzun zamandır internet üzerinden yazışıyoruz. </st><st c="22457">İsmi Dora, annem yaşlarındadır muhtemelen. </st><st c="22500">Özgü ablanın resim sergisinde tanışmıştık. </st><st c="22543">Önce bizim yaşımızda çocukları böyle bir yerde görmenin kendisini şaşırttığından bahsetmiş, sonra sanatın neden yapıldığı, ne anlama gelebileceği üzerine konuşmaya başlamıştı. </st><st c="22719">Tesadüfen Beren ablanın ortama gelmesiyle, hatta ikimizi birlikte görünce şaşırıp bizi tanıştırmasıyla birlikte, bizim oradaki varlığımız Dora’ya göre anlam kazanmıştı. </st><st c="22888">“Demek felsefe ha...” ile başlayan cümlesi (“ha” hecesine yine ayrıca dikkat çekmek istiyorum), “Düşünmek bireyin kendisi için yaptığı eylem mi, yoksa yapmak zorunda hissettiği eylem mi; bu eylemi gerçekleştirirken faydacı olmayı ister mi; toplum yararına eyleme geçmek üzere düşünmekte olduğunu söyleyebilir miyiz?” gibi sorulara dönüşmüştü.</st></p>
			<p><st c="23230">Felsefenin amacının ne olduğuna hepimiz farklı cevaplar veririz herhâlde. </st><st c="23305">Bence tartışmaya değecek bir konu. </st><st c="23340">Dora, bir sorunun çok sayıda doğru cevabı olduğuna inanan esnek bir bakış açısına sahipti. </st><st c="23431">Mesela sanatın ne için yapıldığını tartışmanın anlamsız olduğunu söylüyordu. </st><st c="23508">Bunun için farklı sanat akımlarından, edebi türlerden bahsetmeye gerek yoktu ona göre. </st><st c="23595">İnsan her ne kadar kendine odaklanıp, kendi arzusunu tatmin etmek için bir şey üretse de ürettiği eser, onun dünya görüşünü taşıyor, başkaları tarafından farklı biçimlerde algılanıyor; sanatçı istese de istemese de ürettiği şeyle içinde bulunduğu zamana ve mekâna bir katkı sağlıyordu. </st><st c="23881">Benzer şekilde, sanatçının yaşadığı yerden, zamandan, çağdan, kültürden, gelenekten etkilenmeden bir şey yaratması da pek mümkün değildi.</st></p>
			<p><st c="24018">Bütün bu söylediklerini felsefeyle ilişkilendirebiliyordum. </st><st c="24079">Sevim’in doğadaki canlılar arasındaki ilişkiyi ele alırken ve hayvan yemeye karşı çıkarken kurban bayramından bahsetmesi tesadüf değildi. </st><st c="24217">Düşünme sürecine, kendi yaşayışında, ailesinin inancında, kültüründe var olan bir şeyden etkilenerek başlıyordu. </st><st c="24330">Kaan, okuldan kaçıp dışarıda zaman geçirmiş ama yaşadığı zaman ve mekân nedeniyle bunu sürdürememiş, normal hayatına geri dönmüştü. </st><st c="24462">Dışarıdaki hayatta var olmak için başka türlü bir hayatı bilmemiz, yani başka ailelerde yetişmiş olmamız veya ailelerimizin hiç var olmaması gerekirdi.</st></p>
			<p><st c="24613">Ben karşımda duran pencereden içeriye baktığımda kötülüğü görmüş ve kötülük üzerine konuşmak istemiştim. </st><st c="24719">İnsanın diğerlerine karşı tutumu, bencilce veya karşısındakini düşünerek davranması, başkasının acısını hissedip bundan rahatsız olması veya başkasının acısını umursamayışı, hatta belki başkasının acı çekmesinden zevk duyabilmesi... </st><st c="24952">Bu ihtimaller kafamı kurcalıyor, beni düşünüp soru sormaya itiyordu. </st><st c="25021">En azından şimdilik bu kadarından bahsetmem mümkündü. </st><st c="25075">Düşündükçe önümde daha fazla kapı açılacağını bilecek kadar uzun süredir felsefeyle ilgileniyordum. </st><st c="25175">Pencerenin ardındakilerin öğrettikleri ise henüz peşimi bırakmış değildi. </st><st c="25249">Soner ile Sevim’in tartışmaları konuyu bana getirmiş olmalıydı ki Kaan, Soner’e şöyle bir soru sordu:</st></p>
			<p><st c="25350">“Sen Barış’ın yerinde olsaydın, gördüklerin karşısında sesini çıkarmaz mıydın yani? </st><st c="25435">O kadının hakkını aramaz mıydın?”</st></p>
			<p><st c="25468">“Öyle bir şey söylemedim.”</st></p>
			<p><st c="25495">“Tamam ama egoizmi savunuyorsun. </st><st c="25529">Diyorsun ki, her şeyi kendim için yaparım. </st><st c="25572">Barış kendisi için bir şey yapıyor olsa susardı, çünkü kadına yardım edip onun sığınma evine gitmesini sağlamasının ona tek getirisi vicdanının rahatlamasıydı. </st><st c="25732">Onun haricinde, ailesinden ceza bile aldı çocuk.”</st></p>
			<p><st c="25781">“E sen de diyorsun, vicdanını rahatlattı diye. </st><st c="25829">Yani aslında kadına yardım etmek istediği yoktu. </st><st c="25878">Kendisine yardım etti.”</st></p>
			<p><st c="25901">“Ne alakası var? </st><st c="25919">Barış, sen de bir şey söylesene!”</st></p>
			<p><st c="25952">İtiraz Sevim’den geldi. </st><st c="25977">Kaan ile Sevim, meseleye aynı açıdan bakarak egoizmi kötülüyordu. </st><st c="26043">‘Egoist’ kelimesini hakaret olarak kullandığımızı söyleyebiliriz. </st><st c="26109">Birisinden “Ne kadar egoist!” diye bahsetmek iyi bir anlama gelmez, o insanın kendini beğenmişliğini gösterir. </st><st c="26220">Öte yandan ‘ego’, ‘ben’ anlamına geliyor. </st><st c="26262">Bencil olmak kötü olsa da, ego kelimesinin aslı insanın bilinçli bir şekilde ‘kendisi’ olması. </st><st c="26357">Henüz bilinçlenmediği, sadece içgüdülerinin olduğu alan ile toplumun etkisiyle kendisini kısıtlamaya başladığı alanın arasında;</st><span id="footnote-000-backlink"><a href="kafasi_karisiklar2_bizden_dunyaya_ekitap-13.xhtml#footnote-000"><st c="26484">*</st></a></span><st c="26486"> aklıyla, bilinciyle yaşadığı özgür ânında, insanın “egosu” devrede oluyor.</st></p>
			<p><st c="26561">Soner, Stirner’in egoizm anlayışını yorumlamadan önce, benim bir şey söylemem gerekiyordu. </st><st c="26653">Sevim gözlerini dikmiş, “Amacım tabii ki Ayla ablaya yardım etmekti, neden kendimi düşünmüş olayım ki?” gibi bir şeyler söylememi bekliyordu. </st><st c="26795">Böyle demek doğru olur muydu? </st><st c="26825">Dilimden dökülenler, düşündüklerimi benim de açıkça anlamamı sağlamıştı. </st><st c="26898">Tıpkı yazarken olduğu gibi, konuşurken de zihnimden geçenleri fark etmeye başlamıştım. </st><st c="26985">İnsan düşünüp konuşmalı, değil mi? </st><st c="27020">Bense konuşurken düşünüyordum... </st><st c="27053">Düşüncelerimin yanlış olmadığını umarak konuşmaya başladım.</st></p>
			<p><st c="27112">“İkisi birden olamaz mı? </st><st c="27138">Hem Ayla ablaya hem kendime iyilik etmek isteyemez miyim yani? </st><st c="27201">Hatta belki ikisi de değil. </st><st c="27229">İyilik yapmam lazım gibi bir şey düşünmedim aslında. </st><st c="27282">Rahatsızdım, içimi rahatlatmak istiyordum, bu doğru. </st><st c="27335">Ama sonuçta karşımdaki insanın acı çekmesine dayanamıyor, o acıyı içimde hissediyordum.”</st></p>
			<p><st c="27423">“Kendi acından bahsediyorsun işte. </st><st c="27459">‘Senin’ acın, kadının değil.”</st></p>
			<p><st c="27488">Soner çekinmeden konuşuyordu ama bir yandan Sevim’e ve Kaan’a bakıp, onların tepkilerini görmeyi bekliyor gibiydi. </st><st c="27604">Bir an Soner’de kendimi gördüm. </st><st c="27636">Eskiden farklı düşünen hep ben olurdum; olaylara kimsenin anlamadığı, bilmediği, görmediği bir noktadan yaklaşırdım. </st><st c="27753">Bu nedenle her şeye karşı çıkardım. </st><st c="27789">Dolayısıyla insanlarla pek geçinemezdim. </st><st c="27830">Değişmiş miydim? </st><st c="27847">Sıradanlaşmaya mı başladım?</st></p>
			<p><span><st c="27874">Sıradanlaşmak</st></span><st c="27888"> kelimesi, kulağa hoş gelmiyordu. </st><st c="27922">İnsan farklı olmak, özgün olmak, biricik olmak istiyordu. </st><st c="27980">Kendilik... </st><st c="27992">Bencillik... </st><st c="28005">Soner, düşüncelerinden taviz vermeyen bir insandı anlaşılan. </st><st c="28066">Bu yönünü sevmiştim. </st><st c="28087">Ama bu, onun görüşlerine karşı çıkamayacağım anlamına gelmiyordu tabii ki.</st></p>
			<p><st c="28161">“Ben acıdan kurtulmak için bir şey yapmadım. </st><st c="28207">Gördüğüm haksızlığa, adaletsizliğe karşı harekete geçtim. </st><st c="28265">Yanlış olduğunu düşündüğüm şeyi değiştirmek istedim.”</st></p>
			<p><st c="28318">Cümlelerimden hoşlandım. </st><st c="28344">Soner ise konuyu kendi getirmek istediği yere çekmeye devam ediyordu:</st></p>
			<p><st c="28413">“Yanlış olduğunu düşündüğün, yani ‘senin’ yanlış olduğunu düşündüğün şeyden bahsediyorum... </st><st c="28506">Bakın, demeye çalıştığım bu; her şey özneyle ilgilidir. </st><st c="28562">İnsan sadece kendi doğrusuyla yaşar, sadece kendi özgürlüğü için mücadele eder; insana göre en önemli mesele yine kendisidir. </st><st c="28688">En azından Stirner’in felsefesi böyle.”</st></p>
			<p><st c="28727">Ece, yine duygularını bağıra bağıra ortaya koymaktan çekinmeyerek, “Ne Stirner imiş arkadaş!” dedi. </st><st c="28828">Güldük. </st><st c="28836">Kaan ile ikimiz... </st><st c="28855">Zeynep’in yine tadı tuzu yoktu, sanırım bilmediğimiz başka problemleri vardı; sonra öğreneceğimizi umdum.</st></p>
			<p><st c="28960">Sevim ise, ne olursa olsun herkesin hakkını vermekten yanaydı. </st><st c="29024">Onun meselesi ne kendisi ne de insanlardı; bütün evren, bütün varlıklardı. </st><st c="29099">Koca yürekli kız!</st></p>
			<p><st c="29116">“Canım, şimdi koskoca Stirner’in hakkını da yeme Ece. </st><st c="29171">Felsefe tarihinde etkilemediği isim yok neredeyse, Nietzsche’yi bile etkilemiş adam!”</st></p>
			<p><st c="29256">“Bile?”</st></p>
			<p><st c="29264">Neden ‘bile’ diyerek vurguladığını anlamamıştım.</st></p>
			<p><st c="29313">“En popüler isimlerden birisi olduğu için öyle dedim, özel bir sebebi yok.”</st></p>
			<p><st c="29389">Bu noktadan itibaren kimin kimi etkilediği, felsefe tarihinde hangi görüşe nasıl cevaplar verildiği üzerine bir sohbet başladı. </st><st c="29518">Her defasında aynı şeyleri yaşadığımızı düşünüyordum. </st><st c="29572">Sanki söylenecek her şey söylenmiş, yaşanacaklar yaşanmış, bütün buluşlar yapılmış, bütün konularda binlerce farklı görüş ortaya konmuştu da, biz sadece şimdiye kadarki sürecin tartışmalarını gündeme getirip duruyorduk. </st><st c="29792">Güneşin altında yeni bir şey yoktu, ne kadar uğraşsak da yeni bir şey üretemeyecek gibiydik. </st><st c="29885">Amacımız yeni bir şeyler söylemek miydi? </st><st c="29926">Hayatın sonsuz döngüsü içinde, her şeyin birbirini tekrar ettiği gerçeğinin dışında ne arıyor olabilirdik?</st></p>
			<p><st c="30032">Güneşin altında yeni ne vardı bilmiyorum ama sorduğumuz soruların sürekli değişip çeşitlenmesi, yine de umut vericiydi. </st><st c="30153">Soruların çeşitlenme tarihini öğrenmek, felsefe açısından önemliydi. </st><st c="30222">Gilles Deleuze ismindeki çok-yönlü-düşünür, felsefe yapmaya çalışan herhangi bir insanın, felsefe tarihinden kaçamayacağını söyler. </st><st c="30354">Kendi çalışmalarına koyulmadan önce Spinoza, Nietzsche, Foucault gibi düşünürlerin çalışmaları üzerine yazmış ve kendi tabiriyle uzun bir süre “felsefe tarihi” yapmıştır. </st><st c="30525">Tarihin anlamı da bu değil mi zaten? </st><st c="30562">Geçmişin kalıntılarının, bugün yeni sandığımız sorunlarla karşı karşıya kaldığımızda bize bir yol haritası çizmesi...</st></p>
			<p><st c="30679">Yine, sıklıkla yaşadığımız bir şey oldu ve zihnimden geçenlerle örtüşen, kafamdaki düşünceleri tamamlayan cümleler kulüp arkadaşlarımdan biri tarafından kuruldu:</st></p>
			<p><st c="30841">“Nietzsche, </st><span><st c="30854">‘Her filozof boşluğa bir ok fırlatır.’ </st></span><st c="30893">diyor. </st><st c="30900">Ardından gelen bir diğer filozof ise bu oku yerden alır ve başka bir yöne fırlatır, böyle böyle herkes düşünce tarihine kendince bir yön verir. </st><st c="31044">Geçmişte Stirner’in fırlattığı oku alan Nietzsche’nin tekrar fırlattığını, yeni bir yöne atacak kişiler neden biz olmayalım ki? </st><st c="31172">Bir insanın bir başkasından neyi eksik?”</st></p>
			<p><st c="31212">Kimsenin kimseden eksiği veya fazlası yoktu hakikaten. </st><st c="31268">Benim Sevim’den, Soner’in benden... </st><st c="31304">Hepimiz eşittik ve bu eşitlik meselesi, bizi yeni tartışmaların eşiğine götürecekti. </st><st c="31389">Güneş her sabah yeniden doğuyordu, nehir akıyordu, zaman geçiyordu ve sürekli değişiyorduk.</st></p>
			<p><br /><br /></p>
			<hr />
			<div>
				<div id="footnote-000">
					<p><a href="kafasi_karisiklar2_bizden_dunyaya_ekitap-13.xhtml#footnote-000-backlink"><st c="31480">*</st></a><st c="31482">	Freud’un deyişiyle id-ego-süperego üçlüsünün ortasındaki kısım </st><span><st c="31546">ego</st></span><st c="31549">. İçgüdülerin dünyası</st><span><st c="31570"> id,</st></span><st c="31574"> kişinin kendisinin farkında olmadığı kısım, belki insandan çok hayvana yakın (aman Sevim duymasın!). </st><span><st c="31676">Süperego</st></span><st c="31684"> ise bir sürü insanın toplamı, toplumun baskısı. </st><st c="31733">Bunun dengesini kurmak insanın yaşadığı toplum içinde kendisi olmasıyla eşdeğer. </st><st c="31814">Hem içinden gelen arzuları kontrol etmeyi (id’le başa çıkmayı), hem topluma karşı kendisini savunmayı (süperego’yu alt etmeyi) sağlayan şey EGO, yani BENLİK. </st><st c="31972">İnsanın kendisi olabilmesi.</st></p>
				</div>
			</div>
		</div>
	<div id="charCountTotal" value="31999"></div></body>
</html>
