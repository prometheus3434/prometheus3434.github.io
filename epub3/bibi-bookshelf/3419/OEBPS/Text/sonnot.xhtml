<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h2>Son not</h2>
<p>Açık istisnalar olan Luka ve Dusya dışında Halkın İradesi'nin bu öyküde sözü geçen üyelerinin hepsi gerçek tarihî karakterlerdir. Örgütün Çar II. Aleksandr'ı öldürmekten suçlu bulunan beş üyesi 3 Nisan 1881 tarihinde Semyonovskiy Meydanı'nda asılarak idam edildi (Elli beş yıl önceki başarısız Dekabrist Ayaklanmasına önderlik ettikleri gerekçesiyle idam edilenlerin sayısı da aynıydı). Bunlar Nikolay İvanoviç Kibalçiç, Timofey Mihailoviç Mihailov, Sofia Lvovna Perovskaya, Andrey İvanoviç Zelyabov ve Nikolay İvanoviç Risakov'du.</p>
<p>Dekabristler'de de olduğu gibi, infazlar pürüzsüz gerçekleşmedi. İlk denemede Mihalov'un ipi koptu; İkincide ilmik çözüldü. Ahali bunun Tanrı'nın Mihalov'un affedilmesi için gönderdiği bir işaret olduğunu söyleyerek bağrıştı ama yakarmalara aldırış eden olmadı. Üçüncü denemede ip dayandı ama düğüm yeterince sağlam değildi, o yüzden Mihailov dakikalarca havada çırpındı. Sonunda cellat Frolov Mihailov'un boynuna ilkini çıkarmadan ikinci bir ilmik taktı. İnfazı gösteren çizimlerde Mihailov'un vücudu bir tek dikey ip yerine iki tane çapraz ipin ucunda tuhaf bir şekilde sallanırken tasvir edilir.</p>
<p>Sorgu sırasında yoldaşlarına ihanet eden Risakov sıra kendisine geldiğinde paniğe kapıldı ve dar ağacına yapışıp bacaklarını onun ahşap kirişine doladı. İp boynuna geçirilmeden önce askerlerin onu zorla oradan ayırması gerekti.</p>
<p>İlk ölen kişi olan Kibalçiç mahkemeye bir savunma sunmakla pek ilgilenmedi ve soğukkanlılıkla gitti. Hapishanedeyken vaktinin çoğunu roket yolculuğuyla ilgili fikirler geliştirmekle geçirdi. İcadının kamu yararına kullanılabileceği ümidiyle çalışmalarını yetkililere göstermesi için avukatına ısrar etti; bunlar dosyaya kondu ama 1918 yılına kadar gören olmadı. Hayata geçirilebilir bir uçuş aracı tasarlamış olmamasına rağmen, çoğu fikri sonradan roket tasarımında yararlanılacak olanların öncüsü oldu.</p>
<p>Ay yüzeyindeki bir kratere onun adı verilmiştir.</p>
</body>
</html>