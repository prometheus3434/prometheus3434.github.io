<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>27</h1>
<p>Bu tanıdık bir andı. Günlerden 1 Mart'tı, vakit öğle sonrasıydı ve saat dörde yirmi vardı. Zimeyeviç Kış Sarayı'nı ve çift başlı kartalıyla sarayın üstünde dalgalanan Romanov bayrağının yarıya indirilişini izleyen tek kişi değildi. Bunun çok benzerini 1825 yılında Taganrog açıklarında demir atmış bir gemiden de seyretmişti. O zamanlar bir dolap çevirmişlerdi; I. Aleksandr ölmemişti. Bugün ise hiç kuşku yoktu. Zimeyeviç II. Aleksandr'ın korkunç yaralarını görmüştü, kefeni yırtamazdı.</p>
<p>Bu, içi boş bir zaferdi. Aleksandr ölümü aldatmamıştı çünkü bunu istememişti; tam tersine, ölerek Zimeyeviç'i -en azından bir süre için- mağlup edeceğini bildiğinden, onu istemişti bile. Bu mesafeden görülemeyecek kadar ufaktı ama bayrağın üstündeki çift başlı kartalın göğsünde, iki eliyle tuttuğu Ascalon'u saplayarak ejderhayı öldüren Aziz George'un amblemini taşıyan bir kalkan vardı. Romanov'lar ölürken bile sinsice seviniyor ve zaferlerinin amblemini şehrin semalarında dalgalandırıyorlardı.</p>
<p>Kalabalığın büyük kısmı birer ikişer geri dönmeye başlamıştı, aralarında çocuklu aileler bile vardı. Bütün kadınların gözü yaşlıydı, bazı erkekler de ağlıyorlardı. Bir adam -deniz yüzb aşısıydı- dizlerinin üstüne çöküp hıçkırarak ağlamaya başladı. Zimeyeviç onlardan tiksiniyor ama gıpta da ediyordu. Bir insanken bile halkı tarafından Aleksandr'ın sevildiği gibi sevilmemişti. Belki Zimeyeviç'in Rusya üzerinde güç sahibi olmayı böylesine istemesinin nedeni buydu, Rus halkının kendisini sevmesini istemesi. Mantık dışıydı ve bu fikir onu korkutuyordu.</p>
<p>Şimdi III. Aleksandr babasının yerine geçecek ve halkının sevgisine nail olacaktı. Aleksandr istese bile, Zimeyeviç gücünü onun üzerinde kullanamazdı. Danilov bunun icabına bakmıştı; bu defaki yeni bir Danilov'du ama en az ilki kadar belalıydı. Zimeyeviç yıllar önce Moskova'daki o tavernada Aleksyey İvanoviç ile tanıştığı güne lanet okudu.</p>
<p>Ama Rusya'daki iktidara gelecek olursak, Zimeyeviç'in bir nesil daha beklemesi gerekiyordu. Babası öldüğü sırada yeni çar onun yanındaydı ve Zimeyeviç'in tahminine göre yeni çareviç daha on iki yaşında bir çocuk olan Nikolay Aleksandroviç olmuştu. Günün birinde onun da babası ölecek ve o da Çar II. Nikolay olacaktı. Ama Zimeyeviç bundan bile emin olamıyordu, sorun hep buydu. Zimeyeviç, Nikolay çar olana kadar bir şey yapamazdı. O ölebilir ve tahtı bir erkek kardeşine ya da oğluna bırakabilirdi. Daha kötüsü de olabilirdi. Belki Halkın İradesi'nin düşleri gerçek olur ve kitleler bunu, ayaklanıp prangalarından kurtulmak için bir fırsat olarak görürdü.</p>
<p>Zimeyeviç güldü. Etrafındaki birkaç kişi kaşlarını çattı ama bunu umursamadı. Saçma bir fikirdi. Çar için deli olan bu köylülerin efendilerini devirmek için ayaklanacağını kim düşünebilirdi ki? Zimeyeviç'in kaygılanmasına gerek yoktu. O geri döndüğünde Rusya İmparatorluğu hâlâ orada olacak, hangisi olursa olsun başında hâlâ bir Romanov bulunacak ve bir meyve gibi toplanmaya hazır olacaktı.</p>
<p>Peki, bu arada ne yapılabilirdi? Yüz altmış yıldan fazla zamandır Rusya dendiğinde Zimeyeviç'in gözlerinin önüne iki ödül gelmişti: Romanov tahtı ve Ascalon. Şimdi bunlar ayrıydı. Dimitriy kendi yolunu seçmiş olabilirdi ama daha öncesinde Zimeyeviç onun zihnini okuyup Yuda'nın ona anlattığı her şeyi öğrenmişti. Ascalon artık Petersburg'da değildi. Yuda'nın doğduğu ülkedeydi. Yuda daha da kesin ipuçları vermişti fakat bu pekâlâ blöf de olabilirdi. Önemi yoktu, Zimeyeviç oraya gidecek ve bir şekilde Ascalon'un iadesini isteyecekti.</p>
<p>Kendi kendine gülümsedi. Yuda, Shakespeare'den alıntı yapmıştı, kendisi de öyle yapacaktı. Sözcükleri yüksek sesle söyledi.</p>
<p>"İngiltere'ye kaçacağım ve orada çalacağım." <sup></sup><a id="dipnot43" href="../Text/dipnotlar.xhtml#sonnot43">[43]</a></p>
<p>Karlarla kaplı caddede yürümeye devam etti.</p>
<p class="orta">***</p>
<p>Gemi bir yandan diğer yana sallanıyor, dalgalar gövdesini dövüyorlardı. Dışarısı hâlâ aydınlıktı, tabutun dışı, ambarın dışı, güverte. Dimitriy uyku zamanı olduğunu biliyordu ama canı istemiyordu. Rüyalarına güvenmek için Zimeyeviç'ten henüz yeterince uzaklaşmamıştı, vampirler rüya gördüğünden değil ya. Hâlâ Petersburg'un çok uzağında değildi, Baltık Denizi açıklarında bir yerlerdeydi. Zimeyeviç'in şehirdeki varlığını algılayabiliyordu. Onun kanını hâlâ şiddetle istiyordu. Dimitriy gözlerini sıkıca kapatıp bu fikri zihninden kovmaya çalıştı. İğrençti, hayatı boyunca kendisine iğrenç gelen çok şey yapmıştı. Ölüyken de aynı olması o kadar tuhaf mıydı?</p>
<p>En azından şimdi özgürdü. Rüzgâr gücüyle ilerleyen gemi yavaş gidiyor olabilirdi ama onu uzaklara götürebilirdi. Yolda bazı yerlerde -Stockholm ve Londra'da kesin olarak- duracaklardı ama Dimitriy'in basit bir sandık gibi görünen tabutuna kimse dokunmayacaktı. Bunu garantiye almak için iyi para ödemişti. Londra'dan ayrıldıktan sonra açık denizi, Atlantik'i aşacak ve sonunda büyük, yeni bir şehre ulaşacaktı. Dimitriy yeni bir dünyada yeni bir yaşama doğru yol alıyordu.</p>
<p>Amerika'ya gidiyordu.</p>
<br/>
<p>Bu tanıdık bir andı. Günlerden 1 Marttı, vakit öğle sonrasıydı ve saat dörde yirmi vardı. Mihail Kış Sarayı'nı ve çift başlı kartalıyla sarayın üstünde dalgalanan Romanov bayrağının yarıya indirilişini izleyen tek kişi değildi.</p>
<p>Aslında Mihail hiç de Kış Sarayı'na bakmıyordu. Şehrin diğer tarafindaydı. Zimeyeviç'in gözlerinden gördüğünü biliyordu fakat vampirin varlığını zihninden kovaladı.</p>
<p>Tamara ona I. Aleksandr'ın ölümünü anlatmıştı, tam Aleksey'in anlattığı şekliyle. Bu gerçek bir ölüm değildi, o daha sonraydı. Tam olarak ne zaman gerçekleştiğini ona Mihail'in amcası II. Aleksandr söylemişti. Tamara Çar Nikolay'ın ölümünü duyduğunda ailesiyle birlikte olduğunu ve ne kadar etkilenmiş olduğunu da anlatmıştı. O daha iyi bir ölümdü çünkü Zimeyeviç'in bir rolü olmamıştı. Nikolay'ı erkek kardeşi korumuştu, tıpkı şimdi kuzeni olarak Mihail'in III. Aleksandr'ı koruduğu gibi.</p>
<p>Mihail, Zimeyeviç'in kanının vücudundan tamamen uzaklaşmasının ne kadar zaman alacağını bilmiyordu. Yuda'nın günlüğüne göre haftalar sürebilirdi. Mihail o süre zarfında ölürse bütün Romanov Hanedanı'm kurtarabilirdi ama onlar için çoktan yeterince şey yapmıştı. Sebebi ne olursa olsun, Aleksandr, Yuda'nın o mahzene gitmesini sağlayarak borcunu ödemişti. O artık ölmüş olsa da birbirlerine borçları kalmamıştı.</p>
<p>Yuda da ölmüştü.</p>
<p>Bu kesindi. Yabloçkov Mumu'nun ışığına maruz kaldığı zaman ne hale gelmiş olduğu yeterince açıklayıcı olmasına rağmen, daha iyi kanıtlar da vardı. Mihail peynirci dükkânına açılan tünele geri döndüğünde, zarar veremeyecek kadar loş bir lamba ışığı altında Yuda'nın kopuk kulağına bakmak için mendili tekrar açmış ve kıvrımlarının arasında tozdan başka bir şey kalmamış olduğunu görmüştü. Kulak ark lambasının gizemli ışığına doğrudan maruz kalmış değildi ama Yuda'nın bedeni ölürken kulağı dahil bütün kısımları ölmüştü. İkisinin arasında binlerce verst olsaydı da aynısı olurdu ama bu kadar yalanlarken artık Yuda'nın ölümü inkâr edilemezdi. Mihail madalyonundaki saçlara da bir daha bakmıştı ama onlara bir şey olmamıştı, bu saçlar Yuda'nın bir insan olduğu zamanlara aitti, vampir değil. Mihail onları Yuda'nın vücudunun toza dönüşmüş kalıntılarının yanma koymayı düşünmüştü ama bu bir saygı ifadesi olurdu, oysa Mihail saygı duymuyordu. Mihail, Kibalçiç'in dinamitlerinin bir kısmını yüz yıl kadar önce Ermeni rahiplerinin inşa etmiş olduğu ve olan bitene dair kanıtların bulunduğu geçitleri göçertmek için kullandı. Yuda'dan geriye kalan dünyevi bir şey yoktu ama Dusya'nın cesedini -en azından bir süre- kimsenin bulmaması daha iyi olurdu.</p>
<p>Cebinde bir anahtar buldu ve böylece dükkândan kolayca çıkabildi. Yuda'nın içi boşalmış giysilerini de aradı, onları kaldırdığı anda her taraflarından tozlar dökülüyordu. Bu arada ilgisini çeken bir şey buldu: zümrüt gözlü, kızıl çatal dilli ejderha şeklinde altın bir yüzük. Mihail, Zimeyeviç'in yanındayken onu fark etmemişti ama Aleksey onu çok iyi hatırlıyordu ve Tamara'ya anlatmıştı. Mihail, Yuda'nın yüzüğü nasıl ele geçirdiğini bilmiyordu ama artık onun olmuştu.</p>
<p>Mihail seviniyor olmalıydı ama böyle hissetmiyordu. Yuda'yı mahvetmek hayatının tek amacı olmuştu. Artık geriye hiçbir şey kalmamıştı. Yola Zimeyeviç'i takip ederek devam edebilirdi ama bu onun kavgası değildi; Romanov'lar bir kere olsun düşmanlarıyla kendileri mücadele etmeli ve Danilov'ları rahat bırakmalıydılar. O yüzden babasına gidip taşrada güzel bir malikâne ve bakanlıklardan birinde rahat ve yüksek maaşlı bir iş istememişti. Onu Zimeyeviç'in geri dönme ihtimaline karşı her zaman elde tutmak isterlerdi. Ayrıca böyle bir hayat onu zaten sevindirmezdi.</p>
<p>Yuda'yla ilgili planlar yapmadıkları sakin akşamlarda annesiyle sohbet ederlerken onsuz bir dünyanın nasıl olacağını hayal ederlerdi. Mihail hep birlikte yaşamak için onun yanma, Saratov'a geri döneceğini söyler, annesi de aptallık etmemesini öğütlerdi ama Mihail onun bunu ümit ettiğini bilirdi. Şimdi bu bir seçenek olmaktan çıkmıştı. İster cennet, ister cehennem, annesi kesinlikle Yuda'nın ölmüş, oğlunun da hayatta kalmış olduğunu bilme lüksüne sahip olduğu bir evrendeydi. Öyle olmasaydı, yaşadıkları tüm o sıkıntılara değer miydi?</p>
<p>Tamara ona gençken kendisinin de benzer bir durumda kaldığını anlatmıştı. Yaşamının yarısını takıntı haline getirmiş olduğu bir tek hedefe kilitlenerek geçirmişti: gerçek anne ve babasını bulmak. Bu, Mihail'e miras bıraktığından daha asil bir hedefti. Tamara onları bulduğu zaman ne yapacağım, bundan sonra yaşamına neyin yön vereceğini merak etmişti. Bu soruyu cevaplaması hiç gerekmemişti. Anne ve babasına kavuşmuş ve her ikisi de birkaç saat içinde ölmüştü. Tamara bunun için Yuda'yı suçlamış ve böylece yaşamının geri kalanı için yeni bir hedef bulmuştu: Yuda'nın ölümü. Bu da Mihail'e miras kalmıştı.</p>
<p>Ama şimdi görev tamamlanmıştı; annesi başlamış, oğlu da bitirmişti. Yuda ölmüştü ve Mihail'in geleceği artık yazılmayı bekleyen boş, beyaz bir sayfaydı. Ve o yine de ilk satın, hatta ilk kelimeyi bile yazamıyordu. Ailesi yoktu, dostu yoktu, evi ve herhangi bir arzusu da yoktu. En kötüsü de, hayalleri yoktu. Geriye eskiden annesini de yıllarca üzmüş olan ve annesi gibi kendisinin de cevap bulamadığı o tek soru kalıyordu. Mihail'in varoluş nedeni neydi?</p>
<p>Ve bu soru onu ne kadar rahatsız ederse etsin, zihnini meşgul eden daha önemli bir bilmece vardı. Dükkândan çıkıp Petersburg sokaklarında yürümeye başladığı andan itibaren, hatta Aleksandr'ın ölüm haberini bile duymadan önce kendisini huzursuz hissetmeye başlamıştı. Kısa bir süre için olsa da, Yuda'yla zihnini paylaşmıştı. Aynısını Zimeyeviç'le de yapmıştı ama o çok daha sinir bozucuydu. Yuda'nın ölürken bile korumayı başardığı buz gibi sükûneti dehşet vericiydi ama Mihail'e bir bilgi parçacığını iletmek için gösterdiği aşikâr kararlılık daha da kötüydü. Vücuduyla birlikte zihni de çöktüğü için, ifade etmek istediği cümlenin yarısına geldiğinde düşünce akışı kesilmiş ve Mihail onu itip uzaklaştırırken cümlesi yarım kalmıştı. Mihail sadece başını duymuş ve bir anlam verememişti. Ama yine de Yuda'nın ölümünden bile değerli olduğu açıktı. Yuda'nın asla açıklama şansı bulamayacağı ama Mihail'in sonsuza kadar aklında kalacak olan birkaç sözcüktü sadece:</p>
<p>"Lyoşa'ya de ki..."</p>
</body>
</html>