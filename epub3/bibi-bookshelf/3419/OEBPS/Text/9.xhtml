<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>9</h1>
<p>Konstantin sözüne sadık kaldı ve Mihail o akşam geç saatlerde Fontanka 16'nın kapısından özgür bir adam olarak çıktı. Doğru oteline gitti ama hiç uyuyamadı. Karanlıkta yatmış tavana bakarken ne hissettiğini anlamaya çalıştı. Ama düşünmeye başladığı andaki yanıtla bitirdiği andaki yanıtı aynı oldu. Çok ama çok basitti.</p>
<p>Hiçbir şey hissetmiyordu.</p>
<p>Konstantin oldukça cana yakın birisi gibi görünüyordu. Mihail onun arkadaşlığından hoşlanmıştı ama ordudaki kısa geçmişi sırasında haklarında bunu söyleyebileceği birkaç insanla tanışmış, çoğundan daha az, bir kısmından da daha çok hoşlanmıştı. Yaşamı boyunca bu olayla ilgili beklentisini önemsiz gibi göstermeye çalışmıştı. Annesi ona kökenini bir gerçek olarak anlatmıştı, kendisini sevindiren ya da gururlandıran bir şey gibi değil. Üstelik Mihail annesinin söylediklerinin doğru olduğundan bile kuşkulanmıştı hep.</p>
<p>Ondan bunun için özür dileyebilme şansına sahip olmayı dilerdi. Kendisi doğmadan önce ölmüş olan büyükbabası Aleksey'e karşı hâlâ daha büyük bir sevgi besliyordu ama bunun nedeni de Tamara'ydı. Ve Aleksey çarını sevmişti; onu Zimeyeviç ve Yuda'nın amaçladığı şeylerden kurtarmıştı. Ona benzemeye çalışmak kahramanca bir hareket olurdu ama öyle yapsa bile bunu büyükbabasının anısının uğruna yapardı, babasına karşı hissettiği bir sevgiden dolayı değil.</p>
<p>Ve bugünkü görevi ailevi bir sevgi hissetmediği diğer bir akrabasını bulmaktı - ağabeyi Luka'yı. O zaman onu neden arıyordu ki? Kaderi çarı hedef alan başarısız bir suikast girişiminde ölmek gibi görünen bu genç adamın hayatına neden başka dertler eklemeliydi ki? Mihail buna karşı bile kayıtsız hissediyordu kendisini.</p>
<p>İlke olarak çarını seviyor ve ona itaat ediyordu ama farklı düşündüğü için Luka'ya karşı bir nefret besleyemiyordu. Mihail yalnızca bir kişiden nefret ediyordu, Yuda'dan. Ve ağabeyini bulmak zorunda olmasının nedeni de buydu: Yuda ve Dimitriy, Luka'dan bahsetmişlerdi. Luka da, doğrudan ya da dolaylı olarak, onu Yuda'ya ulaştırabilirdi.</p>
<p>Mihail ocak ayazında yüzeyi donmuş olan Moika<span style="font-size: 13px;"> </span><a id="dipnot14" href="../Text/dipnotlar.xhtml#sonnot14">[14]</a> boyunca yürüdü. Nehir biraz kıvrılıyor ve onu hep kabaca şehir merkezinin bulunduğu yöne doğru götürüyordu ama Mihail Aziz İshak Meydanı'na gelmeden saptı ve çok geçmeden kendisini Konstantin'in vermiş olduğu adreste buldu; Maksimilyanovskiy Yolu 15, daire 7.</p>
<p><span style="font-style: italic;">Dvornik'e</span><span style="font-size: 13px;"><span style="font-style: italic;"> </span></span><a id="dipnot15" href="../Text/dipnotlar.xhtml#sonnot15">[15]</a><span style="font-size: 13px;"> </span>Luka Miroslaviç'in orada olup olmadığını sordu ama adam yalnızca omuz silkti. Petersburg'daki <i>drovnik</i>'lenn yarısının <i>Ohrana'mn</i> hizmetinde olduğu rivayet edilirdi; içeri giren çıkanı görürler ve binalarındaki bütün kiracıların isimlerini bilirlerdi. Bu, Konstantin'in Luka'yla ilgili bilgilere nasıl bu kadar kolay ulaşmış olduğunu da açıklardı.</p>
<p>Mihail kıvrılan merdivenden üçüncü kata çıktı ve 7 numaralı dairenin kapısını çaldı. Kapıyı açan adam, Luka olabilirmiş gibi durmuyordu. Yirmili yaşlarının sonlanndaydı ve yanaklarını tamamen kapatmayan düzgün bir sakalı vardı. İnce yapılı ve soluk tenliydi, ince burnunun üstüne bir kelebek gözlük takmıştı.</p>
<p>"Oh!" Gördüğü şeyden dolayı hayal kırıklığına uğramış gibiydi. Mihail Petersburg'un yeraltı dünyasına yapacağı kısa ziyaret sırasında taşımayı pek akıllıca bulmadığı için üniformasını giymemişti. Üstünde o yokken mesleğini belli etmediğini ümit ediyordu.</p>
<p>"Başka birisini mi bekliyordunuz?" diye sordu Mihail.</p>
<p>"Aslında öyle."</p>
<p>"Luka Miroslaviç Novikov'u görmeye geldim. Kendisi içeride mi?"</p>
<p>"Burada değil." Adam omzunun üstünden arkasına baktı. Kapıyı neredeyse kapalı tutuyordu ve Mihail -buna yelteniyor olmasa da- itip içeri giremesin diye bütün ağırlığını kapıya vermişti. Bunların hiçbiri masum gibi görünmüyordu.</p>
<p>"Gecikir mi? Bekleyeyim mi?"</p>
<p>"Haftalar önce taşındı. Nereye gittiğini bilmiyorum."</p>
<p>Ardından kapı kapandı. Mihail merdivenlerden inip dışarı çıktı. Çok uzakta değil hemen köşede bir taverna vardı. Mihail bir çay ısmarladı ve 15 numarayı görebileceği pencere kenarında bir yere oturdu. Dudaklarının arasında sigara olmayan tek kişi oydu. Dumanlı ortamda derin bir nefes aldı ve dumanın kokusu ona annesini anımsattı. Onu sigarasız görmüşlüğü pek nadirdi. Saratov gibi ufak bir taşra şehrinde bir kadının kamuya açık alanda sigara içmesi küçük çapta bir skandala neden olmuştu.</p>
<p>Petersburg sakinleri karla kaplı caddede gidip gelirlerken geçen dakikalar daha sonra saatlere dönüştü. Mihail biraz daha çay içti ve öğle yemeği yedi. Nihayet binadan iki kişi çıktığında vakit öğleden sonra olmuştu bile. Adamlar tavernanın bulunduğu yöne doğru yürüdüler ve Mihail onlardan birinin konuşmuş olduğu kelebek gözlüklü adam olduğunu fark etti; şimdi üstünde eski püskü bir paltoyla yıpranmış siyah bir silindir şapka vardı. Daha genç görünen, özenle ayrılmış düz saçlı, kalem bıyıklı diğer adamı ise tanıyamadı. Onda biraz Tatar kanı var gibi görünüyordu. Kesinlikle Luka değildi. Bir saat sonra bir kadının durup    <i>dvornik</i>'le konuştuğunu gördü. Mihail'e verilenden daha iyi bir cevap aldığı kesindi çünkü içeriye girmeye zahmet etmedi. Tavernaya doğru yoluna devam etti.</p>
<p>Yolun yarısında geldiğinde Mihail onu tanıdı. Dusya'ydı, Rostov'da trende tanıştığı kız; patlayıcılarla uğraşan kız. Mihail'in öğrendikleri göz önünde tutulduğunda, kızın o belirli daireyi ziyaret etmesi pek şaşırtıcı olmazdı.</p>
<p>Mihail başını pencerenin aksi yönüne doğru çevirdi ama Dusya'nın kendisini gördüğünü düşünmüyordu. Hesabı ödemek için tezgâha biraz bozuk para bıraktı, sonra kapıya doğru yürüdü. Dusya, Fonarniy Yolu boyunca güneye doğru gidiyordu, Yekaterininsky Kanalı'na geldiğinde doğu yönüne saptı. Kanalın yanından giden patika Moika'nınkinden daha da çok kıvrılıyordu. Mihail görünmemek için elinden geleni yaparak takip etmeye çalışıyordu ama şehrin yabancısıydı ve tahminine göre Dusya bir <i>ohranik</i>'in kendisini takip etmesi olasılığına karşı tetikteydi. Ama Mihail'i ekmeye çalışmadı.</p>
<p>Mihail geçtikleri sırada Nevskiy Bulvan'nı tanıdı. Dusya'nın yolu kanalı takip etmeye devam ediyordu ama çok geçmeden başka bir suyoluyla birleşti ki, Mihail'in şehrin coğrafyasıyla ilgili sezgileri ona bunun yine Moika olduğunu söylüyordu. En dolaysız yolu seçmemişlerdi. Biraz daha nehir boyunca yürüdüler ve Mihail kendisini bir kez daha tanıdık bir yerde buldu. Mihail'in Fontanka 16'daki O <i>hrana</i> binasından çıktığı anda ilk gördüğü şey olarak hatırladığı bir parka saptılar. Burası Yaz Bahçesi'ydi ama kışm bile görkemli bir güzelliğe sahipti.</p>
<p>Artık daha açık bir arazide olduklarına göre Mihail Dusya'yı daha uzak bir mesafeden takip edebilirdi ve etmeliydi de. Park birbirinden ağaçlar ve çitlerle ayrılan ve düzenli bir şekilde kesişen patikalardan meydana gelen bir ızgara sistemiyle düzenlenmişti. Başka koşullarda Mihail bu patikaları rasgele takip eder ve parkta -gezinen diğer insanlar gibi- Dusya'nın yanından birden fazla kez geçmeyi dert etmezdi. Ama Dusya onu bir kez görmüş olsa da hatırlardı ve birbirleriyle yeniden karşılaşmaları aslında bir tesadüf olmasına rağmen Mihail onun kendisinin burada olduğunu bilmemesini tercih ediyordu.</p>
<p>Dusya parkta fazla uzun yürümedi ve doğrudan bir adamın oturduğu banka yöneldi. Banka yaklaşırken adam ayağa kalktı. Dusya'nın ellerini tuttu ve öpüştüler. Uzun sürmedi ama Mihail'in onların ilişkilerinin derinliğini yorumlamasına yetecek kadar şefkatliydi. Uzaktan adamın yüzünü göremiyordu ama kim olduğu hakkında tahmin yürütebiliyordu.</p>
<p>Kendisi geldiği zaman da aynı şeyi yapmış olmasına rağmen adam abartılı bir gösteriyle tekrar banktan karları temizledi ve ikisi de oturdu. Konuşmaya başladılar; Mihail çok uzundur durup izlemekte olduğunu fark etti. Bir patikayı takip ederek oradan uzaklaştı ama çok geçmeden diğer bir patikayı izleyerek geri döndü. Yine adamın yüzünü iyice görebileceği kadar yaklaşamamıştı. Şansını denemeye karar verdi. Dusya'nın sırtı ona dönüktü ve sevdiği adam konuşurken sürekli onun gözlerinin içine bakıyordu, o yüzden arkasına dönme olasılığı düşüktü. Mihail onların yanından geçme riskini göze aldı.</p>
<p>Banka doğru yürürken gözlerini patikaya dikti ve soğuktan korunmak istermiş gibi başını omuzlarına doğru çekti. Alacakaranlık çökmüştü ama ortalık hâlâ etrafı görebilecek kadar aydınlıktı. Mihail sadece bir an için başını kaldırıp baktı. Adam tam o sırada ona doğru döndü ve Mihail bir anda ağabeyinin gözlerine bakmakta olduğunu anladı. Onlarda Tamara'ya ait bir şey olup olmadığını söylemek zordu fakat dalgalı saçları ve bıyığı tam Mihail'in polis fotoğrafında gördüğü gibiydi. Aslında belki de biraz daha yakışıklıydı. Bunu babasından almış olmalıydı.</p>
<p>Mihail sadece yürürken bakışları karşılaşmış gibi yoluna devam etti. Az kalsın gülecekti. Dusya'yla trende uyduruverdikleri doğaçlama hikâyenin gerçek olduğu ortaya çıkıyor gibiydi. Nişanlısı olsa da olmasa da Dusya kesinlikle ağabeyinin arkadaşıydı, hatta çok yakın bir arkadaşıydı.</p>
<p>Peki, Mihail neden bu şakayı onlarla paylaşmasındı? O gün yola çıkarken amacı Luka'yla açık açık konuşmaktı ama Dusya'yı buraya kadar takip etmekle artık uydurma hikâyeyi alışkanlığa dönüştürmüş oluyordu. Bu inanılmazdı. Dusya onu gördüğüne memnun olur, Luka ise uzun zaman önce kaybetmiş olduğu kardeşine kavuştuğu için sevinirdi. Mihail neredeyse onlarla konuşacaktı ama hâlâ -babasının ifadesiyle- tedbirli olmak zorunda olduğunu hissediyordu.</p>
<p>Sağa, sonra yine ve yine sağa döndü, bir sonraki kavşakta biraz önce bulunduğu patikaya ulaşacağını biliyordu. Yanlarından geçip gitmeye mi, yoksa bu defa oturup konuşmaya ve nihayet ağabeyiyle arkadaş olmaya mı karar vereceğini hâlâ bilemiyordu. Son köşeyi de dönüp baktı ve bankın boş olduğunu gördü.</p>
<br/>
<p>Yürütme Komitesi'nin resmî toplantısından beri haftalar geçmişti. Başkan Petersburg'da değildi ama bu arada işler devam etmişti. Mihailov yönetecekti ama tutuklanmıştı. Zaten bir piyondu. Hepsi toplanmıştı ve konuşacak çok şey vardı. İlk sözü Sofia Lvovna aldı. Oradakiler arasında damarlarında en asil kanı taşıyan kişi oydu. Bir zamanlar Petersburg'un askerî valisi olan ve Aleksandr dönemi erken liberalizminin solmaya yüz tuttuğu sırada görevden alınan Kont Perovskiy'nin kızıydı. Sofia mavi gözlerini ve geniş alnını ondan almıştı.</p>
<p>" 1880 yılının sonuna doğru Malaya Sadovaya Caddesi'nde bir mülk kiraladık." Sofia'nın konuşması hızlı, vurgulu ve resmîydi. "Sahibi Kontes Megdena ama mülkle doğrudan kendisi ilgilenmiyor. Burası üç bölümden oluşuyor: dükkân, bir kiler ve bir oturma odası."</p>
<p>Bunların hiçbiri başkan için yeni değildi ama bugüne kadar orada bulunanların çoğundan gizlenmişti. Dükkânı başkan seçmişti ve bunu dikkatle yapmıştı ama komitenin geri kalanına hiçbir şey ifade etmeyen ölçütler kullanarak. Daha önce aşağıdaki tünellere inmiş ve onların kendisinin istediği yere çıktığından emin olmuştu.</p>
<p>"Yoldaş Bogdanoviç ve Yakimova," diye devam etti Sofla, "bu mülkü karıkoca kisvesi altında bir peynirci dükkânı olarak işletecekler."</p>
<p>Başkan gözlerini onlara çevirdi. Bu hassas bir seçimdi; onlar birbirlerini seven çift rolünü oynarken fazla ileri gitmez ve işlerinden geri kalacak kadar dikkatleri dağılmazdı. Halkın Iradesi'ne mensup çoğu kişi için bu söylenemezdi - Sofia da dahil. Kadınlar bedenlerini ne zaman ve kime sunacaklarıyla ilgili seçimi bir özgürleşme olarak görüyor, erkekler ise bir fırsat olarak kabul ediyorlardı.</p>
<p>"Kobozev adını aldık," diye açıkladı Bogdanoviç.</p>
<p>"Ya peynir işi nasıl olacak?" diye sordu başkan.</p>
<p>Gülüşmeler duyuldu.</p>
<p>"Önemi var mı?" diye sordu Bogdanoviç.</p>
<p>"<i>Ohranik</i>'in biri bir peynirci dükkânının hiç peynir satmadığını fark ederse önemi olur!" Başkanın sesi yükselmişti.</p>
<p>Bogdanoviç başını salladı. "Bunu aklımızda tutarız."</p>
<p>"Peki, dükkânın altındaki çalışmalardan ne haber?"</p>
<p>Sofia ayağa kalkmakta olan Kibalçiç'e döndü. Kibalçiç kelebek gözlüğünü çıkardı ve gömleğine silip tekrar taktı. Yine de konuşurken doğrudan başkana, Sofia'ya veya salonda bulunan herhangi birine bakıyor gibi görünmüyordu.</p>
<p>"Kış Sarayı'ndaki patlama başarısız olduktan sonra artık hepimizin doğru miktarda nitrogliserin kullanmamız gerektiğini fark ettiğini düşünüyorum." Kibalçiç taşı gediğine oturtmuştu. Bu operasyonda sarayın her iki katım da havaya uçurabilecek ve çara kadar ulaşabilecek bir patlama oluşturabilmek için daha fazla patlayıcı kullanmaları gerektiği konusunda ısrarcı olmuş fakat sesini duyuramamıştı. Gerçekte bunun bir fark yaratıp yaratamayacağı ise tartışmaya açıktı. "Çok şükür ki," diye devam etti, "bu yöndeki çabalarımız olumlu sonuç verdi. Yevdokya Yegorovna son dinamit lokumlarıyla birlikte Petersburg'a daha dün döndü."</p>
<p>"Peki, nerede o? Niye burada değil?"</p>
<p>Bütün gözler Zelyabov'a çevrildi. Uzun boylu sakallı adam sakin bir tavırla konuştu. "Benim görevim trene refakat etmek ve dinamitin Petersburg'a güvenli bir şekilde ulaşmasını sağlamaktı. Dusya'nın şu anda nerede olduğu konusunda hiçbir fikrim yok, Luka'nın da."</p>
<p>Haklıydı; Luka da orada değildi ve aralarındaki ilişki Köz önünde tutulduğunda ikisinin de orada olmamasının nedeniyle ilgili çıkarsamanın ne olacağı açıktı. Zelyabov Sofia'yla olan ve ikisinin de hiçbir zaman içlerindeki görev aşkını engellemesine izin vermedikleri ilişkilerinin aksine dikkatleri buna çekmişti.</p>
<p>Başkan homurdandı. "Belki de en iyisi böyle; dükkânda olan biteni ne kadar az kişi bilirse o kadar iyi. Peki, ya tünel?" diye sordu.</p>
<p>"Son defa aşağı indiğinizden beri pek iyi durumda değil," diye yanıtladı Kibalçiç. "Düzenlemesi tam dediğiniz gibi oldu, en azından aşağısının. Ama ana tünelde bir kanalizasyon borusuna denk geldik ve lağım neredeyse dükkâna kadar taştı, adeta baştan başlamak zorunda kaldık. Yine de pek iyi gitmiyor. Şiryaev tutuklandığından beri danışacak kimsem de kalmadı. Dürüst olmak gerekirse, hiçbirimiz bu tür işlerde uzman değiliz, özellikle de her şeyi sessizlik içinde yapmak zorunluluğu varsa." "Bildiğimiz deneyimli kimse var mı?"</p>
<p>Çoğu kişinin cevabın olumsuz olduğunu gösterircesine omuz silkmesi üzerine başkan devam etti. "Çarın Malaya Sadovaya'dan ne zaman geçeceğini tam olarak biliyor muyuz?" diye sordu.</p>
<p>"Birkaç aydır şehir içi yolculuklarını takip ediyorduk," dedi Sofia. "Pazar sabahları Manej'den dönerken genellikle bu yolu kullanması dışında pek düzenli sayılmazlar." "Genellikle?"</p>
<p>"Eğer bir hafta onu yakalayamazsak ertesi hafta yakalarız. Son zamanlarda kraliyet ailesinin diğer üyelerini de izliyorduk ama ana hedefe odaklanmanın daha iyi olacağını düşünüyorum."</p>
<p>"İzliyorduk derken?"</p>
<p>"Risakov bana yardım ediyordu."</p>
<p>"O güvenilir biri mi?"</p>
<p>Sofia tam yanıt vermek üzereyken başkan elini kaldırıp onu susturdu. Dışarıdaki merdivenden ayak sesleri geliyordu. Bir saniye sonra diğerleri de duydular. Herkes nefesini tuttu. Kapı çalındı: üç tıklatma, sonra bir, sonra iki. Bu doğru işaretti. Kapıya en yakın olan Zelyabov'du. Sürgüyü çekti ve Dusya, ardından da Luka içeri girdi. "Geç kaldınız," diye söylendi Sofia.</p>
<p>"Takip ediliyorduk," diye açıkladı Luka. "Buraya bir <i>ohranik</i> getirmemizi istemezdiniz."</p>
<p>"Emin misiniz?" diye sordu başkan.</p>
<p>"O adamın beni takip ettiğini düşünüyorum," dedi Dusya. "Beni nerede gördü bilmiyorum ama Yaz Bahçesi'ne kadar geldi. Luka onu gördü."</p>
<p>"Onu tanıdınız mı?"</p>
<p>"Ben tanımadım," dedi Luka. "Ama Dusya'ya tarif ettim ve..."</p>
<p>Dusya onun sözünü kesti. "Rostov'dan gelirken trende konuştuğum adam olduğunu sanıyorum."</p>
<p>"İşte bu harika!" diye haykırdı Sofia. "Her şeyi biliyorlardır."</p>
<p>"Sanmam," dedi Dusya. "Trende bana yardım etti; benim için yalan söyledi."</p>
<p>"Neden yapsın bunu?" Sofia'nın sesinde kuşku vardı. "Kim bilir? <i>Ohratıa'dan</i> hoşlanmadığı kesin. Belki de sadece, bilirsiniz, benden hoşlanmıştır. O bir askerdi; izinli. Nasıl olduklarını bilirsiniz."</p>
<p>"Neyse," dedi Zelyabov, "bana da öyle geliyor."</p>
<p>"Bugün Yaz Bahçesi'ne gelmesi de sadece tesadüf müydü?" diye sordu Sofia.</p>
<p>"Belki de bir adım ilerleyip benimle iletişime geçmeye karar vermiştir. Ona ismimi söylemiştim."</p>
<p>"Gerçek isminizi mi? Bunu neden yaptınız?" "Pasaportumu bir <i>ohranik'e</i> göstermek üzereydim! Yalan söylerken yakalanmamı mı isterdiniz?"</p>
<p>"Şu adam," diye araya girdi Kibalçiç. "Benim boylarımda mıydı? Sinekkaydı tıraşlı, uzun favorili, kumral, dalgalı saçlı, kahverengi gözlü, sert bakışlı?"</p>
<p>Dusya başını salladı. "Bu o."</p>
<p>"Maksimilyanovskiy Yolu'ndaki daireye gelmişti. Oradan çıktığımızı ve sonra sizin geldiğinizi görmüş olmalı."</p>
<p>"Emin misiniz?" diye sordu başkan.</p>
<p>"<i>Dvornik</i> Titov'a sorarım, o görmüştür," diye yanıt verdi Kibalçiç.</p>
<p>"Orada başka kim vardı?"</p>
<p>"Sadece Mihailov."</p>
<p>"Mihailov mu?" Başkan kaygısını gizlemeye çalıştı. Mihailov'un bir zindanın hücresinde çürümekte olduğu düşünülüyordu. Serbest kalmışsa başkanın konumuna bir tehdit oluştururdu.</p>
<p>"Yeni katılan birisi," diye açıkladı Sofla. "Daha çocuk. Aleksandr Dimitriyeviç'le alakası yok. Yararı dokunabilir."</p>
<p>Başkan homurdandı, sonra Dusya'ya döndü. "<i>Ohrarıik </i>olsun olmasın, bir askerin sizi takip etmesi kolaydır."</p>
<p>"Yani burada," dedi Zelyabov, "ya çok zeki bir polis casusu ya da davamıza biraz sempati duyan ve buradaki genç Dusya'ya yardım eden bir asker söz konusu."</p>
<p>"İyisi mi bu adamla ilgili bildiğiniz her şeyi anlatın bize, Dusya," dedi başkan.</p>
<p>Dusya oturdu ve başladı. "O istihkâmcı bir teğmen, bir mühendis. Mayınlar, patlayıcılar ve benzer şeylerle ilgili her şeyi biliyor. Uzun uzadıya anlattı. Bir tünel inşaatını denetliyormuş... neredeydi... biliyorsunuzdur... General Skobyelev."</p>
<p>"Gök Tepe mi?"diye sordu başkan.</p>
<p>"Evet orası," diye doğruladı Dusya.</p>
<p>Başkan arkasına yaslanıp gülümsedi. "Yoldaşlar," diye duyurdu, "sanırım biraz önce uzmanımızı bulduk."</p>
<br/>
<p>Juniper Hail, Esher'daki Aziz George Kilisesi'nin pek uzağında değil, yalnızca sekiz mil ilerisinde, Leatherhead'in hemen diğer tarafindaydı. Burası 1792'de, Richard henüz on dört yaşındayken, yakın zamanda kendi memleketlerine de geleceğini doğru bir şekilde tahmin ettikleri terörden kurtulmak için İngiltere'ye kaçmış olan bir grup Fransız göçmene kiralanmıştı. O bölgedekilerin çoğu, özellikle de çocuklar için yararlı olmuştu bu. Richard'ın orta derecede başarılı olduğu Fransızca eğitimi, babası ve -Fransızların kendi dillerini konuşurken benimsedikleri telaffuz biçimini düzeltilmesi gereken bir dejenerasyon olarak kabul eden- okuldaki ciddi İngilizler bu dili konuşurken duyduğu şeylerle sınırlıydı. Fransızcayı özenti olduğu için değil, ihtiyacı olduğu için kullanan insanlarla konuşmaya başladığı zaman ona -ve diğer bütün dillere- olan sevgisi çiçek açmaya başladı. Babasından öğrendiği gibi düzenli bir şekilde çalıştı, inceledi, daha önceleri sadece Latince ve İngilizce isimlerini bildiği, bütün mahlukların Fransızca isimlerini sistematik olarak öğrendi ve ezberledi.</p>
<p>Ama Juniper Hall'daki Fransız mevcudiyeti Surrey'in o köşesine dilin ötesinde bir şeyi de getirdi. Ölümü getirdi. İlk ceset Oxshott'tan Chessington'a giden yolun kenarındaki hendekte bulundu. Avrupa'daki vampir takıntısı o sıralarda daha İngiltere'ye ulaşmamıştı ve böylece adamın boynundaki yaralar bir esrar olarak kalırken, onları oluşturan nedenler -Slav bir gözlemci için olduğu gibi- apaçık değildi. Kurbanın kimliği hiç belirlenemedi. Sonunda onun arkadaşlarıyla ters düşen bir çete mensubu olduğuna hükmedildi.</p>
<p>Ama Richard Cain alelacele verilmiş bu tip kararlara itibar etmedi. Sadece ölüm zamanını, yerini ve şeklini günlüğüne not etti ve böyle bir şeyin bir daha olup olmayacağını merak -belki de ümit- etti. Bunun münferit ve tesadüfi bir olay olmadığını varsaymak için nedeni yoktu ama sezgileri ona çok yakında daha fazlasının takip edeceğini söylüyorlardı. Sezgileri doğru çıktı. İki ay içinde dört cinayet daha işlendi. Diğerleri de izledi.</p>
<p>Ölümlerin gerçekleştiği yerler -en uzaktaki bildirimler Crawley ve Guilford'dan yapılmıştı- kabaca bir çemberin üzerinde yer alıyorlardı. Richard bu çemberin merkezinin Juniper Hail olduğunu hiç belirleyemedi ama gerçeği öğrendiğinde şaşırmadı. Bildiği kadarıyla olaylar hep hafta sonlarında, cuma veya cumartesi geceleri ger-(.ekleşiyordu. Richard onları bir takvime kaydediyor, haritada yerlerini işaretliyor ve yavaş yavaş ortaya çıkan kalıbı kavramaya başlıyordu.</p>
<p>Kurbanların boğazında yine aynı tip yaraların olduğu başka bir dizi ölüm daha olmasaydı, suçu araştırmaya girişen diğerleri de bütün bunları fark edebilirdi. Aradaki fark ve kafa karışıklığının sebebi bu vakalarda kurbanların insanlar değil hayvanlar olmasıydı.</p>
<p>Richard ise şaşırmamıştı. Ortada bir tek katil olmadığını ama hayvanların -bir köpek, birkaç tavşan, bir kedi ve bir geyik- katilinin insanları öldüren katilden farklı bir yaratık olduğunu çok iyi biliyordu. Bunu biliyordu çünkü hayvanları kendisi öldürmüştü. Bundan -kıyımın kendisinden- bir zevk almamıştı ama katilin ayırt ettirici özelliği olan boyun yaralarını bu kadar büyük bir benzerlikle açabilmek onun için bir sınavdı.</p>
<p>İlk adım cesetlere iyice bakmaktı. Bu zor değildi. İki tanesi Richard'ın babasının kilisesindeki mezarlığa gömülmüştü ve anahtarları ödünç alarak morgdan -tabii kilisenin yanındaki köhne kulübe böyle bir ismi hak ediyorsa- içeri süzülüp gömülmeden önce cesetlere yakından bakmak sorun değildi. Birçok defasında yalnız değildi. İnsan doğasıyla ilgili sonraki düşünceleri bu terimi sorgulamasına yol açmış olmasına rağmen on dört yaşındayken birkaç arkadaş edinmişti. Genelde arkadaşları onu okula gelirken veya giderken yumruklamayan oğlanlardı. Richard çok geçmeden bu barış ortamını sürdürmenin bir yolunun onlara korkunç bir şey göstererek dikkatlerini dağıtmak olduğunu öğrendi. Kesilerek parçalanmış bir kurbağa veya bir sineği mideye indirmekte olan bir örümcek yeterince normal olurdu ama bir cesede -özellikle de bir cinayet kurbanına- bakmak için yapılan bir ziyaret Richard'ı bir hafta ya da daha uzun süreyle onlardan koruyabilirdi. Kendi hesabına da yaralan inceliyor, notlar alıyor ve ölçümler yapıyordu; kısa süre sonra tıpkı babasının öğrettiği gibi davranmaya başlamıştı. Ve yine de hiçbir eyleminde böyle yapmakla "iyi çocuk" olduğuna dair bir şey algılamıyordu. Eylemlerini -yanlış anlam yükleyerek- haklı göstermeye çalıştığı bir kendi kendini kandırma durumu içerisinde değildi. Babasının arzularını bir bölge papazının istemeyeceği bir sona doğru eğip büktüğünü biliyor ve bunu bilmek onu hoşnut ediyordu.</p>
<p>Richard'ın kendi dehşet dünyasında gezintiye çıkardığı kişiler sadece okuldaki oğlanlar değildi, bir kız da vardı. Susanna Fowler, Richard'ın babasının evinde kâhyalık yapan Edward ve Lucy Fowler'ın kızıydı. Richard'dan bir yaş büyüktü ve küçüklüklerinde çok ayrı yaşamış olmalarına rağmen Susanna birkaç yıldır ev işlerinin büyük kısmını annesiyle paylaşacak kadar büyümüştü ve böylece o ve Richard, giderek daha fazla birlikte zaman geçirmeye başlamışlardı.</p>
<p>Arkadaş olmuşlardı ve sık sık konuşuyorlardı. Richard ondan, yetiştiği papaz evinin kapalı ortamının dışındaki dünyayı öğreniyor ve arkadaşına kendi dünyasını anlatıyor, tuttuğu günlükleri okuyor ve kilise avlusunun dışına çıkma cüretini göstermeden keşfedebildiği hayvan yaşamlarının dikkate değer çeşitliliğini gösteriyordu. Ona hayvanların nasıl çoğaldığını bile anlatıyordu ama babasından öğrendiği gibi değil -böyle bir konuşma hiç olmamıştı- kendi gözlemlerinden yola çıkarak. Köpeklerle kedilerin yaptığını, tarlalardaki sığırların yaptığını görmüş ve çiftçilerden bu eylemin buzağıların doğumuyla sonuçlandığını öğrenmişti. Susanna'dan insanların da hemen hemen aynı şekilde çoğaldığını öğrendiğinde şaşırmadı. Bu düşüncenin sadece bir tahmin olduğunu varsaymıştı ama doğrulanmca sevindi ve keşfi günlüğüne geçirdi. Bu konudan bahsettikleri sırada Susanna'nın tavırlarının biraz değiştiğini ve yüzünün hafifçe kızardığını fark etti. Kendisi de alışık olmadığı duygular içerisindeydi, bilimsel keşiflerinin verdiği heyecandan biraz daha fazlasını hissediyordu. Bu gözlemlerini de kâğıda döktü.</p>
<p>Ve böylece gece boyunca morgda beklemiş olan iki hasarlı cesedi Susanna'ya göstermek Richard'a oldukça doğal göründü. Oğlanlarla birlikte oraya kalabalık gelmişlerdi ama Susanna'yla ikisi yalnız gittiler. İlk defasında Susanna oldukça soğukkanlı kaldı. Richard onun korkusunu gizlediğinden şüphelendi ve boyun bölgesindeki yaralarla ilgili gözlemlerini ayrıntılarıyla ona aktarmaya çalıştı. Susanna yine korkusunu dışarı yansıtmayınca Richard kurbanın başını çenesinden tutarak biraz yukarı çekti ve boynun iç yapılarındaki hasarı iyice görmesini sağladı. Susanna oradan kaçtı. Richard baskı ya da güç kullanmaksızın bir şekilde onu kontrol edebilmeyi başarmış olduğu fikrinin verdiği keyifle bu ânın tadını çıkardı.</p>
<p>Sonra Susanna gelip orada yatan ikinci cesedi de göstermesini istedi. Richard bunu memnuniyetle kabul etti ve bu defa artık Susanna kendini hazırlamış, gücünü ve cesaretini toplamış görünüyordu, öyle ki Richard'ın anlattığı hiçbir ayrıntı onda kaçma isteği uyandırmadı. Yine de birlikte morgdan çıkıp kilisenin soluk renkli taş duvarının gölgesinde birbirlerine baktıkları zaman Richard, Susanna'nın hareketlerinde ve konuşmasında onun hâlâ duygularını gizlemekte olduğunu ima eden bir tutukluk sezdi. Bunu görmek çok keyifliydi.</p>
<p>Sonra bir anda nedensiz öpüverdi kızı. Bunun sebebini açıklayamıyordu ama sadece Susanna'nın hissettiği dehşet duygusuna bağlanabilirdi. Korkusu bu sürprizle birlikte artan Susanna bir an durdu ama sonra Richard onun ellerini başında hissetti. Susanna'nın ağzı açıldı ve nemli dili Richard'ın dudaklarına dokundu. Bu Richard'ın başladığı ama Susanna'nın devraldığı bir öpücüktü. Sadece birkaç saniye sürdü, sonra genç kız geri çekildi. Elleri hâlâ Richard'ın başında, gülümseyerek ona baktı, sonra kıkırdadı ve kaçtı. Üzerinden bir yüzyıl geçmiş olmasına rağmen, bu güzel bir anıydı.</p>
<p>Richard artık cinayet kurbanlarının yaralarını tekrar oluşturabilmeyi sağlayacak kadar bilgi toplamıştı. Bu yaraların en dikkat çekici özelliği, saldırıların neden olduğu bütün o darmadağın görünüme ve tahribata rağmen, her zaman üstlerinde iki keşi noktasının bulunuyor olmasıydı. Bu yaralan taklit edebilmek için Richard'ın aklına hemen bir çare geldi. İki bıçak alıp sapları birbirininkine dokunacak ve keskin çelikleri birbirine paralel olacak ve aynı yöne işaret edecek şekilde yan yana getirdi. Sonra bir ip alıp birbirine bağladı. İlk uygulamayı bir tavşanın üzerinde yaptı. Yaralan dikkate değer bir kesinlikle yeniden oluşturabilmişti.</p>
<p>Richard tuzağına yem olarak koyduğu hayvanların cesetlerini yerleştirmek için çok daha basit bir kalıp benimsedi, asıl katilin kolayca anlayabileceği bir kalıp. "Zaman seçimi" bağlamında Richard aynı takvime göre hareket ediyor ve sadece hafta sonlarında öldürüyordu. "Yer seçiminde" ise bir çember söz konusuydu, katilin kullandığından çok daha küçük bir çember. Çevresi sadece iki yüz metre kadardı, merkezi ise babasının kilisesiydi.</p>
<p>Richard her hafta sonu bir hayvan öldürüp cesedini bu çemberin bir yerine bırakıyordu. Sonra kiliseye dönüyor ve kilisenin bodrumun yer seviyesinin hemen üzerinde kalan kemerli pencerelerinden birine bir mum yakıp koyuyordu. Kendisi de gidip kilisenin avlusundaki büyük porsuk ağacının dallarının arasına saklanıp bekliyordu.</p>
<p>Katil yalnızca Richard'ın beklediği gibi dengesini yitirmiş, kana susamış bir deli olsaydı, o zaman on dört yaşında bir çocuğun onu kendi başına yakalamaya çalışması da delilik olurdu. Richard gerçekte neyle, yani insandan on kat daha güçlü doğaüstü bir mahlukla uğraştığım bilseydi çabasının ümitsiz olduğunu kabul edip kaçardı. Ama cehaleti onda korku bırakmamıştı. Yoksa bin başka defa da olsa bu ümitsiz bir durum olur, bin başka dünyada Richard bütün kam emilerek ölür ve bugün olduğu mahluka dönüşmüş olmazdı; belki de ona göz kulak olan kötücül bir ruh vardı. Sebebi ne olursa olsun, Richard şanslıydı.</p>
<p>Yedinci hafta sonunda, cuma gecesi, çalılıkların arasından kıvrılarak giden patikada Richard tuzağa düşürmek için yerleştirmiş olduğu muma doğru sinsice yaklaşmakta olan bir karaltı gördü. Bodrumun girişine birkaç metre kala karaltı durdu ve Fransızca seslendi, "Orada mısın?"</p>
<p>Cevap gelmeyince karaltı neredeyse elleri ve dizleri üzerinde emekleyerek bodrumun penceresine yaklaştı ve bir daha seslendi. Biraz daha emekleyip elini pervaza koydu ve kilisenin altındaki boşluğa baktı. Richard harekete geçti. Kendisiyle kilise arasında kalan mesafeyi birkaç saniyede aştı ve karaltının üstüne atlayıp bütün gücüyle omuzladı. Hazırlıksız yakalanan rakibi bodruma yuvarlandı. Düştüğü yükseklik en fazla iki metre kadardı ve bir insanın bile zarar görme olasılığı düşüktü ve aynı nedenle bir insan bile kolayca kaçabilirdi. Ama Richard hazırlıklıydı. Mumu yerleştirirken açık bırakmış olduğu demir ızgarayı hızla kapattı ve sürgüsünü çekti. Tutsağını emniyete almıştı.</p>
<p>Karanlık bodrumdan aşağı baktı. Mücadele esnasında mum devrilmiş ve sönmüştü. Dışarıdaki yarımay yeterince parlaktı ama karanlığın içine tam nüfuz edemiyordu. Bu gerekmiyordu da. Birkaç saniye sonra iki el demir çubuklara tutundu, sonra öfkeyle büzülmüş bir yüz ve vahşi bir hınkıyla aralanan dudakların arasından parlayan uzun, sivri dişler göründü.</p>
<p>İşte tam o anda Richard, henüz bu sözcüğün ifade ettiği şeyi tam olarak kavrayamıyor olmasına rağmen, bir vampirin yüzüne bakmakta olduğunu anladı.</p>
<p class="orta">***</p>
<p>Bu seksen dokuz yıl önceydi, şimdi Richard, Yuda ismini kullanmayı tercih ediyordu, artık bir vampirdi ve duvarının en üst tarafında küçücük bir pencere olan bir hücrede tutsaktı. Ama oraya tırmanıp gelip geçenlere hırlayacak değildi, bunun bir yararı olmazdı. Yuda'nın hücreden kaçmak, hatta oradan tamamen kurtulmak için daha iyi planları vardı. Ama yardım alabilmesi için onu isteyebilmesi gerekiyordu ve tutukluların devamlı borulara vurarak haberleşmeleri onun kurtuluşu olabilirdi.</p>
<p>İşaretleri analiz etmiş ve en küçük iletişim biriminin -madenî bir cisimle boruya vurularak ifade edilen ve bir arayla birbirlerinden ayrılan- bir sayı çifti olduğunu gözlemlemişti. İlk sayı asla beşten, İkincisiyse altıdan büyük olmuyordu. Böylece otuz olasılık kombine edilebiliyordu ve bu da diğer harflerin hemen hemen kopyası olan ve kullanılacak olsalar bile ancak nadiren yararlanılan birtakım harfleri de içeren Rus alfabesinin otuz yedi harfini kapsamaya yakın bir yaklaşımdı. Bütün sistem revizyona hazırdı. Böylece "I" yerine "И", "0" yerine "Ф" yerine "E" ve "V" yerine "В", kullanılabiliyordu. İhtiyaç halinde "Щ" ve "Ш" bile bir tek harf olarak sayılabiliyordu. Sert ve yumuşak sesler -"Ъ" ve "Ь"- göz ardı edilebiliyor, böylece harf sayısı otuza iniyordu. Yuda bir ızgara sisteminde onları alfabetik olarak düzenledi.</p>
<table border="1">
<tbody><tr><td>
<p></p>
</td>
<td style="vertical-align:middle;">
<p>1</p>
</td>
<td style="vertical-align:middle;">
<p>2</p>
</td>
<td>
<p>3</p>
</td>
<td>
<p>4</p>
</td>
<td>
<p>5</p>
</td>
<td style="vertical-align:middle;">
<p><i>6</i></p>
</td>
</tr>
<tr><td style="vertical-align:middle;">
<p>1</p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">А</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Б</strong><!--EndFragment-->  <br/></p>
</td>
<td><!--EndFragment--><p><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; widows: 2;">В</strong> <br/></p>
</td>
<td><!--EndFragment--><p><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; widows: 2;">Г</strong>  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Д </strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Е</strong><!--EndFragment-->  <br/></p>
</td>
</tr>
<tr><td style="vertical-align:middle;">
<p>2</p>
</td>
<td style="vertical-align:middle;">
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Ё</strong><!--EndFragment-->  <br/></p>
</td>
<td style="vertical-align:middle;">
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Ж</strong><!--EndFragment-->  <br/></p>
</td>
<td style="vertical-align:middle;">
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">З </strong><!--EndFragment-->  <br/></p>
</td>
<td style="vertical-align:middle;">
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">И</strong><!--EndFragment-->  <br/></p>
</td>
<td style="vertical-align:middle;">
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Й</strong><!--EndFragment-->  <br/></p>
</td>
<td style="vertical-align:middle;">
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">К</strong><!--EndFragment-->  <br/></p>
</td>
</tr>
<tr><td>
<p>3</p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Л </strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">М</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Н</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">О</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">П </strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Р</strong><!--EndFragment-->  <br/></p>
</td>
</tr>
<tr><td>
<p>4</p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">С</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Т</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">У</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Ф</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Х</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Ц</strong><!--EndFragment-->  <br/></p>
</td>
</tr>
<tr><td>
<p>5</p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Ч</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Ш</strong><!--EndFragment-->  <br/></p>
</td>
<td>
<p><!--StartFragment--><span style="font-weight: bold;"><span style="color: rgb(51, 51, 51); font-family: Georgia, 'Bitstream Charter', serif; orphans: 2; text-align: start; text-indent: 0px; widows: 2; background-color: rgb(255, 255, 255);">Ы</span><!--EndFragment-->  </span><br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Э</strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2; background-position: initial initial; background-repeat: initial initial;">Ю </strong><!--EndFragment-->  <br/></p>
</td>
<td>
<p><!--StartFragment--><strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-indent: 0px; widows: 2; background-position: initial initial; background-repeat: initial initial;">Я</strong><!--EndFragment-->  <br/></p>
</td>
</tr>
</tbody>
</table>
<p>İlk önce bunu yerdeki tozların üzerine yazmıştı fakat akılda kalması kolay olduğundan nöbetçilerin görmemesi için çok geçmeden sildi. Bir çift vuruşla her harf ifade edilebiliyordu.</p>
<p>3 ve 5 '<strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2;">П</strong>'; 4 ve 6 '<strong style="background-color: rgb(255, 255, 255); border: 0px; margin: 0px; padding: 0px; vertical-align: baseline; color: rgb(51, 51, 51); font-family: Georgia, 'Bitstream Charter', serif; orphans: 2; text-align: left; text-indent: 0px; widows: 2;">Ц</strong>'demekti. Yuda'nın ismiyse 2,4 - 4,3 - 1,5 - 1,1 olarak yazılıyordu. Borulardan gelen mesajları dinleyip çözümlüyordu. Hepsinin bir anlamı vardı.</p>
<p>Yuda nöbetçilerin vermiş olduğu teneke bardağı alıp içindeki suyu yere döktü. Sonra boruların yanına çömeldi ve kendi mesajını yazmaya başladı.</p>
</body>
</html>