<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>2</h1>
<p>Yuda o yüzü -iki vampirin şu andaki durumuna dikkate değer derecede benzeyen koşullarda- son gördüğünden beri neredeyse yirmi beş yıl geçmişti. O zamanlar Dimitriy, Yuda'yı bir zindana atmıştı. Bugün ise kurtarıcı konumundaydı. Hayır, bu çok abartılı olurdu. Yuda Türkmenlerden kurtulmuş olabilirdi ama bu onun özgür olduğu anlamına gelmezdi. Bu Dimitriy'in orada bulunma nedenine bağlıydı. Ve bunun bir nedeni vardı. Yuda'nın özgürlüğü -hatta yaşamı- Dimitriy'in motivasyonunu kavrayabilme yeteneğine bağlıydı.</p>
<p>Son defa karşı karşıya geldiklerinde onu yanlış, korkunç bir biçimde yanlış anlamıştı. Yıllar içerisinde -özellikle yapacak başka bir şeyinin olmadığı ilk yılda- buna oldukça kafa yormuştu ama hâlâ bir anlam veremiyordu.</p>
<p>O zamanlar, 1856'da, Dimitriy henüz birkaç haftadır bir vampirken Yuda otuz yıldır öyleydi. Kremlin'in altındaki tünellerdeydiler: Yuda, Dimitriy, Dimitriy'in yarı kardeşi Tamara ve babalan Lyoşa.</p>
<p>Yaşlı ve acınacak bir halde ölürken bile Yuda'yı alt edebilecek bir adam gibi görünüyordu Lyoşa. Bu, Aleksey ismi için kullanılan oldukça sıradan bir küçültme adıydı; Aleksey İvanoviç Danilov için. Sürgünden dönmüştü. Yarı boğulmuş durumdaydı ve vurulmuştu ama yine de bir şekilde Yuda'yı hata yapmaya sevk edebilmişti. Hayır. Lyoşa değildi. Yuda hatayı kendi kendine yapmıştı. Bıçağı çevirmek, yalnızca Lyoşa'yı değil, sevdiklerini de mahvetmek istemişti. Bu da onun oğluydu. Ve Yuda, Dimitriy'i <i>mahvetmiş,</i> onu bilerek ve isteyerek bir vampire dönüştürmüştü. Ama Lyoşa bunu bilmezse, hiçbir anlamı kalmazdı.</p>
<p>Fakat Yuda zihni tamamen Lyoşa'yla meşgulken Dimitriy'i dikkate almayı ihmal etmişti. O ise, babasmın gerçeği duymasına izin vermektense onu korumayı tercih etmişti. Yuda'yı tekmeleyerek onu kendi zindanlarından birine tıkıp kapıyı sürgülemiş ve kilidin anahtarını çevirmişti.</p>
<p>Yuda tuzağa düşmüştü.</p>
<p>Zindanı aklında tek bir düşünceyle, bir vampiri hapsedebileceği bir yer yapmak amacıyla, kendisi tasarlamış ve inşa etmişti. Şu anda içinde bulunduğu, Gök Tepe Kalesi'nin altındaki bu mekân da hemen hemen aynı nedenle inşa edilmişti, sadece daha büyük ölçekteydi. Ama 1856'da Moskova'dayken kendisinin tasarladığı bir hapishaneden kaçamayacağını biliyordu. Beklemesi gerekiyordu. Birileri gelirdi.</p>
<p>Yiyecek meselesi acil bir sorun değildi. Bu hücreyi bir <i>vurdalak</i> <a id="dipnot04" href="../Text/dipnotlar.xhtml#sonnot04">[4]</a> kafesi olması için inşa etmiş olmasına rağmen, onu kiler olarak kullanmıyordu. İçeride, yanında dört tane insan vardı. Dimitriy kapıyı sürgülerken onun üstüne saldırmış ve boynuna zincir dolayıp yere yıkmışlardı. Fakat sonra halsiz kalmışlardı ve zincir bir <i>vurdalak</i>'a karşı silah sayılmazdı. Yuda çok geçmeden onları etkisiz hale getirmiş ve kelepçeleri tekrar asıl hizmet ettikleri amaç -karnı acıktığı zaman el altında olabilmeleri için insanları bağlamak- için kullanmıştı.</p>
<p>Ancak, onlar sonsuza dek yaşamazlardı. Son öğünden geri kalanlar dışında onlar için fazla yiyecek yoktu ama tayınlar en dikkatli şekilde ayarlansa bile yiyecekler sonunda bozulurdu. İnsanlar üç hafta dayanırlardı. Aralarında on son ölmeye bırakacağı kişinin hangisi olduğunu biliyordu: Marfa Mihailovna. Dimitriy, babasını gerçeği (iğrenmekten kurtarırken burada olduğunu çok iyi bildiği annesini feda etmekten oldukça mutlu olmuştu. Ve yine, bunun da pek fazla bir anlamı yoktu.</p>
<p>Dört mahkûm arasında kanı en az iştah açan kişi Marla Mihailovna'ydı ama Yuda'nın onun hayatta kalmasına izin vermesinin nedeni bu değildi. Onun kendisini biraz eğlendireceğini ümit ediyordu. Kadını, oğlunun ve kocasının akıbetini çok sayıda iğrenç ayrıntısıyla birlikte anlatmak suretiyle rahatsız ederek kendi mahkûmiyetinin bıktırıcı etkisini biraz azaltmaya çalışıyordu. Ama artık çok geçti. O zaten yıkılmış bir kadındı ve Yuda bunun için yalnızca kendisine teşekkür borçluydu. Marfa yine de zihninin berraklaştığı nadir zamanlarda Dimitriy'in nerede olduğunu soruyordu. Başlangıçta Yuda, onun oğlunun akıbetini gerçekten unuttuğuna inanmıştı fakat sonraları sadece kendisine bir şeyi anımsatıyor olduğunu fark etti; Marfa, içinde bir gurur kırıntısıyla birlikte, Yuda'ya onu buraya kilitlemiş olan kişinin kendi oğlu olduğunu hatırlatıyordu.</p>
<p>Marfa en azından ölmeden önce -ölürken- Yuda'nın er geç gerçekleşecek olan kaçışını kolaylaştırabilirdi. Yuda onun kanının son damlalarını da almış fakat içmemişti. Beslenme eksikliği sayesinde uyur durumda kalarak on dört ay boyunca bir zindanda yatmıştı. Sonunda birisi kapıyı kırıp aşağıdaki mahzeni inceleme zahmetine girmiş ve oradaki bozulmakta olan cesetleri ve Yuda'nın tuhaf bir şekilde hiç çürümemiş olan cesedini bulmuştu. Onu yukarı taşımışlardı. Kısa yolculuğun bir noktasında taşıdıkları yükü bir yere çarpmış veya sarsmışlar ve insan kanıyla -Yuda'nın Marfa'dan aldığı ve bilincini yitirmeden önce kendi boğazına yerleştirmiş olduğu kanla- dolu şişenin içindeki kan dökülmüştü. Kanın miktarı çok az ama anlamı çok fazlaydı. Yuda'yı hayata döndürmüştü.</p>
<p>Uyandığında kendi bürosunda yerde yatıyordu. Orayı güçbela tanımıştı. Mobilyalar toz toprak içindeydi ve orayı yeniden boyamaya başlamışlardı. Merdivenler yukarıdaki Kremlin'e çıkıyordu ama Yuda'nın, vaktin öğleden sonra olduğunu bilebilmesi için basamaklardan aşağı vuran gün ışığının pırıltısını görmesine gerek yoktu, bunu içinin derinliklerinde hissediyordu.</p>
<p>Aşağıdaki mahzenden gelen sesleri ve yukarı çıkan ayak seslerini duyabiliyordu. İki kişiydiler. Normal olarak onları alt edebileceği konusunda bir endişesi olmazdı ama o kadar küçük miktarda kan tüketmişti ki, hâlâ çok güçsüz durumdaydı. Destek almadan ayağa bile zor kalkabilecekti.</p>
<p>"O zaman devam edelim."</p>
<p>Seslerin tınısı değişmişti; adamlar merdivenleri çıkmıştı ve şimdi bürodaydılar. Yuda onların kendisine doğru yaklaştıklarını ve üzerine eğildiklerini hissetti. İnledi. Kendisini tutup kaldırmaya başladıklarını hissetti. Fark etmemişlerdi. Biraz öksürdü ve ellerin gevşediğini algıladı.</p>
<p>"İsa adına. Bu yaşıyor!"</p>
<p>"Saçma. Sadece dışarı hava kaçmıştır."</p>
<p>Yuda tekrar öksürdü ve biraz çırpındı.</p>
<p>Bir sessizlik oldu, Yuda bunun adamların şaşkınlığına bağlı olduğunu tahmin etti.</p>
<p>"Ne yapacağız?"</p>
<p>Birilerinin yönlendirmesine ihtiyaç duydukları açıktı. Yuda aylardır kullanmadığı dudaklarını aralayıp biraz büzdü. Zayıf bir sesle konuşuyor gibi görünmek istiyordu ama öyleymiş gibi yapmasının pek de gerekmediğini fark etti. Gözlerini kırpıştırarak açtı ve üzerine eğilmiş bakan iki adamı gördü. Bir tanesi diz çöktü ve daha yakından dinleyebilmek için başını eğdi. Kulağı Yuda'nın dudaklarının hemen üzerindeydi, bu da boynu pek uzakta olamaz demekti. Yuda adamın boyun damarının nabzını hissetti; öyle yakındaydı ki ufacık bir hareketle dişlerini o tatlı, pembe ete geçirebilirdi. Ama bu riske girmeye değmezdi. Azıcık başını kaldırdı.</p>
<p>"Su," diye mırıldandı, sonra başını tekrar geriye bıraktı ve harcadığı güçten dolayı bitkin düşmüş gibi gözlerini kapadı.</p>
<p>"Ne?" diye sordu ayaktaki adam.</p>
<p>"Su. Su istiyor. Git biraz getir."</p>
<p>Yuda, Kremlin'e çıkan merdivenden gelen ayak seslerini duydu. Gözlerini açtı. Planın ilk kısmı -onları ayırmak- tamamlanmıştı. Diğer adam hâlâ oradaydı, ellerini göğsünde kavuşturmuş yukarı bakıyor ve hızlı hızlı bir şeyler fısıldıyordu. Yuda adamın kendisi için dua ettiğini fark ettiği anda içinden yükselen gülme dürtüsünü bastırdı. Adam pek yakında kendisi için dua etmek zorunda kalacaktı.</p>
<p>Yuda söylemeye çalışıyormuş gibi yaptığı şey üzerinde hiçbir şey düşünmeksizin tekrar dili dolaşarak konuşmaya başladı. Adam güven verircesine onun kolunu sıktı.</p>
<p>"Her şey yolunda. Artık güvendesin."</p>
<p>Biraz daha fazla yeme ihtiyaç olduğu açıktı.</p>
<p>"Hayır, dinleyin lütfen," dedi Yuda boğuk bir sesle. "Çok zamanımız yok."</p>
<p>Adam kafası karışmış bir halde ona baktı. "Ne demek istiyorsun?"</p>
<p>"Bu..." Yuda'nın sesi kesildi. Adam öne eğildi ama yeterince yaklaşmamıştı. Yuda kolunu kaldırarak eliyle işaret etti ve pek de uydurma olmayan bir tükenmişlik ifadesiyle tekrar yere bıraktı. Bunu yapabilecek kadar gücü olduğundan bile emin değildi ama bu tek şansıydı. Adam tıpkı biraz önce yaptığı gibi tekrar onun üzerine eğildi ve kulağını Yuda'nın çatlamış dudaklarına yaklaştırdı.</p>
<p>Yuda aniden saldırdı.</p>
<p>Elleriyle adamı kıskaca aldı; biriyle başına, diğeriyle de sırtına yapışmıştı.</p>
<p>Yuda'nın tırnakları adamın saçlarının arasından kafa derisine gömülürken parmakları da başını yana çevirdi. Adam geri çekildi. Yuda neredeyse tamamen erimiş kaslarının acı içinde kendisine seslendiklerini hissetti ama dayandı. Adam güçlüydü ve çok geçmeden neredeyse ayaklarının üzerine doğrulmuştu bile ama Yuda'yı da birlikte kaldırmıştı. O anda Yuda ısırdı. Kanın aniden fışkırması büyük bir mutluluktu ama Yuda'nın ilk gereksinim duyduğu şey içmek değildi. Kanın onu canlandırması zaman alırdı ve avı, bu zamanı kolaylıkla onu geri püskürtmek için kullanabilirdi. Adam ölmeliydi ve hızla ölmeliydi. Yuda tekrar ısırdı ve ağzında atardamarlar ve kas kirişleriyle geri çekildi. Yüzü kanla kaplandı, dehşet verici bir savurganlıktı ama görev tamamlanmıştı.</p>
<p>Adamın gevşeyen vücudu Yuda'nın üstüne yığıldı ve onun dermansız kalmış bedenini tekrar yere yıktı. Hızlı bir ölüm olmuştu; beyne giden kanın basıncında felakete yol açacak kadar ani bir düşüş meydana gelmişti. Ama Yuda'nın kanla ilgili olarak daha iyi bir amacı vardı. Adamın cansız bedenini üzerinden itip yana yuvarladı. Sevişme sonrasında birbirlerine sarılmayı umursamayan, yorgunluktan tükenmiş sevgililer gibi yan yana yatıyorlardı.</p>
<p>Orada sessizlik içinde yatarak dinlenme isteği güçlüydü ama Yuda yapması gereken işler olduğunu biliyordu. Orada uzun süre yalnız kalmazlardı. Yana doğru süründü ve neredeyse biraz önce o, kendisini dinlerken bulundukları pozisyonu taklit ederek dudaklarım adamın boynundaki parçalanmış yaraya yapıştırdı. Bu şekilde kan içmek ne hoş ne de kolaydı. Ölünün kam bayatlamıştı. Besleyicilik açısından değeri canlı birisinin kanından ancak biraz daha azdı - Yuda bu deneyi yıllar önce yapmıştı. Ama tadı; soğuk, kıvamsız ve lezzetsiz bir çorbanınki gibiydi.</p>
<p>Daha da kötüsü vücuttan emilmek zorundaydı. Canlı bir kurbandan kan içmek için sadece atardamarı delmek, çarpmakta olan kalbin kanı yudum yudum ağza boşaltmasını beklemek yeterliydi ve sonra o da yaşamak için en çok gereksinim duyduğu şeyden mahrum kalarak zayıflamaya başlardı. Ama Yuda'nın elindeki bu et yığınından, kanı kendisinin emmesi gerekiyordu ve açlıktan bitkin durumda olduğundan dolayı oldukça güçtü bu. Eğer zamanı ve gücü olsaydı bir kasabı taklit eder ve kadavrayı bir ipe baş aşağı asarak kalbin artık yapamadığı işi yerçekiminin yapmasını sağlardı. Ama gücü yoktu. Sonunda yere dökülen kanları bir kedi gibi yalayıp yuttu. Bu küçük düşürücü bir şeydi ama kimse görmezdi ve daha sonra gerçekleşecek güzel şeyler için gereken gücü sağlardı.</p>
<p>Ölen adamın iş arkadaşı elinde bir şişeyle basamakları ikişer ikişer atlayarak geri dönmeden birkaç dakika önceydi. Yuda gün ışığının olduğu yerden gelen birisi tarafından görülemeyeceği karanlık bir köşeye geçip koltuğuna -bu oda kendi bürosuyken kullandığı aynı koltuktu- oturmuştu. Bu kadar kısa bir süre sonra ve bu kadar az kanla bile kendisini yenilenmiş hissediyordu. Eski haline tam dönmüş değildi ama bir sonraki yemeğini daha saygın bir usulde yiyebilecek kadar güçlenmişti.</p>
<p>Cesedi biraz önce kendisinin yattığı pozisyonda yerleştirmişti. Kendisinin soğuk, uyur durumdaki cesediyle, şimdi yerini almış olan kanlı kalıntının arasındaki fark çabucak fark edilirdi ama yeterince çabuk değil. Geri dönen adam merdivenin alt basamaklarına geldiğinde ona sadece gözucuyla baktı ve kim olduğunu fark etmedi.</p>
<p>"Sergey?" diye bağırdı, etrafına bakınarak. "Sergey?"</p>
<p>Yanıt gelmemesi sürpriz değildi. Adam pek endişelenmiş görünmüyordu. Elindeki şişenin tıpasını çıkararak cesedin yanına gitti. Diz çökmeye başladı.</p>
<p>"İşte buradasın eski dostum. Birazdan kendini..."</p>
<p>Sıçrayarak ayağa kalktı ve bir adım geri çekildi, iş arkadaşından geri kalanlara bakarken hiçbir şey söylemedi, yüzünde korkudan ziyade şaşkınlık vardı. Ama bu değişecekti.</p>
<p>"Kendimi çok daha iyi hissettiğimi söylemeliyim, teşekkürler." Yuda konuşurken, sıçradığı yerlerde pıhtılaşmaya başlamış olan kan nedeniyle yüzünün, cildinin sertleştiğini hissetti.</p>
<p>Adam Yuda'nın sesinin geldiği yöne döndü ve sahibinin bulunduğu yeri kestirebilmek için dikkatle karanlığa doğru baktı.</p>
<p>"Ama arkadaşın için," diye devam etti Yuda, "pek bir ümit kalmadı."</p>
<p>Ayağa kalkıp yürümeye başladı, doğrudan adama doğru değil ama onunla merdivenlerin arasına girmek üzere. O yürürken adam gözleriyle takip ediyor ve yavaş yavaş anlamaya başlıyordu.</p>
<p>"Sen. Ama..."</p>
<p>Yuda'yı tanımak kolay değildi. Geçen kısacık birkaç dakika içinde taze kan onu yirmi, belki de otuz yaş gençleştirmişti. Bunun biraz daha fazlasıyla tam olarak yenilenebilirdi.</p>
<p>"Bir doktor istettim. Birazdan burada olur."</p>
<p>Bununla ne kastettiğini anlamak güçtü. Hâlâ Yuda'nın sağlığından dolayı endişeleri mi vardı? Yoksa sadece orada uzun süre yalnız kalmayacaklarını ifade eden bir uyarı mıydı bu? Yuda'nın fazla zamana ihtiyacı yoktu.</p>
<p>Yürüyüp elini adamın ağzına koydu ve onu duvara doğru geri itti. Direndiğini hissedince geri dönen gücünün tadını çıkararak onu yukarı kaldırdı. Adamın ayakları yere sürünüyor, hafif darbelerle zemine vuruyor ama dengesini bulmasını sağlayamıyorlardı. Şiddetle duvara çarptı ve feryat etmeye başladı ama Yuda'nın eli onun çığlığını boğdu. Kollarıyla Yuda'nın yanlarını ve sırtını yumrukluyordu ama bunun bir etkisi olmadı.</p>
<p>Yuda ısırdı. Esas amacı hâlâ beslenmekti ama artık yetilerine güvenebileceğini hissediyordu. Aç bir adam ilk yiyeceği yemekte iştah açıcıların üstüne saldırırdı ama o, ana yemeğin keyfini çıkarmak için biraz beklemeyi tercih etti. Dudaklarını biraz önce açmış olduğu yaraya yapıştırdı ve ağzı, yemek borusu ve midesi sanki adamın dolaşımının bir uzantısıymış, kanı alıp geri vermeyen tek yönlü bir uzantısıymış gibi emmeye başladı. Yuda o anda kurbanının onun zihnindeki bir şeyi paylaştığını biliyordu. Ona bir kurtuluş ümidinin kalmadığını anlatmaya çalıştı.</p>
<p>Çok geçmeden adamın darbelerinin gücü azaldı, çığlıkları da giderek bir soluk alma çabasına dönüştü. Bir dakika içinde bilincini yitirdi; ikinci dakikada artık ölmüştü. Yuda ise tıka basa doymuştu. Artık başka türlü bir güçsüzlük ele geçirmişti onu; açlığın neden olduğu zayıflık değil, aşırı doygunluğun verdiği uyuşukluktu bu.</p>
<p>"Burada aşağıda olmalı."</p>
<p>Ses dışarıdan, merdivenin başından geliyordu. En az iki kişilerdi. Yuda muhtemelen ikisinin de üstesinden gelirdi ama havasında değildi. Kanı emilmiş bedeni yere bır;ıktı ve aşağıdaki zindana götüren diğer merdivene yöneldi. Kemerli girişten geçip kapıyı yokladı. Kilit, mahzene zorla girdikleri sırada, muhtemelen yakın zamanda, parçalanmıştı. Neyse ki kapı sağlamdı.</p>
<p>Yuda sürgüyü mümkün olduğu kadar sessizce çekti. Orada iki ceset bulmaları an meselesiydi ve onlara katilin çok yakında olduğuna dair bir ipucu bırakmak istemiyordu. Şimdilik mahzende kapana kısılmış durumdaydı, tıpkı on dört bitmek tükenmek bilmez ay boyunca o zindanda kapalı kaldığı gibi. Bu defaki sadece günbatımına kadar sürecekti. Güneş batar batmaz Moskva'ya ulaştıran tünellerden geçer ve sonra tekrar şehrin caddelerinde yürüyebilirdi.</p>
<p>Yere uzanıp uyumuştu ve akşam olduğunda artık özgürdü, sonraki yirmi yıl boyunca da öyle kalmıştı.</p>
<p>Ve şimdi, Gök Tepe'deki üç yıldır kımıldayamadığı koltukta bağlı oturuyor ve pek yakında tekrar özgürlüğüne kavuşup kavuşamayacağını merak ediyordu. Birazdan olacaklarla ilgili bir ipucu bulabilmek ümidiyle Dimitriy'nin gözlerine bakmaya devam etti.</p>
<p>Dimitriy konuştu.</p>
</body>
</html>