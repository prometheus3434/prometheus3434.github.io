<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>17</h1>
<p>Kibalçiç sorunu kendi başına da çözebilirdi ama kendine güvenmiyordu. Matematik ve mühendislik bilgisi Mihail'inkinden kat kat fazlaydı ama bütün hesapları yaptıktan sonra elde ettiği sayılara, sonra da tünele bir bakıp, "Doğru gibi görünüyor," diyemeyecekti. MihaiPin başvurabilecek deneyimi daha fazlaydı ve kendisinden kuşkulanmak gibi bir lüksü hiç olmamıştı; tepesine dikilen ve işine devam etmesini söyleyen sabırsız bir subay hep olmuştu çünkü.</p>
<p>Son defasında o subay Albay Otrepyev kisvesi altındaki Dimitriy idi. Mihail, Başkan Şklovskiy kisvesi altındayken Dimitriy'in neden aynı baskıyı Kibalçiç üzerinde uygulamadığını merak ediyordu. Bir yanıtın parçalarını bir araya getirmeye başlamıştı.</p>
<p>Bir eylem planı üzerinde karara varıldıktan sonra kazma işlemi tekrar başladı. MihaiPin görebildiği kadarıyla Dimitriy hiç aşağıya inmemiş olmasına rağmen hepsi -erkekler kadar kadınlar da- birlikte çalışıyorlardı. Yardımcı olmasına rağmen Zelyabov hiç kazmıyordu. Dimitriy gibi o da büyük gücünü kapalı bir mekânda kullanamayacak kadar iriydi.</p>
<p>İlerleyen günlerde Mihail yoldaşlarını tanımaya başladı; bazılarına hayran kalıyor, bazılarını ise küçümsüyordu. En az hoşlandığı kişi Sofia Lvovna'ydı. Onun davaya olan adanmışlığı diğer her türlü düşüncesini öylesine gölgede bırakıyordu ki Mihail onun deli olabileceğinden bile kuşkulandı. Nedeni farklı olmasına rağmen bu Mihail'in iyi tanıdığı türden bir delilikti ve sebebini gizli tutmak zorundaydı ama onlara iyi uyum sağlamasına yardımcı oluyordu. Onlar "Aleksandr" dediği zaman Mihail'in aklına sadece "Yuda" geliyordu ve Mihail bir süre sonra nefret bakımından etrafındakilerden ayırt edilemez hale geldi. Öyle ki, o, onlardan biriymiş gibi görünmeye çalışırken, diğerleri onun huyunu benimsemeye başlamışlardı. Geceleri uyku tutmuyor ve aklında hep aynı şey oluyordu; kabul etmek zordu ama sessiz kalmayı -çan, amcasını, kendisiyle ilgili planlara karşı uyarmamayı- giderek daha fazla düşünür olmuştu.</p>
<p>Dusya peynirci dükkânına sık gelmiyor, gelse bile narin yapısı nedeniyle kazmaya pek yardımcı olamıyordu. Orada olduğu zamanlarda Mihail'le fazla konuşmuyorlardı. Arada bakışıp birbirlerine gülümsüyorlardı ama özel şeyleri konuşma fırsatını ancak nadiren bulabiliyorlardı. Birlikte geçirdikleri geceler ise çok farklıydı. Birbirlerinin kolları arasında yattıkları ilk defasından beri Mihail'in kapısı sadece iki kez hafifçe tıklatılmış, o da kalkıp Dusya'yı odasına ve yatağına almıştı. Karanlıkta herkes olabilirdi ama Mihail, onun geriye kalan dört duyuyu nasıl kullandığıyla ilgili her türlü ayrıntıyı hızla öğrenmeye başlamıştı. Planladığı gibi başka bir otelde bir oda tutmuştu ama orada hiç kalmıyor ve sadece değerli ganimetini saklamak için kullanıyordu. Bildiği kadarıyla bu odanın varlığından ne Dusya ne de diğerleri haberdardı.</p>
<p>Mihail, Dusya'ya Yürütme Komitesi'nin onların arasındaki ilişkiyi bilip bilmediğini bir daha hiç sormadı; onu gücendirmek, daha da önemlisi, kaybetmek istemiyordu. Komitenin bildiğini varsayıyor ve bilmiyor olduğunu ümit ediyordu. Dusya'nın birileriyle bu konu hakkında konuştuğunu düşünmek güçtü. Diğerlerinin arasındayken ülkenin yarısını dinamit taşıyan bir kurye olarak aşmış olan cesur kızdan, dişleri ve tırnaklarıyla Mihail'in sırtında ve göğsünde izler bırakan tutkulu kızdan ve birliktelik sonrasında karanlıkta Mihail'le konuşan düşünceli kızdan çok farklı birisi oluyordu. Onlarla, özellikle de Softayla birlikteyken Dusya gönüllü olarak kendisini diğerlerinin gölgelerinin ardına saklıyordu. Softa gibi olmak istiyordu ama Mihail onun bunu başaramayacağını gözlemlemiş olmaktan mutluydu.</p>
<p>Mihail en güçlü bağı Kibalçiç'le kurmuştu. Bu şaşırtıcı değildi; ikisi de mühendislikten anlıyordu ve her gün yan yana çalışıyorlardı. Muhtemelen ya birbirlerini küçük görecek ya da arkadaş olacaklardı. Kibalçiç davaya kendisini gerçekten adamış olsaydı bu olasılıkların ilki söz konusu olurdu ama o, Mihail'in Dusya'ya bahsettiği tipte bir adamdı. Bugünkü adanmışlığı sadece gençliğindeki köktenciliğinin bir yansımasıydı ama bunu itiraf etmeye cesaret edemiyordu, ne kendisine ne de yoldaşlarına. Ama Kibalçiç'in büyük zekâsını artık yeni bir tutkuya adadığını herkes anlamıştı ve bu tutku bilimdi.</p>
<p>Birlikteyken sık sık geleceğin dünyasından, Rusların Romanov tiranlığından özgürleştiği bir dünyadan bahsediyorlardı. Ama Kibalçiç'in gelecekle ilgili vizyonunun politikayla çok az ilgisi vardı.</p>
<p>"İnsanoğlu," diyordu ciddiyetle, "bizler daha hayattayken ayda yürüyecek."</p>
<p>"Öyle mi dersin?" demişti Mihail.</p>
<p>"Neden olmasın? Ayrıca yürümekle kalmayacak. Hızla koşacak ve rüyanda bile göremeyeceğin yüksekliklere sıçrayacak, yani dünyada kalanlara göre Olimpos'taki tanrılar gibi."</p>
<p>"Nasıl olacak bu?"</p>
<p>"Vücut ağırlığın daha az olacak. Buradakinin yaklaşık yedide biri kadar. Bak."</p>
<p>Kibalçiç ona hesaplarını göstermişti. Başvurdukları arasında Mihail'in bilmediği hiçbir ilke yoktu ama Mihail bütün kariyeri boyunca bilgisini hiç insanın aydaki ağırlığının ne olacağı gibi pratik olmayan bir soruya yanıt aramak için kullanmamıştı. Ama Kibalçiç pratik bir adam değildi.</p>
<p>"Peki oraya nasıl gideceksin?" demişti Mihail.</p>
<p>"Hah! İşte o zaman bir rokete ihtiyacın olacak."</p>
<p>"Havai fişek ya da Congreve Roketi <a id="dipnot26" href="../Text/dipnotlar.xhtml#sonnot26">[26]</a> gibi bir şey mi?"</p>
<p>"Aynen ama daha büyük tabii, ayrıca kâşifleri alabilecek bir tür kabini de olmalı."</p>
<p>"Bu mümkün görünmüyor."</p>
<p>Kibalçiç bir kâğıt parçası üzerine birkaç satır karalayarak Mihail'in fikrini çürütmüştü. Aldatıcı bir formüldü; ne kadar çok yakıt taşırsan, onun kendi ağırlığıyla birlikte tayfanın ve donanımın ağırlığını kaldırması için o kadar fazla yakıta ihtiyacın olurdu. Ama hesap edilebilirdi ve sınırlıydı. Gereken miktar muazzamdı, Kibalçiç bunu mutlulukla kabul etmişti ama birkaç on yıl içinde elde edilemeyecek kadar büyük de değildi.</p>
<p>"Bir tasarım üzerinde çalışmaya başladım bile," diye açıklamıştı.</p>
<p>"Aya gitmek için mi?"</p>
<p>Kibalçiç'in yüzü düşmüştü. "Ufak adımlarla, Mihail. Önce şehirlerarası seyahatlerle başlayacak, sonra kıtalararası seyahatlere geçeceğiz. Böyle şeyler zaman alır."</p>
<p>"Burada mı?" diye sormuştu Mihail.</p>
<p>Kibalçiç kaçamak bakışlarla etrafına göz atıp sesini alçaltmıştı. "Hayır. Buradaki herkese güvenebileceğimden emin değilim. Onlar anlayamazlar. Evde saklıyorum. Bir gün sana gösterir fikrini alırım - pratik bir bakış açısı elde etmek için."</p>
<p>Mihail, Kibalçiç'in roket tasarımlarını hiç görmedi ve görmüş olsaydı da anlayabileceğinden kuşkuluydu ama bazen gizli gizli, o kader belirleyen uçuşu yapamayacak kadar düşkün durumda olan fakat durup Kibalçiç'in yaptığı makineyle ay yolculuğuna çıkan diğerlerini seyredebilecek kadar gücü kalmış iki yaşlı adam olacaklarını hayal ediyordu.</p>
<p>Akşam saatlerinde ikinci otel odasına gidip yatak dışındaki tek mobilya olan berbat koltukta oturup Yuda'nın defterlerini okuyordu. Burada uyumuyordu, öyle olsa, Dusya onu nerede bulacağım nasıl bilebilirdi? Ama görece alışılmadık eşyalarını buraya getirmişti. Kibalçiç'in vermiş olduğu fındığı pencerenin pervazına koymuştu ve sayfayı her çevirdiğinde başını kaldırıp ona bakıyordu. O, bu insanların ne kadar adanmış olduğunu hatırlatan ve Mihail'e de Yuda'yı mağlup etmek için kendisini ne kadar adaması gerektiğini gösteren bir anımsatıcıydı. Mihail dişleriyle fındığı ezdiğini ve içindeki sıvının ağzına, sonra da boğazına aktığını hayal ediyor, onu parçalamak için ne kadar basınç uygulaması gerektiğini merak ediyordu. Onu ağzına attığını ve parçalanıp parçalanmayacağına kaderin karar vermesini bekleyerek dişleriyle hafifçe sıkıştırdığını düşünüyordu. Ama bunu hiç yapmadı.</p>
<p>Yuda'nın vampirlerle ilgili defterlerinden vampirlerin -kendisinin ve Tamara'nın hiç bilmediği- yeni zayıf yanlarını ve yeni tehlikelerini öğreniyordu. Yuda'nın yıllar süren çalışmalarını özetlediği bu son ciltlerde bile Mihail'in anımsayamayacağı kadar çok ayrıntı vardı ve günün birinde hangilerinin işine yarayabileceğini bilmiyordu. Yazışmaların Yuda'nın yerini bulmasına daha çok yardım edeceğini ümit ediyordu ama hiçbir şey yoktu. En anlaşılması güç mektup koleksiyonu 1830'lara tarihleniyor ve Mihail'in tanımadığı bir isim olan Auguste de Montferrand imzasını taşıyordu. Mektuplarda mimari konuları, bazen genel bazen de pencerelerin nasıl konumlandınlacağı gibi -her <i>vurdalak</i> için özel önem taşıyan- çok özgül konular tartışılıyordu. Görünüşe göre Montferrand, Mihail'in de bildiği bir takma isim olan Vasiliy İnnokyentiyeviç Yudin adıyla hitap ettiği Yuda'dan bir binanın tasarımına ilişkin tavsiyeler alıyordu fakat belgelerin Petersburg etiketli bir klasörün içinde bulunmaları dışında, bu binanın nerede olduğuna dair bir ipucu yoktu. Bütün yazılanlar arasında çok şükür ki ne Tamara'nın 1856'da nereye kaçmış olduğuna ne de onun bir erkek çocuk dünyaya getirmiş olduğuna dair bir bilgi vardı.</p>
<p>Mihail'in bulduğu en tuhaf şey, not defterlerine ait olmayan ama onlardan birinin sayfalan arasına konmuş bir kâğıttı. Oraya bir ayraç olarak veya saklamak amacıyla konmuş olabilirdi. Her halükârda Yuda gibi bir yaratığa ait olması tuhaftı: kâğıdın üzerine karakalemle bir kadın göğsü çizilmişti. Sanatçı yetenekliydi ve Mihail onun bu resmi neden çizmiş olabileceğine kafa yoruyordu. Anatomik bir eskiz olmanın ötesindeydi ve şehvetle olmasa da, sevgiyle resmedilmiş gibi görünüyordu. Şehvet dolu bir hayal gücünün ürünü olarak addedilebilecek abartılı bir mükemmeliyetten yoksundu. Ama yine de Mihail'in içinde arzu uyandırmayacak kadar sıradan değildi.</p>
<br/>
<p><i>S.M.F.22.iv.1794</i></p>
<br/>
<p>Yuda'nın diğer bir takma adı olabilirdi ama o tarihe bakılacak olursa o zamanlar gençlik çağında olmalıydı. Böyle bir şeyin Yuda'nın elinden çıkmış olduğunu düşünmek zordu. Mihail bir süre onunla oyalandı sonra diğer günlükleri okumaya devam etti.</p>
<p>Mihail'i sonunda Yuda'ya ulaştırabilecek olan diğer olası iz ise silinmeye yüz tutmuştu. Dimitriy peynirci dükkânının bodrumuna hiç gelmemiş ve Mihail onunla temasa geçme fırsatını elde edememişti. Şklovskiy ismi zaman zaman konuşmalarda geçiyordu ve Mihail onun hakkında bir şeyler öğrenebilmek için elinden geleni yapıyordu fakat çok soru soran birisi gibi görünmekten de korkuyordu. Görünüşe göre başlangıçta, Gök Tepe'ye gitmeden önce, Dimitriy en çok o peynirci dükkânının altında ne olduğuyla ilgiliydi. Ama kazı çalışması başlayıp o eski mahzen keşfedildiği zaman ilgisini kaybetmişti.</p>
<p>Mihail'in anladığı kadarıyla peynirci dükkânının konumunun bir avantajı daha vardı: Hotel d'Europe'a yakındı. Yeraltındaki kazı yerine gidip gelirken Mihail'in Yuda'yı otele girip çıkarken görebilmek için bolca fırsatı oluyordu. Hatta birkaç ruble karşılığında gördüklerini söylemesi için resepsiyon görevlisiyle anlaşmayı bile başarmıştı.</p>
<p>Ama hem resepsiyon görevlisinin söylediklerinden hem de Mihail'in gördüklerinden çıkarılacak sonuç aynıydı. Yuda otele geri dönmemişti.</p>
<br/>
<p>Yuda önünde uzanan donmuş ırmağa baktı. Buzlarla kaplı yüzeyi, altındaki çalkantılı akıntıyı gizliyordu. O akıntılar Yuda'yı birden fazla kez önlerine katıp istedikleri yere taşımışlardı. Ama hepsi Aleksey'in Yuda'yı saçlarından tutup suya bastırdığı ırmak olan Berezina'nın kopyalarıydı. Yuda nasıl kaçtığını anımsamıyordu - şuurunu kaybetmişti ve hayatta kalmasını sağlayan şey her neyse, kendi zekâsı değildi. Temizlenmiş ve Napoleon ordusunun acınacak durumdaki kalıntılarıyla birlikte batıya doğru yürüyüşe geçmişti. Ancak Varşova'ya geldiklerinde onlardan kurtulabilmişti. Umutsuzdu, yalnızdı ve aklında yalnızca bir tek fikir vardı: eve gitmek. Yuda İngiltere'ye ulaşana kadar bir dört ay daha geçti ve oraya vardığında Esher'ın kendisi için hiçbir şey ifade etmediğini fark etti. Artık sadece en azından birkaç kişinin kendisini hatırladığı Oxford vardı.</p>
<p>Ve orada hayatının dönüm noktasına ulaştı. Mektup neredeyse on yıldır onu bekliyordu. Amcası Edmund ölmüş ve tek vârisi olarak Cain'in adını vermişti. Purfleet'teki mülkün değeri binlerle ifade ediliyordu ve işe yarayabilecek başka emlak da vardı. Hepsi Cain'in olmuştu. O da gelir elde etmek için sahip olduğu yerleri kiraya verdi ve kendisine Londra'da, Picadilly'de bir ev satın aldı ama hâlâ zamanının çoğunu gezilerinden öğrendiklerini esas alan bir tez yazdığı Oxford'da geçiriyordu. Çok geçmeden orijinal notları olmadan fazla bir şey yapamayacağını anladı. Onları sakladığı yere, Petersburg'a dönmesi gerekiyordu. Orada Lyoşa'nın karısı Marfa ve oğlu Dimitriy'le ahbap oldu. O zaman Rusya'yı -halkının saflığını ve istismara açık oluşunu- ne kadar çok sevdiğini ve oraya geri döneceğini anladı. Ama ilgilenmesi gereken başka şeyler vardı. İngiltere'ye döndüğünde Kırım'daki hayvanların yaşamı üzerine yazmış olduğu tez ona bir doktora eğitimi kazandırdı ve sonradan eklenen çalışmalarıyla birlikte Kraliyet Topluluğu üyeliğine kabul edildi. Ama bütün bunların -mülkün, refahın ve onur ödüllerinin- anlamı o kadar azdı ki. O hâlâ sadece bilginin peşindeydi, hem de öyle bir bilgi ki, söz etmesi durumunda bile Kraliyet Topluluğu'nda alay konusu olurdu.    ları öğrenmek istiyordu. Günün birinde bu konuyla ilgili dâhice bir makale Londra'da kabul görebilirdi ama Cain'in araştırmalarını yapacağı yer orası değildi. Amcasından para kalmıştı ve Oxford'da eğitim görmüştü. İkisi de araştırmalarına devam etmesine yardım edebilirdi ama bu amacını gerçekleştireceği yer Rusya'da, Kırım'daki Çıfıt Kale'nin altındaki mağaralardı. Bu, çoğu bilim insanının rüyasında bile göremeyeceği bir şeydi.</p>
<p>Peki, Cain'in alnına bu mu yazılmıştı? Bir Kraliyet Topluluğu üyesine yakışan yaşam bu muydu? Neva'nın kenarında yüzükoyun yatıp düşmanlarını gözetlemek miydi? Ama izledikçe nefreti artmasına rağmen onları gözetlemesi gerektiğini biliyordu. Onlar kendilerine ait olmayan yerleri işgal edip sonra da evleriymiş gibi sahiplenen Çingenelere benziyorlardı. Zimeyeviç söz konusu olduğunda bu anlaşılabilir bir şeydi; o da onlar gibi dünyanın aynı bölgesinden gelmişti, bu kanında vardı. Dimitriy'in bir bahanesi yoktu. Yuda oteldeki odasının işgal edildiğini fark ettikten sonra birkaç gece boyunca onları izlemişti. Artık orada uyuyamazdı ve Senato Meydanı'nın altındaki sığınağa da dönemezdi - Zimeyeviç ve Dimitriy orayı öğrenmişti. Ama orayı kendi kullanımları için seçeceklerini düşünmüyordu. Yuda özgür kaldığı ilk geceden itibaren evi olan, Smolenskaya Mezarlığı'nın altındaki mezarda dinlenmeye devam ediyordu. Akşam karanlığında kısa bir yürüyüşten sonra Büyük Neva'nın kuzey rıhtımına geliyor ve oradan nehre baktığında Senato Meydanı'nı ve Aziz İshak'ın girişini görebiliyordu. İkinci gece Nevskiy Bulvan'ndaki bir dükkândan -para ödemeden- bir dürbün almıştı ve gece karanlığı çökerken katedralden iki kişinin çıktığını ve şafak sökmeden geri döndüğünü görmüştü. Onların katedrale girdikten sonra nereye gittikleri konusunda pek bir şüphesi yoktu.</p>
<p>Bazen Hôtel d'Europe'u gözetliyordu. İlk ziyaretinde orada geri kalmış olan günlüklerini alıp götürmüştü ve artık oradan alınabilecek bir şey kalmamıştı fakat Lukin'in, hatta Dimitriy veya Zimeyeviç'in bile oraya tekrar gitmesi olasılığı vardı; ne var ki hiçbirinden iz yoktu. Yuda, kuşkularına rağmen Lukin'i diğer iki vampire bağlayan açık bir kanıta sahip olmadığının pekâlâ farkındaydı ama teğmenin onun odasını aramak için başka nasıl bir nedeni olabileceğini bilmiyordu. Bağlantının ancak -Hôtel d'Europe'u bilen tek kişi olan- Luka üzerinden olabileceği çıkarımını yapabiliyordu, böylece geriye keşfedilecek başka yollar kalıyordu.</p>
<p>Ama şimdilik esas kaygısı Dimitriy ve Zimeyeviç'in ne planladığıydı. Onlar Zimeyeviç'in kanını geri almak istiyorlardı. Bunu başarmış da olabilirlerdi. Lukin kanı kesinlikle almıştı ve pekâlâ birisine vermiş olabilirdi. Zimeyeviç yine de kanının uzaklarda bir yerde emniyete alınmış olduğunu hissedebilir miydi? Yuda deneylerinde bu yeteneği başka bir vampirde fark etmemişti ama Zimeyeviç, Yuda'nın bile hayal edemeyeceği ölçüde özel bir mahluktu.</p>
<p>Onların Zimeyeviç'in kanından bile daha fazla istedikleri şey Ascalon veya en azından onun bir zamanlar Zimeyeviç'in elinde olan, sonra da Büyük Petro tarafından çalınan bir parçası idi. Onu ele geçirememişlerdi, Yuda bundan oldukça emindi. Ama Petro'nun onu nereye sakladığı hakkında çok şey öğrenmişlerdi. Yoksa Dimitriy -Şklovskiy adı altında- majestelerini öldürmek için kullanılacak mayın için neden şehrin tam o noktasının kazılmasını emretmiş olsundu ki?</p>
<p>Yuda tekrar dürbününü alıp baktı. Dimitriy uyumak için katedrale geri dönmüştü, Zimeyeviç ise hâlâ dışarıda bir yerdeydi. Birkaç gece boyunca bu böyle devam etmiş, Yuda da güneşin yükselmesiyle birlikte büyük vampiri göremeden kendi mezarına dönmek zorunda kalmıştı. Kendisini rahatsız, savunmasız hissediyordu. Kendisinin varlığından haberleri olduğunu düşünmesi için bir neden yoktu fakat Dimitriy'i tek başına görünce Zimeyeviç'in de kendisini gözetliyor olup olmadığını merak etti. Yuda ikisi arasında yapılacak adil bir dövüşte kendisine şans vermezdi ama adil dövüşmek onun tarzı değildi.</p>
<p>Daha fazla şey öğrenmesi gerekiyordu. Onları sadece görmesi değil, duyması da gerekiyordu. Mahzene gitmeye cesaret edemiyordu -orada kolayca tuzağa düşebilirdi- ama en azından katedrale güvenle girebilirdi. Orası gerçekten de çok iyi tanıdığı bir yerdi. Ne de olsa oranın tasarlanmasına yardım etmişti.</p>
<br/>
<p>"Kastettiğin bunun gibi bir şey miydi?"</p>
<p>Mihail üstü yazılı bir kâğıdı uzatıp çayını yudumladı. Cuma günüydü, tünelde çalışmaya başlayalı beş gün olmuştu ve bayağı ilerleme kaydetmişlerdi. Kanalizasyon borusunun altını kazmış ve destekler koyarak emniyete almışlardı. Biraz aşağı doğru bel vermişti ama Mihail onun tekrar kırılmayacağından emindi. Artık kazacak sadece sekiz ayaklık bir mesafe almıştı. Kazdıkları tarafta en fazla iki kişinin durabileceği kadar yer vardı, o yüzden de sadece bir saatlik kısa vardiyalar halinde çalışıyorlardı. Çıkan toprak ve çamuru götürüp kilerde kürekle varillere doldurma işini kadınlara bırakmışlardı. Kazma sırası Bogdanoviç ve Mihailov'daydı. Mihail, Kibalçiç, Zelyabov, Frolenko ve Sofia'dan oluşan küçük grup oturma odasında çay içerken tünelden gelen kazma seslerini duyabiliyorlardı. Yakın zamanda hamile olduğunu öğrendikleri kedi huzur içinde Sofia'nın kucağına kıvrılmıştı. Arka taraftaki dükkân kısmında Anna Vasilyevna müşterilerle ilgileniyordu. Dusya birkaç saat önce çıkmış ve henüz geri dönmemişti.</p>
<p>Kibalçiç, Mihail'in önceki akşam karaladığı ölüm ilanına baktı. Yazılanlar gerçekten çok uzak değildi. Mihail'in Saratov'daki gençlik çağından ve annesinden söz ediliyordu ama annesi Lukin ailesinin bir ferdi olarak tanımlanıyordu. Mihail'in Moskova'daki imparatorluk Teknik Okulu'ndaki yıllarından, sonra da ordudaki yaşamından bahsedilmişti. Radikallerin arasına karışmış olduğu, özellikle Moskova'daki olaylar vurgulanıyordu. Orduda kazandığı başarılar ve Gök Tepe'de aldığı övgüler çara değil, ülkesine olan sevgisi bağlamında anlatılıyordu. Mihail, Kibalçiç'in bu uygulamanın asıl nedeninin ne olduğu konusunda söylediklerinden kuşku duymuyordu. Yeraltı gazetesini okumuş ve diğerleri için de aynı şeyin yapıldığını görmüştü. Ama aynı şekilde, göründüğü kişi olup olmadığını doğrulamak için onun söylediği her şeyi kontrol ediyor olabileceklerini de biliyordu. Gerçeği öğrenme olasılıkları düşüktü. Mihail, Danilov adını onlardan çok daha kurnaz bir düşmandan gizleyebilmek için gereken adımları atmıştı.</p>
<p>"Makul görünüyor," dedi Kibalçiç ve kâğıdı Zelyabov'a uzattı; o da kâğıda göz gezdirdi, sonra katlayıp cebine koydu.</p>
<p>"Son olarak ne söylemek istersin?" diye sordu Sofia.</p>
<p>"Muhteşem!" dedi Mihail gülerek.</p>
<p>Zelyabov gülümsedi. "Sofia Lvovna çok dobra olabiliyor. Genellikle yazıyı tamamlamak için kısa ve kişisel bir şeyler eklemeyi severiz. 'Kalbim Rus halkıyla beraber'ya da 'Özgürlük için yaşamını feda etti" gibi ifadeler."</p>
<p>"Ama biraz daha az iğrenç olanlarını," diye ekledi Frolenko. Zelyabov ona sert bir bakış fırlattı, sonra gülümsemesini gizlemeye çalıştı.</p>
<p>Mihail yanıtı bulmuştu. "İntikam istiyordu," dedi. Oradakilerin yüzlerine baktı. Çoğu başıyla onaylamıştı, Zelyabov hariç. Ağzını sanki limon yiyormuş gibi büzmüştü. "Sorun mu var?" diye sordu Mihail.</p>
<p>"Gerçekten ilgilendiğimiz tek şey intikam mı?" diye cevap verdi Zelyabov.</p>
<p>"Yaptıklarından dolayı çarı öldüreceğiz," dedi Frolenko. "Bu bana intikam gibi geliyor."</p>
<p>Mihail'in sözlerinin majesteleriyle hiç ilgisi yoktu ama bu tartışma aynı şekilde Yuda için de yapılabilirdi.</p>
<p>"Ama kime yaptıklarından dolayı?" diye devam etti Zelyabov. "Bize mi yoksa halka mı?" Yanıt bekler gibi etrafına bakındı ama yanıt gelmedi. "Bize yaptıklarından dolayıysa, evet, bu sadece bir intikam olur. Ama bizim işimiz öç almak değil, cezalandırmak. Aleksandr'ın halka neler yaptığını gördük. Lipetsk'te sakin bir şekilde onu halk adına yargıladık. Eğer bu intikamsa o zaman bütün halkın ortak intikamıdır. Bu, tam da cezalandırmanın tanımı değil midir?"</p>
<p>Mihail küçük bir çocukken Tamara'yla birlikte Yuda'yı yargılama sürecinden geçtiklerini hatırladı. Ne karar ne de ceza sürpriz olmuştu. Ama Mihail yüreğiyle biliyordu ki, bu bir intikamdı ve bundan da utanmıyordu. Doğru, Aleksandr'da olduğu gibi bu da kısmen diğerlerinin adınaydı ama Yuda'yı öldürmekten alacağı zevk kişiseldi. Mihail orada bulunan diğerlerinin kendi arayışları hakkında farklı şeyler hissettiklerinden kuşkuluydu fakat bunu içinde saklayıp hiç bahsetmemek daha iyiydi.</p>
<p>Neyse ki Kibalçiç benzer düşüncedeydi. "Ama bu da kişiseldir, değil mi?" dedi. "Bizler de birer kurbanız. Yani, hatalı olduğumuzu söylemiyorum ama bu konuda tarafsız olmamız zor."</p>
<p>"Herkes kurban mı?" diye sordu Mihail.</p>
<p>"Buradakilerin çoğu yıllar olmasa bile aylarca hapis yattı," diye açıkladı Zelyabov. "193'lükler davasını hatırlar mısın? Ben, Sofia, Anna Vasilyevna ve 190 kişi daha. Çoğumuz bu şekilde tanıştık."</p>
<p>"Beraat etmiştiniz," dedi Kibalçiç, sesinde bir rekabet imasıyla.</p>
<p>"Bu daha da kötü ya. Sadece yanlış bir şey yapmadığıma karar vermek için beni neredeyse bir sene hapsettiler."</p>
<p>"Ben 969 gün hapis yattım," dedi Kibalçiç, Mihail'in onda o zamana kadar gördüğünden ve hayal edebileceğinden çok daha büyük bir hırsla. "Asıl cezam ne kadardı, biliyor musunuz? Bir ay - bir köylüye yasaklanmış bir kitabı ödünç verdiğim için. Sürenin geri kalanı ise yargılanmayı beklerken geçmişti."</p>
<p>"Niye şikâyet ettiğini anlamıyorum," diye atıldı Frolenko. "Ben de özellikle hapiste zaman geçirmekten hoşnuttum."</p>
<p>Kibalçiç ve Sofia gülümsedi, Zelyabov kısa bir kahkaha attı.</p>
<p>"Ne?" diye sordu Mihail.</p>
<p>"Frolenko hapishane yaşamının diğer yanmı gördü," diye izah etti Zelyabov. "O gardiyandı."</p>
<p>"Cidden mi?"</p>
<p>"Tam senin düşündüğün gibi değil," dedi Frolenko. "77'de Safranoviç, Deutsch ve Bohanovskiy Kiev'de hapishanedeyken. Onların kaçmasını sağlayabileceğim ümidiyle gardiyan olarak işe girmiştim. Ama önce başgardiyandan kurtulmamız gerekiyordu."</p>
<p>"Adı çıkmış bir sarhoştu," diye ekledi Zelyabov mutlulukla.</p>
<p>"Gerçekten," diye devam etti Frolenko, "böylece içki imalathanesinde bir iş vaadiyle onun aklını çeldik. Öyle iyi bir çocuktum ki onun görevine beni tayin ettiler. Ve başgardiyan olarak ilk görevim o üç tehlikeli örgüt üyesini bir daha hiç geri dönmemek üzere hapishane kapısından geçirip özgürlüğe kavuşturmak oldu. Ancak eski başgardiyan geri gelip içki imalathanesi filan olmadığını söylediği ve kendisini tekrar işe almaları için yalvardığı zaman bir şeyler döndüğünü anladılar."</p>
<p>Hikâye sona erdiğinde Sofia bile gülüyordu ama önce Bogdanoviç, sonra da Mihailov üstü başı çamur içinde ve tükenmiş bir halde tünelden çıkınca gülüşmeler kesildi. Onların vardiyası dolmuştu.</p>
<p>Sofia bir anda ayağa fırladı. Kedi yere düştü, sonra da sitemli gözlerle ona baktı.</p>
<p>"Size biraz su getireyim," dedi Sofia.</p>
<p>Mihailov ve Bogdanoviç durmuş ağrıyan kaslarını esnetiyorlardı. Sıra Mihail ve Kibalçiç'teydi. Üstlerinde sadece pantolonları kalana kadar soyundular; cildi temizlemek kumaşı temizlemekten daha kolaydı.</p>
<p>"Sorun var mı?" diye sordu Kibalçiç.</p>
<p>"Özel bir şey yok," diye cevap verdi Bogdanoviç. "Yavaş ama kararlı bir şekilde ilerliyor."</p>
<p>Kibalçiç eğilip aşağı indi, Mihail de onu izledi. Bugün tünel sadece önceki iki kazıcının girişin yakınında bırakmış olduğu yağ lambalarıyla aydınlatılıyordu ve Kibalçiç ile Mihail caddenin altındaki işleri için onları kullanacaklardı.</p>
<p>"Sana sormak istediğim bir şey vardı," dedi Mihail, önden giden Kibalçiç'i izlerken.</p>
<p>"Ne?"</p>
<p>"Auguste de Montferrand kim?"</p>
<p>Kibalçiç hafifçe kıkırdadı. "Sen buralardan değilsin, değil mi?"</p>
<p>"Hayır. O önemli birisi, değil mi?"</p>
<p>"Şehrin en büyük mimarlarından biri."</p>
<p>"Nasıl, Petro'nun devrinde mi?" Mihail konuşurken sorusunun ne kadar aptalca olduğunu fark etti. Yuda'nın mektuplarındaki tarihler çok daha yakın zamana aitti.</p>
<p>"Hayır. I. Aleksandr ve sonra da Nikolay zamanında."</p>
<p>"O iyi miydi?"</p>
<p>Kibalçiç durup başım çevirdi. Elini yukarıdaki şehre doğru kaldırdı. "Bir daha yukarı çıktığında etrafına bir bak."</p>
<p>"Özel bir şey var mı?"</p>
<p>"Caddenin biraz ilerisinde Kazan Katedrali var. Kış Sarayı'nın bazı odalarını da o yapmış; ama sanırım onun oradaki iyi işlerini biraz bozduk." Hafifçe homurdandı.</p>
<p>"Başka bir şey?"</p>
<p>"Tabu ki, Aziz İshak. Ve arkasındaki Nikolay Anıtı. Ayrıca Saray Meydanı'ndaki Aleksandr Sütunu.</p>
<p>"Çalışkan bir adammış."</p>
<p>Kibalçiç başını salladı. "Aziz İshak'ı bitirdikleri yıl ölmüş."</p>
<p>Artık daha fazla ilerleyemeyeceklerdi, tünelin sonuna gelmişlerdi. Mihail oraya ilk indiğinden beri uzunluğu neredeyse iki katına çıkmış olmasına rağmen hâlâ daha fazlasının yapılması gerekiyordu. Bogdanoviç ve Mihailov'un bıraktığı kürekleri alıp kazmaya devam ettiler.</p>
<br/>
<p>Peynirci dükkânından ayrıldıktan sonra Mihail bir kez daha doğrudan kütüphaneye gitti. Kibalçiç'in bahsettiği binaların bazılarını elemek kolaydı. De Montferrand'ın Yuda'ya gönderdiği mektupta pencereler tarif edilmişti. Eski imparatorlar için yapılmış iki anıtta da bunların hiçbiri yoktu. Mihail Kış Sarayı'ndaki çalışmaları da dikkate almadı, en azından bir süre için. Bu, Yuda için bile fazla cesurca olurdu. Geriye iki katedral kalıyordu: Aziz İshak ve Kazan. Onlar Mihail'in mektupta okuduklarıyla kabaca uyuşuyorlardı.</p>
<p>Tabii ki söz konusu yapı Montferrand'ın en meşhur eserlerinden biri olmayabilirdi. Ya da şehir dışında inşa edilmiş olabilirdi. Sadece birkaç dakikalık bir araştırma sonrasında Mihail onun yüz verstten fazla mesafedeki Vyborg'da da park ve bina tasarımı konusunda çok şey yapmış olduğunu öğrendi. Ama bir yerden başlaması gerekiyordu. Çok geçmeden ihtiyaç duyduğu bilgiye ulaştı. Kazan Azizesi Katedrali, I. Aleksandr'ın saltanatı sırasına inşa edilmiş ve Büyük Vatanseverlik Savaşı başlamadan önce tamamlanmıştı. Bu, mektuplar için çok erken bir tarihti.</p>
<p>Diğer yandan Aziz İshak mükemmel bir şekilde uyuyordu. Yapımı kırk yıl sürmüş ve Nikolay'ın bütün saltanat süresi boyunca devam edip iki Aleksandr'ın saltanatına kadar devam etmişti. Aleksey'in Dekabristlerle birlikte Senato Meydanı'nda boy gösterdiği sıralarda daha ancak başlıyordu. Otuzlu yıllara ait mektuplar dönemin tam ortasına denk geliyordu. Mihail onların ayrıntılarını anımsamaya çalıştı. Hatırladıkları, şimdi bildiği şeylerin ışığında bir anlam ifade etmeye başlamıştı ama hâlâ emin olamıyordu.</p>
<p>Karla kaplı caddelerde hızlı adımlarla yürüdü. Mihail sık sık birisinin onun odasına girip kâğıtları ve kanı alabileceği korkusuna kapılmasına rağmen, bir kez daha onların emniyette olduğunu anladı. Mektupları iştahla okudu ve her bir açıklamanın, birden katedral bağlamında bir anlam ifade ettiğini gördü. "Aziz Paul'un ayak parmakları" ile ilgili göndermeler yapan son satırlar Mihail'in bütün okudukları arasında en şaşırtıcı olanlardı ama artık Mihail'in kafasında bunun ne anlama geldiğine dair bir fikir oluşmaya başlamıştı.</p>
<p>Kuramını sınamak için yanıp tutuşuyordu, ancak artık karanlık olmuştu. Yalnızca bir aptal gece saatlerinde vampir avlamaya çıkardı. Aziz İshak'ın altında keşfedeceğini düşündüğü karanlık geçitlerde böyle bir girişimin gündüzleri bile tehlikeli olabileceğini tahmin ediyordu. Neyse ki tam o sabah Saratov'dan bir teslimat gelmişti.</p>
<br/>
<p>Mihail katedrali öğle vakti ziyaret etmeyi tercih etti. Kışın yavaş yavaş sona ermeye yüz tuttuğu o günlerde güneş, gökyüzünde daha fazla yükseliyordu artık. Günler on saatten uzun sürüyordu ve Neva'nın yüzeyini kaplayan buz tabakasında delikler oluşmaya başlamıştı. Cumartesi günleri peynirci dükkânı yoğun oluyordu - peynir satışları anlamında. O yüzden birilerinin duyabileceği korkusuyla cumartesileri kazmıyorlardı.</p>
<p>Mihail otelinden çıkıp İngiliz Rıhtımı boyunca yürüdü, sonra katedrale gitmek için Senato Meydanı'na doğru döndü. Katedral etkileyici olması için inşa edilmişti ve bunu başarıyordu. Güneş ışığı altında parlayan büyük, altın kubbesi bütün şehirden görülebiliyordu ama heybeti en çok tam bu mesafeden, Bronz Atlı'nın yakınından, fark edilsin diye tasarlanmış gibi duruyordu. Suyun karşı tarafında Petro-Pavel Katedrali'nin kulesi hâlâ şehrin en yüksek yapısıydı ama bu katedralin bir bakıma bilfiil Aziz Petrus ve Aziz Paul'den çalınmış olan kubbesinde onların heybetli, ağır otoritesinden eser yoktu.</p>
<p>Mihail o ikisini sadece bir defa, İmparatorluk Kütüphanesindeki araştırmaları sırasında kolayca bulduğu resimlerde görmüştü ama bu katedralin Roma'daki Aziz Petrus ve Londra'daki Aziz Paul'le olan benzerliği şüphe götürmezdi, özellikle de ikincisiyle. De Monttferrand, Wren'in kullanmasına izin verilmemiş olan Yunan Haçı kat planını bile yapıya dahil etmeyi başarmıştı.</p>
<p>Ama Mihail oraya binanın dışına hayran olmak için gitmemişti. Tekrar merdivenlere doğru yürümeye başladığı sırada, ideal seyir noktasından uzaklaşılıp yakınına gelindikçe bütün o gösterişli yapının nasıl neredeyse küçüldüğünü fark etti. Oraya yaklaşırken masif bronz kapıdan kambur bir adamın çıktığını ve yavaş yavaş caddeye doğru indiğini gördü. Bu Mihail'in iki hafta kadar önce Dostoyevski'nin cenazesinin defnedildiği gün meydanda tanışmış olduğu adamdı; ona Ascalon'un ne anlama geldiğini ilk söyleyen kişi. Mihail onu yakalayabilmek için adımlarını sıklaştırdı ama kaldırıma ulaştığı anda adam beklenmedik bir şekilde canlandı ve Bahriye Nazırlığı'na doğru yürümeye başladı. Mihail dikkatini araştırmasına vermeyi tercih etti.</p>
<p>Katedral sessizdi ama boş değildi, içerisi aydınlıktı çünkü güneş tepedeydi ve Mihail güneş ışığının uzun, kemerli pencerelerden içeri süzüldüğü sabah ve akşam saatlerinde de içerisinin aydınlık kalacağını tahmin etti. İkonostazın karşısında diz çökmüş dua eden iki-üç kişi vardı. Diğerleriyse başlarını kaldırmış, ağızları açık, kubbenin iç kısmına, duvarlara ya da sütunlara bakıyorlardı. Neredeyse tüm yüzeylerde sanat eserleri, her biri en kutsal kişileri veya salıneleri tasvir eden heykeller, resimler ya da mozaikler vardı. Bir <span style="font-style: italic;">dyaçok</span><span style="font-size: 13px;"><span style="font-style: italic;"> </span></span><a id="dipnot27" href="../Text/dipnotlar.xhtml#sonnot27">[27]</a><span style="font-size: 13px;"> </span>görev gereği mumlarla ya da tütsülerle ilgilenerek oyalanıyordu. Mihail bön bön etrafa bakanların arasında durup binanın içinde bir yerde olduğunu bildiği ama yeri hakkında fikir sahibi olmadığı bir tek süslemeyi, bir Aziz Paul ikonunu, arayarak dekorasyonu inceledi.</p>
<p>Onu oldukça çabuk buldu, kilisenin kuzeydoğu köşesindeki Nevskiy Şapeli'ndeydi. Etrafını kontrol etti ama hızlı davranırsa kimse onu görmezdi. Uzanıp tam da Monteferrand'ın mektubunda yazdığı gibi parmaklarını azizin büyük ayak parmaklarının üstüne koydu. Önce bir şey olmadı. Mihail yanlarda kalan bölgeleri aramak için parmak uçlarını çapları devamlı olarak artan küçük çemberler çizecek şekilde hareket ettirmeye başladı. Mektupta herhangi bir düğmeye tek başına basılması durumunda fark edilebilir bir hareket meydana gelmeyeceği yazıyordu. Yalnızca iki parmak bastınlırsa mekanizma harekete geçiyordu. Bu, onun hem kazara hem de Mihail'in şu anda yaptığına benzer girişimlerle harekete geçmesine engel oluyordu. Ama o kararlıydı. Bir dakika sonra başparmaklarının altında hafif bir girinti hissetti, mozaik karolar birbirinden ayrıldı ve ikonun iki kanadı sanki yaylıymış gibi Mihail'i geriye iterek hızla açıldı.</p>
<p>Mihail tekrar etrafını kolaçan etti. Yan şapelden kol kola bir adam ve kadın çıkıyordu fakat hâlâ ağızları açık yukarı bakıyorlardı. Mihail muhtemelen onlara fark ettirmeden giriş aralığından içeri süzülebilirdi ama beklemeyi seçti. Açılan ikonun iki kanadını karşı karşıya getirerek bastırdı.</p>
<p>Sanki havariden güç alıyormuş gibi gözlerini kapadı. Ayak sesleri duydu, tekrar etrafında bakındığında yalnız olduğunu gördü. Kapıyı çekip açması ve oradaki geçide girip tekrar kapaması bir saniyesini aldı.</p>
<p>İçerisi zifiri karanlıktı. Mihail çantasına uzanıp bir parafin lambası çıkardı. Onu yaktığı zaman etrafını daha iyi görebildi. Biraz önce girmiş olduğu kapıyı inceledi ve kenarlarının duvarla bitiştiği yerleri yoklayıp bir tutamak buldu. Onu denedi ve panel tekrar açıldı ama ancak bir-iki santim kadar. Bir kaçış yolunun olduğunu bilmek Mihail için yeterliydi. Arkasına döndü. Geçit uzun değildi ama Mihail onun sonunda ne olduğunu anlayamadı. Tekrar çantasına uzandı ve bir vampiri öldürebileceğini bildiği çok sayıda silahın arasında kendi favorisi olanı çıkardı.</p>
<p>Asker kılıcı yanındaydı ve onu kafa uçurmak için kullanabilirdi. Paltosunun altında kalbe saplayabileceği kısa, tahta bir hançer taşıyordu. Ama ikisi de yakın savunma silahlarıydı. Bu ise, oldukça farklıydı ve daha önceki sabah Saratov'dan gelmişti.</p>
<p>Bu bir <i>arbalyet</i> idi, bir Tatar yayı. <a id="dipnot28" href="../Text/dipnotlar.xhtml#sonnot28">[28]</a> Onu çocukluğundan beri geliştiriyordu. Oldukça standart bir silahtı; bir ahırda çürürken bulduğu, XVIII. yüzyıla ait bir Alman <i>Armbrust'u.</i> Sorun oklanndaydı. Yayın geri çekme mesafesinin çok kısa ve geriliminin fazla olması azami kinetik enerjinin elde edilebilmesi için sağlam bir okun kullanılmasını gerektiriyordu. O yüzden bunun için geleneksel olarak demir tercih ediliyordu. Ama bir <i>vurdalak'ı</i> öldürmek için demir değil, ahşap gerekliydi. Ve Tatar yayından fırlatılan ahşap bir ok herhangi bir yöne doğru uçup gidebiliyor ve hedefe isabet etse bile derine saplanamıyordu.</p>
<p>Sonunda Mihail melez bir model üzerinde karar kıldı: ahşap bir kılıf içinde demirden veya daha iyisi kurşundan imal edilmiş çekirdek mekanizmayı taşıyan bir silah; bir kurşunkaleme benziyordu ama bunun keskin ucu ahşaptı. Hassas ve deliciydi; Mihail onunla birden fazla kez yabandomuzu avlamıştı. Ne o ne de Tamara onun bir <i>vurdalak</i>'ı öldürememesi için bir neden bulamamıştı fakat hiçbir vampir üzerinde denememişlerdi. Böyle bir deney için ellerine bir kez fırsat geçmişti fakat onlar tek şanslarını farklı bir şekilde kullanmayı tercih etmişlerdi. Saratov'dan gelen kutuda etraflarına saman sarılarak güvenceye alınmış beş cam silindir de vardı. Mihail onların ne kadar güçlü birer silah olabileceğini biliyordu ama hazırlık, gizlilik ve bir güç kaynağı gerektiriyorlardı. Fakat Mihail onların etkilerini gözleriyle görmüştü. <i>Arbalyet</i> farklı bir konuydu; kuramsal açıdan güvenilirdi ama denenmemişti. Belki yakında, çok yakında Mihail gerçeği öğrenecekti.</p>
<p>Manivela kolunu çekip yayı gerdi, sonra bir ok taktı. Kısa geçit boyunca yola devam etti. Katedralin ihtişamı çok gerilerde kalmış gibiydi. Koridorun sonunda dönerek aşağı inen bir merdiven vardı. Mihail lambayı sol, Tatar yayını da öne doğru uzattığı sağ elinde tutarak taş basamaklardan indi. Çok geçmeden basamaklar onu uzun ve düz bir koridora ulaştırdı ama lambanın ışığı koridorun sonunda ne olduğunu görmeye yetmiyordu. Mihail gergin ama kararlı bir şekilde ilerlemeye devam etti. Dar geçit saldırının ancak önden gelebileceği anlamına geliyordu ve Mihail buna hazırdı. Ayrıca burası ne kadar karanlık olursa olsun yukarıda hâlâ öğle vaktiydi. Karşılaşabileceği <i>vurdalak</i>'ların uyuyor olması olasıydı; ama sadece olası, kesin değil.</p>
<p>Geçidin sonunda bir kapı vardı. Mihail bir anahtar deliği ve tutamak olarak da demir bir halka gördü. Kapı kilitliyse arayışına bir son vermek zorunda kalacaktı, en azından bugünlük. Yanında patlayıcı yoktu ve kapıyı yavaş yavaş kırıp arkasındaki kişiye hazırlık yapabilmesi için bol bol zaman tanıma düşüncesi hoşuna gitmiyordu. Tutamağı çevirdi ve kapı sessizce açıldı. Burası kemerli, tuğla duvarlı bir salondu. Bir duvar boyunca dolaplar vardı ve Yuda'nın Hôtel d'Europe'taki dolaplarına çok benziyorlardı. Hepsi kapalıydı ama en sondakinin tutamaklarından gereğinden çok daha uzun bir zincir geçirilmiş, ucuna da sağlam bir asma kilit takılmıştı. Bu, sadece Mihail'in ilgisini çekmeye yaradı.</p>
<p>Salonun ortasında, tavana doğru yükselen tuğla sütunların arasında bir tür süs amaçlı havuz -belki de bir su kaynağı- vardı, içindeki su hareketsizdi ve yüzeyinde birkaç küçük buz parçası vardı. Burası soğuktu ama yukarıdan daha ılıktı. Mahzenin arka tarafındaki gölgelerin arasında Mihail neredeyse görmeyi beklediği şeyi gördü. Orada iki tabut vardı; Mihail sadece bir tane olmasını bekliyordu.</p>
<p>Yuda'nın kendisine bir eşlikçi bulması olanaksız bir şey değildi. Tamara onunla karşılaştığı sıralarda Yuda, Raisa'yla birlikte avlanıyor ve öldürüyordu. Tamara Mihail'e tıpkı bu ikisi gibi yan yana iki tabut bulduğunu söylemişti. Mihail, Yuda'nın vampir eşlikçisini tanıyıp tanımadığını merak etti. Geceleri Petersburg sokaklarında gördüğü birisi olabilir miydi? Ya da yıllar öncesinden tanıdığı ve hiç değişmemiş olduğunu fark edeceği birisi?</p>
<p>Diğer yandan iki tabut mutlaka iki vampir olacağı anlamına gelmezdi. Hatta bir tane bile olmayabilirdi. Yuda burayı en az elli yıldır, de Montferrand'ı bir şekilde Aziz İshak'ın altına bir geçit inşa etmeye ikna ettiği zamandan beri biliyordu. O uzun öykünün bir noktasında burada bir eşlikçisiyle birlikte uyumuş olabilirdi ama bu, şimdi de aynısını yapıyor olduğu anlamına gelmezdi. Mihail Yuda'nın kendisinin bile burada uyumuş olduğundan emin olamazdı. Belki de beklemeli ve tıpkı otel gibi katedrali de gözetlemeliydi. Ama intikam almak için sabırsızlanıyordu. Kalbinin hızlandığını hissetti. Belki de sadece saniyeler kalmıştı.</p>
<p>Yaklaşmaya başladı. Her iki tabutun da kapağı kapalıydı. Mihail etrafına baktı ve sütunlardan birinde bir kanca bulup lambasını oraya astı. Lamba biraz sağa sola sallandığından gölgeler de titriyorlardı. Tatar yayını bir tabanca gibi öne doğru uzatarak tuttu. Kabzasını omzuna yerleştirirse daha hassas bir atış yapabilirdi ama bu mesafeden hedefi tutturmanın sorun olmasını beklemiyordu. Mihail bu silahı ölü bir domuzun gövdesine yaklaştırarak denemişti; sonuç görülmeye değerdi. Anımsanması gereken tek şey onun çok yaklaştırılmaması gerektiğiydi. Yaya bütün enerjisini oka aktarabilmesi için gereken zaman verilmeliydi.</p>
<p>Mihail sol elini uzatıp parmaklarıyla ilk tabutun kapağının kenarını kavradı. Herhangi bir dirençle karşılaşmadı. Kapağı birkaç santim kaldırdıktan sonra, onu doğrultmak ve daha iyi nişan alabilmek için ayağının ucunu kapağın altına soktu. Cebine uzanıp bir ok daha çıkardı. Eğer iki kişilerse yaya bir ok daha sürüp tekrar hızla nişan alması gerekecekti.</p>
<p>Mihail tabutun kapağını ayağıyla itti ve kapak önce kaydı, sonra diğer kenarı zemine çarparak gürültüyle yere düştü. Mihail parmağıyla tetiği sıkıştırdı ama oku atmadı. Yuda'nın bilincinin yerinde olmasını istiyordu, onun bilmesini istiyordu.</p>
<p>Tabut boştu. Mihail, içinde uyuyan kişinin gürültüyle uyanacağından korkarak ve kapağının kalkmaya başlayıp altından çıkan soluk, beyaz parmakların onun kenarım kavramasını bekleyerek hızla ikinci tabuta doğru gitti.</p>
<p>Hiçbir şey olmadı.</p>
<p>Mihail önce elini sonra da ayağını kullanarak kapağı kaldırdı. Bu defa onun yere düşerken çıkardığı sesi duymadı bile. Aklı tamamen gördüğü şeyle meşguldü.</p>
<p>Bu tabut boş değildi. Ahşap sandığın içinde gözleri kapalı, elleri vücudunun yan tarafında, ölü gibi hareketsiz yatan uzun boylu biri vardı. Mihail'in tetikteki parmağı biraz gevşedi ve kolu birkaç santim aşağı indi. Kolunu tekrar kaldırmak için kendisini zorladı. Zihninde bu ânı o kadar çok canlandırmıştı ki, neler hissedeceğini; Yuda'yı nasıl uyandıracağını; ona nasıl, "Benim adım Mihail Konstantinoviç Danilov, Aleksey İvanoviç Danilov'un kızı Tamara Alekseyevna Danilova'nın oğluyum," cümlesini nasıl söyleyeceğini; sonunda tetiği çekmeden önce Yuda'nın gözlerinde her şeyi anladığını gösteren ifadenin belirmesini görmek için ne kadar bekleyeceğini.</p>
<p>Ama bu Yuda değildi. Bir <i>vurdalak</i>'tı, buna şüphe yoktu ve Mihail onu hemen tanımıştı fakat burada bulmayı beklemiyordu.</p>
<p>Düşünceleri yarım kaldı. Vampirin vücudundan ani bir ürperti geçti ve göğsü inip kalkmaya başladı. Nefes alıyordu. Mihail hızla kaçması mı, yoksa o mahluku hemen yattığı yerde öldürmesi mi gerektiğine karar vermeye çalıştı.</p>
<p>Ama artık çok geçti. Dimitriy gözlerini açmıştı.</p>
</body>
</html>