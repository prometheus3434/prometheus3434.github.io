<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1><i>25</i></h1>
<p class="sagayasli"><i>1 Mart 1881, Pazar</i></p>
<br/>
<p>Aleksandr silahını ateşlememişti. Dediğine göre sadece başka bir adamın aynı koşullarda ne yapacağını göstermişti. Bu bir yüce gönüllülük gösterisiydi.</p>
<p>Mihail o kadar emin değildi. Konstantin ağabeyine arka çıkmıştı ama bu beklenen bir şeydi. Mihail ikisine de güvenmiyordu. Aleksandr, Yuda'nın kendisine söylediklerini, Zimeyeviç'in elindeki tek Romanov evladı olan Mihail'i öldürmenin bütün Romanov Hanedanı'nı nasıl kurtarabileceğini anlatmıştı. Öldürme işini Yuda'nın üstlenmek istediğini söylemişti. Ama sonra silahını indirip gülmüş ve böyle bir akıbetin bir Romanov piçinin bile başına gelmesine izin vermeyeceğini söylemişti. Ama Mihail, Yuda'yla yüzleşmesi gerektiğini söyleyip Aleksandr'dan onu ayartıp Malaya Sadovaya Caddesi'nin altındaki mahzene gelmesini sağlamasını istediğinde majesteleri buna biraz tereddüt ederek razı olmuştu. Böyle bir yüzleşmenin belirleyici olacağını düşündüğü açıktı ama hangisinin beklentisini destekliyordu, Mihail'inkini mi, Yuda'nınkini mi?</p>
<p>Bunun önemi yoktu. Aleksandr ister Mihail'i ister Yuda'yı ayarttığım düşünsün aynı sonuca varacak ve ikisi orada, aşağıda yalnız olacaklardı. Mihail'in ne kadar hazırlıklı olduğunu kimse tahmin edemezdi. Tek hayal kırıklığı Konstantin'di. Mihail babasının kendisini daha çok sevdiğini ummuştu. Ama Konstantin bile ağabeyinin kafasında ne olduğunu gerçekten bilebilir miydi?</p>
<p>Mihail geceyi otelde geçirdi. Fazla uyuyamadı, kafası düşüncelerle, planlarla, hazırlanmakla meşguldü. Dusya yanında mışıl mışıl uyumuştu. Mihail onu beklemiyordu; önceki gün konuşmamışlardı ve dükkândan ani ayrılışının ardından Dusya'yı veya Halkın İradesi'nin diğer bir üyesini görmemişti ama gece yarısından sonra bir vakit Dusya sessizce yatağına gelmişti. Her zamankinden daha tutkulu ve heyecanlıydı ve Mihail'in tahminine göre bunun nedeni beklenen günün yaklaşıyor olmasıydı. Mihail -ne çarın ölümü ne de kendi planları bağlamında- böyle bir heyecan duymuyordu fakat kendini Dusya'nın hislerini taklit etmeye zorluyordu. Şimdi onun amacını destekler görünme konusunda hata yapmanın sırası değildi. İkisi de lambayı yakma, hatta birkaç dilek fısıltısı dışında bir şey konuşma zahmetine bile girmemişti.</p>
<p>Sabahın erken saatlerinde bir ara sızıp kalmış olmalıydı ve uyandığında yalnızdı. Mihail, Dusya'nın oraya kendisinin güvenli bir şekilde peynirci dükkânına ulaşmasını sağlama almak için gelmiş olduğundan kuşkulanmıştı ama belli ki nedeni bu değildi. Bu Mihail'in hayatını kolaylaştırdı; yanına almak istediği birkaç şey vardı ve Dusya'nın bunları görmemesi daha iyi olurdu.</p>
<p>Birkaç hafta önce Saratov'dan gelmiş olan sandıkta işe yarayacak çok şey vardı ama Mihail dikkatli bir seçim yaptı. Sadece sırt çantasına girebilecek şeyleri alabilirdi ve öyle olsa bile kendisini arayabilecek olmalarından endişeleniyordu. Dünkü teftiş ve oradan ayrılışı nedeniyle kendisinden kuşkulanmış olabilirlerdi. Fakat orada buldukları şeylere ne anlam verebilirlerdi ki? İçeride onlar için tehlike oluşturabilecek hiçbir şey yoktu; sadece belki Tatar yayı; ama çatışmaya girmeyi planlıyorsa niçin bir silah taşımasındı ki?</p>
<p>Mihail caddeye çıktı. Dışarısı soğuk ve kasvetliydi. Gökyüzünde bulutlar oldukça alçalmıştı. Kürenmiş kar yığınlarının eriyip yeniden donmuş yüzeyleri parlıyordu. Kar üstüne basıla basıla kayganlaşmıştı ama MihaiPin ayakkabısının çivili tabanları yere sağlamca basmasını sağlıyordu. Rusya'nın havasını anlamayan birkaç yabancı dışında şehirdeki herkes için durum aynıydı. Soğuğu bilenler ona nasıl uyum sağlanacağını da bilirlerdi.</p>
<p>Mihail peynirci dükkânına ulaştığında vakit öğleye geliyordu. Penceredeki Aziz George ikonu hâlâ duruyordu ve mum da yanıyordu. Her şey güvendeydi. Mihail bugün tam olarak Aziz George olmayacaktı -Zimeyeviç'le hesaplaşmak gibi bir planı yoktu- ama bir canavarı öldürmeyi amaçlıyordu. Merdivenden inip içeri girdi. Aleksandr'ın geçmesini bekledikleri sırada bile dükkânın açık kalmasına karar vermişlerdi. Aksi takdirde şüphe uyandırırlardı. Elinde sigarasıyla Anna Vasilyevna içerideydi. Gelenin kim olduğunu görünce müşteri karşılamak üzere takındığı gülümseyen yüz ifadesi hemen kayboluverdi. Mihail'i selamlamadan gidip oturma odasının kapısını çaldı. Birkaç saniye sonra, karıştırılması imkânsız geniş alnıyla Sofia Lvovna'nın yüzü göründü.</p>
<p>"Lanet olsun, nasıl bir oyun oynuyorsun sen?"</p>
<p>"Ne demek istiyorsun?" Mihail onu çok iyi anlamıştı ama bilmezden gelmek daha iyi olacaktı.</p>
<p>"Burada kalman gerekiyordu."</p>
<p>"Ne yapacaktım ki? Ben sadece bir müşteriydim. Buradan ayrılmamam kuşku uyandırırdı."</p>
<p>"Bir sağlık müfettişi bunu neden umursasın?" diye sordu Sofia.</p>
<p>"Ah, haydi! Onun gerçekten Sağlık Mühendisliği Dairesi'nden olduğunu mu sanıyorsun?"</p>
<p>Sofia susup dudaklarını sıktı. "Muhtemelen değildir," diyerek kabul etmek zorunda kaldı.</p>
<p>Mihail iç bölüme doğru yürüdü. Bogdanoviç gergin bir halde volta atıyordu; Kibalçiç ve Frolenko ise kımıldamadan duruyordu. Kibalçiç bir sigaraya ihtiyaç duyuyor gibiydi ama kendi kurallarına itaat etmeyi başarıyordu. Tünelin girişi apaçık ortadaydı. "Ben gittikten sonra ne oldu?" diye sordu Mihail.</p>
<p>"Biraz daha gevezelik etti," dedi Bogdanoviç, "çoğunlukla kediyle ilgili şeyler. Sonra çıkıp gitti. Teftişten başarıyla çıkmışız."</p>
<p>"Ama Mihail haklı," diye homurdandı Sofia. "Bu iş çok pis kokuyor."</p>
<p>"Emin değilim," dedi Bogdanoviç. "Madem ne olup bittiğini biliyorlar, bizi neden kendi halimize bıraktılar?"</p>
<p>"Biraz daha fazla suç isnat etmek için olabilir mi?" diye tahmin yürüttü Sofia. "Başarısız olursak bizi daha fazla aşağılayabilsinler diye?"</p>
<p>Mihail omuz silkti. "Belki öyledir ama ben en ufak bir başarı şansı için bile biraz aşağılanma riskini göze almaya hazırım."</p>
<p>"Dinleyin! Dinleyin!" dedi Bogdanoviç sakin bir ifadeyle.</p>
<p>"Olabilir," dedi Sofia. "Neyse, artık çok geç. İşe başlıyoruz. Anna dükkânı son dakikada kapatacak. Sizler de Frolenko için her şeyin hazır olduğundan emin olacaksınız."</p>
<p>"Sen nereye gidiyorsun?"</p>
<p>Sofia'nın burun delikleri daraldı. Yönetme stresinin onu etkilediği belliydi ama sükûnetini korumayı başardı. "Birisinin onun takip ettiği yolu gözetlemesi gerekiyor."</p>
<p>Bunun ardından Bogdanoviç'le birlikte oradan ayrıldı, Mihail, Frolenko ve Kibalçiç dükkânda kaldılar. Mihail tüneli incelemek için çömeldi. Kontrol anahtarı ve ona bağlı teller tam bıraktığı yerde duruyorlardı.</p>
<p>"Geri geldin," dedi Kibalçiç.</p>
<p>Bunu söylemesi tuhaftı ama Mihail üzerinde durmadı. "Elbette."</p>
<p>"O zaman hazırlanalım."</p>
<p>Frolenko masanın üstüne çıktı. Pencereden bakarken gözleri tam cadde hizasındaydı. "Seni görürlerse şüphelenmezler mi?" diye sordu Mihail.</p>
<p>"Belki ama faytonu başka nasıl görebilirim ki? Zaten geldiğini duyana kadar aşağıda kalırım."</p>
<p>Mihail başını salladı. Öne eğilip kontrol anahtarıyla telleri tünelin girişinden alıp Frolenko'ya uzattı.</p>
<p>"Ne yapacağını biliyor musun?" diye sordu Kibalçiç.</p>
<p>"On kere alıştırma yaptım." Küçük ahşap kutuyu tutup yan tarafındaki küçük manivelayı yatay hale gelene kadar bastırdı. Dudaklarıyla dörde kadar saydı, sonra bırakıp dikey konuma geri fırlamasına izin verdi. Mihail ve Kibalçiç hışımla ona baktı. "Endişelenmeyin," dedi Frolenko. "Bağlı olmadığını biliyorum."</p>
<p>Kibalçiç kısa bir tel parçasını alıp uçlarını Frolenko'nun eyleminden geri kalan elektrik yükünü boşaltmak için kontrol anahtarının çıkış uçlarına dokundurdu. Sonra ikinci uzun teli yedek çıkış ucuna bağladı.</p>
<p>"Şimdi bağlı," dedi zalim bir ifadeyle.</p>
<p>"Son bir kontrol?"diye önerdi Mihail.</p>
<p>"Ben yaparım," diye yanıtladı Kibalçiç.</p>
<p>Tünele girip caddenin altına kadar ilerledi ve çok geçmeden geri döndü. "Orada her şey yolunda," dedi.</p>
<p>"İyi," diye cevap verdi Mihail.</p>
<p>"Şansım nedir?" diye sordu Frolenko.</p>
<p>"Patlamanın yukarı doğru olması için patlayıcıların etrafını destekledik," diye açıkladı Kibalçiç, "yani patlamanın tünelden sana doğru bir etkisi olmaz. Asıl sorunun pencereden geleceğini tahmin ediyorum, o yüzden olduğun yere sinmeni öneririm. Ama yine de söz veremem."</p>
<p>"Versen de seni sorumlu tutmazdım."</p>
<p>"O zaman işimiz bitti," dedi Mihail.</p>
<p>Kibalçiç ve Frolenko kucaklaştı, sonra Mihail ve Kibalçiç dükkân bölümüne geçtiler. Anna Vasilyevna dükkânı kapatmaya hazır bir şekilde bekliyordu. Hamile kediyi kucaklayıp göğsüne almıştı.</p>
<p>"Burada kalamaz," dedi. "Patlamadan sonra hayatta kalsa bile kimse gelip onu beslemez." Kapıyı açtı, merdiveni yansına kadar çıkıp kediyi nazikçe yere bıraktı ve gitmesi için eliyle kovaladı. Sonra kapıyı kapattı. "Her şey hazır mı?" diye sordu.</p>
<p>Mihail başını salladı. O ve Kibalçiç Anna'yı yanağından öpüp birbirlerine döndüler. Kibalçiç elini uzatıp gülümsedi. "Birbirimizi bir daha görüp göremeyeceğimize dair bahse girmezdim ama görüşeceğimizi umuyorum. Her nerede ihtiyacın olursa, şans yanında olsun."</p>
<p>Mihail onun elini sıktı. "Senin de," dedi.</p>
<p>Kibalçiç merdivenden caddeye çıktı ve gitti. Anna onu izledi. Kedi merdivenin başında durmuş aşağı bakıyordu. Anna eğilip yerden bir çakıltaşı aldı ve ona doğru fırlattı. Hayvan miyavladı ve kaçmaya başladı. Anna yüzünde gergin bir ifadeyle Mihail'e döndü.</p>
<p>"Bu onun kendi iyiliği için," dedi. "Anlamıyor olması çok üzücü."</p>
<p>Mihail gülümsedi ve Anna caddede yavaş yavaş yürümeye başladı ama Mihail onun kendisinin aklından geçenleri okumuş olabileceğinden kuşkulandı. Anna'nın söylediği şey Halkın İradesi için uygun bir vecize olabilirdi. O, Rusya'yı kastetmişti.</p>
<p>Mihail oturma odasına geri döndü. Frolenko sessizce bir köşede oturuyordu.</p>
<p>"Ne kadar zamanımız var?" diye sordu.</p>
<p>Mihail, "Bir veya iki saat," diye cevap verdi. "Birkaç şeyi son kez kontrol etmeliyim."</p>
<p>Tünelden içeri girdi. İki esas tel arasındaki bağlantıyı çözmesi sadece birkaç saniyesini aldı. Aleksandr rotasını değiştirmeyi planlıyor olabilirdi ama riske girmenin anlamı yoktu. Daha sonra telleri tekrar bağlamak kolaydı ve kimse bir şey anlamazdı.</p>
<p>Sonra merdivenlerden Dimitriy'in hevesle meydana çıkarmaya çalışmış olduğu eski mahzene indi ve kendi hazırlıklarını yapmaya başladı.</p>
<br/>
<p>Yuda uyandı ve vaktin öğle sonrası olduğunu hemen anladı. Yukarıda, çamur ve tuğla katmanlarının üzerinde bir yerde gökyüzünde güneş yükselmişti -ya da en azından yılın bu zamanında Petersburg'da çıkabileceği yüksekliğe erişmişti. Kilitli kapmın diğer yanından, yukarıdaki dükkândan sesler -erkek sesleri- geliyordu. Biri muhtemelen Lukin'in sesiydi ama Yuda onun ağzından sadece birkaç kelime duymuştu ve sesini çok iyi tanımıyordu. Çok geçmeden sesler kesildi. Biraz sonra birisi seyyar merdivenden aşağı indi. Dışarıdan belirsiz sesler geliyordu fakat Yuda'nın olan bitenin ayrıntısını bilmesi gerekmiyordu.</p>
<p>Vakit hâlâ erkendi. Dışarıdaki Lukin olabileceği gibi başka birisi de olabilirdi. Bütün bildiği Lukin'in saat birde orada olacağıydı. O zaman bile bekleyecekti. Her şey hazır olduğunda onu çağıracaklardı.</p>
<br/>
<p>Hava onun için bir avantajdı. Zimeyeviç parlak, güneşli bir günde hayatta kalabilirdi; ekvatora yakın bir yerde riske giremeyecek olmasına rağmen, burada kuzeyde bunu kesinlikle başarırdı. Yine de doğrudan güneş ışığına maruz kalmak onun gücünü azaltır ve canını yakardı. Bugün hava bulutluydu ve -normal bir vampiri yok etmeye çoktan yetecek düzeydeki- filtrelenmiş güneş ışığından usanmış olmasına rağmen ona kolayca dayanabiliyordu. Bugün Rusya için tarihî bir gün olacaktı ve buna tanıklık etmek için orada olmak istiyordu.</p>
<p>Dimitriy artık onun müttefiki değildi ama zihni Zimeyeviç'in zihnindeki mevcudiyetini hâlâ koruyordu ve coğrafik olarak birbirlerine yakın oldukları her koşulda da korumaya devam edecekti. O sırada Dimitriy yavaş da olsa uzaklaşıyordu. Zimeyeviç, Dimitriy'in işittiği şeyleri işitebiliyordu; ahşaba çarpan dalgaları; iplerin ve yelken bezlerinin gerilişini; gemi direklerinin çatırdayışını; Zimeyeviç, Dimitriy'in bildiği her şeyi biliyordu.</p>
<p>O yüzden Halkın İradesi'nin çarı öldürmek için bugünü seçmiş olduğunu, bunu nasıl, nerede ve ne zaman yapmayı planladıklarını da biliyordu. Zimeyeviç orada veya en azından çok yakınında bir yerde olacaktı. Çareviç Aleksandr Aleksandroviç'i elinden kaçırmıştı fakat çarın kendisiyle, Aleksandr Nikolayeviç ile hâlâ küçük bir şansı olabilirdi; deyim yerindeyse, ölüm döşeğinde bir dönüşüm şansı.</p>
<p>Zimeyeviç, Dimitriy'le Yuda'nın görüştüğünü ve Ascalon'la ilgili konuştuklarını da biliyordu. Bunda yeni bir şey yoktu. Ascalon'un artık Ermeni Kilisesi'nin altında gömülü olmadığını öğrenmişlerdi; Dimitriy'in kazıyı oraya yönlendirmesinin bütün nedeni oydu. Cain onu İngiltere'ye götürmüş olduğunu iddia etmişti ve bunun gerçek ya da aldatmaca olma olasılığı eşitti ama yine de bir başlangıçtı. Belki de Yuda'nın dövüşürlerken kendisinden çalmış olduğu yüzüğü geri isteme fırsatı bile doğardı ama Ascalon'la karşılaştırıldığında o bir hiçti. Fakat bütün bunlar yarınki meselelerdi. Bugünün meselesi Rusya'ydı.</p>
<p>Zimeyeviç güneşe meydan okurcasına öğle saatinde yola çıktı ve Nevskiy Bulvan'nın kalabalığına karıştı. Gidilebilecek en uygun yerin Kraliyet Kütüphanesi'nin önü olduğu sonucuna varmıştı. Eğer seçtikleri rota buysa, imparator ve beraberindekiler bulvardan Malaya Sadovaya'ya sapacaklardı. Aksi takdirde yola devam eder ve bir sonraki köşeden saparak Manej'e giderlerdi. Zimeyeviç, Dimitriy vasıtasıyla Aleksandr'ın kesin bir rotası olmadığını öğrenmişti ve bütün olasılıklar için planı vardı.</p>
<p>Saat bire yaklaştığı sırada imparatorun faytonuyla beraberindekiler göründü ve kalabalıktan büyük bir tezahürat sesi yükseldi. Önden altı Kazak atlısı gidiyor ve bir tanesi de caddede beklemekte olan birkaç yayaya kenara çekilmeleri için bağırıyordu. Atlıların arkasından fayton geliyordu. Diğer bir Kazak da sürücünün yanına oturmuştu. Atlılar yanından geçerken Zimeyeviç faytona bir göz attı. Aleksandr yalnızdı. Yüzü asıktı, düşünceliydi ve halkının coşkulu alkışlarını kabul etmek için elini zorla kaldırıyor gibiydi.</p>
<p>Sonra gözü bir an Zimeyeviç'e takıldı ve yüzü onu tanımış olmanın verdiği dehşetle karardı. Zimeyeviç'le hiç yüz yüze gelmemişlerdi ama çar onun nasıl tarif edildiğini duymuştu. Ayrıca çar bazen Zimeyeviç'in gözlerinden görebiliyordu ama bunun ona ne faydası olacaktı ki? Zimeyeviç aynaya bakıp kendi yüzünü göremezdi. Ama o anda Aleksandr kendi resmi geçidini Zimeyeviç'in gözlerinden görebiliyordu. Kendisine verilen cezanın izlemek olduğunu söyleyen yaşlı adamın kastettiği şey bu muydu? Ve Zimeyeviç'in gün ışığında dolaşabildiğini öğrenmenin ötesinde yaşayabileceği bir dehşet var mıydı?</p>
<p>An geçti. Aleksandr'ın faytonu yola devam etti. Daha da önemlisi Malaya Sadovaya'ya dönmedi. Çar yaşayacaktı, sadece bir saatliğine olsa bile. Faytonun arkasında asker ve jandarma dolu iki atlı kızak vardı. Majesteleri hem önden hem de arkadan korunuyordu. Ne yazık ki, onun aşağıdan gelecek bir saldırıya karşı nasıl korunacağını kimse düşünmemişti.</p>
<p>Herkes geçip gittikten sonra Zimeyeviç caddenin karşı taraf ma geçti ve Manej'e doğru yürümeye başladı. Merasim uzun sürmeyecek ve Aleksandr tekrar yola koyulup o tehlike dolu caddelerden geçecekti. Zimeyeviç Malaya Sadovaya Caddesi boyunca yürüdü. Dükkânm yerini tam olarak bilmiyordu ama görünce hemen anladı. Alçak pencerelerden içerideki peynir rafları kolayca görülebiliyordu. Zimeyeviç ayaklarının altında bulunan şeyi ve bir zamanlar orada ne olduğunu hayal etti. Yuda alıp gitmeden önce orada Ascalon vardı. Şimdiyse muazzam bir bomba. Patlatıldığı anda taş döşeli caddeyi, çan, faytonunu, muhafızlarını ve onların atlarını topyekûn havaya uçurup sonra da yere yapıştıracaktı.</p>
<p>Görülmeye değer bir gösteri olacaktı.</p>
<br/>
<p>Mihail işinden başım kaldırıp baktı. Merdivenden gelen sonra da taş zeminde devam eden ayak seslerini duymuştu. Bereket versin ki her şey hazırdı. Kilerden çıkıp koridora geçti ve gergin bir halde etrafına bakınan Frolenko'yu gördü.</p>
<p>"Buradaymışsın."</p>
<p>"Ne oldu?" diye sordu Mihail.</p>
<p>"Hiç," dedi Frolenko, huysuzca. "Aleksandr'ı kaçırdık. Caddeden geçmedi. Şimdiye kadar Manej 'e varmıştır."</p>
<p>"Lanet olsun!" dedi Mihail, zerre kadar ikna edici olmadığından kuşkulanarak.</p>
<p>"Hâlâ bir şansımız var/'dedi Frolenko. "Geri dönerlerken."</p>
<p>Mihail karamsar bir ifadeyle başım salladı. "Ya dönmezse?"</p>
<p>Frolenko omzunu silkti. "Burada aşağıda güvende olduğundan emin misin? Patlama olduğunda?"</p>
<p>"Tünelin ve bombanın tasarlanmasına yardım ettim. Patlama yukarı doğru olacak. En az senin kadar güvendeyim." Bu zaten gerçekti; kontrol anahtarının artık ateşleyicilere bağlı olmadığından bahsetmenin lüzumu yoktu.</p>
<p>"Ne yaptığını biliyorsundur. En iyisi ben yukarı çıkayım."</p>
<p>"Sence ne kadar sürer?"</p>
<p>"Yarım saat/'dedi Frolenko, "belki biraz daha uzun." Mihail'le kalmak için bir neden arar gibi etrafına bakındı ama bulamadı. Kısaca gülümsedi, sonra nöbetine devam etmek üzere yukarı, dükkâna çıktı.</p>
<p>Mihail koridordan geri yürüyerek kilitli paslı kapıya geldi. Onun diğer yanındaki karanlık tünele baktı fakat sadece hep orada olan moloz yığınını gördü. Belki biraz yer değiştirmişti ama bu bir sürpriz değildi. Çalıştığı eski kilere geri döndü ve oturdu. Burayı elektrik ışığıyla aydınlattığı için artık içerisi daha iyi seçilebiliyordu; önemli bir şey değildi, sadece oraya ilk geldiğinde Kibalçiç'in kendisine gururla göstermiş olduğu loş ışıklı ampullerdi. Çok fazla pil gerektirmiyorlardı ve Mihail geri kalan kavanozları -içlerinde aside batırılmış kurşun levhalar vardı- duvarın yanına yığmıştı. Asıl önemli olanlar diğer odadaydı. Mihail duvardaki girintinin üzerinde bulunan ve elektrik ışığında daha iyi görülebilen tuhaf yazıya baktı ve anlamım çözmeye çalıştı. İlerleme kaydedemiyordu ama zaman daha kolay geçiyordu. Mihail ve Frolenko'nun tek yapacakları şey beklemekti fakat bu iki adamın beklediği şeyler birbirinden çok ama çok farklıydı.</p>
<p>Zimeyeviç, Mihailovskiy Maneji'nin önündeki meydanın bir köşesinde duruyordu. Çarın korteji içeri gireli yarım saatten fazla olmuştu. Zimeyeviç, çareviç ve çarın erkek kardeşleri Konstantin ve Mihail gibi diğer ileri gelenleri taşıyan faytonların gelişini izlemişti. Ayrı ayrı gelmişlerdi ve ayrı ayrı geri döneceklerdi, her biri kendi halkından gelebilecek olan tehlikenin farkındaydı ve aralarından birinin ölmesi durumunda hanedanın ayakta kalacağını fakat hepsi ölürse bunun mümkün olmayacağını bilecek kadar akıllıydı. Sonra ortalık sessizleşmişti, sadece içeride bağırarak verilen emirlerin sesi geliyordu uzaktan.</p>
<p>Sonra aniden bir hareket oldu. Binanın yan tarafındaki kapı açıldı ve altı Kazak atlısı, ardından da çarın faytonu ve polis kızakları dışarı çıktı. Ama Malaya Sadovaya'ya dönmediler. Onun yerine hızla İtalyanskaya Caddesi'nden devam ettiler. Akla gelen tek şey Mihailovskiy Sarayı'na gitmeyi planladıklarıydı. Bu, çarın o gün dikkatle hazırlanmış olan patlayıcıların üzerinden geçmeyeceği anlamına geliyordu ama önemi yoktu. Zimeyeviç, Halkın İradesi'nin, giysisinin yeninde sakladığı başka bir kartı olduğunu biliyordu.</p>
<br/>
<p>"Hâlâ burada mısın?"</p>
<p>Mihail başını kaldırıp baktı. Bu, beklediği ses değildi. Dusya, bir eli demir kapıda, kilerin girişinde duruyordu.</p>
<p>"Başka nerede olacaktım?" diye sordu Mihail, kalkıp ona doğru yürürken. Kolunu Dusya'nın beline doladı ve öpmek için eğildi. Genç kadın direnmedi ama karşılık da vermedi. Önceki gecenin ve ondan evvel birlikte geçirdikleri bütün gecelerin tutkusu kaybolup gitmişti. Mihail biraz geri çekildi.</p>
<p>"Her şey bitti," dedi Dusya.</p>
<p>"Bitti mi?" Mihail şaşırmış gibi görünmek için elinden geleni yaptı. "Ne oldu?"</p>
<p>"Aleksandr yolunu değiştirdi. Kuzenini görmek için Mihailovskiy Sarayı'na gitti. Sonra oradan ayrılıp Kış Sarayı'na gidecek ama buradan geçmeyecek."</p>
<p>"Sen mi gördün?"</p>
<p>Dusya başını salladı. "Frolenko'ya gitmesini söyledim. Senin hâlâ aşağıda olduğunu söyledi."</p>
<p>"İyisi mi bombayı emniyete alayım," dedi Mihail.</p>
<p>"Niye?"</p>
<p>"Sonraki veya ondan sonraki pazar tekrar deneyebilelim diye. Şans bir kez yardım etse yeter."</p>
<p>"Buna gerek kalmayacak," dedi Dusya gülümseyerek. Tuhaf davranıyordu. Kendinden memnun, hatta neredeyse zafer kazanmış gibi görünüyordu ama Mihail bunun için bir neden bulamadı.</p>
<p>"Vazgeçmedik, değil mi?" Tek yapabileceği şey rolüne devam etmekti.</p>
<p>"Hiçbir şekilde vazgeçmedik. Gerek kalmayacak çünkü çar birkaç dakika sonra ölmüş olacak."</p>
<p>"Ne?" Mihail ürperdi. "Ama biraz önce onun farklı bir yoldan gittiğini söyledin."</p>
<p>"Tek planın bu olduğunu düşünmüyorsun, değil mi?"</p>
<p>"Başka bir tünel daha mı var?"</p>
<p>"O kadar karmaşık bir şey değil," diye cevap verdi Dusya ama Mihail dinlemiyordu. Ayağa fırladı. Hâlâ zaman vardı. Aleksandr'ın Mihailovskiy Sarayı'nda ne kadar oyalanacağını bilmiyordu ama orası sadece birkaç sokak ötedeydi. Kolayca oraya gidip çarı uyarabilirdi.</p>
<p>"Nereye gidiyorsun?"diye sordu Dusya, son derece masumca. Bir kolunu kaldırmış ve elini Mihail'in çıkmasına mani olacak şekilde baş hizasının üzerinde girişe dayamıştı. Başka koşullarda bu davet edici bir poz olurdu.</p>
<p>"Uyarmaya. Şimdi yolumdan çekil."</p>
<p>Dusya kımıldamadı. "Kimi uyarmaya?" diye sordu. Yine masumiyet rolünü abartıyor, hatta bundan şeytanca bir zevk alıyor gibi görünüyordu.</p>
<p>Mihail onu yana itti ve tünele koştu. Saniyeler içinde yukarı çıkıp dükkânın oturma bölümüne geldi. Kapıya gitti ama açamadı. Normal olarak anahtar kilitte bırakılırdı ama bugün orada değildi. Dusya almış olmalıydı. Mihail kapıya iki defa omzuyla yüklendi ama açmayı başaramadı. Biraz önce Frolenko'nun durduğu masanın üstüne sıçradı ama pencereler onun geçemeyeceği kadar küçüktü. Bağırıp dışarıdan geçenlerin dikkatini çekmeye çalışabilirdi fakat bu çok zaman alırdı. Dusya'dan anahtarı alması gerekiyordu. Dusya'nın artık Mihail'in planının Aleksandr'ı kurtarmak olduğunu bildiği açıktı ama önemi yoktu. Anahtarı vermezse ondan zorla almasını bilirdi.</p>
<p>Mihail merdivenden inip tünelde Dusya'yı bıraktığı yere koştu. Dusya orada yoktu ama Mihail yalnız değildi. Koridorun uzak ucunda bulunan ve kimsenin kilidini açmayı başaramadığı demir kapı açıktı ve kemerli girişte birisi duruyordu. Mihail onu bekliyordu ama o anda dünya üzerindeki görmek istediği son mahluktu.</p>
<p>Bu Yuda'ydı.</p>
<br/>
<p>Zimeyeviç herhangi bir insandan daha dikkatliydi, hatta çoğu vampirden de. Bu bir yırtıcı içgüdüsüydü. Bir insan -potansiyel av- kalabalığına bakabilir ve sadece onların bireysel hareketlerini anlamakla kalmaz, grup olarak nasıl hareket ettiklerini ve genel olarak kalabalığın içindeki rasgele itişmeden ayırt etmek zor olmasına rağmen bireylerden birinin, diğerinin eylemine nasıl karşılık verdiğini de algılardı. Bu, bir kurdun bir koyun sürüsüne bakıp içlerinden birinin, paniğe kapıldığını anlamasına ve hangilerinin kendilerini bekleyen kurt sürüsüne doğru koşacağını sezmesine benziyordu.</p>
<p>Ve Zimeyeviç, çarın korteji Mihailovskiy Sarayı'nın kapısından geçip kaybolduktan saniyeler sonra alışılmadık derecede geniş alınlı bir genç kadının çantasına uzanıp beyaz bir mendil çıkardığını ve burnuna yaklaştırmadan önce kısaca salladığını bu sayede fark edebilmişti. İşini bilen bir gözlemci için bu açık bir işaretti ama hemen akabinde kalabalığın arasında, en uzakta olanı caddenin diğer ucunda bulunan ve tek bir vücut gibi harekete geçen üç genç adamı seçebilecek kişi ancak Zimeyeviç'in yetilerine sahip birisi olabilirdi.</p>
<p>Zimeyeviç'in bulunduğu yerden bu adamların -koltuğunun altına sıkıştırdığı veya göğsüne bastırarak tuttuğu- gazete kâğıdıyla kaplı bir paket taşıdığını fark etmek pek de yetenek gerektirmiyordu. Paketlerin hepsi aynı ebat ve biçimdeydi. Neler olup bittiğine dair hiçbir kuşku yoktu.</p>
<p>Bu arada kadın önlere doğru ilerlemişti. Adamlar ilerlemeye gerek duymuyor gibi görünüyorlardı ve kadın işaret verdikten sonra gidecekleri istikameti biliyorlardı. Birbirlerinin varlığından habersiz görünerek Mihailovskaya Caddesi'ni takip ettiler ve Nevskiy Bulvarı'na çıktılar. Zimeyeviç uzaktan izliyordu. Nevskiy Bulvarı'nda adamlardan sonuncusunun Yekaterininskiy Kanalı'nın rıhtımına doğru döndüğünü gördü. İzlemeye devam etti. Kanala geldiğinde kadının karşı kıyıya geçmiş, üç yardımcısının ise bu tarafta kalmış olduğunu gördü. Kadının saldırıya doğrudan katılmayı planlamamış olduğu belliydi.</p>
<p>Zimeyeviç adamları izlemeye devam etti. İnzhenernaya Caddesi'nin bitimini geçtikten sonra adamlar yavaşladılar ve amaçlı bir şekilde yürümekten çok bir şey bekliyorlarmış gibi oyalanarak yürümeye devam ettiler ve aslında bekliyorlardı da. Mihaillovskiy Sarayı'ndan ayrıldıktan sonra çarın faytonu İnzhenemaya Caddesi'nden geçip rıhtıma doğru dönecekti. Adamlar onu tuzağa düşürmek için mükemmel bir yerde bekliyorlardı. İzlemek bir keyif olacaktı.</p>
<p>Zimeyeviç de oyalanıyor, daha çok da majestelerinin lütfedip başkentteki yurttaşlarının yararlanmasına izin verdiği rıhtımda oturmanın keyfini çıkarıyordu.</p>
<p>Bir defalığına bile olsa, güneşin başına musallat ettiği yaşlı görünüm onun için bir avantaj olacaktı. Bombacıların hazır beklediği yerin biraz uzağındaydı ama bu iyiydi. Aleksandr geldiği zaman gidip onun için ne hazırladıklarını görürdü.</p>
<br/>
<p>Mihail ileri atılıp önceleri soğukkanlı bir şekilde Yuda'yı beklediği kilere daldı. Hayatım kurtarabilecek olan her şey oradaydı; Yuda'yla koridorda karşılaşmayı planlamamıştı.</p>
<p>Dusya içerideydi. Mihail onun sessiz kalmasını sağlamak için parmağım dudaklarına götürdü, sonra ona kapıdan geri çekilmesini işaret etti. Dusya onun dediğini yaptı. Mihail hızla gidip <i>arbalyet</i>'ini bırakmış olduğu yerden aldı. Birkaç saniye sonra Yuda göründü. Mihail tetiği çekip oku fırlatmak istiyordu ama o güne kadar silahın etkisiz olduğu anlaşılmıştı artık. Zaten Yuda'nın nedenini bilmeden ölmesini istemiyordu.</p>
<p>"Sonunda karşılaştık," dedi Yuda.</p>
<p>"Daha önce de karşılaşmıştık," diye yanıt verdi Mihail. "Gök Tepe'de. Senin hatırlayacağını düşünüyordum ama sanırım aklında başka şeyler vardı; tıpkı Aziz İshak'ta olduğu gibi."</p>
<p>"Ah, hatırlıyorum, iki olayı da hatırlıyorum; ama ikisinde de uygun bir şekilde tanıştırılmadık. Benim adım..." Kaşlarım çattı. "Ama çok adım var, hangisini tercih ederdin?"</p>
<p>"Yuda, işimi görür."</p>
<p>"Ah! Favorimdir."</p>
<p>Mihail gözucuyla Dusya'ya baktı ve gözleriyle ona Yuda'dan uzaklaşmasını ve arkasına geçip kendisini emniyete almasını işaret etmeye çalıştı. Dusya sırtını duvara vererek dikkatle yer değiştirmeye başladı. Yuda döndü ve onu gördü. Dusya donakaldı.</p>
<p>"Hayır, sen devam et canım," dedi Yuda. "Seni durdurmayacağım."</p>
<p>Dusya onun sözüne inandı ve yürüyüp Mihail'in yanına gitti. Vampir ona kolayca yetişip tutabilirdi ama hiçbir şey yapmadı.</p>
<p>"Sen," diye devam etti, "Mihail Konstantinoviç Lukin olmalısın."</p>
<p>Mihail yanıt vermedi. Yuda'nın bunun üzerinde düşündüğünü görmek onu mutlu etmişti.</p>
<p>"Bütün ismi ilginç kılan şey elbette Konstantinoviç kısmı, yüksek mevkili baban."</p>
<p>"Yani?"</p>
<p>"Damarlarında şerefli bir kan akıyor."</p>
<p>"Hiçbir fikrin yok," diye cevap verdi Mihail.</p>
<p>Bu yorum Yuda'nın cesaretini kırmış olsa bile bunu sadece bir an belli etti. "Aslında bu ufak sohbeti yapmamızı hevesle isteyen kişi baban, daha da önemlisi amcandı. Sende onlara sıkıntı veren bir şey varmış; seni bundan kurtarmamı rica ettiler."</p>
<p>"Ne demek istiyorsun?" Arkadan gelen bu ses Dusya'nın sesiydi.</p>
<p>"Hayatını kastediyorum."</p>
<p>"Kadının bu işle bir ilgisi yok," dedi Mihail. "Bırak gitsin."</p>
<p>"Ama onu alıkoymak için bir şey yapmıyorum ki?" diye karşı çıktı Yuda. Kapıdan uzaklaştı ve elini yana doğru açıp Dusya'ya çıkması için işaret etti. "Ne zaman isterse gidebilir."</p>
<p>Mihail açıkça Yuda'nın kalbine nişan aldığını göstermek üzere yayım kaldırdı. "Önce biraz geri çekil."</p>
<p>Yuda omuzları arkasındaki duvara değene kadar geri çekildi.</p>
<p>"Biraz daha," dedi Mihail, başıyla işaret ederek.</p>
<p>Yuda duvarı takip ederek yana doğru çekilirken Mihail'in yayı da onu izledi. Şimdi koridordan olabildiğince uzaktaydı.</p>
<p>"Dusya," dedi Mihail. "Git. Çabuk. Benim için endişelenme. Gelip seni bulacağım."</p>
<p>Dusya hareket etmedi. Yuda'nın yüzünde kocaman bir gülümseme belirdi. Mihail gözlerini Yuda'dan bir saniyeden fazla ayırmak istemediğinden omzunun üzerinden genç kadına göz attı. Onun öylece durduğunu gördü; halbuki gitmesini engelleyebilecek hiçbir şey yoktu.</p>
<p>"Git dedim!" diye tısladı.</p>
<p>"Kalmayı tercih ederim."</p>
<p>"Bana güven Dusya, lütfen. Seni aldattığımı biliyorum ama bu gerçek. Her şey kontrol altında. Onun ne kadar tehlikeli olabileceğini biliyorum ama sen tahmin bile edemezsin, o yüzden lütfen dediğimi yap."</p>
<p>"Hayır."</p>
<p>Yuda gülmeye başladı. "Ah, sen mükemmel bir ortak bulmuşsun, Romanov. Onu parmağında oynatıyorsun. Ama onu bu kadar itaatsiz hale getiren şeyin ne olduğunu merak ediyorum."</p>
<p>Mihail ona aldırış etmedi. "Dusya..."</p>
<p>Yuda araya girdi. "Dusya, canım, neden bu zavallı adamın dediğini yapıp ikimizi yalnız bırakmıyorsun?" "Çünkü," dedi Dusya, "o zaman bunu yapamazdım." "Neyi yapamazdın?" diye sordu Mihail.</p>
<p>Bir tabancanın horozunun geri çekildiğini duydu ve soğuk çelik namlunun ensesine dokunduğunu hissetti.</p>
</body>
</html>