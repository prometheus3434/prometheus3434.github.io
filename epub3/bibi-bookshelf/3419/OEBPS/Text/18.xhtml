<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>18</h1>
<p>"Kıpırdama!" dedi Mihail, kapalı mekânda çınlayan kararlı sesiyle.</p>
<p>"Neden?" diye cevap verdi Dimitriy.</p>
<p>"Çünkü elimdekini kalbine doğrultmuş durumdayım." Dimitriy'in onun ne kastettiğini anlaması için    i</p>
<p>biraz salladı.</p>
<p>Dimitriy silaha baktı ama hareket etmedi. "Bunun geçen günkü karşılaşmamızın intikamından daha fazlası olduğunu düşünüyorum," dedi.</p>
<p>"Çok daha fazlası."</p>
<p>"Ve yollarımızın hem burada hem de Gök Tepe'de kesişmiş olmasının da basit bir tesadüften daha fazlası olduğunu."</p>
<p>Mihail başım salladı. Dimitriy bir an düşündü ve Mihail'e de aynı şeyi yapması için fırsat verdi.</p>
<p>"Lütfen, en azından doğrulup oturabilir miyim?" diye sordu Dimitriy.</p>
<p>"Hay hay ama ayağa kalkma," diye cevap verdi Mihail. Dimitriy ayağa kalkana kadar geçecek olan fazladan zaman ölümle yaşam arasındaki fark anlamına gelebilirdi. Mihail ondan kendisinin üzerine atılamayacağı kadar uzakta olabilmek için biraz geri çekildi. Bacağının bir şeye dokunduğunu hissedince durdu ve bunun havuzun etrafını çevreleyen alçak duvar olduğunu fark etti. Hem Dimitriy'i hem de kapıyı görebilmek için birkaç adım yana çekildi, sonra sırtını kapalı dolaplardan birine yaslayarak daha rahat bir pozisyon aldı. Bu arada Dimitriy doğrulmuş ve dizlerini toplamıştı. Arkasında dayanabileceği bir şey yoktu, o yüzden kollarını dizlerine dolamıştı. Cüssesine rağmen ufak tefek ve dokunaklı görünüyordu.</p>
<p>"Beni burada bulmayı beklemiyordun, değil mi?" dedi Dimitriy, aniden biraz güven kazanarak.</p>
<p>"Bunu neden söylüyorsun?"</p>
<p>"Çünkü burası benim evim değil. Gök Tepeye neden gittiysen buraya da o yüzden geldin; ben de o yüzden gitmiştim - Yuda'yı bulmak için."</p>
<p>"Bu çok zekice."</p>
<p>"Teşekkür ederim." Dimitriy gülümsedi ve pozisyonunu biraz değiştirdi. Mihail, varlığını hatırlatmak için <i>arbalyet</i>'i birkaç santim yukarı kaldırdı. "Soru şu," diye devam etti Dimitriy, "sen Yuda'nın dostu musun, yoksa düşmanı mısın?"</p>
<p>"Soru senin <i>hangisi</i> olduğun."</p>
<p>"Bunu nasıl sorabilirsin? Gök Tepe'de olanları gördün." "Sen bir vampirsin. Senin sadakatinin yönü göz açıp kapayıncaya kadar değişebilir."</p>
<p>"Soyum hakkında bayağı şey biliyor gibi görünüyorsun." "Uzundur araştırıyorum. Yeterince bilgim var."</p>
<p>"O zaman neden beni hemen öldürmüyorsun?" diye sordu Dimitriy.</p>
<p>"Düşünüyorum." Mihail konuşmanın kontrolünü kaybetmeye başladığını fark etti. Soru soran kişi kendisi olmalıydı.</p>
<p>"Diğer tabut kimin?"</p>
<p>"O sadece yedek."</p>
<p>Mihail başını salladı. Böyle bir cevap alacağından kuşkulanmıştı fakat bunun doğrulanması gerekiyordu. "Hayır. Gök Tepe'de <i>'biz</i>'diye konuşuyordun. Şimdi; kime ait o?" "Yani bizi anlıyordun; İngilizce biliyorsun."</p>
<p>Mihail bir şey söylemedi. Dimitriy konuşmaya başlamadan önce biraz düşündü.</p>
<p>"Demek ki Luka Miroslaviç'le ilgili konuştuklarımızı da duydun; bu da onu neden arayıp bulduğunu açıklıyor... ama adresini, hatta Petersburg'da yaşadığını nasıl öğrendiğini izah etmiyor."</p>
<p>"Ardında bıraktığın izleri çok iyi gizleyemiyorsun," dedi Mihail. Bu gereksiz bir blöftü; bir şey söylemese daha iyi ederdi. "Tekrar soruyorum, seninle beraber olan kişi kim?"</p>
<p>Dimitriy soruyu tamamen göz ardı etti. Onun yerine, "Yuda'nın şimdi nerede olduğu hakkında bir fikrin var mı?" diye sordu.</p>
<p>"Petro-Pavel Kalesi'nde, bıraktığın yerde." Mihail Dimitriy'den bir şeyler öğrenebileceği ümidiyle bildiklerini olduğundan az göstermeye çalışıyordu.</p>
<p>"Öyle olmasını dilerdim ama korkarım serbest bırakıldı. <i>Çok</i> yüksek mevkilerde dostları olmalı. Şimdi nerede olduğunu hiç bilmiyoruz."</p>
<p>"Yine '<i>bizli</i>'konuşmaya başladın."</p>
<p>"Bunu gerçekten bilmek istemezsin."</p>
<p>"Senin aslında onu dost olarak kabul ettiğini düşünmüyorum." Mihail bir tepki kıpırtısı aradı fakat hiçbir şey göremedi. Dimitriy'i kışkırtmayı denedi. "Sen vampir olalı çeyrek yüzyıl geçmiş midir? Fazla arkadaş edinmiş olamazsın. Bütün bir insan yaşamı boyunca kaç vampirle karşılaştın? Güvenebileceğin kaç tanesiyle? İki? Bir? Hiç?"</p>
<p>Dimitriy'in gözleri kısıldı, birbirine yapıştırdığı dudakları bembeyaz oldu. Mihail bir an için onu rahatsız etmeyi başardığını düşündü fakat Dimitriy kendini kontrol etti.</p>
<p>"Mihail Konstantinoviç Lukin - adın bu, değil mi?" dedi, Mihail'i süzerek. "Babamın Lukin isminde bir arkadaşı vardı. Yuda tarafından öldürüldü; hepimiz gibi, ben, Raisa, babam. O yaptırır ama kendi elleri temiz kalır. Neyse, Maks çok uzun zaman önce öldü. Sen onun akrabası değilsin, değil mi?"</p>
<p>Mihail bir şey söylemedi.</p>
<p>"Hayır, sanırım değilsin," diye devam etti Dimitriy. "En azından Maks Amca'nın akrabası değilsin."</p>
<p>"Hayır," dedi Mihail, "Maks Amca'nın akrabası değilim." Dimitriy'in nereye varmak istediğini tahmin ediyordu ama bunu önemsemedi.</p>
<p>Dimitriy tamamen yeni bir konuymuş gibi sesini biraz yükselterek, "Yıllar önce Moskova'da bir lokantada oturduğumu ve yanılmıyorsam <i>blini</i> <a id="dipnot29" href="../Text/dipnotlar.xhtml#sonnot29">[29]</a> yediğimi hatırlıyorum. Ve karşımda oturan kadının gözlerine baktığımı; kahverengi gözlerdi, tıpkı seninkiler gibi. Saçları kızıldı, senin gibi ama daha parlak daha dalgalıydı. Her neyse, ona baktım ve bir anda onun kız kardeşim olduğunu bildim; o âna kadar varlığından bile haberdar olmadığım kız kardeşim."</p>
<p>Mihail tepki göstermemeye çalışarak sessizliğini sürdürdü.</p>
<p>"Tamara, ismi buydu." Dimitriy doğrudan Mihail'in gözlerine baktı. "Annen nasıl?"</p>
<p>"Seninki nasıl?" diye sordu Mihail, zalim bir ifadeyle. Dimitriy gürültülü, alaycı bir kahkaha patlattı. "Tuş oldum, Mihail. Annemi senin annenden daha fazla önemsiyor olsaydım bu söylediğin gerçekten acı verirdi." "Babanı önemsiyordun."</p>
<p>"Bunu söylemenin nedeni ne?"</p>
<p>"Senin ne haline geldiğini bilmesini istemiyordun." "Bunu Yuda'nın ağzından duymasını istemiyordum." "O zaman şimdi neden onu takip ediyorsun?" diye sordu Mihail. "Aleksey öleli çok zaman oldu."</p>
<p>"Bu gerçekten önemli mi? Senin Yuda'yı bulmanı gerektiren nedenler çok daha iyi, çok daha asil, daha insani. Bunu sadece nefretinden dolayı yapıyorsun."</p>
<p>"İnkâr edecek değilim."</p>
<p>'Ve o yüzden de başaracaksın. Kendi hesabıma..." Dimitriy söyleyeceği şeyi unutmuş gibi aniden durdu. Kafası karışık, kederli görünüyordu. Sonra aniden kararlı bir şekilde devam etti. "Ben gidiyorum."<sup></sup></p>
<p>"Başka yere mi?"</p>
<p>"Rusya'dan, Avrupa'dan uzağa. Keşfedilmemiş bir ülkeye. Sonuçta dışarıda yeni bir dünya var. Amerika. Afrika. Avustralya. Sanırım Amerika'ya."</p>
<p>Mihail afallamıştı. "Neden?" diye sordu.</p>
<p>"Oldukça uzakta," dedi Dimitriy sadece.</p>
<p>"Yuda'dan mı?"</p>
<p>Dimitriy'in ruh hali yine değişmişti. "Yuda'ya karşı oldukça kayıtsızım. Ama onda olan bir şeye ihtiyacımız var. O yüzden ondan nefret ediyoruz."</p>
<p>Bu çok yaman bir çelişkiydi ama kişisel bir zaaf gibi görünüyordu.</p>
<p>"Peki, onda olan şey nedir?" diye sordu Mihail.</p>
<p>"Kanımız," dedi Dimitriy.</p>
<p>"Kanınız mı?"</p>
<p>"Evet!"</p>
<p>"<i>Senin</i> kanın mı?" Mihail çoğuldan tekile geçmişti.</p>
<p>"Hayır." Dimitriy sinirli bir ifadeyle başını salladı.</p>
<p>Bu da mantıklı değildi; Dimitriy'in zihninin derinliklerindeki bir yere göre öyle olması dışında. "Peki, ya Ascalon?" diye sordu Mihail.</p>
<p>Dimitriy başını kaldırıp merakla Mihail'e baktı. "O Yuda'da mı? Nerede olduğunu biliyor musun?"</p>
<p>"Sence onda mı?"</p>
<p>Aniden Dimitriy'in rengi soldu. Mahzenin köşesine dikkatle baktı. "Geliyor," dedi. "Gitmelisin."</p>
<p>"Kim geliyor?"</p>
<p>"Zimeyeviç. Seni burada bulmamalı."</p>
<p>Bu açıklama Mihail'i şaşırtmadı, Dimitriy'in "<i>biz</i>" ile ilgili açıklamasının bu olacağından hep şüphelenmişti. Dimitriy'in tuhaf kehanetine daha çok hayret etmişti. "Nereden biliyorsun?"</p>
<p>"Sadece git!" diye bağırdı Dimitriy. Konuşurken tabutundan kalkıp Mihail'e doğru atılmıştı. Mihail geri çekilerek uzaklaşmaya çalıştı ama arkasında duvar vardı. Tetikteki parmağı içgüdüsel olarak kasıldı ve ok yaydan fırladı. Mihail aniden içinde bir keder sızısı hissetti - Dimitriy'i öldürmeyi amaçlamamıştı ya da en azından buna henüz karar vermemişti. Önemi yoktu. Nişan alamamıştı ve ok Dimitriy'in koluna saplanmıştı. Dimitriy elini uzattı ve pek çaba sarf etmeden onu çıkardı.</p>
<p>"Git!" diye bağırdı tekrar.</p>
<p>Dimitriy'in kanaati inandırıcı ve dehşeti bulaşıcıydı. Mihail kafası karışmış bir halde bir an durdu, sonra dönüp kaçmaya başladı; ayakları onu istemsizce oradan uzaklaştırdığı sırada el yordamıyla yayına diğer bir ok takmaya çalışıyordu. Ancak karanlık tünele geldiği zaman lambasını yanına almadığını hatırladı ama geri dönmeye cesaret edemedi. Zimeyeviç'in aynı geçide diğer ucundan girmiş olabileceğini biliyordu ve eğer öyleyse tuzağa düşmüş demekti. Dimitriy'le o kadar uzun konuştuklarını ve yukarıda ortalığın Zimeyeviç'in yola çıkıp yatağına dönebileceği kadar kararmış olduğunu fark etmemişti.</p>
<p>Bir an tökezledi ve düştü. Merdivenlerdeydi. Okun yere düştüğünü fark etti ama onu bulmaya çalışmadı. Elinde ok takamamış olduğu yayıyla, sarmal şeklindeki merdivende hep sağa dönerek güçlükle yukarı çıktı. Çok geçmeden üstteki geçide, birkaç saniye sonra da kapıya ulaştı. El yordamıyla kapının tutamağını aradı ve buldu. Açıp katedrale girdi.</p>
<p>Tekrar Nevskiy Şapeli'nin önündeydi. Bir keşiş diz çökmüş dua ediyordu. Mihail'in gelirken çıkardığı sese doğru döndü ama nereden geldiğini anlayamadı. Mihail derin bir nefes aldı ve yayı çabucak çantasına sakladı. Zimeyeviç'e dair bir işaret yoktu. Mihail katedralin ana salonunu hızla geçip Senato Meydanı'na çıktı.</p>
<p>Ancak o zaman korkusunun temelsiz olduğunu anladı. Dışarısı hâlâ aydınlıktı. Zimeyeviç'in katedrale dönme ihtimali Mihail'in aya uçma ihtimalinden daha fazla değildi, Kibalçiç'in roketiyle bile. Dimitriy yanılmıştı. Ama o sırada gerçekten çok tuhaf davranmaya başlamıştı. Fırsatı olsaydı Mihail'in yararlanabileceği bir zayıflıktı bu.</p>
<p>"Ah, şenmişsin!" Albay Mrovinskiy'in tonu kibirden çok şaşkınlık ifade ediyordu.</p>
<p>"Evet," diye yanıt verdi Mihail. "Başkasını mı bekliyordunuz?"</p>
<p>"Onu görmek istiyor musun?"</p>
<p>"Olabildiğince çabuk."</p>
<p>"Uzun sürmez; o burada, şehirde, ikisi de. Bir saat sonra Saray Meydanı'nda buluşalım."</p>
<p>Mihail oraya on dakika erken gitti. Başını kaldırıp I. Aleksandr heykelinin tepesini süsleyen meleğe baktı, o da Aziz İshak gibi Auguste de Montferrand tarafından ama bu defa şimdiki çarın amcasının onuruna tasarlanmıştı. Mihail bir an düşündü, bu tuhaf bir açıklama şekliydi. Onu, kendisinin büyük amcası olarak tanımlamak daha dolaysız bir ifade olurdu ama Konstantin'le tanıştıktan sonra bile onu böyle görmekte zorlanıyordu. Daha öncelikli olan konu Mihail'in dayısıydı. O, öğrendiklerini bir araya getirmeye çalışmıştı.</p>
<p>Dimitriy ve Zimeyeviç'in birlikte çalışıyor olması çok şaşırtıcı değildi. Bu olasılık her zaman için mevcuttu; Mihail, Tamara'ya bunu ilk söylediği zamanı hatırladı. Her iki vampirin de Yuda'dan nefret etmek için sebebi vardı; bu onları bir araya getirmeye yeterdi. O ortak amacı Mihail de paylaşıyordu, dolayısıyla o da istemeyerek de olsa bu ittifaka katılabilirdi. Ama Zimeyeviç'ten sakınmalıydı, hatta Dimitriy'den daha fazla. Dimitriy katedralin altındaki mahzende ona zarar vermemişti ama bunun bir anlamı yoktu. Dimitriy'in tavrı değişkendi ve delilik sınırındaydı. Mihail bunun sebebini bulmak için kafa yordu ama hiçbir açıklaması yoktu. Gelecek sefere emniyette olacağına güvenemezdi - ve yine de bir gelecek sefer olmalıydı.</p>
<p>Mihail, Albay Mrovinskiy'in Kış Sarayı'ndan çıktığını gördüğünde o kendisini henüz fark etmemişti. Oraya doğru yürümeye başladığında albay durup bekledi. Mrovinskiy'in çıktığı kapıdan içeri girdiler ve albay Mihail'i neredeyse binanın yarısı uzunluğundaymış gibi görünen dar bir arka koridordan geçirdi. Sola dönüp bir kat yukarı çıktılar ve sonunda iskelelerle dolu bir salona ulaştılar. İçerde çalışan kimse yoktu ama Mihail bütün mekânın yeniden boyandığını ve duvarların bazı yerlerinin yeniden inşa edildiğini görebiliyordu.</p>
<p>"Bunu geçen yılki bombaya borçluyuz/'dedi Mrovinskiy. "On bir iyi adam öldü, bazıları da sakat kaldı. Umarım arkadaşların kendilerinden memnundurlar."</p>
<p>Mihail itiraz etmek istedi ama pek bir anlamı yoktu. Eylemlerinin bu kesimlerce bilindiğini anladı. Konstantin ve hatta Aleksandr onun yaptıklarının sebebini anlayabilirdi ama başkaları anlayamazdı ve onların sağladığı koruma olmadan Mihail'e kolaylıkla Halkın İradesi'nin herhangi bir üyesine layık görülen ceza verilebilirdi. Aleksey'in ayak izlerini takip edip yaşamının bundan sonraki otuz yılını sürgünde geçirmeyi veya başına daha kötüsünün gelmesini istemiyordu.</p>
<p>Sonunda sarayın diğer ucunda bulunan ve Neva'ya bakan bir odaya geldiler. Mrovinskiy, Mihail'i orada yalnız bıraktı. Mihail gergin bir ruh haliyle önce gidip buz tutmuş nehri seyretti sonra sanat eserlerini inceledi, duvarlardaki erotik duygular uyandıran eserlere bu isim verilebilirse tabii. Bir tablo özellikle dikkatini çekti: başının tepesi izleyenlere doğru baktığı için yüzü görünmeyen, saçlarının bukleleri boynuna ve omuzlarına dökülen, yerçekiminin etkisiyle biraz öne yayılmış ama hâlâ şuh görünen göğüsleriyle bir yatağa boylu boyunca uzanmış genç bir kadındı bu. Kamburlaşmış sırtıyla genç kadının üstüne eğilmiş ve gözlerinde kötücül bir ifadeyle onun göğüslerine bakan başka bir figür daha vardı. Kadının bacaklarını onun vücuduna doğru yaklaştırarak bükmüş, bir eli de onun kalçasının üstünde, kadının içine giriyordu ama bunun ayrıntıları görünmüyordu. Adamın koyu teni genç kadının bembeyaz cildiyle karşıtlık oluşturuyordu. Adam sivri burunlu yüzü ve çatık kaşlarıyla arzu nesnesine bakıyordu. Ondaki en tuhaf şey kulaklarıydı, bir yarasanınki kadar sivriydiler. Mihail bir an o kadının Dusya olduğunu düşündü; bukleli san saçları biraz benziyordu ama Dusya daha minyondu. Belki Sofia model olarak daha uygun olurdu ama Mihail, içinde onun bir erkeğin arzu nesnesi olabileceğini düşündürecek bir şey bulamadı. Erkek figür nedensiz yere aklına Yuda'yı getirdi ve bu düşünceyi kafasından kovmaya çalıştı.</p>
<p>"Çekici, değil mi?"</p>
<p>Mihail arkasına döndü. Gelen Konstantin'di.</p>
<p>"Bir şekilde... ilginç," dedi Mihail, dikkatini tekrar resme vererek.</p>
<p>"Macar Zichy'nin. Adı, <i>Cadı ve Şeytan.</i>"</p>
<p>"Kadının kimliği pek belirgin değil."</p>
<p>Konstantin kıkırdadı.</p>
<p>Mihail ona döndü. "Zevklerinizi paylaştığımı söyleyemeyeceğim."</p>
<p>"Zevklerim mi? Ulu Tanrım, hayır. Bu Saşa'nın özel çalışma odası."</p>
<p>"Dikkatini dağıtıyor olmalı."</p>
<p>Konstantin'in bu ifadeyi doğrulamak veya yadsımak için zamanı yoktu; tam o anda çar içeri girmişti.</p>
<p>"Majesteleri," dedi Mihail, eğilerek. Aleksandr kısaca başıyla selamladı.</p>
<p>"Yeni haber var mı?"</p>
<p>"Evet var. Zimeyeviç Petersburg'da. Bundan eminim."</p>
<p>"Onu gördünüz mü?"</p>
<p>"Hayır ama gören birisiyle konuştum."</p>
<p>"Nerede yuvalandığını biliyor musunuz?"</p>
<p>"Hayır." Mihail son anda bu konuda yalan söylemesi gerektiğini fark etmişti. Aleksandr'ın -bütün Romanov Hanedam'mn- endişesi Zimeyeviç'ti. Mihail ona Senato Meydanı'nın altındaki mahzenden bahsetseydi Zimeyeviç'i kati olarak ele geçirmek için hemen özel silahlarla donanmış bir müfrezeyle oraya koşarlar ve çok büyük olasılıkla da bunu başarırlardı. Ama bu, Yuda'nın korkuya kapılıp kaçmasına neden olur ve Mihail onun izini yıllarca, belki de hiçbir zaman bulamazdı. Aleksandr, Mihail'in amacını gerçekleştirmesine yardım etmeyi arzu ediyor olabilirdi ama onun için bu bir yan konuydu. "Fakat üzerinde çalışıyorum," diye ekledi Mihail.</p>
<p>Aleksandr onu dikkatle süzdü ama sözlerinden kuşkulansa bile yapabileceği fazla bir şey yoktu.</p>
<p>"Bu konuda bir yardımımız olabilir mi?"</p>
<p>"Henüz değil. Yuda'yla ilgili bir yardım daha çok makbule geçerdi."</p>
<p>"Onu buldun mu?" diye sordu Konstantin.</p>
<p>"Bulmuştum. Petro-Pavel Kalesi'ndeydi ama artık orada değil. Serbest bırakılması emrini kimin verdiğini bilmek isterdim."</p>
<p>"Bunu araştırırız. Hangi ismi kullanıyordu?" diye sordu Konstantin. Aynı anda Mihail, Aleksandr'ın gergin bir ifadeyle bıyığını düzelttiğini fark etti. Zaten Yuda'nın neler çevirdiğiyle ilgili bir sürü şey biliyormuş gibi görünüyordu.</p>
<p>"Hôtel d'Europe'ta Vasiliy Grigoryeviç Çemetskiy ismiyle kaldığı bir odası vardı ama başka takma adları da var."</p>
<p>Konstantin bunu not etti ve ekledi, "<i>Vardı</i>?"</p>
<p>"Oraya geri döneceğini düşünmüyorum ama birkaç soru sormaya değer. Zimeyeviç herhangi bir şekilde temasa geçmeye çalıştı mı?"</p>
<p>"Hayır," dedi çar, temkinli bir tavırla, "ama planlarıyla ilgili bir fikrim var."</p>
<p>"Ne?" Bunun Konstantin için yeni olduğu belliydi.</p>
<p>"Nasıl?" diye sordu Mihail.</p>
<p>"Unutmayın ben onun zihnini kısmen görebiliyorum."</p>
<p>"Peki, planı ne?" diye sordu Konstantin.</p>
<p>"Sanırım benden vazgeçti," diye açıkladı çar.</p>
<p>"Yüz yetmiş yıl sonra mı? Bundan çok şüpheliyim."</p>
<p>"Benden vazgeçti, bizden değil. Oğlumla şansının daha yaver gideceğini düşünüyor."</p>
<p>"Öyle mi?" diye sordu Mihail.</p>
<p>Çar sessiz kaldı. Konstantin bu boşluğu, "Tabii ki değil," diyerek doldurdu ama sesinde heyecan yoktu.</p>
<p>"Ama planı buysa," dedi Mihail, "sizinle ilgilenmesinin tek nedeni öldüğünüzü görmek."</p>
<p>Aleksandr susuyordu. Yüzünün rengi griye dönmüştü. Kardeşi ona doğru bir adım attı ama Aleksandr eliyle yaklaşmamasını işaret etti. Sonunda konuşmaya başladı ama söyledikleri gündemdeki konuyla ilgili değil gibiydi.</p>
<p>"On beş yıl önce Paris'i ziyaret ettim. İmparator III. Napoleon'un konuğu olarak. İmparator olarak çok zamanı kalmamıştı. Oğlum Niks öleli daha bir yıl olmuştu. Lincoln de <i>kendi</i> kölelerini serbest bıraktıktan sonra bir cinayete kurban gideli bir yıl olmuştu. Tuileries bahçelerinde yürüyordum. Oradaki bir Çingene el falıma bakmıştı. Çok dürüsttü, belki de sadece benim kim olduğumu anlamamıştı. Beni öldürmek için yedi kez girişimde bulunacaklarını, bunun altı defasında yaşamımın pamuk ipliğine bağlı olacağını ve yedincinin ise son girişim olacağını gördüğünü söylemişti." Mihail bir şey söylemedi. Aleksandr'ı kaç kez öldürmeye çalışmış olduklarını hesaplamaya başladı ama çarın cevabı hazırdı.</p>
<p>"Öldüğümü görmek için bugüne kadar ateşli silahlarla, bombalarla altı komplo kuruldu."</p>
<p>"Bir sonraki girişim yakındır," diye açıkladı Mihail. Malaya Sadovaya Caddesi'nin altında bir tünel kazıyorlar." Konuşurken, orada tanıklık etmiş olduğu şeyin anlamını bütünüyle kavramıştı. "İçini nitrogliserinle dolduracaklar ve siz caddeden geçerken patlatacaklar."</p>
<p>"O zaman," dedi çar, "yedincisi bu olacak."</p>
<br/>
<p>Yuda, gelenlerin çoğunun katedralin mimari ihtişamını görmek için seçtiği yönün tam aksine, aşağı doğru bakıyordu. Aşağıdaki ziyaretçiler kubbeyi görebilmek için başlarını arkaya atıp yukarı bakarlarken, o, Aziz İshak'ın ortadaki kulesinin alt kısmına çepeçevre yerleştirilmiş yaldızlı meleklerin arasına tünemiş durumdaydı ve aşağıya baktığı zaman içeri giren ve çıkan herkesi görebiliyordu. Buraya pazar akşamı karanlık bastıktan sonra gelerek akşam duasına katılmak isteyen cemaatin arasına karışmış, sonra da kilisenin kalın taş duvarlarının arasına gizlenmiş çok sayıda merdivenin birinden yukarıya süzülmüştü. Artık cemaat ve papaz kiliseden ayrılmıştı ve her yer sessizdi.</p>
<p>Nevskiy Şapeli'nin yanındaki köşeden iki kişi çıkıyordu; biri uzun boyluydu, diğeriyse daha da uzundu. Zimeyeviç ve Dimitriy. Katedralden dışarı süzülüp karanlığa karıştılar. Yuda bekledi. En son önceki gece beslenmişti, yani ne açlıktan dikkati dağılacak ne de tatmin olmuş bir şekilde uyuklayacak durumdaydı. Bir süre sessizlik içindeki büyük yapının içinde dolaşıp Montferrand'la olan sohbetlerini ve kendisi için gerekli olan değişikliklerin yapılabilmesi için onları estetik açıdan mimarın düşüncesine hitap edebilecek şekilde nasıl söyleyebileceğini düşünmüş olduğunu hatırladı. Ama Yuda'nın planladığı şey, işlevinden bağımsız olarak güzeldi; güneş parlarken herkes onu görecekti.</p>
<p>Tünediği yerde biraz geri çekildi. Zimeyeviç gece yarısından sonra tek başına geri döndü. Yuda, Dimitriy'in de pek geç kalmayacağını tahmin etmişti ama yanılıyordu. Sonunda şafak vakti geldi. Güneşin ilk ışıkları katedralin doğusundaki uzun pencerelerden içeri süzülmeye ve ışık huzmeleri mermer zeminin geometrik desenlerinin üzerine düşmeye başladı. Yuda güneşin içerideki her köşeye ulaştığından emin olmak için güney ve doğu tarafındaki bütün kapıları, panjurları ve geçitleri açmıştı. Bir katedral ışıklar içinde olmalıydı; Montferrand'a böyle demişti. Ama bir katedral gölgelerin yeri de olmalıydı ve onların izlediği yolları bilmek bir vampirin çok işine yarayabilirdi.</p>
<p>Birkaç saat daha bekledi. Günlerden pazartesiydi ve kilise, günün büyük kısmında boş olurdu; o da güneş biraz daha yükselirse daha güvende olacaktı; ideal eğim açılan azami dikkatle hesaplanmıştı. Saat ona yaklaşırken Yuda harekete geçti. Zimeyeviç'le aşağıdaki mahzende karşı karşıya gelemezdi, bu intihar olurdu. Ama onu yukarıya, katedrale çıkması için cezp etmek kolaydı ve orada ışık Yuda'nın dostuydu.</p>
<p>Sonra Yuda'nın planı biraz sekteye uğradı. Katedralin kuzey kapısı gıcırdayarak açıldı ve Yuda'nın ilk karşılaştığında pek dikkat etmediği fakat o zamandan beri hep kendisini kösteklemiş olan bir adam içeri girdi. Bu Gök Tepe'deki teğmendi. İsmini öğrenmiş olduğuna göre, Yuda için artık Mihail Konstantinoviç Lukin'di ve Halkın İradesi'nin coşkulu neferlerinden biriydi. Lukin'in Dimitriy'le birlikte Zimeyeviç için çalışıyor olması bir sürpriz değildi ama spekülasyonunun doğrulanması Yuda'nın hoşuna gitti. Ayrıca bu onun planlarında bir değişiklik de oluşturmazdı. Lukin kolayca ortadan kaldırılabilirdi; kilisenin güneş ışığıyla aydınlanmış zemininde rahatça yürüyebildiğine göre o sadece bir insandı. Aziz Paul'un ayak parmaklarındaki gizli düğmeleri bulması ve ikonun arkasında kaybolması sadece birkaç saniyesini aldı. Yuda, Lukin'le, henüz ustasıyla bile karşı karşıya gelmeden önce, kendisinin en güçlü, onun ise en zayıf durumda olacağı tünellerin karanlığında hesaplaşacaktı.</p>
<p>Arkasına saklanmış olduğu heykelin kaidesinden aşağıdaki orta şahına doğru inmeye başladı.</p>
<br/>
<p>Bazıları çılgınca bulabilirdi ama Mihail'in aklına başka seçenek gelmemişti. Dimitriy'le tekrar konuşmalıydı. Bugün katedral son geldiği günden daha sessizdi; boştu. Hızla Aziz Paul ikonuna doğru gitti ve birkaç saniye içinde geçide girdi. Yavaş ama önceki ziyaretine göre biraz daha güvenle yürüdü; ileride ne olduğunu biliyordu. En azından oranın yerleşimini biliyordu ama aşağıdaki odada Dimitriy'i mi Zimeyeviç'i mi bulacağından ya da ikisini birden bulup bulamayacağından emin değildi.</p>
<p>Merdivene gelmişti. Duvarın eğiminin öte yanını hiç göremeden, hep sola dönerek tedbirli bir şekilde inmeye başladı ama merdivende kimse yoktu. Çok geçmeden aşağıdaki koridorun uzun siyah bir dikdörtgen şeklindeki girişi göründü. Mihail'in lambası duvarları aydınlatıyor ve her adımında ışık koridorun biraz daha ilerisine ulaşıyordu fakat onun ucundaki kapının bu kadar zayıf bir ışıkla görülemeyecek kadar uzakta olduğunu biliyordu.</p>
<p>Elinde lambası ve kullanmaya hazır bir şekilde elinde tuttuğu yayıyla koridor boyunca Senato Meydanı'nın altında yürüdü. Dönüp arkasını kontrol ettiği zaman çok hafif birtakım hareketler olduğunu gördü fakat bunların kaba, pürüzlü duvar yüzeylerinde oynaşan gölgelerden başka bir şey olmadığını fark etti. Kapıya geldiği zaman lambasını yere koydu ve tutamağı kavrayıp açmaya çalıştı.</p>
<p>Kilitliydi.</p>
<p>Ama bu defa hazırlıklı gelmişti. Çantasında bir levye vardı. Kapıyı kolayca açabilmesine yetecek kadar sağlamdı. Ona uzanamadan arkasındaki koridorda bir ses duydu. Dönüp lambayı tekrar kaldırdı. Orada hâlâ gölgeler vardı ama o anda hatasını fark etti. Son ziyaretinde duvarlar böyle eğri büğrü değildi. Eski oldukları için üstlerinde birtakım çıkıntılar vardı ama genel olarak inşaatın kalitesini yansıtıyorlardı.</p>
<p>Gölge uzunluğunu azami düzeye çıkarabilmek için elindeki lambayı duvara yakın tutarak ilerledi ve önündeki belli belli belirsiz karaltıya yaklaştı. Sonunda taş duvardaki gölgelerin arasına saklanmış, önden bakıldığında hareketsiz ve görünmez olan ama yan tarafından ışık aldığında gölge oluşturan karaltıyı gördüğünde onun sadece birkaç adım uzağındaydı. Buna hazırlıklı olmalıydı, vampirlerin kendilerini nasıl gizlediklerini biliyordu.</p>
<p>Mihail donup kaldı ve görüldüğünü anlayan <i>vurdalak </i>harekete geçti. Duvardan uzaklaştı ve bedeni koridoru doldurdu. Bu Dimitriy değildi. Kim olduğu konusunda şüphe yoktu: Zimeyeviç'ti. Mihail onunla hiç karşılaşmamıştı ama yine de çok tanıdık görünüyordu. Tamara bile onunla karşılaşmamıştı; Zimeyeviç'i Aleksey'in tarifinden ve onun yetmiş yıl önce başvampirle birlikte geçirmiş olduğu birkaç saat hakkında anlattıklarından biliyordu.</p>
<p>Zimeyeviç zerre kadar değişmemişti. Etkileyici bir adamdı. Elliyle yetmiş arası herhangi bir yaşta olabilirdi. Kavisli bir alm, kalın, gür kaşları ve ince, aristokratik bir burnu vardı. Genel bir dağınıklık havası veren grileşmiş uzun bıyığı kavisli burun deliklerini neredeyse bütünüyle gizliyordu.</p>
<p>Mihail bütün bunları bir anda algıladı ve kendisine onun Yuda olmadığına hayıflanacak kadar bile zaman bırakmadan yayını kaldırdı ve tetiği çekti. Yay Mihail'in gözle takip edemeyeceği kadar büyük bir hızla havayı delip geçti ama Zimeyeviç daha hızlı hareket etti. Eli bir an içinde yer değiştirebiliyordu. Dert etmiş olsaydı, oku yarı yoldayken havada yakalayabilirdi ama bu gereksizdi. Sadece elinin gelişigüzel bir hareketiyle onu yana doğru yönlendirdi ve kalp hizasında uçan ok vücudunun hemen sağından geçip gitti. Mihail onun duvardan sekerken, bir saniye sonra da yere düşerken çıkardığı sesi duydu.</p>
<p>Zimeyeviç bir şey söylemedi. Sakin bir tavırla yaklaşırken yüzündeki gülümseme bir sırıtmaya dönüştü ve sivri dişleri göründü. Mihail yeni bir ok takmayı düşündü ama bunun faydasız olduğunu fark etti, yay bir kez başarısız olmuştu, ikinci girişiminde neden başarılı olsundu ki? Mihail ne kadar hazırlıksız olduğunu anladı. Geriye sadece iki silahı kalmıştı, ikisini de çekti; kılıcı sağ elinde, kısa, ahşap hançeri ise sol elindeydi. Daha uzun olan silahı kullanabilmek için burada yeterince yer yoktu ama Mihail kendisini onunla daha rahat hissediyordu. Annesinin taşıması için zorladığı kısa hançeri kullanmayı öğrenmek için her gün saatlerce egzersiz yapmış olmasına rağmen ordu onu daha geleneksel bir silah olan kılıcı kullanmak konusunda daha iyi eğitmişti. Ayrıca hangi elinde olursa olsun ahşap bıçağı Zimeyeviç'in kalbine saplayabilme şansını bulabileceğinden kuşkuluydu. Kendisini bir asker gibi savunurken ölmekten mutluluk duyacaktı.</p>
<p><i>Vurdalak</i> ona doğru ilerlemeye devam etti ve Mihail sırtının ahşap kapıya dayandığını hissetti. Direnmekten başka çaresi yoktu. Zimeyeviç bir adım daha attı ve Mihail bir şans yakaladı; hançeri Zimeyeviç'in tam kalbine doğrultarak ileri atıldı ama vampir yine çok hızlı davrandı. Bıçağı sağ eliyle kavrayıp hızla çevirerek Mihail'in elinden kopardı ve arkaya doğru fırlattı. Mihail'in elinde sadece kılıcı kalmıştı.</p>
<p>Sonra Zimeyeviç'in omzunun üzerinden, koridorun uzak ucundan bir ışık pırıltısı göründü. Bunu Zimeyeviç de fark etti. Arkaya bakmak için sırtını Mihail'e döndü. Mihail onun ilerisinde, taşıyan kişinin elinde sağa sola sallanarak titreşen ışığı -büyük olasılıkla bir mumdu- görebiliyordu ama onun kim olduğunu anlamaya çalışmak için bir saniyesini bile harcamadı. Kılıcını kaldırdı. Tek şansı Zimeyeviç'in başını kesmekti fakat bunu gerçekleştirmek için kılıcını boydan boya yatay bir şekilde savurması gerekiyordu ki, koridorda bunu yapabilmesi için yer yoktu. Mihail kılıcını ancak çapraz bir hamleyle indirebilirdi.</p>
<p>Kılıç Zimeyeviç'in tam omzuyla boynunun bitiştiği noktaya indi ve gömüldüğü yerden kan fışkırdı. Ama Zimeyeviç'i daha fazla kızdırmaktan başka bir işe yaramadı. Vampir arkasına dönerken kolunu savurdu ve elinin tersiyle Mihail'in çenesine indirdiği darbe genç adamı arkasındaki kapıya doğru fırlattı. Mihail'in sırtı ahşap kapıya çarptı ve kılıcı elinden düştü. Neredeyse bilinçsizce yerde süründü ve başını kaldırıp baktı. Zimeyeviç tepesine dikilmiş düşünüyor ve indireceği son darbeye hazırlanıyordu.</p>
<p>Ama bunu yapmak yerine <i>vurdalak</i> tekrar yaklaşmakta olan kişiye döndü. Vücudu Mihail'in gelen kişiyi görmesini engelliyordu.</p>
<p>"Sen!" diye homurdandı Zimeyeviç.</p>
<p>"Neden olmasın?" Ses hemen tanınıyordu; bu Yuda'ydı.</p>
<p>"Cesaretin beni şaşırttı."</p>
<p>"Anımsa, Tepeş, burada efendi benim."</p>
<p>"Yıllar sana hiçbir şey öğretmemiş," dedi Zimeyeviç. Koridorda Yuda'ya doğru ilerlemeye başladı; yürüyordu ama müthiş bir hızla. Mihail Yuda'nın ayaklarının hızla hareket ettiğini ve sarmal merdivenden yukarı çıkarken çıkardıkları sesleri duydu. Zimeyeviç takibinde acımasızdı. Çok geçmeden ikisi de gitmişti. Mihail güçbela ayağa kalkmaya çalıştı. Başı dönüyordu ama harekete geçmesi gerektiğini biliyordu. İkisinden biri oraya geri dönerse savunmasız durumda olacaktı fakat yukarıdaki katedralde, yürüyen ölülerin değil, hayatta olanların alanında ışık vardı.</p>
<p>Lambayı, kılıcı ve <i>arbalyet</i>'i alıp hızla koşmaya başladı ve sadece ahşap hançeri Zimeyeviç'in fırlattığı yerden almak için biraz oyalandı. Çok geçmeden merdivenin başına geldi ve orada durdu. Katedralde gün ışığı olmasının başka bir anlamı da olabilirdi; iki vampirin koridorda kalması olasılığı. Mihail'in devam etmekten başka seçeneği yoktu ama en azından hazırlıklıydı. Kılıcını kınına sokup hançeri paltosunun altına gizledi ve yayına bir ok taktı. Her ne kadar daha önce etkisiz kalmış olsa da ondan vazgeçmek aptallık olurdu. Koşmaya devam etti.</p>
<p>Merdivenin tepesine yaklaşırken bile ortalığın aydınlandığını fark etti. Üst koridora ulaştı ve koridorun sonundaki, ikonun arkasında bulunan girişin açık olduğunu gördü. Katedralde onların girebilmesine yetecek kadar gölgelik yerler olduğu açıktı. Bu, Mihail için özgürlüğüne kavuşma şansıydı. Koşmaya başladı ama girişe ulaştığında durdu ve dışarıyı kolaçan etti.</p>
<p>Zimeyeviç biraz ileride Güzel Kapı'nın yanında bir sütuna yaslanmış orta şahına bakıyordu. Gölgede duruyor olsa da ortam aydınlıktı. Yuda tam kubbenin altında kendinden emin bir şekilde dimdik duruyordu. Onun etrafını saran, kilisenin duvarlarındaki ve kubbedeki pencerelerden havayı yararak içeri süzülen ışık demetleri mekâna Mihail'in herhangi bir katedralde görmüş olduğundan çok daha parlak bir aydınlık veriyordu. Ama Yuda bir şekilde kendisine, üzerine hiç ışık düşmeyeceğinden emin olabileceği ve güven içinde durabileceği bir yer bulmuştu.</p>
<p>"Sizi neden buraya getirdiğimi anlamaya başlamışsındır," diyordu Yuda, Zimeyeviç'e hitap ederek. Mihail'i görmemişti.</p>
<p>"Bizi buraya sen mi getirdin?"</p>
<p>"Numarayı bırak, Tepeş. Buraya gelişimizden sonra birkaç dakika içinde senden kaçabilmiş olduğum gerçeğinden yeterince belli oluyordur. Moskova'daki evimde senin buraya gelmeni sağlayacak bilgiler olduğunu bilmediğimi mi sanıyorsun? Oradaki aynada görebileceğin şeyi anlayamadığımı mı düşünüyorsun?"</p>
<p>"Ama yine de geri geldin."</p>
<p>"Elbette geldim çünkü bundan fazlası var, çok daha fazlası."</p>
<p>Yuda konuşurken yürümeye başlamıştı, hatta neredeyse ışık huzmelerinin arasında zikzaklar çizerek dans ediyor gibiydi ve Mihail, Yuda'nın ışık demetlerinin oluşturduğu desenleri ezbere biliyor olduğundan başka bir tahmin yürütemedi. Zimeyeviç hareketsiz kaldı. Işığa yakalanmamıştı ama Yuda'ya ulaşmak için kullanabileceği, güvenli olduğu belli bir yol yoktu. Yapabileceği tek şey beklemekti.</p>
<p>"Elindeki koz seni ancak geçici olarak benden koruyabilir," dedi Zimeyeviç, "ama yakında o da kaybolacak. Karanlık çökene kadar buradan ayrılamazsın."</p>
<p>"Seni temin ederim ki bunu yapabilirim." Yuda konuşurken hareket etmeye devam ediyor, sırtını bazen içeri düşen ışık demetlerine paralel olacak şekilde eğerek onlarla temastan kılpayı kurtuluyordu. Üstüne ışık düşünce kulağından bir küçük duman kıvrımı yükseldi ama bu onu rahatsız etmedi. "Senin biraz önce içinden sürünerek çıktığın tünel dışında buradan çıkmayı sağlayabilecek başka karanlık tüneller de biliyorum."</p>
<p>"Yani," dedi Zimeyeviç, "bana karşı emniyettesin. Aynı şekilde ben de sana karşı emniyetteyim. Bu durumda, buraya gelmenin anlamı nedir?"</p>
<p>"Konuşmak."</p>
<p>"Konuş o zaman."</p>
<p>Yuda biraz sustu, sonra tekrar devam etti. "Senin düşmanın olmak istemiyorum, Tepeş. Bunu biliyorsun." "Benim dengim olmak istiyorsun. Buna izin veremem." "Ah, haydi! Ben nasıl büyük Kont Drakula'nın dengi olabilirim ki?"</p>
<p>"Olamazsın," dedi Zimeyeviç, gayet dobra, "ama yine de bunu arzu ediyorsun. Bunu ilk karşılaştığımız anda tahmin etmeliydim. Ama o zamanlar sadece bir insandın." "Senin dengin olamayacaksam benden korkmanı gerektirecek bir şey yok. Ama beyhude ümidimin fantezisini yapmama izin verirsin herhalde?"</p>
<p>"Sen bir hiçsin, Cain," dedi Zimeyeviç. "Yaşamana izin veriyorsam, bu sadece zamanımı değerlendirmek için yapacak daha iyi şeylerim olduğundandır."</p>
<p>"Rusya'yı yönetmek gibi mi?"</p>
<p>Zimeyeviç sessiz kaldı.</p>
<p>"Bir zamanlar bunun için birlikte çalışıyorduk," dedi Yuda. "Bunu tekrar yapabiliriz."</p>
<p>"Bana yardım mı edeceksin?"</p>
<p>"Hayır ama seni engelleyebilecek güce sahibim ve onu kullanmamayı tercih edebilirim."</p>
<p>"Hangi güçmüş bu?"</p>
<p>"Elimde senin kanın var, Tepeş."</p>
<p>"Onunla ancak bana acı çektirebilirsin, hepsi o kadar." "Bir Romanov isteyerek senin kanını içer ve zihnini paylaşırsa, bütün kuşağını senin etkinden kurtarırdı. Eğer bu Romanov'un önemi azsa, o zaman çan özgürleştirirdi." "Bunu isteyerek yapması gerekir," dedi Zimeyeviç, "ve öyle olsa bile, daha gelecek nesiller var."</p>
<p>"Senin kanını taşıyarak ölecek olursa o da bir <i>vurdalak </i>olur, senin vampir evladın. Onu kontrol edebilirsin. Ama yine de diğer herhangi bir Romanov'u etkileyebilme şansın sona erer. İngiltere'de dediğimiz gibi, "Tilkin vurulur." Zimeyeviç biraz düşündü. "Benim düşmanım olmak istemeyen birisi gibi konuşmuyorsun."</p>
<p>"Sana karşı dürüst davranıyorum, Tepeş. Dostlar böyle yapar; yoksa unutmuş muydun?"</p>
<p>"Yine de öldüğünü görmek hâlâ yaşamana izin vermekten daha mantıklı geliyor."</p>
<p>"Şu anda böyle bir seçeneğin yok, değil mi?" Yuda, Zimeyeviç'e gün ışığını anımsatmak istercesine elini havada gezdirdi. Hafifçe parmak uçlan üzerinde döndükten sonra başka bir gölgenin altına geçti. Mihail, Yuda'nın hareket ederken zemindeki karmaşık desenli mozaiklere baktığım gördü. O desenlerde emniyette olduğuna bu kadar güvenmesini sağlayacak bir harita mı vardı?</p>
<p>Zimeyeviç sessiz kaldı.</p>
<p>"Pazarlığı daha tatlı hale getirecekse," dedi Yuda, "sana Ascalon'u teklif edebilirim elbette."</p>
<p>"Ascalon mu?"</p>
<p>"Ah evet, onunla ilgili her şeyi biliyorum, Tepeş."</p>
<p>"Petro onu boynumda asılı olduğu yerden kopardı, hatta kanı dudaklanmdayken."</p>
<p>"Neden önemli senin için?"</p>
<p>"O beni olduğum şey yaptı. Onu ortaya çıkardım, tam dört yüzyıl önce. Üstünde hâlâ ejderhanın kanı var. Onu tattım. Ben... ben oldum."</p>
<p>"O ortadan kalkarsa daha önce olduğun şeye dönüşeceğine mi inanıyorsun?"</p>
<p>Zimeyeviç, Yuda'nın anlayışının ne kadar derin olduğuna şaşırarak kaskatı kesildi. Yavaş bir baş hareketiyle söylenenleri onayladı.</p>
<p>"Hurafe!" diye bağırdı Yuda. "Palavra!"</p>
<p>"Kendi tarihimi bilmediğimi mi söylüyorsun?"</p>
<p>"Sende Ortaçağ kafası var, Tepeş. Senin gibi bir ilkelden kendi vücudunu kontrol eden süreçleri anlaması nasıl beklenebilir? Ama ben kimim ki, bir adamın inancını sömürmek varken sorguluyorum? Sana Ascalon'u teklif edebilirim. Ya da onu imha edebilirim ve onun gücü konusunda hangimizin haklı olduğunu anlarız. Umarım haklı çıkmam."</p>
<p>"Ascalon sende değil," dedi Zimeyeviç. Petro onu Ermenilere emanet etti. Onlar da onu gömdü - ve çok yakında onu kazıp çıkaracağız."</p>
<p>Yuda kendiden emin bir şekilde gülümsedi. "O zaman sana önerebileceğim bir şey kalmamış gibi görünüyor," dedi.</p>
<p>Zimeyeviç sırtını dikleştirdi ve sütundan uzaklaştı. Gün ışığının huzmelerine dikkat ederek dikkatle birkaç adım attı. Mihail bunu fırsat bilerek hızla koştu ve şapelin girişine yakın, koruyucu gün ışığıyla pırıl pırıl aydınlanmış bir yere saklandı.</p>
<p>"Yanılıyorsun," dedi Zimeyeviç. "Sende benim istediğim bir şey var; alacağım bir şey. Sende hayatm var."</p>
<p>Yuda kıkırdadı fakat Zimeyeviç'in sonsuz bir güvenle konuşmamış olduğuna dair hiçbir belirti yoktu. Başvampir derin bir nefes aldı ve soğuk olduğunu bildiği bir suya dalmak üzere olan birisi gibi vücudunu gerdi. Sonra öne doğru bir adım attı.</p>
<p>Gün ışığı bütün bedenini sardı.</p>
<p>Mihail soluksuz kaldı ve Yuda'nın yüzünde gerçek bir şaşkınlık ifadesi belirdi. İkisi de vampirin bedeninin saniyeler içerisinde toza dönüşmesini bekliyordu fakat gerçekleşen dönüşüm çok daha gösterişsiz ve çok daha şaşırtıcıydı.</p>
<p>Zimeyeviç onların gözünün önünde yaşlanıyordu. Vücudu pörsüyordu. Derisi inceliyor ve kırışıyor, yanakları çöküyordu. Kamburlaşan sırtıyla öne doğru eğilmeye başladı. Saçları, hatta bıyığı bile ağarmıştı. Mihail'e göre bu metamorfoz Zimeyeviç'i tanıdık bir figüre dönüştürmüştü; Bronz Atlının dibinde dururken konuştuğu ve kendisine ilk kez Ascalon'dan söz eden kişi olan yaşlı adama. Mihail orada düpedüz gün ışığı altında Zimeyeviç'le konuşmuştu. Ve her yer aydınlık olduğundan bir an için bile kuşkulanmamıştı.</p>
<p>Yuda bakakalmıştı; özgüveni buhar olup uçmuş, kibirli kışkırtmaları aniden sona ermişti.</p>
<p>İlk konuşan Zimeyeviç oldu; güneş ışığından hiç etkilenmemiş olan sesi hâlâ güçlü ve eziciydi. Mihail'le konuşurken fiziksel görünüşüne uygun olması için sesini değiştirmiş olduğu belliydi.</p>
<p>"Sen kim oluyorsun ki benim vücudumu anladığını düşünüyorsun?" diye sordu. "Dört yüz yıldan sonra kendi yeteneklerimin farkında olmadığımı mı sanıyorsun?"</p>
<p>"Ama..." Yuda'nın hissettiği dehşet duygusu onun konuşma gücünü elinden almıştı. "Her vampir... deneylerime göre... hepsi... hiçbiri güneşe çıkamadı... Yandılar."</p>
<p>"Onlar gençti," dedi Zimeyeviç. "Benim zamanım vardı; acıyla nasıl başa çıkılabileceğini öğrenmek, kendimi maruz bırakmak, sonra iyileşmek ve sonra tekrar maruz bırakmak için."</p>
<p>"Ama kanın. Onu güneşe attığımda acıyla çığlık atmıştın."</p>
<p>"Cilt kanı korur," diye açıkladı Zimeyeviç. "Ama o zaman bile güneşe şimdi olduğum kadar dayanıklı değildim. Gücüme o kadar güvenmiyordum. Güneş beni güçsüz bırakıyor, görüyorsun ama öldüremiyor." Konuşurken sanki ışığa dayanmaya alışıyormuş gibi doğruldu ve omuzlarını dikleştirdi. "Senin de aynı şeyle övünüp övünemeyeceğini merak ediyorum."</p>
<p>Sözleri biter bitmez doğrudan Yuda'ya doğru yürümeye başladı, gücünün zirvesinde olduğu zamana göre daha yavaş ama amacına ulaşmasına yetecek kadar hızlıydı. Yuda dönüp kaçmaya başladı ve daha hızlı olmasına rağmen çok yakın zamana kadar dostu olan ışık huzmelerinden kaçınabilmek için çok daha dolambaçlı bir yol takip etmek zorundaydı. Zimeyeviç çok geçmeden ona yetişti, kendisini mermer zemine atarak Yuda'nın ayak bileğine yapıştı. Yuda düştü ve o sırada dönüverdi. Sol kolu dışa doğru savrulunca bir ışık huzmesinin içinde kaldı ve dumanlar çıkmaya başladı.</p>
<p>Yuda çığlık atarak elini geri çekti fakat şimdi de Zimeyeviç ona doğru sürünüyordu. Işığa maruz kaldığından dolayı Zimeyeviç hâlâ güçsüzdü, buna karşın Yuda kuvvetliydi fakat gölgede kalmak zorundaydı. Serbest ayağıyla Zimeyeviç'in yüzünü tekmeledi, sonra bir tekme daha attı. Zimeyeviç onu bırakmak zorunda kaldı. Yuda yüzüstü döndü ve saniyeler içinde kalkıp yaralı elini göğsüne bastırarak kaçmaya başladı. Işıktan kaçınmak için bir yandan diğer yana sıçraya sıçraya orta şahının güneydoğu köşesindeki kemerli yola yöneldi. Çok geçmeden kayboldu ve Mihail onun taş basamaklardan gelen ayak seslerini duydu. Zimeyeviç onun ancak birkaç saniye gerisindeydi.</p>
<p>Mihail olayların bu şekilde gelişmiş olmasından tuhaf bir sevinç duyarak orta şahına çıktı. Bütün hayatı boyunca Yuda'yı bizzat öldürmenin vereceği mutluluğu istemişti fakat düşmanın böyle kurnazca alt edildiğini ve küçük düşürüldüğünü görmek de en az o kadar sevindiriciydi. İki vampirin ayak sesleri artık kaybolmuştu fakat Mihail'in onları izlemeye niyeti yoktu. Onun yerine vampirlerin devam eden mücadelesini bir an için görebilmeyi ümit ederek başını kaldırdı ve yukarıdaki kubbeye baktı.</p>
<p>Hayal kırıklığına uğramadı. Önce Yuda, birkaç saniye sonra da Zimeyeviç göründü. Kulenin iç kısmının tabanına yakın bir yerde, pencerelerin altında ve altın heykellerin hemen üzerinde bulunan daire şeklindeki galeriye karşıt yönlerden çıkmanın bir yolunu bulmuşlardı. Bir an için gözleri birbirine kilitlendi, ikisi de diğerinin hangi yöne doğru koşacağını merak ediyordu ama ilk harekete geçen Zimeyeviç oldu ve saat yönünde koşmaya başladı. Yuda da öyle yaptı ama koşarken her pencerenin yanından geçtikçe ışığa maruz kalıyor ve vücudundan dumanlar yükseliyordu.</p>
<p>Üç pencere geçtikten sonra artık acıya dayanamaz hale geldi. Sırtını galerinin dış duvarına yasladı, en azından orada gölgedeydi. Zimeyeviç onları birbirinden ayıran yarım çemberi hızla geçti ve biraz sonra Yuda'yla karşı karşıyaydı. Düşmanını ışığa çekebilmek için uzandı.</p>
<p>Yuda sıçradı. Kocaman açılmış gözleriyle zeminden yüzerek uzaklaşmaya çalışırmış gibi havada kulaçlar ve tekmeler atarak on iki yaldızlı heykelin yanından geçip orta şahının zeminine düşerken Mihail onu gözleriyle takip etti.</p>
<p>Yuda'nın bedeni yere çarptığında nefesi göğsünden boşalırken, kemikleri çatırdarken ve vücudunun yumuşak kısımları mermerin üzerine yayılırken çıkan seslerin hepsi birbirine karıştı. Bu onu öldürmemişti ama vücudu köşelerinden kollar ve bacaklar çıkan kırık bir kukla gibi tanınmaz bir halde kilisenin ortasında yatıyordu. Gölgeye düştüğü için şanslıydı. Sadece bacağı güneş ışığına yakalanmıştı ve pantolonunun kumaşının sıyrılmış olduğu yerde ayak bileği yanmaya başlamıştı. Yuda bacağını geri çekti ama ayağı olduğu yerde kalarak yanmaya devam etti ve içinde olduğu bot boşaldı.</p>
<p>Yukarıdaki Zimeyeviç daha kontrollü bir şekilde inmeye başladı Galerinin parmaklıklarından atlamıştı ve kuleyi destekleyen dört büyük sütunun birine sarılmış aşağı iniyordu. İnsanlardan farklı olarak baş aşağı iniyordu ve vücudunu taş sütuna sıkıca yapıştırmıştı. Parmaklarıyla bulabildiği her köşeye ve çıkıntıya tutunuyor, muazzam bir hızla hareket ediyordu. Saniyeler içinde zemine ulaşmıştı bile. Mihail'i fark etmedi ve Yuda'nın buruşmuş bedeninin olduğu yere gidip onu yakasından kavradı, mermer zeminde sürüklemeye başladı. Zimeyeviç'in gözlerinde sabırsız bir öfke vardı; Yuda'dan kurtulmak, hem de hızla kurtulmak istiyordu.</p>
<p>Mihail o âna kadar fark etmemişti ama sunağın önündeki ikonostazda Güzel Kapı açılmıştı. Bu bir kilisede alışılmamış bir şeydi. Yuda ışığın kendisini koruyacağını düşündüğü için içeri daha fazla ışık girsin diye yapmış olmalıydı. Kapının arkasında kurtarıcının turuncu bir giysiyle resmedilmiş olduğu muhteşem bir vitray pencere olduğu görülüyordu. Sol elinde büyük bir haç vardı ve en küçük iki parmağıyla avuç içine, başparmağıyla ise orta ve işaretparmaklarının uçlarına dokunduğu sağ eliyle <i>troyeperstiy</i> <a id="dipnot30" href="../Text/dipnotlar.xhtml#sonnot30">[30]</a><span style="font-size: 13px;"><span style="font-style: italic;"> </span></span>sembolü oluşturmuş haç çıkarmaya hazırlanıyordu. Daha önce Mihail'in hiç aklına gelmemişti ama bu ona birden iki parmağı eksik olan büyükbabası Aleksey'i hatırlattı.</p>
<p>Doğudan yükselmekte olan güneşin İsa'nın resmiyle rengi değişen ışığı Güzel Kapı'dan geçerek kilisenin zeminine düşüyordu. Orada bile renklenme biraz fark edilebiliyordu ama temel izlenim sade bir parlaklıktı. Zimeyeviç, Yuda'yı o parlaklığın içine fırlattı ve sürünerek kaçamasın diye ayağını düşmanının göğsünün üstüne koydu. İster şans eseri, isterse de düşünülmüş olsun, Zimeyeviç Yuda'nın bütün bedeninin güneş ışığına maruz kalmayacağı şekilde ayarlamıştı bunu. Başı, sol kolu ve omzu gölgedeydi. Bu da vücudunun yanışının vereceği acının her zerresini tadacağı anlamına geliyordu.</p>
<p>Mihail acı bir ironiyle Yuda'nın deneğin kendisi olduğu son büyük deneyinden de bir şeyler öğrenme fırsatını bulup bulamayacağını merak etti. Güneş ışığının cam yüzünden renklenmiş olması onun çektiği azabı azaltır mıydı? Üstüne yansıyanın İsa'nın resmi olması onu artırır mıydı? Mihail'in elinde karşılaştırma yapabileceği bir şey yoktu ama Yuda'nın ölmesi, duyduklarına göre beklediğinden biraz daha uzun sürecekmiş ve çığlıkları da ümit ettiğinden biraz daha fazlaymış gibi geliyordu ona. Tek hayal kırıklığı Yuda'nın ölümünün Zimeyeviç'in elinden olacak olmasıydı. Ölürken Mihail'in gözlerine bakıyor olabilseydi bu bir ödül olurdu. Ufak bir ihtimal de olsa, Mihail'i tanıyabilirdi.</p>
<p>Mihail, Zimeyeviç'in arkasında kaldığı için göremediği Yuda'yı -ya da ondan geriye kalanları- görebilmek için birkaç adım yana kaydı. Yuda artık çığlık atmıyordu; canı acımadığından değil, nefes almasını sağlayabilecek ciğerleri ve ses tellerinden hava geçmesini sağlayabilecek bir diyaframı kalmamış olduğundan. O artık bir gövde bile değildi; sadece bir başı, bir kolu ve bu ikisini birbirine bağlamaya yetecek kadar göğsü kalmıştı. Birazdan onlar da kaybolacaktı. En önemlisi de, Mihail Yuda'yı şimdi görmek istiyordu.</p>
<p>O anda Yuda her nasılsa başını kaldırabilecek gücü buldu ama Mihail'in yüzüne değil, vücudunun her hücresini mahveden ışığın geldiği, penceredeki Kurtarıcı tasvirine bakıyordu. Mihail Yuda'nın onu görmesine gerek kalmadığını fark etti, sadece İsa'nın resmini görmesi ve ona -tıpkı Mihail'e de olduğu gibi-    İn hatırlatılması gerekiyordu. Mihail derin bir nefes aldı. Sesi bütün katedrali doldurdu.</p>
<p>"Üç parmaklı adamı hatırla!"</p>
<p>Mihail, Yuda'nın bunları duyup duymadığını, hatta kulaklarının işitip işitmediğini bile bilmiyordu. Zimeyeviç ise kesinlikle duymuştu. Arkasına döndü. Yuda'ya son kez baktı ve onun işinin bitmiş olduğunu görünce yeni avına, Mihail'e odaklandı.</p>
<p>"<i>Sen</i> kimsin?" diye sordu.</p>
<p>Mihail ona bakıyordu. Görünüşe göre o, Petro'nun heykelinin altında konuşmuş olduğu adamdı. Artık önemli olan Ascalon'la ilgili daha ne kadar şey bildiğiydi. Ama Zimeyeviç'in gözlerindeki kin, yaşlı bir adamın kini değildi veya belki de yaşlının yaşlısı bir adamın kiniydi. Dört yüz yıldan bahsetmişti. Böyle bir zaman diliminde ne kadar nefret birikebilirdi?</p>
<p>Mihail'in aklına bu soruya verebileceği bir yanıt gelmedi.</p>
<p>"Önemli değil," dedi Zimeyeviç. Sivri dişlerini göstererek savunmasız durumdaki Mihail'in üzerine yürüdü. Yayın etkisiz olduğu anlaşılmıştı; tahta hançeri paltosundaydı ve çekmesi çok uzun sürerdi. Elinde sadece kılıcı kalmıştı ve bir hesap yapmış olmaktan çok içgüdülerine dayanarak onu çekti. Sonra Zimeyeviç'in söyledikleri geliverdi aklına: "Deri kanı korur."</p>
<p>Şansı düşüktü. Mihail kılıcını kaldırıp Zimeyeviç'in yüzüne doğru savurdu. Darbe Zimeyeviç'in yüksek, asil yanak kemiğine isabet etti. Bu, bir insanda kadınlara baygınlık geçirtecek cinsten bir yara izi bırakırdı ama saldırıyı yavaşlatmazdı. Bir vampirde ise önemsiz bir yara açardı. Ama düzgün, yatay keşiden sızan kan güneş ışığına yakalandı, sonra dumanı tütmeye ve önce için için, sonra da bariz bir şekilde yanmaya başladı.</p>
<p>Zimeyeviç tıpkı biraz önce Yuda'nın yapmış olduğu gibi çığlık atmaya başladı. Elini kaldırıp yüzünü güneşten korumaya çalıştı, sonra arkaya doğru sendeledi ve <i>vurdalak</i> içgüdüleriyle gölge bir yer aradı. Mihail için bu, onu öldürmek üzere harekete geçme fırsatı olabilirdi ama dehşete kapılmıştı. Büyük bronz katedral kapılarına koştu ve zorlayarak birini açmayı başardı. Nihayet nefes nefese Senato Meydanı'nın serinliğine çıkabildiğinde sabah güneşinin ışığında kendisini korunmuş hissediyor fakat bunun böyle olmadığım biliyordu.</p>
<p>Senato Meydanı boyunca koşup Bronz Atlı'nın yanından geçerek Nevaya çıktı. Ancak ayakları kaymaya ve donmuş suyun üzerinde dengesini yitirmeye başladığında durup etrafına bakınabildi ve yalnız olduğunu gördü. Zimeyeviç onu takip etmemişti. Mihail güvendeydi.</p>
<p>Daha da önemlisi, Yuda ölmüştü.</p>
</body>
</html>