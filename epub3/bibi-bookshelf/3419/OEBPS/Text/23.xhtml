<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>23</h1>
<p>"Bu defa sana yardım edebilecek bir ordu yok mu yanında, Mitka?"</p>
<p>"Ordu bana yardım edemez," diye yanıt verdi Dimitriy. Yuda'yı tepeden tırnağa süzdü. Bu ânı haftalardır bekliyordu, Raisa'nın ölümüne Yuda'nın sebep olduğunu anladığından beri. Dimitriy'in intikam alabilmek için bir tek fırsatı olmuştu ama zihninin bir parçası onu durdurmuştu -artık bunun Zimeyeviç'in onun üzerindeki gücü olduğunu biliyordu. Dimitriy'in zihninin bir parçası, Raisa'nın hâlâ can çekişmekte olan bir parçası, Yuda'nın ölmesini istiyordu- Dimitriy bazen kana susaması gibi susamıştı buna. Bu parça Yuda'dan nefret ediyordu ama Dimitriy değil. Daha büyük bir parçasına, Zimeyeviç'e ise Yuda canlı olarak lazımdı, en azından bir süreliğine öyle olmuştu. Şu andaysa en iyi olasılıkla Zimeyeviç için ikisi de fark etmezdi. Aziz İshak da Yuda'yla oyun oynamıştı. Fırsat bulsaydı onu öldürürdü fakat Dimitriy'den bunu yapmasını istememişti. En kötüsü de Dimitriy'in kendi zihninin önemsiz olmasıydı. İntikam arzusu daha asil görünen bir nedendi -asalet bir vampire bir şey ifade ediyorsa tabii- ama yine de Dimitriy başkalarının arzularının temsilcisi durumundaydı. Raisa'nın hükmü altında olmak Zimeyeviç'in hükmü altında olmaktan daha iyi değildi. Dimitriy'in özgür olması, kendi arzularına göre hareket etmesi gerekiyordu ve bu konuda ona tavsiye verebilecek tek kişi vardı. İntikam biraz bekleyecekti.</p>
<p>Dimitriy'in eski akıl hocası her zamanki gibi görünüyordu; sakin ve güçlü. İçinde bulunduğu ortam pek sağlıklı sayılmazdı ama bir <i>vurdalak</i>'ın her zaman seçeneği olmazdı. "İyi görünüyorsun," diye devam etti Dimitriy. "Zimeyeviç bana senin öldüğünü söylemişti. Yalanmış." Bu, üstadının ona söylediği tek yalan değildi.</p>
<p>"Sanırım yalan değildi," dedi Yuda. "Onun iyimser doğasından kaynaklanan bir abartıydı. Ama çok yakındı. Beni nasıl buldun?" Nefes almak için ara bile vermeden yeni bir konuya atlamıştı.</p>
<p>"Sofia herkesten kuşkulanır, onları takip ettirmiş. Dusya'nın zamanını burada geçirdiğini söyledi. Bunun nedenini yalnızca ben tahmin edebilirdim."</p>
<p>"Dusya'yla beni biliyor muydun?"</p>
<p>"Şüphelerim vardı. O ve Luka, sen ve Lmka. Sadece üçgeni tamamlamak gerekiyordu."</p>
<p>"Yalnız mı geldin?" diye sordu Yuda.</p>
<p>"Zimeyeviç burada olduğumu bilmiyor." Muhtemelen bu doğruydu. Dimitriy zihnine girilmesini engellemek için her türlü çabayı sarf ediyordu.</p>
<p>"Buna neden inanayım?"</p>
<p>"Neye istersen inanabilirsin."</p>
<p>"Peki, niye geldin?"</p>
<p>Dimitriy tünelin sert tuğla duvarına yaslanarak yere doğru kaydı ve elleriyle yüzünü kapattı. Derin derin nefes alıyor ve söyleyeceklerini toparlamaya çalışıyordu. En iyisi, "Seni özledim, Vasya," gibi bir şey söylemekti. Bu her zaman için doğruydu, Yuda'dan nefret ederken bile.</p>
<p>Yuda güldü. "Dalavereyi bırak, Dimitriy. Bunu beceremiyorsun."</p>
<p>Dimitriy başını kaldırıp baktı. "Cevapları bildiğini düşündüğüm birisinin eksikliğini hissediyorum. Güvenecek birisinin eksikliğini hissediyorum."</p>
<p>"Zimeyeviç'in var."</p>
<p>"Ona güvenemem. Dediğin gibi bunu beceremiyorum. Artık birlikte olmanın akıllıca olduğunu biliyorum. Bu bizi oyuna gelmekten, <i>prostak</i> <a id="dipnot37" href="../Text/dipnotlar.xhtml#sonnot37">[37]</a> yerine konmaktan kurtarır."</p>
<p>"Bunu büyük Kont Drakula'nın seni bir şekilde üçkâğıda getirdiği şeklinde mi anlamalıyım?" Yuda keyiflenmiş görünüyordu; gerçekten öyle de olabilirdi.</p>
<p>"Ben de bunu öğrenmek için sana geldim."</p>
<p>"Ve bana güveniyorsun."</p>
<p>"Senin vampirler hakkında bu gezegende bulunan herkesten daha fazla şey bildiğine güveniyorum."</p>
<p>"O zaman ne öğrenmek istediğini söyle bana."</p>
<p>Dimitriy derin bir nefes aldı ve anlatmaya başladı. "Birkaç gece önce bir adam benimle konuşmaya geldi. Adı Lukin."</p>
<p>"Mihail Konstantinoviç?"</p>
<p>Dimitriy başıyla onayladı. "Onu hatırlarsın. Gök Tepe'deydi. Dikkate değer bir adam."</p>
<p>"Gerçekten mi? Neden?"</p>
<p>"Senden bir şey çalabilen kişinin diğerlerinden farklı olması gerekir. Senin günlüklerini görmüş, en azından o öyle söylüyor."</p>
<p>"<i>Söylüyor,</i> öyle mi?" diye sordu Yuda dikkatle.</p>
<p>"Bunu doğrulamanı ya da lütfen Tanrı'm, mümkünse inkâr etmeni istiyorum."</p>
<p>"Neyi?"</p>
<p>"Bir vampirle bir insan kan değiş tokuşu yaparsa ne olduğunu biliyorum, bunu bildiğim açık." Dimitriy yaptığı şeyi söylemeye dili varmayarak sustu. "Peki, ya iki vampir aynı şeyi yapar ve ölümcül kanlarını değiş tokuş ederse?"</p>
<p>Yuda zoraki gülümsedi. "Hangi vampir böyle bir şeyi yapar ki? Bu fikir tam da onlara iğrenç gelen şey."</p>
<p>"Seni bunun üzerinde deneyler yapmaktan alıkoyacak kadar iğrenç gelmemiş ama!" diye bağırdı Dimitriy, dikkati kendi kötü davranışından uzaklaştırıp Yuda'nın düzinelerce kardeşine yaptığı daha büyük kötülüklere yöneltmeye çalışarak.</p>
<p>"Bilginin artırılması gerekir."</p>
<p>"Bana sadece ne olacağını söyle."</p>
<p>"Öncelikle," dedi Yuda, "etkisi, bir insanla bir <i>vurdalak </i>söz konusu olduğu zaman ortaya çıkan etkiyle aynıdır: zihin paylaşımı. Elbette burada fark birinin -insanın- bedensel olarak diğerinin formuna dönüşmemesidir. Onun yerine ruhsal bir dönüşüm meydana gelir. Bir tanesinin zihni diğerinin iradesine tabi olur ve artık kullanılmayan -diğerinin zihni tarafından işgal edilmiş olan- kısımları kullanılmayan bir uzuv gibi körelir."</p>
<p>Bu tam Mihail'in dediği gibiydi. Dimitriy'in bundan kuşkusu yoktu.</p>
<p>"Hangi zihin körelir?"</p>
<p>"Daha zayıf olan elbette. Canlı bireylerde bunun en dikkate değer örneğini Zimeyeviç ve onun Eflakh yandaşlarında gördüm. Onunla kanlarını değiştirenler sadece onun emirlerini yerine getiren ve hayvandan ancak bir gömlek üstün mahluklar haline geliyorlardı. Benimle birlikte Rusya'ya gönderdikleri bunun tipik örnekleriydi. Eminim Lyoşa sana onlardan bahsetmiştir."</p>
<p>Biliyordu, ya da en azından tahmin ediyordu. Neden bilmesindi? Bu koşullar kendisi için geçerli olmasa Dimitriy niye sorsundu ki?</p>
<p>"Lukin'in sana söylediği şey bu muydu?" diye sordu Yuda.</p>
<p>"Aşağı yukarı."</p>
<p>"O zaman o adam bir dâhi, ya da bir dâhinin eserlerini okumuş, ki bu daha olası."</p>
<p>"Bu süreç geri çevrilebilir mi?" diye sordu Dimitriy.</p>
<p>Yuda başını salladı. "Sanmam. Ama durdurulabilir. Söz konusu iki vampir tam olarak ayrılabilir, süreç çok ilerlememişse."</p>
<p>"İlerlememişse mi?"</p>
<p>"Daha zayıf olan vampir bir noktada iradesini o derece yitirir ki, artık ondan hiç ümit kalmaz. Ne kadar direnirse dirensin, güçlü olan onun zihnine, geri dönme ve tekrar kan değişimi yapma arzusunu sokabilir. Bu bir kısırdöngüdür. Üstadına geri dönebilmek için dişini tırnağına takan nice vampir tanıdım."</p>
<p>"Anlıyorum."</p>
<p>Uzun bir sessizlik oldu. Dimitriy yere bakıyordu ama Yuda'nın gözlerinin kendisini izlediğini hissedebiliyordu.</p>
<p>"Ne pahasına olursa olsun, hâlâ bir şansın olduğunu düşünüyorum, Mitka."</p>
<p>Pahası filan yoktu ama Yuda neden bu konuda yalan söylesindi ki? Hatta bir nedene ihtiyacı var mıydı?</p>
<p>"Şimdi şu Lukin'den bahset bana," dedi Yuda, aniden canlanarak. "Neyin peşinde?"</p>
<p>Dimitriy yutkundu. Yuda'ya bütün gerçeği anlatmak istemiyordu, Lukin'in kendisinin yeğeni, Aleksey'in torunu olduğunu. Yuda bunu çok geçmeden kendisi de öğrenirdi ama bu sim şimdilik saklamak Dimitriy'e küçücük de olsa son bir meydan okuma şansı verirdi. Ayrıca çocuğun çok daha tanınmış öncülleri vardı. Cevap vermeden önce hafifçe güldü. "Asla tahmin edemezsin Vasya ama o bir Romanov, Konstantin Nikolayeviç'in piç oğlu." Yuda'nın kahkahası daha içtendi. "Emin misin?" Dimitriy zorla güldü. "Zimeyeviç emin, o da söyleyebilir tabii."</p>
<p>"Öyle mi?"</p>
<p>"En azından şu kadarını: Lukin gözümüzün önünde Zimeyeviç'in kanını içti. Yani Aleksandr Aleksandroviç, Zimeyeviç'e karşı güvende ve onun yapabileceği hiçbir şey yoktu; Lukin'i öldürseydi hepsi özgür olurdu."</p>
<p>Yuda şaşırmış görünüyordu. "Gerçekten de öyle olurdu. Bu ne zaman oldu?"</p>
<p>"Çarşamba günü," dedi Dimitriy.</p>
<p>"İki gün önce," dedi Yuda, düşünceli. "Artık Zimeyeviç'e geri dönmeyeceğini varsayıyorum."</p>
<p>"Hayır." Kısa bir süre için neden olmasın, diye geçirdi içinden. Sonra, "Hayır," diye ekledi daha kesin bir tavırla.</p>
<p>"Peki ya Zimeyeviç, o Petersburg'da kalacak mı?" "Neden kalsın ki? Artık Aleksandr Aleksandroviç ölene ve Nikolay Aleksandroviç, II. Nikolay olana kadar Romanov'lara hiçbir şey yapamaz."</p>
<p>"Sanki şimdiki çar ölmüş gibi konuşuyorsun." Dimitriy zorla güldü. "Neredeyse öyle zaten. Neler olup bittiğini biliyorsun."</p>
<p>Yuda başını salladı. "Ama Zimeyeviç'in başkente gelmesinin tek nedeni bu değildi."</p>
<p>"Ascalon'u mu kastediyorsun?"</p>
<p>Yuda bir şey söylemedi.</p>
<p>"Kayboldu," dedi Dimitriy. "Eğer orada idiyse." "Oradaydı." Yuda emin görünüyordu.</p>
<p>"Onu bulmuş muydun?"</p>
<p>"Uzun zaman önce."</p>
<p>"Peki, şimdi nerede?"</p>
<p>Yuda üzüntüyle iç çekti ve İngilizce devam etti:</p>
<br/>
<i><p>Kralların bu yüce tahtı, bu asayla kudret bahşedilmiş ada,</p>
<p>Bu görkemin toprağı, bu Mars'ın makamı,</p>
<p>Yeryüzündeki bu yarı cennet,</p>
<p>Doğanın çürümeye ve savaşa karşı Kendisi için yarattığı bu kale,</p>
<p>Bu mutlu insan soyu, bu küçük dünya,</p>
<p>Mutsuz diyarların kıskançlığına karşı Bir duvar ya da</p>
<p>Bir evi koruyan su dolu hendek gibi hizmet eden Gümüş rengi denize işlenmiş bu değerli taş,</p>
<p>Bu kutsanmış topraklar, bu ülke, bu krallık, bu...<sup></sup><a id="dipnot38" href="../Text/dipnotlar.xhtml#sonnot38">[38]</a></p></i><br/>
<p>Yuda özlemle hiçliğe bakarak durdu ama onun sözlerini Dimitriy tamamladı.</p>
<p>"İngiltere mi?"dedi. Sadece Yuda'nın konuştuğu dilden de tahmin etmiş olabilirdi ama yıllar içerisinde kendi kendine İngilizce öğrenmişti ve bunun Shakespeare okumaktan daha iyi bir yolu var mıydı? "Orada mı öğrendin?"</p>
<p>Yuda gülümsedi. "Orada hâlâ mülklerim var. Essex'te bir malikâne. Piccadilly'de bir ev."</p>
<p>"Ascalon'u hangisine saklamıştın?"</p>
<p>Yuda güldü. "Onlardan birinde olduğunu nereden biliyorsun? İngiltere bir Rusya olmayabilir ama küçük, boyalı bir tahta parçasını saklamaya yetecek kadar büyük, hatta daha fazlasmı da."</p>
<p>"Daha fazlası mı?"</p>
<p>Yuda'nın yüzü aniden karardı. "Sanırım artık gitmelisin, Dimitriy."</p>
<p>Dimitriy birden kendisini yalnız hissetti. Hoşça vakit geçirmiş olduğunu fark etti. Yuda'yla konuşmak Zimeyeviç'le konuşmaya benzemiyordu. Her ikisinin de onu kendilerinin dengi olarak gördüğü söylenemezdi ama Zimeyeviç'ten farklı olarak Yuda gösteriş yapar ve Dimitriy'i değerli bir dinleyici olarak kabul ederdi. Onunla yârenlik etmek daha iyiydi. Dimitriy Raisa'nın saklı ruhu kendisine bunun için yalvarıyor olmasına rağmen günün birinde Yuda'yı öldürebileceğinden kuşkuluydu.</p>
<p>"Neden?" diye sordu. "Daha sonra geri gelemez miyim?"</p>
<p>"Daha sonra burada olmayacağım." Yuda sustu ve küçümseyerek ona baktı. "Mitka, benim için tehlike oluşturuyorsun, bunu biliyorsun. İstemesen bile bildiklerini Zimeyeviç'e anlatacaksın. Hatta anlatmana gerek bile yok. O senin zihnini biliyor. Burada olduğunu biliyor. <i>Benim </i>burada olduğumu biliyor."</p>
<p>"Ya gitmeyi reddedersem?"</p>
<p>Yuda kısaca güldü. "Hoşça kal, Mitka." Dönüp yürümeye başladı ama Dimitriy'in gelmiş olduğu merdivene değil, lağım tüneline doğru. Dimitriy, Yuda'nın silueti karanlıkta kaybolduktan sonra hâlâ kulağına gelmeye devam eden ayak seslerini dinledi fakat çok geçmeden artık onları da duyamaz oldu.</p>
<p>Yalnızdı.</p>
<p>Mihail karanlık sokaklarda hızla yürüyordu. Etrafına bakındı. Şehrin kuzeybatısında, Vasiliyevskiy Adası'nda bir yerlerdeydi ama neresi olduğunu tam olarak kestiremiyordu. Oraya nasıl geldiğini hatırlamıyordu. Her yer sakindi. Saat geç olmuştu, hava soğuktu ve dışarıda olmayı tercih etmiş çok az insan vardı. Ama bazıları bunu isterdi ve Mihail'in aradığı kişi de onlardan biriydi.</p>
<p>Yan sokaklardan birinden bir ses geldi. Mihail bu kadar hafif bir sesi duyabildiğine şaşırarak hareketsiz kaldı ama buna sevindi de. Sırtını duvara yaslayıp neredeyse onun bir parçası oldu ve kollarını yana doğru açarak tuğla duvarı takip etti. Görülmemek için dua ediyordu ama aynı zamanda duaya gerek olmadığını da biliyordu. Sesler artmıştı; karda yürüyen iki kişinin ayak sesleriydi. Mihail'e onlardan biri gerekiyordu ama diğeri ufak bir engel teşkil edebilirdi.</p>
<p>Adamlar köşeyi döndüler ve duvara yapışmış sessizce kendilerini bekleyen siluete doğru yaklaşmaya başladılar. Bunlar işçiydi ve sarhoş değillerdi, bu da onların eve döndüklerine değil, çalıştıkları fabrikaya gittiklerine işaret ediyordu. Konuşmuyorlardı. Mihail'in hemen önünden geçtiler ve onu fark etmediler bile. Mihail görünmez olma yetisinden dolayı sevindi, hatta gururlandı ama çabucak kendini topladı.</p>
<p>Saldırıya geçtiğinde adamlardan biri diğerinin yarım adım gerisindeydi. Onun başının arka tarafına yumruğuyla sert bir darbe indirdi. Adamın kafatasının çatırdadığını hissetti. Bir cop bile bundan iyini yapamazdı. Adam sessizce olduğu yere yığılıverdi. O anda ölmüş bile olabilirdi ama Petersburg gecelerinin dondurucu soğuğunda birkaç saat bile hayatta kalamayacağı kesindi. Birlikte yürüdüğü arkadaşı arkasında olanların farkına vardığı anda döndü ama Mihail hazırdı. Elini adamın ağzına koyup başını, boynunu kıracak kadar olmasa da -kurbanı ona canlı lazımdı- sertçe geri itmeden önce bir an için onun gözlerinde beliren dehşet ifadesinin tadını çıkardı.</p>
<p>Mihail diğer eliyle gece ayazında adamın boynunu ısıtan atkıyı çekti. Atkının altında yüksekçe bir yaka vardı ama Mihail onu da kolayca yırtınca kurbanın soluk, gergin cildi ortaya çıktı. Mihail hiç oyalanmadı. Dişlerini çıkarıp öne eğildi ve kurbanının cildi önce direnir, sonra da dişlerinin sivri uçlarına yenilirken duyduğu heyecanın tadını çıkardı. İçine akan, besleyen kanın ılıklığı onu daha da mutlu etti.</p>
<p>Buna alışacaktı.</p>
<br/>
<p>Mihail uyanır uyanmaz doğrulup oturdu. Vücudu buz kesmişti ama ter içindeydi. Ağzındaki iğrenç tadı def etmek için tükürük biriktirmeye uğraşarak dudaklarını şapırdattı ama rüyasından geri kalan o tat çoktan kaybolmuştu bile. Ama korku hâlâ oradaydı. Kanını içtiğinden beri dünyayı Zimeyeviç'in gözünden ilk kez görüyor değildi ama bu defa çok canlıydı.</p>
<p>Ve yine de bundan bile emin olamıyordu. Gece çökmüş caddelerde sinsice avını izlerken Mihail gerçekten Zimeyeviç'in algıladığı şeyi mi algılamıştı, yoksa bu bir rüya kadar basit bir şey, içtiği kanın kime ait olduğuyla ilgili korkunç gerçeğe tepki gösteren kendi zihninin bir ürünü müydü? Her halükârda bu, Mihail'in vampire karşı kazanmış olduğu zafer için ödemeye değer bir bedeldi. Mihail bu ikinci görüş yeteneğini kontrol etmeyi öğrenir ve böylece Zimeyeviç'in sırlarını keşfedebilirse kendisi için daha da yararlı olacaktı.</p>
<p>Etrafına bakındı ve nerede olduğunu hemen hatırladı. Peynirci dükkânında, oturma odasında uyumuştu. Karşı köşedeki koltukta Kibalçiç uyuyordu. Sofia'nın kimsenin tek başına kalmaması konusundaki kuralını uyguluyorlardı ve işin mühendisliğinden en iyi anlayan iki adamın o işe yakın bir yerde olması da mantıklıydı.</p>
<p>Aslında yapılacak biraz daha iş vardı. Kibalçiç dinamiti sakladıkları yerden -bir yelken bezine sarılarak Neva'nın dibine bırakılmıştı ve rıhtımdaki bir ağaca tutturulan bir ip yardımıyla kolayca oradan çıkarılabilirdi- alıp getirmişti. Mükemmel bir şekilde kupkuru kalmıştı, zaten patlayıcı potansiyeli ıslansa bile azalmazdı. Onu Mihail yerine yerleştirmiş ve tünel boyunca tel çekmişti. Sonra Kibalçiç'le birlikte dinamitin yerleştirilmiş olduğu yeri önce kalaslarla kapatmış, arkasından da toprak yığmışlardı. Sonunda tünel eskisine göre sadece biraz kısalmıştı. Mahzene inen kuyuya hâlâ kolayca ulaşılabiliyordu, bu önemliydi, en azından Mihail için. Arkada bir şey olduğuna dair tek ipucu sıkıştırılmış topraktan çıkan iki ince teldi. Mihail dolaşmasınlar diye telleri ellerinden yavaş yavaş bırakarak geriye doğru çekmiş ve dükkânın içindeki yaşama alanlarına birisi girse de görünmesinler diye onları tünel girişinin hemen iç kısmına bırakmıştı. Anahtar tertibatını hazırlamış ama tellerden yalnızca birini bağlamıştı.</p>
<p>Orduda olsaydı manyeto kullanırdı ama kendisine Kibalçiç'in tarif ettiği bu yöntem de aynı derecede etkiliydi ve sadece bir tek Leclanche piliyle elektrik fünyesini ateşlemeye yetecek düzeyde güç üretebiliyordu. Burada hile bir Rumkorff bobinini devreye sokmaktı. Anahtar sadece birkaç saniye kapalı durumda tutuluyor, böylece akım stabilize oluyordu. Anahtar serbest bırakılınca devre kopuyor ve akımdaki ani düşüş bobinin diğer yarısında patlamaya yol açmaya yetecek düzeyde çok daha büyük bir gerilim oluşturuyordu. Bunun ek bir yararı da işlemi gerçekleştiren kişi engellense, hatta vurulsa bile anahtarı serbest bırakabilmesi ve ölürken görevini tamamlayabilmesiydi.</p>
<p>Kendi aralarında çöp çekmişler ve bu görev Frolenko'ya kalmıştı. O üstüne çıksın ve majestelerinin faytonu caddeden geçerken pencereden görebilsin diye masayı duvarın dibine çekmişlerdi. Bu hem onun eylem ânını zamanlayabileceği, hem de sonucunu görebileceği anlamına geliyordu ama pencereden savrulan cam parçalarından kurtulabilmek için o anda kendisini yere atması hakkında daha hayırlı olabilirdi. Sonra da kaçabilme şansı yüksekti. Ortalık karmakarışık olacak, bütün maiyeti, ölen çarın başına üşüşeceğinden bombayı peynirci dükkânıyla ilişkilendirmeleri biraz zaman alacaktı.</p>
<p>Bunların hiçbiri olmayacaktı.</p>
<p>Aleksandr her şeyi biliyordu. <i>Ohrana</i> ve cin fikirli İçişleri Bakanı Loris-Melikov sayesinde Mihail söylemeden önce bile biliyordu. Çar faytonuna binip Manej'deki nöbet değişimini seyretmeye gitmekten ibaret olan pazar rutinini sürdürecekti fakat yolu Malaya Sadovaya Caddesinden geçmeyecekti, ta ki Halkın İradesi ortadan kaldırılana kadar. Bu da, ancak bulabildikleri bütün örgüt üyelerini tutuklamaya yetecek kadar delil topladıkları zaman gerçekleşecekti. Mihail bunun çok uzun süreceğinden kuşkuluydu.</p>
<p>Ama Halkın İradesi'nin bunların hiçbirinden haberi yoktu. Onların en büyük korkusu keşfedilmekti. Zelyabov'un tutuklanması ve Şklovskiy'in yokluğu idarenin tamamen Sofla Lvovna'ya geçmesiyle sonuçlanmış, o da güvenliği bir takıntı haline getirmişti. Sakin bir şekilde düşündüğünde Mihail onun kendisinden özellikle şüphelenmesi olasılığının düşük olduğunu fark etti ama Sofla ihtiyatı elden bırakmayacak kadar akıllıydı. Oradan ayrılma fırsatına sahip değillerdi ve bunun için bir bahaneleri de yoktu. Onlara yemek getiriyorlardı ve bu olmasa bile bol bol peynirleri vardı.</p>
<p>Mihail Kibalçiç'in hâlâ uyuduğunu gördüıi ve -Dimitriy'in kazdırıp ortaya çıkardığı- mahzene bir daha göz atmak için aşağı indi. O eski, rutubetli koridorun sonuna kadar yürüdü ve üç paslı kapının olduğu yere geldi. Kapılardan sadece biri kilitli olarak kalmıştı. Kimse onu açma ya da daha fazla araştırma yapma girişiminde bulunmamıştı. Bunun ne anlamı vardı ki? Ayrıca, taş çatının çökmüş ve geçidin girilemez durumda olduğu açıkça görülüyordu. Bir noktada yukarıdaki binalardan birine bağlanıyor olduğu izlenimini veriyordu ama çok uzun zamandır hiç kullanılmamıştı.</p>
<p>Oradaki iki odadan ilki hâlâ atölye olarak kullanılıyordu ama karmakarışık durumdaydı. Orada otuzdan fazla Ledanche pili, teller, kazma ve kürekler, elektrik ampulleri, Rumkorff bobinleri ve bir istihkâmcının bir şehir duvarını yerle bir etmek için kullanabileceği diğer bütün malzemeler vardı. Bunların hepsi ihtiyaca göre fazlaydı. Diğer oda daha derli topluydu ama orada da duvarlardan birinin dibine akü pilleri ve tel makaraları yığılmıştı. Bu odanın da bir demir kapısı vardı ve bir zamanlar kilitleniyor olsa bile şimdi kilidi açıktı ve üzerinde bir anahtar yoktu. Bir duvarda bulunan, göz hizasındaki, bir ayak genişliğindeki bir girinti dışında içerisi özelliksizdi. Girintinin içi boştu fakat yukarısındaki bir taşm üzerinde Mihail'in bilmediği bir dilin alfabesiyle yazılmış bir yazı vardı.</p>
<br/>
<p class="orta"><img alt="Adsız2" src="../Images/Adsız2.jpg"/></p>
<br/>
<p>Kimse bu dilin ne olduğunu çıkaramamıştı ve umursar gibi de görünmüyorlardı. Herkesin aklı yakında gerçekleştirmek istedikleri patlamadaydı. Cuma gününün geç saatleriydi ve çarın faytonunun caddeden geçmesine daha bir buçuk gün vardı ama Mihail bunun hiç gerçekleşmeyeceğini biliyordu. Çar bir nedenle planını değiştirip bu yoldan gelecek olsa bile büyük bir tehlike içinde olmazdı. O iki telin yerini değiştirip bütün tuzağı etkisiz hale getirmek Mihail için ne kadar zor olabilirdi ki? Ama henüz bunu yapmamak daha akıllıcaydı. Kibalçiç her an gelip her şeyin yolunda olup olmadığını kontrol edebilirdi. Sabotaj en iyi son dakikada yapılırdı.</p>
<p>Yine de çıkıp çarı uyarmak daha uygun olurdu. Ayrıca, Mihail'in kendi tuzağını da kurması gerekiyordu ve burası bunun için çok uygundu. Sadece küçük bir hazırlık gerektiriyordu ve yem de kendisiydi; ama bir yem, kurbanı ancak kurbanın onun varlığından haberi varsa cezp edebilirdi. Mihail'in serbest kalıp çarla konuşmak istemesinin nedeni de buydu. Aleksandr'ın yardım edeceğine şüphe yoktu; Mihail onu kurtarmıştı ve yaptığı şey çan kendisine karşı hazırlanan komploya karşı uyarmaktan çok daha önemliydi. Mihail, Zimeyeviç'in kamnı içmişti. Bu onun her zaman o korkunç kâbuslar tarafından ziyaret edilebileceği anlamına gelebilirdi ama çareviçi dokunulmaz yapmıştı. Şu kibirli ama inkâr edilemez cümleyi duyduğu zaman majestelerinin Mihail için yapamayacağı bir şey yoktu: "Majesteleri, hanedanınızı kurtarmış bulunuyorum."</p>
<br/>
<p>"Majesteleri, hanedanınızı kurtarmış bulunuyorum."</p>
<p>"Buna inanmak çok zor," diye cevap verdi Aleksandr.</p>
<p>"Sizi temin ederim ki gerçeği söylüyorum."</p>
<p>"Senin gibi bir mahlukun teminatının hiçbir önemi yoktur, Cain."</p>
<p>Yuda biraz düşündü. Etrafına baktı. Bir kez daha hayvanat bahçesindeki bir hayvan gibi çarın odasının daha konforlu olan kısmına bakan kafesin içindeydi. Bu, güçlü birinin içinde bulunacağı bir konum değildi ama en azından Aleksandr onunla görüşmeyi kabul etmişti ve bu da onun Zimeyeviç'i hâlâ bir tehdit olarak gördüğünü gösteriyordu.</p>
<p>"Size nasıl bir kanıt sunabilirim?" diye sordu Yuda. "Ailenizin yüz yıl daha mutluluk içinde varlığını sürdürdüğünü göstererek mi?"</p>
<p>"Bu bir başlangıç olurdu. Sen de hâlâ ortalıkta olur ve ödemeni alabilirdin."</p>
<p>"Ama siz ortalıkta olmazdınız."</p>
<p>"Evlatlarım sözümü yerine getirirlerdi," dedi çar.</p>
<p>"Ben <i>sizin</i> kendi sözünüze sadık kalacağınıza güvenmezdim."</p>
<p>"Ben bir Romanov'um."</p>
<p>"Hah! Yani sözünüz Petro'nun Zimeyeviç'e verdiği söz kadar güvenilir, öyle mi?"</p>
<p>"Sanırım ikimiz de birbirimize güvenmiyoruz," dedi Aleksandr.</p>
<p>"Bunun ikimize de faydası olmaz."</p>
<p>"İşte bu noktaya itiraz etmeliyim. Hanedanımı kurtardığını söylüyorsun, bu doğruysa, o zaman fayda görmüşümdür."</p>
<p>Yuda çarın tuzağına düştüğünü kabul ederek gülümsedi. "Konumumu abarttım," dedi. "Hanedanınızı kurtarabilecek güce sahibim."</p>
<p>"Nasıl?"</p>
<p>"İhtiyacımız olan piçi buldum."</p>
<p>Aleksandr oturup bıyığını ovuşturdu. "Kimin çocuğu?"</p>
<p>"Kardeşiniz Konstantin'in çocuğu."</p>
<p>"Bunu asla onaylamaz."</p>
<p>"Bilmesine hiç gerek yok."</p>
<p>Aleksandr birkaç saniye sessiz kalarak düşündü. Yuda onun düşünce sürecini tahmin etmeye çalıştı ama çar, çözülmesi güç bir insandı. Konuşmaya başladığında sarf ettiği sözler ahlak değil, uygulanabilirlik açısından duyduğu endişeyi yansıtıyordu. "Pavlovsk'a gidip çocuğu öylesine kaçırmayı mı öneriyorsun?"</p>
<p>"O, Konstantin'in kabul edilmiş oğullarından biri değil," diye açıkladı Yuda.</p>
<p>"Kim, peki?" dedi Aleksandr.</p>
<p>"Adı Lukin, Mihail Konstantinoviç Lukin." Yuda konuşurken çarın yüzünde Lukin'in mevcudiyetinden haberdar olduğuna işaret edebilecek bir kıpırtı aradı ama göremedi.</p>
<p>"Onun Kostya'nın oğlu olduğunu nereden biliyorsun?"</p>
<p>"Onun bir Romanov olduğunu biliyorum, üstelik bunu Zimeyeviç de biliyor."</p>
<p>"Nasıl?"</p>
<p>Yuda yapılacak en iyi şeyin itiraf etmek olduğuna karar verdi. "Çünkü o, Zimeyeviç'in kanını içti. Böyle yaparak oğlunuz Aleksandr Aleksandroviç'i kurtardı. Bütün ailenizin kurtulabilmesi için çok az çaba harcamak yeterli olacak."</p>
<p>"Onu öldürerek mi?"</p>
<p>"Onu öldürerek."</p>
<p>"Peki, niye bunu senin yapmana ihtiyacımız olsun? Tam da bu binada benim bir tek sözümle öldürmeye hazır olan düzinelerce adam var. Daha da iyisi, bunu kendim de yapabilirim."</p>
<p>"Onlar nasıl yapacaklarını biliyor mu? Siz biliyor musunuz?" diye sordu Yuda. "Öldüğü zaman onun üstesinden nasıl geleceğinizi biliyor musunuz? Zimeyeviç'in kanı vücudunu terk etmeden önce onu bulabilecek misiniz? Kanın onun vücudunu terk edip etmediğini nasıl anlayacağınızı biliyor musunuz? Eğer gerekirse onu daha fazla kanla nasıl besleyeceğinizi biliyor musunuz? Ve..."</p>
<p>Aleksandr bir el işaretiyle onu durdurdu. "Yeterince açıkladın," dedi. "Peki, ne yaptığını nasıl kanıtlardın?" "Onu size getirirdim. Onun bir <i>vurdalak</i> olduğunu kanıtlamak kolay olurdu." Yuda daha konuşurken o ânı hayalinde canlandırdı. Bunun Romanov'larla alakalı olmayan başka bir yönü daha vardı. Yuda, Zimeyeviç'in vampir evladını ele geçirmiş olurdu, büyük vampirin zihnini paylaşan bir yaratığı. Bu Yuda'ya eski müttefikine karşı nasıl bir güç kazandırırdı? Ama şimdi bunun sırası değildi. "O zaman bana ödememi yapardınız."</p>
<p>"Ama o noktada işini bitirmiş olurdun. Sana neden ödeme yapmam gereksin ki?"</p>
<p>Aleksandr'dan daha önemsiz birisi kendi güvenilirliğini sorgulatmazdı ama çar Yuda'nın bu noktaya gelmiş olabileceğini çok iyi biliyordu.</p>
<p>"Ve o noktada Lukin'i alıp kardeşinize takdim ederdim. Bunun ikinizin arasında ne derinlikte bir uçurum yaratacağını bilemiyorum ama benim küçücük bir şey istediğimi dikkate alacak olursanız, buna değmez."</p>
<p>Aleksandr düşündü. "Pekâlâ," dedi sonunda. "Onunla ne istersen yap. Sonra buraya getirip bana göster."</p>
<p>Gitmek üzere arkasına döndü ama ona söylenmesi gereken bir şey daha vardı; ölü bir adamla muhatap olmanın bir anlamı yoktu. "Bir şey daha!" diye bağırdı Yuda. "İyi niyetimin göstergesi olarak."</p>
<p>"Nedir?"</p>
<p>"Bu pazar günü faytonunuzla Malaya Sadovaya Caddesi'nden geçmeyin. Caddenin altına bir tünel kazdılar ve sizi havaya uçurmayı planlıyorlar."</p>
<p>Aleksandr bilgiç bir ifadeyle gülümsedi. "Bundan haberim var," dedi.</p>
<p>"Anlıyorum," dedi Yuda. "O zaman Mihail Konstantinoviç için planladığımız akıbet yüzünden pek fazla gözyaşı dökmeyeceğiniz anlamına gelecek başka bir şey olduğunu da biliyorsunuzdur muhtemelen."</p>
<p>"Nedir o?"</p>
<p>'Tüneli kazmaya o da yardım ediyor."</p>
<p class="orta">***</p>
<p>Dimitriy neden devam ettiğini merak ediyordu. Hâlâ aklında olan Shakespeare'in dediği gibi bir <i>ili nye bıt</i><span style="font-size: 13px;"> </span><a id="dipnot39" href="../Text/dipnotlar.xhtml#sonnot39">[39]</a><span style="font-size: 13px;"> </span>meselesi değildi. Dimitriy ne ölümü arıyor ne de bir <i>vurdalak</i>'ın intihar edip edemeyeceğini biliyordu. Soru o kadar derin değildi. Tıpkı Yuda'nın kendisine söylemiş olduğu gibi, Zimeyeviç'ten kaçması gerektiğini biliyordu, o zaman neden burada Petersburg'da kalmıştı? Neden kendisine Şklovskiy süsü vermeye devam ediyordu? Bu aptalların başarılı veya başarısız olmasının ya da Aleksandr'm hayatta kalmasının veya ölmesinin gerçekten de onun varoluşu açısından herhangi bir önemi var mıydı? Yoktu ama Zimeyeviç için vardı ve Dimitriy'in rolünü oynamaya devam etmesi sadece Zimeyeviç'in kölesi olduğunun bir göstergesiydi.</p>
<p>"Ben yokken her şeyi iyi idare etmişsiniz, Sofia Lvovna," dedi.</p>
<p>"Sizinle iletişim kuramadık. Sizin vermeyi düşüneceğiniz kararları verdiğimi sanıyorum."</p>
<p>Küçük bir toplantıydı, sadece Yürütme Komitesi'nin üst düzey üyeleri, henüz tutuklanmamış olanlar: Sofia, Bogdanoviç, Kibalçiç, Risakov. Sürpriz tek yüz Dusya'nınkiydi; o, örgütte rütbesiz er olmanın ötesine hiç geçememişti. Ama generaller düşer veya tutuklanırken savaş meydanında geri kalanlar terfi ederlerdi. Onun yeni konumu Yuda için bir nimet olacaktı.</p>
<p>"Pazar günü için her şey hazır mı?" diye sordu Dimitriy.</p>
<p>Sofia başıyla onayladı. "Aleksandr kurtulamayacak."</p>
<p>Bunun şu anda ne önemi vardı? Burada toplanmış olan birkaç kişi için değil, Zimeyeviç için. Mihail'in sayesinde Aleksandr Aleksandroviç elinden kurtulmuştu, o zaman babasının ölümü ne işe yarayacaktı? Bu sadece bir başlangıç mıydı? Zimeyeviç, çocuk Nikolay kendi kontrolü altında tahta çıksın diye yeni çarın ölümünü tezgâhlamaya çalışarak yola devam eder miydi? Buradaki halk, birincisi bertaraf edilir edilmez ikinci bir tiranı saf dışı bırakmak gerekeceğini beklememesine rağmen, atılacak ilk adımda memnuniyetle yardım ederdi; halk bunun çaresine bakardı, kuram böyle işliyordu. Diğer yandan, Zimeyeviç şimdiki çarın yaşamına yönelen bu tehdidi onu bir vampir olmaya ikna etmek için son bir şans olarak kullanabilir miydi? Dimitriy bunu önemsemiyordu ama Zimeyeviç onun adına önemsiyordu.</p>
<p>"Zelyabov'dan haber var mı?" diye sordu Dimitriy, hâlâ ilgileniyormuş gibi.</p>
<p>"Haber mi bekliyordunuz?" Sofia'nın tonu biraz sertti.</p>
<p>"Konuşmuş olsaydı şimdiye kadar öğrenmiş olurduk sanırım," diye cevap verdi Dimitriy.</p>
<p>"Nasıl öğrenirdik?"</p>
<p>"Çünkü konuşmuş olsaydı, şimdi hiçbirimiz burada bunu tartışabiliyor olmazdık. Hepimiz tutuklanmış olurduk." Bu çok dolaysız bir muhakemeydi ve Sofia'nın anlamış olması gerekirdi. Dimitriy onun sorusunda başka şeylerin saklı olduğundan şüphelendi.</p>
<p>"Belki de onlara sadece zaten bildikleri şeyleri söylemiştir," dedi Sofia.</p>
<p>"Başka yollardan öğrendikleri şeyleri," diye ekledi Dusya.</p>
<p>Dimitriy odada bulunan herkesin gözünün kendisinin üstünde olduğunu fark etti. Doğru, komitenin başkanıydı ama bu rol daha önceleri hiç bu kadar dikkat çekmemişti. Masumu oynamaya karar verdi.</p>
<p>"Andrey o kadar akıllıdır," dedi, başım sallayarak. "Ama önünde sonunda ellerine yeni bir şey vermediğini fark edecekler, işte o zaman hızlı hareket etmemiz gerekecek."</p>
<p>"Eminim ki ilk öğrenen siz olursunuz," dedi Dusya.</p>
<p>"Tıpkı onun tutuklandığını ilk öğrenen kişi olduğunuz gibi," diye ekledi Risakov, "geri kalanımızdan çok daha önce, hatta daha o tutuklanmadan önce."</p>
<p>Dimitriy sırıttı. Bu toplantının niye yapıldığı aniden açıklığa kavuşmuştu. Sofya'ya baktı ve onun kendisine doğrultmuş olduğu tabancayı gördü. Kibalçiç kaçış yolunu kapatmak için gidip kapıya yaslanmıştı. Bütün gözler Dimitriy'in üzerindeydi.</p>
<p>"Devam edin o zaman," diyerek gülümsedi. "Elinizde ne var söyleyin."</p>
<p>"Henüz değil," dedi Sofia. Risakov'a başıyla işaret verdi, o da elindeki ip makarasını okşayarak Dimitriy'in yanına gitti. Koltuğun arkasına geçti ve ipi Dimitriy'in başının üzerinden aşırıp göğüs hizasına kadar indirdi, sonra sıkıca bağladı. Dimitriy'in kolları vücudunun yan tarafına ve koltuğun arka kısmına sabitlenmişti. Dimitriy ipten kurtulmak için mücadele ediyor gibi görünse de çok çaba göstermedi. Gerisi sürpriz olacaktı.</p>
<p>"Şimdi size karşı olan delilleri dinleyebiliriz," dedi Sofla. "Dusya?"</p>
<p>Dusya ayağa kalktı. "Sizi gördüm," dedi sadece. "Sizi Trigoni'nin evinin orada gördüm. Onlar içeri girip tutuklamalara başlamadan önce jandarma sizinle konuştu. Onlar daha dışarı çıkmadan siz uzaklaştınız."</p>
<p>Bunların hepsi uydurmaydı ve Dimitriy onların Yuda'nın emriyle dile getirildiğini tahmin edebiliyordu. İnkâr etmenin anlamı yoktu; kararlarını vermiş oldukları açıktı ve o da onlarla fazladan bir saniye bile geçirmek istemiyordu. Ama yine de kendisi hakkındaki suçlamanın bir yalana değil gerçeklere dayanmasını tercih ederdi.</p>
<p>Dusya'ya döndü. "Emin misiniz?" dedi. "Beni gören kişi siz miydiniz, yoksa Vasiliy Grigoryeviç Çemetskiy mi?"</p>
<p>"Hepinizin çok iyi bildiği gibi Vasiliy Grigoryeviç çarın tutsağı," diye atıldı Sofla. "Ayrıca özgür olsa bile, onun sözünü sevinerek sizinkinden üstün tutardım." Elindeki silah titredi ama Dimitriy'in kalbine doğrultulmuş vaziyette kaldı.</p>
<p>"Vasiliy Grigoryeviç üç hafta önce bizzat çarın emriyle serbest bırakıldı," diye karşılık verdi Dimitriy.</p>
<p>"Saçmalık!" dedi Dusya. "Ama bunu bilecek birisi varsa, o da siz olurdunuz değil mi, Albay Otrepyev? Onu oraya atan kişi sizsiniz."</p>
<p>Dimitriy omuz silkti. "Bunu inkâr edecek değilim."</p>
<p>"Yani kabul ediyorsunuz?" dedi Bogdanoviç.</p>
<p>"Kabul ediyorum. Otrepyev ve ben, aynı kişiyiz."</p>
<p>"Tüneli biliyorlar mı?" diye sordu Sofia.</p>
<p>"Kim?"</p>
<p>"<i>Ohrana</i> - ya da kimin için çalışıyorsanız onlar."</p>
<p>"Kimse için çalışmıyorum," dedi Dimitriy, <i>keşke doğru olsaydı,</i> diye düşünerek. "Sizin için olmadığı kesin."</p>
<p>"O zaman siz bir halk düşmanısınız."</p>
<p>Dimitriy güldü. "Halk mı? İradesini temsil ettiğinizi iddia ettiğiniz halk mı? Konu buysa, halkı ne kadar az anladığınızı göreceksiniz."</p>
<p>Sofia başını salladı ve gülümsedi. "Yazık ki görecek kadar yaşamayacaksınız," diye homurdandı Sofia, "ama bu olacak. Bizim gibi birkaç cesur insan bunu başlatacak. Despotu öldüreceğiz ve evet, halk şoke olacak ve üzülecek ama biraz düşününce olan biteni ve kendisine verilen şansı anlayacak. Bu şansı canla başla değerlendirerek bizi takip edecek. Gücün kontrolünü eline alacak ve bizler de onu yeni bir geleceğe taşıyacağız. Açlığın, tiranlığın ve sizin gibi canavarların olmadığı bir geleceğe."</p>
<p>Dimitriy'in burun delikleri açıldı. Derin bir nefes aldı. Yıllardır ilk defa içinde tutku hissediyordu. Sofia hiçbir şey bilmiyordu, hiçbiri bilmiyordu ama onlara söyleyecekti.</p>
<p>"Sizin gibi birkaç cesur insan, öyle mi? Cesur? Sizin cesur planınız sıçanlar gibi tünellerde dolaşmak. Kendisiyle karşı karşıya gelmeden öldürebilmek için Aleksandr'ın yanınızdan geçmesini bekliyorsunuz. Sonra da halkın ayaklanacağını ve sizin yerinize asıl işi yapacağını umuyorsunuz; halk başaramazsa siz saklandığınız yerde kalacaksınız ki suç onların üstüne kalsın. Cesur, ha?"</p>
<p>"Ne yapmamızı bekliyorsunuz?"</p>
<p>"Erkek gibi davranmanızı; becerebilirseniz tabii. Ayağa kalkın ve inandığınız şeyi haykırın; tıpkı <i>quatorze</i>'da <a id="dipnot40" href="../Text/dipnotlar.xhtml#sonnot40">[40]</a> 14 Aralık 1825'te yaptığımız gibi. Senato Meydanı'nda üç bin kişi Nikolay'ın tiranlığına daha başlamadan son vermek için ayaklanmıştı. Çar adamlarına ateş emri verince üç bin kişi göğsünü mermilere ve şarapnel parçalarına siper etmişti."</p>
<p>Dimitriy çok şeyi unuttuğunu biliyordu: bir vampir olduğunu ve böyle şeyleri önemsememesi gerektiğini, silahlar ölüm kusmaya başlamadan önce kendisinin de meydandan ayrıldığını. Ama o zamanlar henüz bir vampir değildi. Alçalarak dönüşmüş olduğu yaratığın değil, öyle olmasaydı dönüşeceği adamın sesiyle konuşuyor ve kandırmanın verdiği zevkin keyfini çıkarıyordu, özellikle de kendisini.</p>
<p>"Onlar başaramadı," dedi Sofia, alaycı bir ifadeyle.</p>
<p>"Siz de başaramayacaksınız. Ama sizin başarısızlığınızın unutulması en iyi ihtimal. Bütün <i>halk</i> sizin bombanızla paramparça olan çann kanayan bedenini hatırlayacak. O bir kahraman olacak ve oğlu -aptal olduğu için- onların mateminden zevk alacak. Olur da tarihe geçerseniz korkak, katil ve suikastçı olarak geçeceksiniz. Ama bizleri hatırlayacaklar. Haklan için ayağa kalkan, bizi öldürecek olsa da zalimin karşısına dikilip gözünün içine bakabilen bizleri; bizler geleceğe ilham vereceğiz. Adlarımız caddelere ve meydanlara verilecek. Siz ise ölümden başka bir şey elde edemeyeceksiniz çünkü ondan başka bir şey bilmiyorsunuz. Biz ümitle yol alırken, siz dehşetin içinde debeleneceksiniz. Biz Bonaparte'ız, sizse Robespierre."</p>
<p>Sofia içtenlikle güldü. "Siz Bonaparte mısınız?" diye haykırdı. "Siz delisiniz! Dekabristler hiçbir şey başaramadı. Daha rahat bir hayat dışında hiçbir talepleri yoktu. Onlar kendileri için ayaklandı, halk için değil. Ve siz hâlâ onlardan biriymişsiniz gibi konuşuyorsunuz. Ateş açtıklarında orada annenizin kollarında meme mi emiyordunuz? Tıpış tıpış Nikolay'ın yanına giderek paltosunu çekiştirip size bir anayasa bağışlayana kadar ağladınız mı? Siz hayal dünyasında yaşıyorsunuz. Hiçbir zaman mevcut olmamış bir geçmişe özlem duyuyorsunuz, tıpkı değişimi reddeden herkes gibi. Ölümden başka bir şeyden anlamadığımızı söylemiştiniz, değil mi? Şimdi anlayacaksınız." Tabancasını göz hizasına kadar kaldırdı.</p>
<p>Dimitriy derin derin nefes aldı. Söylediği sözlerin kaynağını bilmiyordu. Kulağa ne kadar idealistçe ve saçma gelirlerse gelsinler, onlarla gurur duyuyordu. Ama bilindik zavallı benliğinin çok geçmeden kendisine geri döneceğinden korkuyor, hatta bunu biliyordu ve o yüzden olabildiğince ânın keyfini çıkardı.</p>
<p>"Ben oradaydım," dedi, usulca. "On sekiz yaşındaydım. Babamla Senato Meydanı'na gittik ve silahlara karşı durduk." Yalan! Yalan! Yalan! Dimitriy'in kafasında çığlık atan bu ses kimindi? Zimeyeviç'in mi? Kendisinin mi? Sadece birkaç saniye daha göz ardı etmeyi başarabildiği sürece bunun önemi yoktu.</p>
<p>"Çok ama çok çılgınca," dedi Sofia, sesinde bir sempati imasıyla.</p>
<p>Dimitriy ayağa kalkarken ipi koparmak için kollarını iki yana doğru açtı. Çürük ahşap koltuk gerilime dayanamayarak kırıldı ve Dimitriy onun parçalarım fırlatmaya başladı. Sofia'nın dudakları hayretle açıldı ama silahmı sağlam bir şekilde tutmaya devam etti. Dimitriy öne doğru bir adım attığı anda silah patladı. Mermi göğsüne isabet ederek vücudunu delip geçti ama Dimitriy bunu fark etmedi bile.</p>
<p>"Tanrım!" diye fısıldadı Sofia.</p>
<p>Dimitriy bir adım daha attı. Bogdanoviç ve Risakov ileri atılıp onun kollarına yapıştı fakat Dimitriy ikisini de kolayca bir kenara fırlattı. Kibalçiç büyülenmiş gibi bakmaya devam ediyordu. Dusya yüzünde beliren takdir edici gülümsemeyi gizleyemedi. Yuda ona Dimitriy'i ihbar etmesini söylediğinde onun bir vampir olduğunu da söylemiş miydi? Peki, kendisi oraya tabancadan daha uygun bir silahla gelmiş miydi? Görünüşe göre, hayır. Yuda, Dimitriy'in ölmesini istememişti, o sadece gücünü göstermek istiyordu.</p>
<p>Sofia biraz daha yukarı nişan alarak iki el.daha ateş etti. İyi bir atıcıydı. İki mermi de Dimitriy'in yüzüne isabet etti, aralarında sadece birkaç santim mesafe vardı. Dimitriy kanın yanaklarından aşağı süzüldüğünü hissetti ve burnundan nefes almaya çalışınca horultuya benzer tuhaf bir ses duydu. Sofia silahı bıraktı ve sessiz çığlığını bastırmaya çalışır gibi ellerini yüzüne doğru kaldırdı. Sadece Dusya'da herhangi bir şok belirtisi yoktu. Şehvetle sırıtıyor ve o ânın tadını çıkarıyordu.</p>
<p>Dimitriy o anda oradakilerin hepsini öldürebilirdi. Beş dakikadan fazla sürmezdi ama biraz önce yaptığı, ölümü mahkûm eden güzel konuşma için kötü bir son olurdu bu.</p>
<p>Kibalçiç'in dayandığı kapıya doğru gitti. Kibalçiç'in sahte kayıtsızlığı hissettiği dehşet duygusunu gizleyemiyordu ama aklı başındaydı. Dimitriy onu yolundan çekmek için hamle yaptığı anda genç adam bir eliyle kapıyı açarak yana çekildi ve diğeriyle de neredeyse onu dışarı çıkmaya davet ediyormuş gibi bir hareket yaptı. Bu biraz önceki güzel konuşmayı hedef alan bir alaya benziyordu ama Dimitriy onu cezalandırmamayı tercih etti.</p>
<p>Saniyeler içinde odadan çıkıp merdivenden indi ve serin, karanlık geceye karıştı. Adımlarını yavaşlatırken yüksek sesle güldü, sonra aniden sustu. Zihni istenmeyen istilacılarla dolmaya başlamıştı: Senato Meydanı'ndaki olaylarla ilgili gerçek anılar, kana karşı hissettiği açlık, düşüncelerini yoklayan ve iradesini kontrol eden Zimeyeviç'in varlığı. Bu davetsiz misafirin ilk ikisinden hiç kurtulamayacağını biliyordu ama Zimeyeviç'ten kaçabilirdi. Artık Petersburg'da yapacağı bir şey yoktu. Rusya'da, hatta Avrupa'da bile yoktu. Ama dünya büyüktü ve uzaklara, Zimeyeviç'ten çok uzaklara gidebilirdi. Yeni bir dünya, en azından yeni bir kıta bulabilirdi. Ve ayak bastığında, orası evi olurdu. Hayalindeki Rusya'ya benzeyen bir ülkede yaşardı. Ve özgür olurdu.</p>
</body>
</html>