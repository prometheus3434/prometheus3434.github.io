<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h2>Öndeyiş</h2>
<p>Karar oybirliğiyle alınmıştı. Ceza ölümdü.</p>
<p>1879 yazında <i>Zemlya i Volya</i>'nın (Toprak ve Özgürlük) Yürütme Komitesi merkez Rusya'nın Lipetsk şehrinde bir kongre düzenlemişti. On bir kişiydiler. Bir jüri oluşturabilmeleri için on iki kişi gerekiyordu ama onlar yeterdi. İşte tam da bu jüri fikri Rusya için bir yenilikti - hem de özellikle saygın bir Rus olan sanığın kendisinin önayak olduğu bir fikir. Anavatanın her yerinden gelmişlerdi - tabii ki Petersburg ve Moskova'dan ama güneyden, Gelendzhik, Odessa ve Kiev'den de. Ölüm cezasını en hevesle savunanlar güneyden gelenlerdi. Onlar yoksulluğu daha iyi biliyorlardı ya da en azından daha yakından tanıklık etmişlerdi. Aralarından bazılarının ana babalan on sekiz yıl önceki özgürleştirme öncesinde serf olmalarına rağmen, Yürütme Komitesi'ndekilerin hiçbiri gerçekten yoksul değildi. Bazıları hükümlünün aynı zamanda özgürleştiren kişi de olduğu gerçeğinde bir ironi iması sezebilirdi ama duygusallık zayıflık demekti. O, <i>onlarla</i> hesaplaşıyor olsaydı, duygusal davranmazdı.</p>
<p>Lipetsk bir kaplıca kentiydi ve bu on bir kişi -on erkek ve bir kadın- hasta kisvesi altında birer ikişer gelmişlerdi oraya. Sulardan içmiş, çamur banyosu yapmış, berrak ve balıktan yoksun suyunu seyrederek gölde kürek çekmişlerdi. Şiryaev, suyu insanlar için böyle sağlıklı hale getiren ve aynı zamanda içinde balıkların yaşayamamasına neden olan şeyin mineraller olduğunu söylemişti. Şiryaev bir bilimadamıydı. Bunun faydası olacaktı.</p>
<p>Yörenin insanları arasında bu göl Deccal Gölü adıyla biliniyordu. Bu ismin nereden geldiğini ilk soran Frolenko olmuştu. Onlara, sözü edilen deccalın Çar I. Petro'dan -Büyük Petro- başkası olmadığı söylenmişti. Yürütme Komitesi üyeleri yüzlerindeki gülümsemeyi saklamışlardı. Petro buraya yargılamak için geldikleri adamın büyük, büyük, büyük, büyükbabasıydı. O, XVIII. yüzyılın başında Rus toplumunu yeniden şekillendirmeye başladığında, çoğu kişi onun İncil'in önceden haber verdiği sahte peygamber olduğunu düşünüyordu. Bugün ise, Hıristiyan mitolojisini pek önemsememekle birlikte Toprak ve Özgürlük üyeleri II. Aleksandr'a aynı gözle bakıyorlardı.</p>
<p>Yürütme Komitesi 15 Haziran'da şehir dışındaki bir ormana doğru yola çıktı; burası popüler bir piknik alanı olmasına rağmen, gözlerden uzak bir yer bulmayı başardılar. Esas amaçları piknik yapmak değildi ama yanlarında yiyecek, şarap ve votka getirmişlerdi. Keyifleri yerindeydi. Oraya giderlerken Zelyabov muazzam gücünü göstermek için yanlarından geçen bir <i>droşki</i>'yi arka aksından yakalayıp havaya kaldırarak arabanın önünde koşan atı durdurmuştu. Dikkati üstlerine çekmek istemiyorlardı, kimse onların gerçek amacını öğrenmemeliydi.</p>
<p>Yemekten sonra Aleksandr Dimitriyeviç Mihaylov adaşı Aleksandr Nikolayeviç Romanov'a yöneltilen suçlamaları okudu. Orada olmadığı için kendisini itham edenlerle yüzleşme olasılığı bulunmamasına rağmen, çarın bir savunması vardı. Mihaylov onu dikkate almadı. "Saltanatının ikinci yansında imparator, altmışlı yıllarda ilerici kişilere yapmaları için izin verdiği iyi şeylerin neredeyse tümünü ortadan kaldırmıştır," diye açıkladı diğerlerine. Üyelerin her birine Aleksandr'ın saltanatının erken döneminde yaptığı reformların şimdi ve yaşamasına izin verilmesi durumunda ileride ülkeye getirebileceği kötülükleri mazur gösterip gösteremeyeceği soruldu. Hepsinden aynı yanıt geldi: "Hayır."</p>
<p>Karar verilmişti.</p>
<p>Sonra infazın nasıl gerçekleşeceğini ve çar öldükten sonra monarşinin bütün gösterişli yapılarının nasıl yerle bir edileceğini konuşarak devam ettiler. İkinci konu basit, hatta neredeyse sıkıcıydı. Devrimi halk yapacaktı. Aleksandr'ın ölümüyle birlikte kitleler özgürleştiklerini hissedeceklerdi. Mesele yönetim dönüşümünün nasıl harekete geçirileceğinden çok, dönüşümün nasıl idare edileceğiydi. Ama ölecek olanın yalnızca çar olmaması işe yarayabilirdi. Tahta geçebilecek belli bir kişi olmazsa her şey daha kolay olurdu. Çareviç Aleksandr Aleksandroviç, III. Aleksandr olmamalıydı. Henüz on bir yaşında olmasına rağmen, onun oğlu da II. Nikolay olmamalıydı. Romanov adını taşıması durumunda, çocuk imparatora dahi tepki gösterebilecek insanlar vardı.</p>
<p>Ama asıl hedef çar olmalıydı. Onun nasıl öleceğini konuşmaya başladıklarında, bilimadamı Şiryaev yeni çağı başlatacak yeni bir buluşu, dinamiti, önerdi. Dinamit gerek duydukları her şeyi sağlardı. İnfazcıya kaçabilme fırsatı verirdi; hem zalimin kendisiyle hem de beraberindekilerle hesaplaşma şansı sağlardı ve fark edilirdi. Toprak ve Özgürlük, Fransız seleflerinden terörün kendisinin bir politik ifade olduğunu öğrenmişti.</p>
<p>Ve böylece Lipetsk Kongresi birçok karar alınarak sona erdi. Yürütme Komitesi ne yapılması gerektiğini biliyordu. Nasıl yapılacağını da. Geriye sadece ne zaman olacağını belirlemek kalıyordu.</p>
<p>Ama Yürütme Komitesi'nin kararları Toprak ve Özgürlük'ün bütün geniş üye tabanında popüler olamadı. Voronezh'de bir kongre daha yapıldı ve iki ay sonra Toprak ve Özgürlük artık yoktu. Lipetsk'te alınan kararlarla hemfikir olmayanlar, politik araçlardan yararlanarak köylülere daha adil bir şekilde toprak dağıtılmasını hedefleyen kendi partileri Kara Bölünme'yi kurdular.</p>
<p>Yürütme Komitesi ve diğer birçok kişi verdiği kararlara sadık kaldı ve kendisini çara verilen cezanın uygulanmasına adadı. Onlar da grupları için yeni bir isim seçti; basit sözcüklerle, kendilerini tanımladığına inandıkları ve onlarda somutlaştığını <i>bildikleri</i> şeyi ifade eden bir isim.</p>
<p>Kendilerine <i>Narodnaya Volya -</i> Halkın İradesi ismini verdiler.</p>
<br/>
<p>Karar oybirliğiyle alınmıştı. Ceza ölümdü.</p>
<p>Lipetsk'teki olaylardan on yıldan fazla bir zaman önce gerçekleşmiş olmasına rağmen, bu duruşma daha basitti. 1865 yılında Saratov'da gerçekleşmişti. Sanık kraliyet ailesine ya da soylulara mensup değildi, hatta suçlarını Rusya'da işlemiş olmakla birlikte Rus vatandaşı da değildi. Onun durumunda, önceki yıllarda yaptığı iyi şeyleri sonraki yaşamındaki kötülüklere karşı tartmanın gereği de yoktu. Suçlan için hafifletici nedenler bulunmuyordu.</p>
<p>Lipetsk'teki duruşma yalnızca on bir jüri üyesiyle yapılmak zorunda kalacaktı ama Saratov'da ancak iki jüri üyesi vardı. Yine de bir mahkemenin gerektirdiği prosedürü takip ettiler ve gerekli bütün rolleri üstlendiler. Aralarında daha yaşlı olanı bir kadındı ve en çok o konuştu. O, iddia makammı temsil ediyordu, aynı zamanda da bir numaralı tanıktı. Diğer tanıklar orada bulunamamıştı, o da bu nedenle onları da temsil ediyor ve bildiği kadarıyla onların yaşadıklarını anlatıyordu. Bu kadın savunma avukatı görevini bile üstlendi. Hakim ondan savunmasını sunmasını istediği zaman ayağa kalktı, derin bir nefes aldı ve tek kelime bile etmeden tekrar yerine oturdu. Hakim kıkırdadı.</p>
<p>Sonra jüri -biraz önce hakim ve avukattılar- çekildi. On bir kişiye kıyasla iki kişi arasında oybirliği sağlanması daha kolaydı ama zaten karar konusunda hiçbir kuşku yoktu. Vardıkları kararı açıklamak hakime düştü. Bazıları, onun kararı sadece birkaç dakika önce kendisiyle birlikte jüri üyeliği yapmış bir kişiye açıklamasını anlamsız bulabilirlerdi ama o rol yapmaktan anlıyordu.</p>
<p>Jüri kararını verdikten sonra cezayı açıklamak hakimin göreviydi. İddia makamını ölüm cezası lehinde güçlü bir konuşma yaptı ve savunma avukatı buna karşı getirebileceği sav bulamadı. Hakim fazla uzun düşünüp taşınmadı. Sadece, "Ölüm," sözcüğünü fısıldadı. Bu, her hakim için zor bir karardı, hatta günün birinde başka bir rol, cellat rolü, üstleneceği anlamına geliyorsa daha zordu.</p>
<p>Ve yine daha zordu çünkü hakim küçük bir çocuktu - henüz sekiz yaşında bir erkek çocuğu.</p>
</body>
</html>