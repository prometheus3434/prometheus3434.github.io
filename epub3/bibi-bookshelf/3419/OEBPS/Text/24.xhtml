<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>24</h1>
<p>Kibalçiç sigara içiyordu. Tünelin yakınında olan her yerde, dolayısıyla oturma odasında bile bu yasaktı. Nitrogliserinin ne kadar kolay patladığını bildiğinden Kibalçiç kendisi ısrar etmişti bu kuralın konulması için. Dükkânda sigara içilebiliyordu. Mihail onun kendisine katılması için yaptığı öneriyi reddetmişti ama duman kokusunun tadını çıkarıyordu çünkü ona annesini hatırlatıyordu. İki kokuyu Tamara'yla ilişkilendiriyordu; biri hoş, diğeriyse kötüydü. İkisinin de sebebi aynıydı.</p>
<p>Bu kokulardan şimdi algıladığı hoş olanı, sigaradan tüten ve Kibalçiç'in ağzından veya burnundan çıkardığı dumanın kokuşuydu. Mihail derin bir nefesle içine çektiği dumanın boğazından ciğerlerine doğru yol alırken bıraktığı tadın keyfini çıkardı; bir sigaranın dumanını doğrudan içine çektiği birkaç denemesinden hatırında kalmış olan hissin bir yansımasıydı bu. Sigara hiç alışkanlık olmamıştı onda; bunun nedeni diğer bir kokuydu: annesinin sigara <i>içmediği</i> zamanki kokusu; onun giysilerine, saçlarına ve vücuduna yapışmış olan bayat, pis koku. O bir sigara yaktığı zaman, taze dumanın parfümü alttaki pis kokuyu gizlemeyi başarırdı ama ona katkıda da bulunurdu. Mihail onun hep orada olduğunu bilirdi. Tamara öksürdüğü zaman onun ciğerlerinin en az giysileri kadar pis olduğunu bilirdi. Annesi öksürüp kan tükürdüğü zaman böyle lekelerin yıkamakla çıkmayacağını anlamıştı.</p>
<p>Aynı bayat, pis kokuyu çoğu zaman Kibalçiç de yayardı ama Mihail bu kokuyu sadece ona yaklaştığı zaman -tünelde birlikte çalışırlarken- hissederdi. Burada yukarıda ise peynir kokusu onu bastırıyordu ama yeni yakılan bir sigaranın kokusu hepsini bastırıyordu.</p>
<p>Kibalçiç ikincisini içiyordu şimdi. Birincisini bastırıp söndürmesiyle diğerini yakması bir oluyordu. Mihail onun elinin nasıl titrediğini görebiliyordu. Aynısını annesinde de görmüştü ama bu sadece ilk çektiği nefes ciğerlerini doldurana kadar sürerdi.</p>
<p>"Gergin misin?" diye sordu.</p>
<p>"Elbette hayır!" diye çıkıştı Kibalçiç.</p>
<p>"Endişeli görünüyorsun." Sadece Kibalçiç değil, Sofia ve Bogdanoviç de öyleydi.</p>
<p>"Heyecanlıyım." Bu, kulağa bir cesaret gösterisi gibi geliyordu.</p>
<p>"Dünkü toplantıda bir şey oldu mu?"</p>
<p>Kibalçiç ona kuşkuyla baktı. "Niye olsun ki?"</p>
<p>Korkmuş görünüyordu ama Mihail ısrar etmedi. "Dusya orada mıydı?"</p>
<p>"Evet. Ama endişelenme. O iyi."</p>
<p>Mihail onun neden iyi olmayabileceğini merak ederek şaşkın bir ifadeyle ona baktı. Bir süre ikisi de konuşmadı. Kibalçiç sigara içmeye devam etti ama sakinleşmiş görünüyordu.</p>
<p>"Yarın burada olacağın için mutlu musun?"diye sordu sonunda, içine çekmiş olduğu dumanı tutup sonra burnundan dışarı bırakırken.</p>
<p>"Birimizin burada olması gerekiyor," diye cevap verdi Mihail.</p>
<p>"Peki, Sofla neden seni seçti?"</p>
<p>Mihail ancak tahmin yürütebilirdi. Kibalçiç'in duygularını incitmek istemiyordu ama bunun nedeni açıktı. "Sen bir düşünce adamısın Nikolay, eylem adamı değil. Hatırlarsan ben bir askerim. Bu tip şeyleri tepeme düşman bombaları yağarken yapıyordum ben. Burada benim yerime sen olsaydın, aniden bir şey görebilirdin -örneğin bir peynir parçasını kemiren bir fare- ve aklına bir fikir gelirdi. Ne bileyim, farelerin patlayıcı taşımak için eğitilip eğitilemeyeceğini veya peynirin aya seyahat eden iki adam için en iyi gıda maddesi olup olmadığını filan merak ederdin. Sonra bir de bakardın ki, çar geçip gitmiş, sen de müdahale ânını kaçırmışsın."</p>
<p>"Aslında anahtar tertibatının başında Frolenko olacak," diye protesto etti Kibalçiç, biraz neşesiz. Elindeki izmariti yere attı ve ayağını çevirerek ezdi.</p>
<p>"Doğru. Ama ne kastettiğimi anladın."</p>
<p>"Yani o roket aya giderken içinde senin gibi bir adamla, oturup izleyen ve hesaplarının doğru olmasını ümit eden benim gibi bir adam olacak."</p>
<p>"Ve peynir yiyen farelerle dikkati dağılan bir adam," diye ekledi Mihail.</p>
<p>Kibalçiç güldü. "Bütün şöhret de sana kalacak."</p>
<p>"Bununla mı şöhret kazanmak istiyorsun?" Mihail başıyla tüneli işaret etti.</p>
<p>"Bundan ne beklediğimi bilmiyorum; ama hayır, şöhret değil."</p>
<p>"Sanırım," dedi Mihail, "ne olursa olsun hayal kırıklığına uğrayacaksın."</p>
<p>Merdivende ayak sesleri duyuldu ve konuşma kapı açılırken çalan çıngırağın sesiyle bölündü. Bu senaryo birçok kez konuşulmuş ve uygulanmıştı. Ne Mihail ne de Kibalçiç gelenin kim olduğunu görmek için dönüp bakmadı. Dikkatle raflardaki tekerlek peynirlere bakıyor ve arada bir kokluyorlardı. Bir peynirci dükkânına gelen müşteriler başka ne yapardı ki?</p>
<p>"Bu sanki biraz daha baharatlı, değil mi, Nikolay," dedi Mihail.</p>
<p>Kibalçiç başıyla onayladı. Mihail yoldaşının gerginliğine rağmen ikisini de kahkahalara boğacağını bilerek ümitsizce Kibalçiç'in bakışlarını yakalamaya çalıştı. Önündeki peynir numunesine dokundurduğu parmaklarını burnuna yaklaştırıp birbirine sürterek peynirin kokusunu almaya çalıştı. Sessizlik rahatsız ediciydi fakat bunun için yapabilecekleri bir şey yoktu. Belki de yakasını kurtarabilmesi için bir fırsattı.</p>
<p>Kilerin kapısında Bogdanoviç belirdi, sakin ve telaşsız görünüyordu. Bu gibi konularda hepsinden daha iyiydi, en azından Mihail ve Kibalçiç'ten daha iyi olduğu kesindi; onu bu yüzden dükkân sahibi rolü için seçmişlerdi.</p>
<p>"Centilmenler hâlâ iyiler mi?" diye sordu Mihail ve Kibalçiç'in yanından geçtiği sırada başını biraz onlara doğru çevirerek.</p>
<p>"Hâlâ karar vermeye çalışıyorum," dedi Kibalçiç. "Burada bayağı seçenek sunuyorsunuz."</p>
<p>Bogdanoviç hâlâ Mihail'in görüş alanının dışında kalan yeni ziyaretçiye doğru yürüdü.</p>
<p>"Peki, size nasıl yardımcı olabilirim bayım?" diye sordu.</p>
<p>"Siz Yevdokim Kobozev misiniz?" dedi Mihail'in kime ait olduğunu çıkaramadığı tanıdık bir ses. Bakmak için oraya doğru döndü. Bu, Mihail'in Konstantin'le olan buluşmalarını ayarlayan Albay Mrovinskiy idi ama bugün üstünde üniforması yoktu. Mihail'in olduğu tarafa doğru bakmıyordu.</p>
<p>"Evet, benim," diye cevap verdi Bogdanoviç. "Galiba şöhretim beni aşmış."</p>
<p>"Size gelme nedenim olan şöhret kimseyi gururlandıracak bir şey değil."</p>
<p>Mihail ve Kibalçiç bakmak için döndüler. Bogdanoviç sakin görüntüsünü korumayı başarmıştı fakat bu ziyaretin peynirci dükkânındaki çalışmaların sona erdiği anlamına gelmemesi imkânsızmış gibi görünüyordu.</p>
<p>"Duyduğuma göre," diye devam etti, Mrovinskiy, "buradan bir lokma peynir yiyen kişinin sonraki birkaç akşamı tuvalette bağırsaklarını boşaltarak geçirme ihtimali varmış."</p>
<p>Bogdanoviç'in yüzünde bir saniye bile sürmeyen bir rahatlama ifadesi belirdi ve yerini hemen haksızlığa uğramış bir profesyonelin takınacağı öfke ifadesine bıraktı. Yanakları kıpkırmızı oldu ve gıcırdattığı dişlerinin arasından konuştu.</p>
<p>"O zaman dükkânımdan çıkmanızı ve alışverişinizi başka yerde yapmanızı rica edeceğim bayım."</p>
<p>"Sanmıyorum," dedi Mrovinskiy. Bogdanoviç'e kâğıtlarını gösterip açıklamaya girişti. "Adım Mrovinskiy, Sağlık Mühendisliği Dairesi'nden. Burayı teftiş etmeye geldim."</p>
<p>Geri yürüyüp kapıyı açtı ve yukarıdaki caddeye doğru eliyle bir işaret yaptı. İki adam basamakları paldır küldür inerek yanına gelip ona katıldı. Hızlı hareket ediyorlardı. Mrovinskiy kilere açılan kapıyı itti ve adamlarından biri içeri girdi. Diğeriyse yürüyüp oturma odasına daldı ve birkaç saniye sonra Anna Vasilyevna'yla birlikte geri geldi.</p>
<p>"Bu kim?" dedi Mrovinskiy, sert bir sesle.</p>
<p>Bogdanoviç kararlı tavrını bozmadı. "Bu karım. Dükkânı birlikte işletiyoruz."</p>
<p>"Başka kimse var mı?" diye sordu Mrovinskiy.</p>
<p>"Hayır, efendim," dedi adamlardan biri, bir sağlık memurundan beklenenden biraz daha kesin, askerî bir tonla.</p>
<p>"Teftişe başlayın."</p>
<p>Adamlar rafları aramaya ve peynir tekerleklerini kaldırıp arkalarına bakmaya başladılar. Biri eline bir kalem aldı ve içine bir şey saklanıp saklanmamış olduğunu anlamak için peynirleri dürtmeye başladı. Mihail'e göre aramanın gerçek amacının dükkândaki hijyen koşullarının kalitesini görmek olmadığı açıktı ama o, Mrovinskiy'in kim olduğunu biliyor olma avantajına sahipti. Diğer yandan, eğer dükkânın ne için kullanıldığım biliyorlarsa, böyle bir oyuna neden gerek duymuş olduklarını anlamak zordu. Mrovinskiy buraya başka ne için gelmiş olabilirdi ki?</p>
<p>Dükkânda ve kilerde işleri biten müfettişler yaşama alanına gittiler. Mihail etrafa hızla göz attı ve her şeyin yolunda olduğunu gördü. Tünelin girişi her zamanki gibi kalaslarla kapatılmış ve önlerine bir varil çekilmişti. Onun üstünde de peynir vardı. Mihailov ve Frolenko içerideydi ama şu anda hiç sesleri çıkmıyordu. Tünelde saklanmış olmalıydılar. Bir tanesinde bir tabanca olmalıydı. Birisi onları bulursa, önce tüneli keşfeden kişiyi vurup öldürecek, sonra da hâlâ orada duran nitrogliserinle dolu pakete ateş edip içerideki herkesi yok edecekti. Eğer iş oraya varacak olursa, intihar anlamına gelmesine rağmen Mihail onu uyarmak için bağıracaktı ama şimdilik en iyisi ses çıkarmamaktı. Birisinin onları bulması ihtimaline karşı yoldaşlarının kullanmaya hazır bir şekilde dişlerinin arasına siyanür dolu fındık sıkıştırıp sıkıştırmamış olduklarını merak etti.</p>
<p>"Burası pis kokuyor," dedi Mrovinskiy. Mihail ve diğerleri artık alışmış olmalarına rağmen delinmiş lağım borusundan gelen koku hâlâ alınabiliyordu.</p>
<p>"Maalesef bu işimizin bir parçası," diye açıkladı Bogdanoviç, ellerini kaldırıp etraftaki peynirleri göstererek. Bu Mrovinskiy'i tatmin etmiş gibi görünüyordu ama gerçek bir sağlık müfettişi kokunun gerçek nedenini anlamak için biraz daha fazla çaba gösterebilirdi.</p>
<p>Adamlardan biri varilin üstündeki büyük, yuvarlak peyniri kaldırdı ve diğeri de onu arkasındaki duvardan uzaklaştırdı. Mrovinskiy hepsini mahvolmaktan koruyan tek şey olan dikey kalasları dikkatle inceledi. Mihail, Anna Vasilyevna'nın umutsuzca Bogdanoviç'e baktığını gördü ama neyse ki kimse bunu fark etmedi. Bogdanoviç mükemmel bir şekilde soğukkanlılığını korudu.</p>
<p>"Bunlar ne?" diye sordu Mrovinskiy.</p>
<p>"Rutubet," diye açıkladı Bogdanoviç. "Duvarın bütün o tarafı sırılsıklam. Peynir kokusu olmasa bile küf kokusunu alabilirsiniz."</p>
<p>Mihail dönüp Mrovinskiy'e baktı; kalasların gerçek nedenini tahmin etmiş olmalıydı ama nahoş bir keşifte bulunmaya da pek hevesli olmadığı belliydi. Mihail yine onun oraya ne için gelmiş olduğunu merak etti. Bu, bir tarafın çok yakında kaybetmeye mahkûm olduğu bir blöf oyunuydu.</p>
<p>Yardım beklenmedik bir yerden geldi. Tam o anda kedi raflardan birinden aşağı atladı ve Mrovinskiy'in bacaklarına sürünmeye başladı. Mrovinskiy eğilip parmağını kedinin burnuna yaklaştırdı ve bıyıklarını ona sürmesine izin verdi. Sonra emrindeki adamlara başıyla varili tekrar yerine çekmelerini işaret etti. Bu tavır o kadar amatörceydi ki Mihail gülmek istedi ama rahatlamıştı. Bombaların patlatılması ve zehirlerin yutulması gerekmiyordu artık. Mihail müfettişlerin dikkatini çekmemek için gevşek davranmamaya ve ruh halinin değiştiğine dair bir işaret vermemeye dikkat etti. Mrovinskiy hâlâ kediyle meşguldü. Hayvanı kaldırmak için elini onun karnının altına uzattı fakat oradaki alışılmadık kabartılan hissedince bundan vazgeçti.</p>
<p>"Sevgi konusunda pek dikkatsiz davrandı," dedi Anna Vasilyevna kaygısızca, "babanın kim olduğunu bilmiyoruz."</p>
<p>Mrovinskiy gülümsedi ve kediyi okşadı, o da cevap olarak sırtını dikleştirip kuyruğunu doğrulttu. Mrovinskiy ayağa kalktı ve dükkân tarafına geri dönmeden önce tekrar kısaca etrafını gözden geçirdi. Mihail ve Kibalçiç şimdi ana kapının yanına gelmişti ve olan bitenle ilgilenmiyormuş gibi görünüyorlardı. Mrovinskiy'in bakışı bir an için Mihail'in yüzünde gezindi ama o Bogdanoviç kadar iyi bir aktördü ve tanıdığına dair bir ipucu vermedi.</p>
<p>"Burada her şey usulüne uygun görünüyor, Bay Kobozev," dedi Mrovinskiy. "Sizi rahatsız ettiğim için üzgünüm. Belli ki birisi kötü niyetle şikâyette bulunmuş. Sanitasyon sertifikanız postayla gelir."</p>
<p>Dışarı çıkacakmış gibi kapıyı açtı ve ilk defa Mihail'in yüzüne baktı.</p>
<p>"Önden buyurun," dedi eliyle çıkışa işaret ederek.</p>
<p>Mihail sonunda bütün bu maskaralığın tek ve basit sebebini anladı: kendisiydi. Diğerlerinden uzaklaşmak için fırsat kolluyordu ve şimdi bu ona verilmişti.</p>
<p>"Teşekkür ederim," dedi. Kapıdan geçti ve basamakları hızla aşıp caddeye çıktığı anda arkasına baktı. Eğer Kibalçiç de oradan ayrılırsa özgürlüğünün bir anlamı kalmazdı; yalnız olması gerekiyordu. Mrovinskiy böyle bir sorunu bekliyor olmalıydı ki Kibalçiç'i lafa tutmuştu. Mihail dinlemek için beklemedi. Gittiği yer konusunda hiç tereddüde düşmeden hızlı adımlarla yürümeye başladı. Mrovinskiy'in oraya gelmesinin bir tek anlamı olabilirdi; Mihail davet edilmişti.</p>
<p>"Cain beni görmeye geldi."</p>
<p>Mihail başını salladı. Bu pek sürpriz sayılmazdı. Yuda, Zimeyeviç'in düşmanıydı, Aleksandr da öyle. Bir noktada ikisinden biri ittifak kurmak için girişimde bulunacaktı. Mihail'in planı bunu varsayıyor, buna dayanıyordu. Tek yeni bilgi, Yuda'nın Aziz İshak'taki çilesinin sona ermiş olduğuydu. Ama Yuda'nın ziyareti tahmin edilebilir bir şey olmakla birlikte, çarın buna ne tepki vereceği bilinmezdi. Her şey buna bağlıydı.</p>
<p>"Onu burada tutup bana bırakmalıydınız," dedi Mihail. "Sizin için onu öldürmek benim için bir zevk olurdu."</p>
<p>"Ben bu zevki paylaşmazdım." Çar yavaş ve dikkatli konuşuyordu.</p>
<p>Mihail başını kaldırıp ona baktı. Aleksandr'ın yüzünden ne düşündüğü anlaşılmıyordu. Mihail babasına doğru döndü ama bakışı karşılık bulmadı. Konstantin alnını ovuşturarak gözlerini saklıyordu.</p>
<p>"Açıklayın," dedi Mihail.</p>
<p>"Bu kişisel bir şey değil," dedi Aleksandr, ifade etmekte zorlanarak, "ama düşmanımızın -ailemin düşmanının-Zimeyeviç olduğunu anlamalısınız. Onun için çalıştığı sıralarda Cain de düşmanımızdı. Ama şimdi..."</p>
<p>"Cain ne dedi?"</p>
<p>"Sizin... sizin oğlumu kurtardığınızı söyledi. Bu doğru mu?"</p>
<p>"Onu Zimeyeviç'in hükmü altma girmekten kurtardım. Ölümden kurtaramam."</p>
<p>"Bunu neden yaptınız?" diye sordu Aleksandr.</p>
<p>"Tanrı aşkına, Şaşa," diye araya girdi Konstantin. "Bu ne biçim bir soru? Neden yaptığını sanıyorsun?"</p>
<p>"Çarınızı o kadar çok mu seviyorsunuz, Mihail?" diye sordu Aleksandr.</p>
<p>Mihail ses çıkarmadı. Evet demek kolay olurdu ama gerçek olmazdı. "Büyükbabamı seviyorum," dedi Mihail onun yerine. "O da böyle yapardı, ki yaptı da."</p>
<p>"Aleksey çarını seviyordu."</p>
<p>"Büyükbabam da benim gibiymiş." Mihail bunu nereden bildiğini bilmiyordu ama inanıyordu. "Aleksandr Pavloviç'i dostu olarak seviyordu, çan olarak değil." Aradaki fark Mihail'in dostunun olmamasıydı.</p>
<p>"Bunun önemi olduğunu düşünmüyorum," dedi Konstantin. "Önemli olan Mihail'in yaptığı şey."</p>
<p>Aleksandr kasvetli bir ifadeyle başını salladı. "Ve hâlâ yapabilecek olduğu şey." Konstantin yine başını diğer yöne çevirdi.</p>
<p>"Ne demek istiyorsunuz?"diye sordu Mihail.</p>
<p>Aleksandr'ın yanıtı yeterince açıktı; sesinin tonu dikkate alınırsa, neredeyse fazlaca açıktı. "Teröristlerden bahsediyorum. Ne zaman saldırmayı düşünüyorlar?"</p>
<p>"Yann," dedi Mihail. "Siz Manej'den geri dönerken. Atlı arabanız oradan geçerken Malaya Sadovaya Caddesi'nin altına yerleştirdikleri mayını patlatacaklar."</p>
<p>"Yarın mı?" dedi Konstantin. "1 Mart 1881. Rusya için tarihî bir gün olacak."</p>
<p>Aleksandr yarım ağızla gülümsedi. "Evet. Evet gerçekten."</p>
<p>"Durdurabilirsek olmaz," dedi Mihail.</p>
<p>"Ondan değil," dedi Konstantin. "Anlat ona, Şaşa."</p>
<p>Çar derin bir nefes aldı. "Yarın," dedi, "Manej'e gitmeden <i>önce</i> bir anayasanın başlangıcını oluşturan belgeleri imzalayacağım; kanun yapma yetkisine sahip iki meclis; seçilmiş, az çok." Konuşurken gözleri yaşlarla dolmuştu, yapmayı düşündüğü şeyden gurur duyuyordu. "Konstantin, Loris-Melikov ve ben aylardır bunun üzerinde çalışıyorduk. Tam İngiltere gibi olmayacak, Tanrı'ya şükür ama bu bir adımdır. Bütün yapabileceğim bu, küçük adımlar atmak. Savaş olmasaydı Aleksandr Pavloviç'in de yapacağı şey de buydu."</p>
<p>Mihail anlamaya çalıştı. Çok küçük bir şey gibi görünüyordu ama bir anlamda devrim niteliğindeydi. Serfler özgür bırakıldıkları zaman bile bu majestelerinin emriyle olmuştu. O hâlâ iradesini ulusa dayatmaya çalışan, dizginlenmemiş bir otokrattı. Ama bu defa her şeyin farklı olacağı söyleniyordu. Aleksandr'ın ima ettiği şey doğruysa, o zaman artık o Rusya'daki tek otorite olmayacaktı. Buna inanmak çok zordu. Mihail belki de gidip Softa Lvovna ve diğerlerine yaptıkları plana artık ihtiyaç kalmadığını, istediklerini kan dökmeye gerek kalmadan elde edeceklerini haber vermeliydi. Bu onların istediğinden daha yavaş bir geçişti ama daha barışçıydı. Onlara anlattığı zaman yüzlerinde belirecek olan sevinci hayal etmeye çalıştı ama bu haberi hoş karşılayacaklarını düşünmek gülünçtü. Onlar artık özgürlük peşinde değildi; bunun çok ötesine geçmişlerdi. Onlar için araç amacm yerini almış ve çarın ölümü kendi içinde bir amaç haline gelmişti; gerçekleşmesi için savaştıkları ve uğruna hem kendilerinin, hem de başkalarının yaşamlarını feda edebilecekleri bir amaç. Onlar için reform, çarın etrafındaki gericiler için olduğu kadar ürkütücü bir şeydi. Halk yatışırsa her iki grubun da gelişmesi mümkün olmazdı.</p>
<p>"Peki, ya yarın ölürseniz?" diye sordu Mihail. "Çareviç sizin planlarınızı gerçekleştirir mi?"</p>
<p>Konstantin kısacık, keskin bir kahkaha attı ve Mihail bunu <i>hayır</i> olarak yorumladı.</p>
<p>"Yarın ölmeyeceğim," dedi çar. "Daha önce de yaptığım gibi arabanın yolunu değiştireceğim. Nöbet değişimi sonrasında kuzinim Grandüşes Yekaterina Mihailovna'yı ziyaret edeceğim. Onların mayınına yakın bir yerde olmayacağım."</p>
<p>"Yine de," diye yanıt verdi Mihail, "Mrovinskiy'in herkesi tutuklamadığını varsayarak oraya gitmek istiyorum."</p>
<p>"Niçin?"</p>
<p>"Cain yüzünden."</p>
<p>"Ah. Sanırım asıl konuya geldik."</p>
<p>"Öyle."</p>
<p>"Bana ailem için neler yaptığınızdan bahsetti, çok daha fazlasını yapabileceğinizden de."</p>
<p>Aleksandr konuşmaya devam ederken dönüp çalışma masasına doğru yürüdü. Mihail babasına baktı ama bakışı yine karşılık bulmadı.</p>
<p>"Bunu daha önce söylemiştiniz."</p>
<p>"Bana Zimeyeviç'in dikkatinin şimdi size odaklanmış olduğunu söyledi ama bu devamlılık arz eden bir durum değil."</p>
<p>"Bu, yaşadıkları sürece oğlunuzu -bütün çocuklarınızı- koruyacak."</p>
<p>"Benim torunlarım var. Nikolay adında bir torunum var. Bir gün çar olacak. Ailesinin kanının üzerindeki lanetten korunması gerekecek."</p>
<p>"Ona yardım edemem," dedi Mibail. Elinden gelse bile bunu yapacağından kuşkuluydu</p>
<p>"Zimeyeviç'in kam hâlâ vücudunuzda, değil mi?" Aleksandr'ın sırtı hâlâ dönüktü.</p>
<p>"Sanınm öyle." Mihail, Yuda'nın notlarını okumuştu ama ancak tahmin yürütebilirdi.</p>
<p>"Bu durumda ona büyük bir yardımda bulunabilirsiniz."</p>
<p>"Nasıl?"</p>
<p>Çar aniden döndü ve kolunu omuz hizasına kadar kaldırdı. Mihail çarın tabancasının namlusuyla burun buruna geldiği anda onun tetiği çekmek üzere olduğunu gördü.</p>
<p>Aleksandr'ın her şeyi anladığı açıktı. "Ölebilirsiniz," dedi sadece.</p>
<br/>
<p>Şubat ayının son günüydü ve vakit gece yansına yaklaşıyordu. Kış yakında sona erecekti. Neva'nın üzerindeki bembeyaz, sağlam buz tabakası artık eskisi gibi değildi. Üzerinde delikler oluşmuş ve nehrin suları geri kalan buzları kemirmeye başlamıştı. Yerler hâlâ karla kaplıydı ama büyük kısmı yeni yağmış kar değildi. Günler geçerken yavaş yavaş eriyecek ve sonra artık onun yerini alacak yeni kar yağmayacaktı. Yaklaşık bir hafta sonra ilkbahar gündönümü yaşanacak, sonra da günler artık geceden daha uzun olacaktı. Bütün kuzey yarımkürede böyle olurdu ama burada yaz ortasında gündüzler neredeyse on dokuz saat sürerdi. St. Petersburg kışın bir <i>vurdalak</i>'ın inzivaya çekilmesi için çok uygun bir yerdi, on dokuz saat süren karanlık avlanmak için yeter de artardı bile; ama yazları hep çok aydınlık olurdu.</p>
<p>Şehirden ayrılma zamanıydı ama Yuda'nın yapması gereken bir şey daha vardı. Çok önemli bir şey değildi; sadece Romanov Hanedam'nın kurtuluşuydu. İşin büyük kısmı zaten yapılmıştı. Tek gereken şey Lukin'in ölmesiydi. Ama bir zaman baskısı söz konusuydu. Zimeyeviç'in kanının Lukin'in vücudunda ne kadar kalacağım hesaplamak imkânsızdı. Şimdilik hâlâ aynı yerde olduğu kesin gibiydi ama bir-iki hafta sonra ne olacağım kim bilebilirdi?</p>
<p>O yüzden Lukin'in bulunması gerekiyordu. Bir tek aşikâr bilgi kaynağı vardı; Lukin'in ölümünü garantiye almayı Yuda'dan bile daha fazla isteyen birisi. Şu âna kadar bilgi gelmiş olmalıydı. Yarım saatten fazla zamandır Bahriye Nazırlığı rıhtımında durmuş nehre bakıyordu ve rahatsız olmaya başlamıştı. Burası Zimeyeviç'in kaldığı -Zimeyeviç'in de onun kalmış olduğunu bildiği- yere çok yakındı. Kaçabileceğini düşündüğü bir yer olduğu için seçmişti bu noktayı. Nazırlık binası arkasındaydı ama önünde geniş bir nehir alanı vardı. Buzlar çoğu yerde hâlâ onun ağırlığını taşıyabilecek kadar sertti ama öyle olsa bile -daha önce de yaptığı gibi- sualtından kaçmak daha iyi olabilirdi.</p>
<p>Bununla birlikte her şey Zimeyeviç'in yalnız geleceği varsayımına dayanıyordu. Dimitriy ona geri dönmüşse ne olacaktı? İkisi bir olup Yuda'yı yakalayabilirlerdi ve bu defa Zimeyeviç onu kesinlikle öldürürdü. Ama bu muhtemel görünmüyordu. Her ne kadar Dimitriy aptal olsa da, Zimeyeviç'e geri dönecek kadar budala değildi. Bunu yaparsa bir daha asla kendinde ondan ayrılacak gücü bulamazdı.</p>
<p>Rıhtım tarafında, Nazırlık binasının köşesinde birisi belirdi. Zimeyeviç veya Dimitriy değildi; bu açıktı. Adam yaklaştığı zaman Yuda onun beklediği kişi olduğunu gördü. Biraz sonra yan yanalardı.</p>
<p>"Albay Mrovinskiy," dedi Yuda.</p>
<p>Mrovinskiy selamı almadı.</p>
<p>"İstediğim bilgiyi getirdiniz mi?" diye devam etti Yuda.</p>
<p>"Majesteleriyle görüştüm. İstediğiniz şey bende."</p>
<p>"Ve?"</p>
<p>"Lukin yarın Malaya Sadovaya Caddesi'nde veya altında olacak," dedi Mrovinskiy.</p>
<p>"Ne zaman?"</p>
<p>Albay omzunu silkti. "Ne zaman giderse. Majestelerinin atlı arabasının birle iki arası oradan geçmesi planlandı."</p>
<p>"Bundan emin misiniz?"</p>
<p>"Doğrudan çarın talimatı. Daha ne istiyorsunuz."</p>
<p>"Pekâlâ," dedi Yuda. "Artık gidebilirsiniz."</p>
<p>Yuda ayrılmaya hazırlanırken Mrovinskiy rahatsız bir ifadeyle beklemeye devam etti. Yuda'nın talimatına itaat etmek istemiyor gibi görünüyordu ama orada kalması için bir neden de yoktu. Birkaç saniye bekledi, sonra topuklarını vurup oradan ayrıldı. Yuda o gözden kaybolana kadar takip etti, sonra yürümeye başladı.</p>
<p>Lukin'i orada kilerde bulmak ideal olurdu. Burası muhtemelen karanlık ve Yuda için güvenli bir yerdi, Lukin'in ise çok daha büyük kaygıları olurdu. En önemlisi de, Dimitriy'in yapmış olduğu kazı sayesinde oraya girebileceği alternatif bir yola sahip olmasıydı.</p>
<p>Şafak sökmesine daha saatler vardı ama Yuda yemeğini yemişti. Oraya gidip hazırlanabilir ve biraz dinlenebilirdi fakat daha önce yapması gereken bir ziyaret vardı. Yolculuğu onu Nevskiy Bulvan'ndan güneydoğuya, şehrin yeni oluşmaya başlamış endüstriyel işgücüne kalacak yer sağlayan küçük, kalabalık ve ucuz apartmanların olduğu bir bölgesine götürdü. Anlayabildiği kadarıyla bu evlerin yarısında sadece Halkın İradesi'ne değil, benzer amaçlı çok sayıda diğer örgüte mensup devrimciler oturuyordu ve bunların çara karşı olan nefretlerine baskın çıkan tek şey birbirlerine karşı hissettikleri nefretti.</p>
<p>Saat geç olmasına rağmen Yuda yanından geçerken <i>drovnik</i> başını kaldırıp bakmadı bile. Yuda basamakları hızla çıkarak üçüncü kata geldi ve kapıyı hafifçe tıklattı; tıpkı Susanna'nın yıllar önce onun yatak odasının kapısını tıklattığı gibi.</p>
<p>Yanıt gelmedi. Yuda daha kuvvetli çaldı ama yine bir şey olmadı. Yazık olmuştu fakat bu, planını değiştirmeyecekti. Bir parça kâğıt çıkarıp kısa bir not yazdı ve kapının altından içeri itti. Yarından önce okunacak olursa, çok daha iyiydi; ama okunmazsa, yalnız da başının çaresine bakabilirdi.</p>
<p>Çıkıp güneye doğru yürüdü. Nevskiy Bulvan'ndan ve Hôtel d'Europe'tan geçen direkt rota onu endişelendiriyordu çünkü Zimeyeviç orayı izliyor olabilirdi. Güney istikametinde ilerleyip aksi yönden Nevskiy Bulvan'na çıkabilirdi ama böyle yaparsa hiç de hoş olmayan parlak ışıklarıyla Aleksandrinskiy Meydanı'ından geçmek zorunda kalırdı.</p>
<p>Sonunda otelin yakınında bir yerde Nevskiy Bulvan'na çıkan Surovskaya Yolu'nu kullanmayı tercih etti. Aksi yöne doğru yürüdü ve çok geçmeden binaların arasındaki boş alan göründü. Yuda mavi beyaz sıva kaplı, enfes kubbeli Aziz Yekaterina Ermeni Kilisesi'nin olduğu küçük meydana saptı. Bir otelin bu binaya çok yakın olan odalarından birini seçmiş olması tesadüf değildi, tünelin hemen yan tarafa kazılmış olması da: Dimitriy yer konusunda dikkatli seçim yapmıştı. Ascalon'un akıbetiyle ilgilenen birisi için bu kilise şehrin kalbi sayılırdı.</p>
<p>Yuda'nın anahtarı yoktu. Anahtar, Senato Meydanı'nın altındaki mahzende bulunan eşyalarının arasındaydı ve kaçarken onu alabilme şansını bulamamış, sonradan gerekebileceğini de tahmin etmemişti. Önemi yoktu. Revaklı yapının büyük, neoklasik sütunlarından birine -sağdan üçüncü sütuna- tırmanmaya başladı ve çok geçmeden alınlığın üzerinde yer alan üçgen şeklindeki yarım kabartmanın üstüne çıkmayı başardı. Sonra küçük kubbenin altındaki kuleye tırmandı. Aziz İshak'ın ihtişamıyla kıyaslanamazdı ama o zamanlar Yuda bu kilisenin tasarımına katılmamıştı. Bu, bütün yapının Ortodoks katedrali kadar kurnazca ve çok daha olağandışı bir sonuç elde edilecek şekilde tasarlanmadığı anlamına gelmezdi.</p>
<p>Yuda kulenin kemerli cam pencerelerinden birini kırdı ve yıllar önce sadece birkaç verst uzaklıktaki Petro-Pavel Katedrali'nde hemen hemen aynı şeyi yapmış olduğunu hatırlayarak içeri süzüldü. İki olayda da Yuda'nın yapacağı iş bir Romanov'un ölümüyle ilgiliydi; o zamanki hedefi Çar Nikolay'ın ölümünü doğrulamak, şimdiki ise Lukin'in ölümünü garantiye almaktı.</p>
<p>Kule orta şahının üstünde değildi. İçerde, dıştakinden daha alçağa asılı sahte bir kubbe vardı. Yuda aşağıya nasıl inileceğini hatırlıyordu. Binanın batı ucundaki galeriye bir kat merdivenle iniliyordu. Oradan orta şahına inmek kolaydı. Bir Ortodoks kilisesiyle -özellikle de Aziz İshak gibi bir örnekle- karşılaştırıldığında dekorasyon çok sadeydi. Ama yine de her yerde bulunan o resim -ejderhayı öldüren George- için bir yer bulmayı başarmışlardı. Buradaki, kabartma olarak binanın yapısına dahil edilmiş olmayıp ayrı bir resimdi ama mesajı açıktı. Bütün şehirde -bütün Rusya'da- tekrarlanan bir mesajdı. Yuda önce sunağa, sonra da yan taraftaki bir dua odasına doğru yürüdü, orada iyi bildiği bir kapı kendisini bekliyordu. O da kilitliydi ama bu Yuda'yı uzun süre meşgul etmezdi. Bir adım geri çekildi ve biraz önce üstünde durduğu taş karoyu yerinden söküp çıkardı. Bir insan için çok ağırdı ama bunu neden dert edeceklerdi ki? Oraya koyulalı yüz yıldan fazla zaman geçmişti ya da en azından onlar öyle düşünüyordu. Gerçekte sadece bir kez, 1872 yılında Yuda altına bir çift anahtar sakladığı zaman yerinden kaldırılmıştı.</p>
<p>Taşı yerinden kaldırıp altına baktı. Anahtarlar bıraktığı gibi duruyordu. Onları alıp taşı tekrar yerine bıraktı. Şimdi tek risk kilidi değiştirmiş olmalarıydı ama anahtar delikte kolayca döndü. Yuda kapıyı arkasından kapadı ve aşağı indi. Orası koridor ve geçitlerden oluşan bir labirent gibiydi ama Yuda yolu biliyordu. Doğu yönüne doğru götüren ve önünde, Esher'daki Aziz George'un altındaki mahzenin kapısına çok benzeyen bir demir kapı olan uzun bir koridora girdi. Bu kez ikinci anahtarı kullandı ve o da uymasına rağmen kilitte daha zor döndü. Bu yoldan yıllardır kimse geçmemişti; muhtemelen son kullanan yine kendisiydi. Sonunda kilit izin verdi ve kafesli kapı açıldı. Yuda oradan içeri girip arkasından tekrar kapadı. Önünde binaların ve Sadovaya Caddesi'nin altına kadar uzanan bir tünel vardı. Yuda yolu taş ve molozlarla kesilene kadar yürüdü. Tavan çökmüştü. Son geldiğinde böyle bir şey yoktu. Bunların arasından bir yol açmak bir insanın saatlerini, hatta günlerini alırdı ama Yuda için sadece birkaç dakikalık işti. Kısa zamanda içinden geçebileceği büyüklükte bir gedik açtı ve yoluna devam etti. Geçidin sonunda karşısına bir kapı daha çıktı.</p>
<p>Kapıdan geçtiği zaman her iki yanında kapıları açık duran iki küçük kiler olduğunu gördü. Koridor biraz daha devam ediyor ve yukarıdaki peynirci dükkânına çıkan bir ahşap merdivenle sona eriyordu. Şimdi bile yukarıda nöbet tutan birileri olabilirdi, o yüzden sessiz olmalıydı. Aynı anahtar bu son kilide de uyuyor olmalıydı ve yine biraz güçlük çıkardıktan sonra sonunda kilidi açtı. Yuda sadece onu denemek istemişti. Şimdilik daha ileri gitmesine gerek yoktu.</p>
<p>Kapıyı tekrar kilitledi ve koridorda biraz geri yürüdükten sonra moloz yığının arkasında karanlığa çekildi ve Lukin'i beklemeye başladı.</p>
</body>
</html>