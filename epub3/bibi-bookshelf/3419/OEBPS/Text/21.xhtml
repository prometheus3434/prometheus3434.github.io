<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>21</h1>
<p>Şimdi gerektiği gibi içebiliyordu; boğazdan emerek. Çenesi dişleriyle kızın cildini delebileceği kadar güçlendiğinde ona yalvarmış, kız da sonunda pes etmişti. Artık diyaframı sayesinde havayla doldurabileceği akciğerleri de vardı. Onların altındaysa hâlâ iğrenç bir yan oluşmuş organ yığını duruyordu; ileride mide olacak bir şey, biraz uzamış ama hâlâ tamamı oluşmamış bağırsaklar. Kız onu yalnız bıraktığı zaman organlarının nasıl oluşup geliştiğini, yarımların asla birbirini aramadığını ama bir şekilde birbirlerine dokundukları anda daha büyük bir şey meydana getirmek üzere birleştiklerini izliyordu. Diğer kolu bile uzamaya ve güçlenmeye başlıyordu ama hâlâ bir dirseği yoktu.</p>
<p>Her şey kızın sayesindeydi, onun kanının. Kendisine ait olan bir şeyi her gece Yuda'yla paylaşıyor, her gün iyileştirmenin yeni bir yolunu buluyordu. Fazladan yediği miktarı düşündüklerinde, arkadaşları onun hamile olduğunu sanıyor olmalıydılar. Süreç hemen hemen aynıydı: o yiyor ve kan üretiyor, bunu da her gün büyüyen ve çok yakında yeniden doğacak olan sevdiği yaratığı beslemek için kullanıyordu. Tek fark ihtiyaç duyduğu kanı ona sunmak için bir göbek kordonunun gerekli olmamasıydı.</p>
<p>Bir kez ikna edildiğinde bunu zevkle yapıyordu. Daha önce yaptığı gibi yakasının düğmelerini çözüp boynunu açtı ve Yuda'nın üzerine eğildi. Cildi kesmek için yapay bıçaklar kullanmaları gerekmiyordu, Yuda'nın dişleri yetiyordu. Cildi ortaya çıktığında biraz geri çekildi, ona sevgi duymadığından değil, içinin derinliklerinde bir vampirin doğasını tanıyor olmanın yarattığı içgüdüsel insani korkudan. Yuda hazırdı; bir eliyle onun başını tuttu ve parmaklarıyla sarı saçlarının buklelerini okşayarak kendisine doğru yaklaştırdı.</p>
<p>O içerken kız kıvranıyor ve inliyor ama hâlâ ondan daha güçlü olmasına rağmen geri çekilmiyordu. Artık kanı gerektiği şekilde hazmedebilecek organları gelişmeye başlamış olduğundan içtiği her ağız dolusu kan, Yuda'ya eskisinden daha iyi gelmeye başlamıştı. Ama Yuda'nın derdi bu değildi; onun tek arzusu susuzluğunu dindirmekti. Doğa, beslenebilsin diye onu içmekten zevk alacak şekilde yaratmıştı fakat henüz böyle akılcı bir yaklaşıma ikna olacak durumda değildi. Kız kuruyup ölene ve kendisinin üzerine yığılana kadar içmeye devam edebilirdi. Bu sonu olurdu çünkü onu besleyecek kimse kalmazdı ama Yuda'nın umursadığı yoktu.</p>
<p>Neyse ki, kız onu beslemeye devam ediyordu. O, Yuda'nın bilinci ve kurtuluşuydu.</p>
<p>Biraz sonra kendini geri çekti ama daha çok erkendi. Yuda tek eliyle onu tutmaya çalıştı fakat başaramadı. Gücü yoktu. Biraz sonra tekrar gördüğünde kız dizlerinin üstüne çökmüş boynunu sarıyordu. Solgun ve halsiz görünüyordu ama yaşayacaktı.</p>
<p>"Lütfen," dedi yavaşça, akciğerlerinin daha yeni güçlenmeye başlamış olduklarını düşünerek gereğinden yumuşak bir sesle. Ama onu alçakgönüllülükle ikna etmenin daha kolay olduğunu da biliyordu.</p>
<p>Susanna başını salladı ve boynu üzerindeki sargıya sürtününce biraz kan sızdı. "Bir dahaki sefere," dedi.</p>
<p>Yuda bir dahaki seferi düşünerek uysalca gülümseyip başını salladı. Büyümekte olan sağ kolunun güdüğü istemsizce titredi. Bunu kız da gördü ve onun ne düşündüğünü anladı; Yuda içtiği sırada onun zihninin bir kısmını paylaşmıştı. Yuda bir dahaki sefere onu tutabilecek kadar güçlenmiş olacaktı.</p>
<br/>
<p>Mihail şaşırmıştı. Görmüş olduğu şeye mana veremiyordu. <i>Vurdalak</i>'larla ilgili bilgileri folklora, annesinin -hem doğrudan hem de Aleksey'den- öğrendiklerine ve basit, ilkel deneylerinde keşfettikleri şeylere dayanıyordu. Ve bir vampirin bir diğerinin kanını içmeyi neden tercih edebileceği hakkında hiçbir bilgisi yoktu.</p>
<p>Fakat ondan ve Tamara'dan daha büyük bir deneyci vardı ve o, büyük bir özenle not tutan birisiydi. Mihail gördükleri için bir açıklama bulabileceği ümidiyle Yuda'nın günlüklerini karıştırdı. Defterlerde dizin yoktu ama bölümlere ayrılmışlardı ve onlardan biri, açık arayla en uzunu olmasına rağmen, en uygun olanı gibi görünüyordu.</p>
<br/>
<p><i>Vampirler ve Kan Büyüsü Hakkında</i></p>
<br/>
<p>Yuda, yazıya başlığından dolayı özür dileyerek başlıyor, kesin olarak bir büyünün değil, sadece bilim yasalarının söz konusu olduğunu öne sürüyordu fakat bahsettiği geniş olgu grubu hem vampirler hem de rakipleri -tipik olarak kilise mensupları- tarafından büyülü olarak kabul ediliyordu.</p>
<p>Mihail gayretle okumaya devam etti. Gördüklerinin çoğunu önceden biliyordu. İlk alt başlık, "İndüksiyon Hakkında" idi.</p>
<p>Burada Romanov ailesinin kendisini içinde bulduğu durum, daha az saygın aileler üzerinde yapılan benzer gözlemlere göndermeler yapılarak uzun uzadıya tartışılıyordu. Temel gerçekler basitti. Zimeyeviç'in Petro'dan almış olduğu kan yüzünden Petro'nun soyundan gelen herkes risk altındaydı. Bu adam -veyakadın- Zimeyeviç'in kanını içip kan daha vücudundayken ölecek olursa, bir vampir olarak yeniden doğacaktı. Her vampir gibi yaratıcısıyla, Zimeyeviç'le, ruhsal bir bağlantısı olacaktı. Fakat Zimeyeviç'inki gibi güçlü bir zihinle karşılaştığında bu kişinin Zimeyeviç'in kardeşi olmaktan ziyade kölesi olma olasılığı daha yüksekti.</p>
<p>Bundan da önce, ruhsal bağlantı mevcut fakat tek yönlü olacaktı. Zimeyeviç zihninin etkisini Romanov kanını taşıyan herkese yansıtabilirdi. Romanov'u iradesine karşı mücadele etmeye zorlayamazdı ama onunla iletişim kurabilir, etkileyebilir ve korkutabilirdi. Zimeyeviç I. Aleksandr'ı Taganrog'a, oradan da Çıfıt Kale'ye gitmesi için böyle ikna etmişti. Romanov'lar için tek iyi haber bu gücün her kuşakta ancak bir kez kullanılabileceğiydi. Zimeyeviç'in Aleksandr'ı etkilemesi, erkek kardeşi Nikolay'ın çar olsa bile bu etkiden tamamen özgür olması demek oluyordu. Zimeyeviç'in dikkatli seçim yapması gerektiği anlamına geliyordu.</p>
<p>Bölümdeki son yorum böyle bir dikkatin neden gerekli olduğuna ilişkin bir örnekti. Şimdiki Aleksandr'ın günün birinde çar olacak olan en büyük oğlu Nikolay genç yaşta ölmüştü. Zimeyeviç onun üzerinde çalışmaya başlamış olsaydı, gayretleri boşa gider ve çabasım yeni Çareviç Aleksandr Aleksandroviç'e yönlendirmesi mümkün olmazdı.</p>
<p>Yuda burada kısa fakat ürpertici bir dipnot düşmüştü.</p>
<br/>
<i><p>Şimdi artık Z.nin A.A.R. ile daha fazla şansı olduğunu bilerek kasten N.A.R.nin ölümüne yol açtığına inanmak için bir nedenim var.</p></i><br/>
<p>İsimlerin ilk harflerini deşifre etmek kolaydı.</p>
<p>Sonraki bölüm çok daha kısaydı. Mihail o bölüme hızla göz attı. Alt başlığı merak uyandırsa da şu andaki durumla ilgili görünmüyordu.</p>
<br/>
<i><p>Anastasis <a id="dipnot34" href="../Text/dipnotlar.xhtml#sonnot34">[34]</a> Hakkında</p>
<br/>
<p>Geçenlerde başka yerlerde pek yaygın olmamakla birlikte Eflak'taki vampirler arasında oldukça iyi bilinmekte olan ve eğer doğruysa, Romanov'larla Zimeyeviç için geçerli olan veya bir insanın -doğrudan kendisinin veya soyundan gelen birinin- kanının bir vampir tarafından içilmesinin söz konusu olduğu fakat indüksiyon sürecinin tamamlanmamış olduğu benzer her durumda insanla vampir arasındaki bağa başka bir boyut ekleyebilecek bir efsane duydum. Böyle bir koşulda vampirin ölmesi durumunda indüksiyonun hâlâ meydana gelebilecek olduğunu (ki ben bunun canlı kanıtıyım) fakat aynı şekilde insanın da rahatsız edilmeden bırakılması durumunda doğal bir ölüm deneyimleyebileceğini uzun zamandır biliyordum. Fakat belirli koşullarda insanların vampir kanını içmeyle ilgili duyarlılığı, sonunda kendilerinin dönüşmesiyle değil fakat ölü yaratıkla ilgili olarak bir tür ikinci gelişe<span style="font-size: 13px;"> </span><a id="dipnot35" href="../Text/dipnotlar.xhtml#sonnot35">[35]</a> yol açmasıyla da sonuçlanabilir gibi görünüyor. Bu Zimeyeviç'in Tepeş adıyla bilindiği insan varoluşundan da önceki bir zamana tarihlenen çok eski bir öykü gibi görünüyor ve ben, buna tanıklık etmiş bir vampir bulamıyorum. Ama ilgi çekici ve koşullar izin verirse üzerinde deney yapmaya çok müsait bir olasılık.</p></i><br/>
<p>Son bölüm Mihail'in istediği şeyi içeriyor ve önceki gece tanıklık ettiği tuhaf davranışı açıklıyordu. Bu bölümün başlığı "Asimilasyon Hakkında" idi.</p>
<p>Mihail onu üç kez baştan sona okudu. Yuda temel öğelerle başlayarak vampirlerin kendi türlerinden olanların kanının tadından duydukları tiksintiyi tarif ediyordu. Bu tadı kendi deneyimlerine dayanarak çok ayrıntılı bir şekilde yazıyor fakat onun biyolojisini öğrendikçe kendi eylemlerinden nasıl pişmanlık duyduğunu da ekliyordu. Yazısına acı veya bulantı gibi her türlü deneyimin ardında iyi bir neden bulunduğunu açıklayarak devam ediyordu; basit anlatımla, bunlar -ister insan, ister vampir veya hayvan olsun- söz konusu mahlukun kendisine zarar verebilecek davranışlardan vazgeçmesini sağlıyorlardı. Güneş ışığı bir vampirin canını yakmak suretiyle onun, yanmayacağı gölge bir yere çekilmesini sağlıyordu. Vampir kanı ise kötü tadıyla bir vampirin onu içmesini ve belki güneşte kavrulmaktan daha da kötü olabilecek sonuçlarını önlüyordu.</p>
<p>Yuda yazısına 1812 yılında Rusya'ya giderken kendisine eşlik etmiş olan on bir yaratığın onu ne kadar şaşırttığını anlatarak devam ediyordu. Tıpkı Aleksey gibi o da onlardan <i>opriçnikler</i> olarak bahsediyor ama bu terimi kendisinin uydurmadığını da ekliyordu. Onların ve Eflak'ta tanımış olduğu diğer vampirlerin, kendilerini en iyi insan toplulukları arasında gizleyebilen türdeşlerine kıyasla neden bu kadar vahşi oldukları sorusu zihnini hep meşgul etmişti. Karşılaşmış olduğu ilk vampirden -Honore Philippe Louis d'Evreux adında bir Fransız aristokratı- söz ederken onu zeki ve eğlenceli bir muhatap olarak tarif ediyordu. Bu tarifin <i>opriçniklere</i> uymayacağı kesindi. Ama vampirler arasındaki kan değiş tokuşu onlara uyardı.</p>
<p>Mihail okumayı bitirip her şeyi anlamış ve öğrendiklerine göre Zimeyeviç ile Dimitriy'in arasını bozması gerektiğini fark etmişti. Eğer Dimitriy'in rızasını, hatta onun yardımını kazanabilirse, o zaman Zimeyeviç'in Romanov'lar üzerindeki gücünü köreltmek mümkün olabilirdi. O zaman Dimitriy'le ne yapacağını bilmiyordu. Bu, işin hangi noktaya varacağına bağlıydı.</p>
<p>Yine de Zimeyeviç'le karşı karşıya gelmek saçmalık derecesinde tehlikeli olurdu ama Yuda'nın günlükleri Mihail'e nasıl sadece kendi ruhunu kurtarmakla kalmayabileceği konusunda bir fikir vermişti. Mihail pencerenin yanına gidip Kibalçiç'in vermiş olduğu siyanürle doldurulmuş fındığı çıkardı. Halkın İradesi, intihan düşmanlarına karşı son savunma olarak belirlemişti. Sonuçta belki de o kadar aptalca bir fikir değildi bu.</p>
<br/>
<p>Güzel bir kız daha iyi olurdu ama özel bir şey olması gerekmezdi. Ona söylediği şeyi isteyerek yapacak, sonra da istemeyerek yapmış gibi davranacak birisi. Halvard Karlsson haftalardır yollardaydı. Kaptanı, Finlandiya Körfezi buzlarla kaplanmadan önce Petersburg'a ulaşmayı planlamıştı ama gecikme üzerine gecikme yaşamış ve kış bastırdığında daha Talinn'e bile ulaşamamışlardı. Fakat yükün yerine ulaştırılması gerekiyordu, bu yüzden kızak kiralayıp malları onlara yüklemiş ve denizciler -Halvard da aralarındaydı- deniz yerine buzlar üzerinde yolculuk yapmışlardı. Ama sonunda yükü teslim etmeyi başarmış ve yüklü bir ödeme almışlardı. Halvard karayolunu kullanarak mahsur kalmış gemiye dönmesi mi, yoksa buzlar eriyene kadar beklemesi mi gerektiğini bilmiyordu. Ama şimdilik şehirdeydi, parasını almıştı ve aklında bir tek şey vardı.</p>
<p>Bildiği tek Rusça kelime onu karşılıyordu: <i>şlyoha</i> <a id="dipnot36" href="../Text/dipnotlar.xhtml#sonnot36">[36]</a> Onun çeşitli dillerdeki söylenişini biliyordu. Rıhtımdaki adamlardan birine bu kelimeyi söylediğinde adam Rusça bir şeyler gevelemeye başladı ama yarım yamalak da olsa Halvard'a güneye doğru yürüyüp nehri geçmesi gerektiğini anlatmayı başardı. Oradan uzaklaştıktan sonra Halvard bu kelimeyi başka birkaç kişiye daha tekrarladı. Bazıları ürktü, birisi ona vurmaya çalıştı ama en sonunda biraz Almanca konuşabilen bir adam ona bir çırpıda, Saman Pazarı Meydanı'na doğru kıvrılmaya başlayana kadar kanalı takip etmesi gerektiğini anlattı. Onları orada, rıhtımda veya yan sokaklarda bulabilirdi. Halvard oraya vardığında karşısına çok sayıda seçenek çıktı; genç olanlar, daha yaşlılar; cüzdanını gösterince hepsi istekli görünüyorlardı.</p>
<p>Ama bir sorun vardı. Halvard konuşmaktan hoşlanıyordu. Onlara ne yapmalarını istediğinizi gösterebilirdiniz ama bu aynı şey değildi. Bu kızların hepsi Rusça konuşuyordu; sadece birkaçı Fransızca biliyordu ama bunun Halvard'a bir faydası olmadı. Göteborg'da doğmuş olduğunu söyleyen birini buldu ve aksanını duyunca buna inandı fakat onun da ancak on yıllar önce işe yarar durumda olduğu belliydi. Parasını bundan daha iyisi için harcayabilirdi.</p>
<p>Sonra gerçekten göz alıcı bir kız gördü. Bazılarından daha yaşlıydı, yirmilerinin ortalanndaydı ama kendi yaşının yarısı kadar oldukları sürece Halvard bunu sorun etmezdi. Diğerlerinden daha ağırbaşlı giyinmiş bu kızın tek süsü gevşekçe boynuna bağlamış olduğu hoş bir eşarptı. Onun isveçli olabileceğini düşündüren şey pırıl pırıl parlayan sarı saçlarıydı ama Halvard konuşmaya başladığında tek kelime bile anlamadı. Halvard yoluna devam edecekti ama genç kız gerçek bir ziyafetti, o yüzden bu defa şansını Almanca denedi. Genç kız bu dili bir fiyat verebilecek kadar biliyordu ve Halvard onu hemen kabul etti.</p>
<p>"Nereye gideceğiz?" diye sordu. Bazı şehirlerde fahişeler işlerini bir koridorda hallederlerdi ama Petersburg'da değil, kışın da değil.</p>
<p>"Bir yer biliyorum," dedi kız.</p>
<p>"Buralarda mı?"</p>
<p>"Yakın."</p>
<p>Pis bir caddeden yürüyerek kanaldan uzaklaştılar. Halvard'ın anlayabildiği kadarıyla tekrar rıhtıma doğru yönelmişlerdi. Çok geçmeden karşılarına bir kanal daha çıktı -şehir onlarla doluydu- ve dönüp kanal boyunca yürümeye başladılar.</p>
<p>"Daha ne kadar var?" diye sordu Halvard.</p>
<p>"Fazla uzak değil." Genç kız işi kaybedeceğinden korkarak ona baktı. Durdu. "Endişelenme, buna değecek." Halvard'ın elini tutup eldivenini çıkardı, sonra genç adamın elini alıp paltosunun aralığından içeri soktu ve bacaklarının arasına doğru itti. Halvard sıktı fakat giysi katinanlarından dolayı pek bir şey hissedemedi. Yine de bu, genç kızın istekli olduğunu gösteriyor ve Halvard'ın elini orada tuttuğu birkaç saniye boyunca gözlerinde beliren pırıltı, işini bildiğini açıkça belli ediyordu.</p>
<p>Yürümeye devam ettiler ve çok geçmeden cadde geniş, taş döşeli bir meydana açıldı. Meydanın tam ortasında bir anıt vardı - büyük, yuvarlak bir taş kaidenin üzerinde bronz bir atlı. Bu Büyük Petro'nun heykeli değildi; Halvard onu görmüştü. Kaidenin üzerinde bir yazı yoktu ama Halvard ona bakarak zaman kaybedecek değildi. Kız onu meydandan geçirip daha da etkileyici bir yere, pırıl pırıl parlayan altın kubbesiyle Stockholm'deki Hedvig Eleonora'dan da muhteşem görünen, daha çok Londra'daki Aziz Paul Katedrali'ni andıran büyük bir katedrale getirdi.</p>
<p>Genç kız katedrale doğru yürüdü fakat merdivenleri çıkmayıp etrafından dolaşarak katedralin yan tarafına doğru gitti. Sonunda binanın gölgesinin düştüğü bir yerde durdu.</p>
<p>"Geldik," dedi.</p>
<p>"Hatırladığıma göre sıcak bir yer olacağını söylemiştin," diye homurdandı Halvard.</p>
<p>"Öyle zaten." Genç kız aşağıya doğru işaret ettiğinde Halvard, onun ayaklarının altında demirden yapılmış bir lağım kapağı olduğunu gördü. Kız biraz geri çekildi ve üzerindeki halkayı çekip kapağı açtığında aşağı inen bir merdiven ortaya çıktı. "Aşağısı hoş bir yer," dedi.</p>
<p>Bu pek cazip değildi. Halvard, "Lanet olsun!" diye homurdandı ve gitmeye davrandı fakat genç kız onu kendisine çekip dudaklarını ihtirasla öptü. Halvard onun elinin kasığını okşadığını ve kendisinin de buna tepki vermeye başladığını hissetti. Genç kızın elinin çıplak tenine dokunduğunu hayal ederek birkaç saniye daha devam etmesine izin verdi ve sonunda artık gidip başka birisini arayamayacağını anladı. Kıza bakıp sırıttı. "Pekâlâ," dedi. "İstediğini anladım artık."</p>
<p>Halvard önden indi, genç kız da onu izledi ve arkasından kapağı çekti. Duvarda yanan bir lamba vardı, kızın burayı hazır durumda tuttuğu belliydi. Ve haklıydı, burası daha sıcaktı. Halvard paltosunun düğmelerini açmaya başladı. Kız onu tekrar öptü ve gömleğinin düğmelerini çözerek önünü açtı. Halvard'ın göğsünü ve boynunu okşadı.</p>
<p>"Adın ne?" diye sordu Halvard.</p>
<p>Kız bir an ona baktı, sonra gülümsedi. "Susanna," dedi. Yalan olduğu belliydi. Halvard bunu umursamadı. Hoş bir isimdi - İsveççede de Rusçadaki gibi söyleniyordu.</p>
<p>"Buralarda bir şilte veya ona benzer bir şeyin var mı, Susanna?"</p>
<p>Kız başını salladı. "Şuradan. Lambayı da al."</p>
<p>Halvard onun dediğini yaptı. Hafif bir lağım kokusu vardı ama bu onu caydırmazdı. Birazdan yaşayacaklarını, genç kıza ne yapacağını ve onun, giysilerin altına saklanmış minyon vücudunu hayal etmeye başladı.</p>
<p>Ve sonra gördü.</p>
<p>Önce onun belden aşağısı görülmesin diye üstüne battaniye örtülmüş bir ceset olduğunu sandı. Ama yanılıyordu. Cesedin bacaklarını örten bir şey yoktu, onun bacakları yoktu. Bir erkekti - tahmin edebildiği kadarıyla. Göğüs kısmında memeye dair bir iz yoktu ama kusurlu bir cinsel organ mevcuttu, ya ağır hasar görmüş ya da gelişmemişti. Ne olduğunu anlamak mümkün değildi. Bedenin üst kısmı fena değildi; sarı saçlarla kaplı bir baş, sol kol. Sağ kol tam değildi; el kesilmişti ve bilekte kan, kiriş ve kemikler görünüyordu.</p>
<p>Daha aşağısı ise bel hizasından ama belirli bir açıyla, hoyratça kesilmiş gibi görünüyordu. Bir uyluk güdüğü mevcuttu fakat diğer taraftaki kalça ve karın tam değildi. Halvard karnın içindeki organları, bağırsakları ve adam nefes alıp verirken çalkalanıp kaynayan, adını bulamadığı diğer şeyleri görebiliyordu.</p>
<p>Yüce İsa! Bu adam yaşıyordu. Halvard merhametle tiksinti arasında kalmıştı ama sonunda merhamet ağır bastı. Halvard diz çöküp adamın yüzüne doğru eğildi.</p>
<p>"Sana ne oldu?" diye sordu ama onun İsveççeyi anlama olasılığının çok düşük olduğunu biliyordu. Biçare adam yine de başını kaldırıp konuşmaya çalıştı ve iyi durumdaki kolunu uzattı. Halvard biraz daha eğildi.</p>
<p>Sonra arkadan itildiğini hissetti. Susanna'yı unutmuştu ve artık çok geçti. Öne doğru devrildi ve çaresiz durumdaki adamın kollarının vücuduna dolanıp kendisini aşağı doğru çektiğini hissetti. Yaratık ısırdığı anda Halvard boynunun yan tarafında şiddetli bir acı duydu ve kulakları tünelde yankılanan çığlığıyla doldu.</p>
<br/>
<p>Mihail, Novodeviçye Mezarlığı'na döndüğünde vakit ikindiye geliyordu ve Dimitriy'i buraya kadar takip ettiğinden beri bir buçuk gün geçmişti. Olabildiği kadar hazırlıklıydı. Gündüz saatlerinde bile çok yakınına gelene kadar mezarı bulmak zordu. Bereket versin ki, önceden belirlemiş olduğu işaretleri hâlâ hatırlıyordu.</p>
<p>Kapı kapalıydı. Mihail ne onu açmak için kullanabileceği bir kapı kolu ya da kilit ne de tutabileceği başka bir şey bulabildi. Sırt çantasına uzanıp bir levye çıkardı ve ucunu kapıyla pervazın arasına soktu. Kapıyı daha önce aralıkken görmüş olmasaydı hangi tarafının menteşeli hangisinin de açılan taraf olduğunu anlayamayabilirdi. Pek fazla dirençle karşılaşmadı ve büyük bronz kapı çok geçmeden parmaklarını sokup biraz daha aralamasına yetecek kadar açıldı. İçeriye ışık giriyordu ve bu iyiydi ama Mihail onun çok uzağa erişmesini de istemiyordu. Dimitriy'le konuşmak istiyordu, onu öldürmek değil.</p>
<p>Daha önce görmüş olduğu merdiveni şimdi taşlarla sabitledikleri pis bir muşambayla örtmüşlerdi. Mezar sakinlerinin tesadüfen ışığa maruz kalmaktan da korktukları belliydi. Mihail onu hızla yana çekti. Aşağıdaki oda az çok hatırında kaldığı gibiydi. Mihail'in karşısında paralel iki tabut vardı; biri açık ve boştu, diğeriyse kapalıydı. Bu iyiydi. O tabutun içinde uyuklayan kişi Zimeyeviç ise, o zaman bu onu haklamak için Mihail'in eline geçen en iyi şans olurdu; eğer Dimitriy ise, konuşmak için bir fırsat bulmuş olurlardı. Güneş ışığı kapalı tabutun ayak ucuna ancak geliyor fakat daha ileri gitmiyordu. Mihail çantasından ihtiyaç duyduğu şeyleri çıkardı ve merdivenden aşağı indi. Tedbirli bir şekilde tabutun kapağını kaldırdı.</p>
<p>Tabutta Dimitriy yatıyordu. Mihail'in çektiği kapak gürültüyle yere düştü, o da güneş ışığı alan bir basamağa oturarak kendisini emniyete aldı ve yayına bir ok takıp çelik ve ahşap iki kılıcını yanına koydu.</p>
<p>Dimitriy hareket etmiyordu. Mihail kılıcıyla Dimitriy'in bacağını dürttü. Yine yanıt alamayınca bu defa daha sertçe dokundu. Dimitriy'in uyuyor numarası yapıyor olabileceğinden de kuşkulanıyordu ama öyle ya da böyle vampir kımıldanmaya başlamıştı. Mihail yayını kaldırıp nişan aldı ama okunu fırlatmasına gerek kalıp kalmayacağı kuşkuluydu.</p>
<p>"Senmişsin," dedi Dimitriy doğrulup oturduğunda.</p>
<p>"Benim," diye doğruladı Mihail. Dimitriy'i süzüyordu. Buraya sadece bir tek nedenden -tartışmak istediği tek konudan- dolayı gelmişti ama şimdi ondan söz etmeye çekiniyor, neredeyse utanıyordu. Dimitriy'in neden olduğu onca iğrençlik arasında bu, onun bütün kişisel kaygılarından daha önemli bir mesele gibi görünüyordu. Ve yine de Mihail, dayısının yüzüne bakarken onun olacakları gönülsüz bir şekilde beklediğini gördü. Onunla ancak doğrudan konuşabilirdi.</p>
<p>"Seni ve Zimeyeviç'i gördüm," dedi, "ne yaptığınızı gördüm."</p>
<p>"Biliyorum." Dimitriy'in sesinde Mihail'in o olay sırasında dayısının gözlerinde görmüş olduğu gururdan eser yoktu.</p>
<p>"Ne yaptığınızı biliyor musunuz?" diye sordu Mihail.</p>
<p>"Eğleniyorduk," diye cevap verdi Dimitriy, acı bir tonla.</p>
<p>Mihail başını salladı. "Belki Zimeyeviç eğleniyordu ama sen değil. Ya da eğer eğleniyor idiysen, o zaman bir budalasın, ben de ailemizde budalaların olduğuna inanmıyorum."</p>
<p>"Sen ne bileceksin?"</p>
<p>"Daha önemlisi, Yuda ne biliyor?"</p>
<p>"Ne?"</p>
<p>"Günlüklerini okudum," diye açıkladı Mihail. "Bilgilerini çaldım. O, vampirleri Zimeyeviç'ten bile daha iyi biliyor, en azından böyle düşünüyor."</p>
<p>"Zimeyeviç'in gün ışığında dolaşabildiğini bilmiyor," dedi Dimitriy küçümseyerek.</p>
<p>"Evet, bu doğru. Zimeyeviç'in ikinizden de sakladığı şeyler var."</p>
<p>"Ne demek istiyorsun?"</p>
<p>"<i>Opriçnik</i>'leri hatırlıyor musun?" En azından baban onlardan söz etmiştir."</p>
<p>"Elbette; yabani yaratıklar."</p>
<p>"Sana, Zimeyeviç'e, Kyeşa'ya ve bir zaman tanıştığın diğerlerine hiç benzemiyorlar. Bunun nedenini merak ettin mi hiç?"</p>
<p>"Dünya büyük," dedi Dimitriy.    kadar</p>
<p>aşağılık insanlar tanırdım."</p>
<p>"Ama onlar hep öyle değillerdi. Örneğin Petro'yu, liderlerini alalım. Yuda'ya göre o, önceki hayatında bir rahipti, zeki ve okumuş bir adam. Bir <i>rmrdcdak</i> olduğunda da öyle kaldı. Zimeyeviç'le karşılaşana kadar."</p>
<p>Mihail, Dimitriy'in Zimeyeviç'le ortak olduktan sonraki varoluşunu düşünmesine izin vermek için biraz ara verdi.</p>
<p>"Devam et," dedi Dimitriy.</p>
<p>"Yuda onların hepsinin içyüzünü çözememişti ama çoğunun benzer bir öyküsü vardı. Haklısın; bazıları bu yolculuğa bir köylü olarak çıkmıştı ama <i>hepsinin</i> sonu aynı oldu. O zaman Yuda elbette deneyler yapabiliyordu."</p>
<p>"O vampir olmadan önce de bir canavardı."</p>
<p>Mihail buna itiraz edemezdi ama bir defalığına bile olsa o anda Yuda onun birincil kaygısı değildi. "Zimeyeviç'i ne kadar zamandır tanıyorsun?" diye sordu.</p>
<p>"Neredeyse yirmi yıldır."</p>
<p>"Peki, kan değiş tokuşuna ne zaman başladınız?" "Düşündüğün gibi değil."</p>
<p>"Peki, nasıl?"</p>
<p>"Biraz karmaşık." Dimitriy, Mihail'in gözlerine bakamıyordu.</p>
<p>'Tadı hoşuna gidiyor mu?"</p>
<p>Tabii ki gitmiyor."</p>
<p>"Bunun doğru olduğunu düşünüyor musun?" Mihail avantajından yararlanmak için soruları ardı ardına sıralıyordu.</p>
<p>"Doğru mu?"</p>
<p>"Ahlaki olarak."</p>
<p>"Bir <i>vurdalak</i>'ın Tanrısı yoktur; ahlakımız neden olsun ki?"</p>
<p>"Vicdanın sana ne söylüyor? Bir insanın taze, canlı kanını içmek yerine bunu mu yapman gerektiğini söylüyor?"</p>
<p>"Tabii ki öyle söylemiyor!" diye bağırdı Dimitriy. "Meseleyi..." Sesi hafifleyerek kesildi.</p>
<p>"Ne?"</p>
<p>"Meseleyi zevkli hale getiren şey de bu." Dimitriy biraz sakinleşmişti. "Yanlış bir şeyi yapmak, sadece öyle olduğu için."</p>
<p>Mihail sorgulamaya devam etti. 'Ve siz -sen ve Zimeyeviç- ilk kez kan değiş tokuşu yaptıktan sonra mı kendini... farklı hissetmeye başladın?"</p>
<p>"Evet." Dimitriy kasvetli bir ifadeyle başını eğdi, sonra doğrudan Mihail'in gözlerine baktı. "Nasıl bildin?"</p>
<p>"Sen vampirler açısından bakıldığında bir yetimsin değil mi?"</p>
<p>"Eğer beni yaratan vampirin ölmüş - öldürülmüş olduğunu kastediyorsan, evet."</p>
<p>"Öldürülmüş mü?"</p>
<p>"Raisa, onu Yuda öldürdü." İçinden yükselen öfkeyi bastırmak için homurdanarak konuşuyordu.</p>
<p>Bu Mihail'e anlatılan öyküye benzemiyordu. Annesi Raisa'nın ölümüne tanık olmuştu ve Raisa'nın başını trenin tekerleklerinin geçeceği yola bastırmış olan eller Domnikiia'nın -Mihail'in büyükannesinin- elleriydi. Ama sonuçta Mihail bütün bunların Yuda'nın suçu olduğuna itiraz edemezdi. Yine de şimdilik asıl konudan uzaklaşmamalıydı.</p>
<p>"Yetim olmak belli ki işini kolaylaştırıyor."</p>
<p>"Kolaylaştırıyor mu?" diye sordu Dimitriy.</p>
<p>Şimdi artık yeterince savunmasız durumdaydı ve gerçeği öğrenebilirdi. "Sen vampir olup Raisa'yla kan değiş tokuşu yaptığında aranızda ruhsal bir bağ oluşturdunuz. İkiniz birbirinizin zihnini biliyordunuz."</p>
<p>"Bu doğru. Yeni doğan bir vampir böyle öğrenir."</p>
<p>"Sonra farklı bir vampirle tekrar kan değiştirdiğin zaman buna çok benzeyen bir olayın meydana geleceğini tahmin etmiyor musun?"</p>
<p>"Ben... bilmiyorum."</p>
<p>"Bence biliyorsun. Zihninin bir kısmını Zimeyeviç'le paylaşıyorsun. Aziz îshak'ın altında konuştuğumuzda onun ertesi gün geri döneceğini söyleyebildin. Bunu nasıl bilebiliyordun?"</p>
<p>"İnkâr etmeyeceğim. Paylaşıyoruz. Bu yararlı. Biz ortağız." Sesinde önceden mevcut olmayan gönülsüz bir gurur ifadesi vardı.</p>
<p>"Peki, hanginizin zihni daha güçlü, Dimitriy? Seninki mi, yoksa onunki mi?"</p>
<p>"Ben aptal değilim."</p>
<p>"Petro da aptal değildi ama kanını Zimeyeviç'le paylaştığı için zihni çürüyüp kokuştu. Bütün o <i>opriçnik</i>'lere bir bak, iradeleri Zimeyeviç tarafından yok edilmiş akılsız hayvanlar. Zimeyeviç'in nasıl bu kadar yaşlanabildiğim ve güçlenebildiğini sanıyorsun? Sence güneş ışığında nasıl yürüyebiliyor?" Mihail artık spekülasyon yapmaya başlamıştı. Dimitriy'in dudaklarında bir itiraz gülümsemesinin şekillenmekte olduğunu gördü ama sözüne devam etti. "İnsanlardan beslenmek artık ona yetmiyor; vampirlerden de beslenmesi gerekiyor, kanlarından değil, zihinlerinden. Geriye ise onun iradesine boyun eğen, ete susamış aşağılık hayvanlar kalıyor. Ne kadar zaman alacağını bilmiyorum Dimitriy ama eğer Zimeyeviç başına buyruk kalırsa, senin de bir gün olacağın şey bu."</p>
<p>Mihail konuşurken Dimitriy'in içine düşmekte olduğu aşağılık durumu kavramaya başladığı zaman vereceği tepkiyi ölçmek için dikkatle onu izliyordu. Ama Dimitriy onun sarf ettiği her kelimeyle birlikte -sanki bir dış varlıktan yardım alıyormuşçasına- daha da güçleniyor ve güven kazanıyor gibi görünüyordu. Konuşmaya başladığında, artık farklı bir adam olmuştu.</p>
<p>"Bunu neden umursayayım ki?" diye sordu, soğuk ve sakin bir sesle. Artık Mihail'e değil, onun üzerinden merdivene ve mezarlığa doğru bakıyordu. Mihail kalkıp arkasına döndü.</p>
<p>Kapı girişinde soluk, kırışık cildi, beyaz bıyığı ve çökük avurtlarıyla tanıdık, kambur bir siluet görünüyordu. Mihail, Zimeyeviç'in gün ışığında bile ne kadar tehlikeli olabileceğini biliyordu ama şu an en zayıf olduğu andı. Mihail yayını kaldırdı ve Dimitriy'le konuştuğu sırada güneşin hareket etmiş olduğunu ve kendisinin gölgede kaldığını fark etti.</p>
<p>Artık çok geçti. Dimitriy kollarını Mihail'in göğsüne doladı ve ellerini yana bastırıp yayını yere düşürdü. Mihail, Zimeyeviç'in Dimitriy üzerinde ne kadar gücü olduğunu mu doğru tahmin edememişti? Ya da Dimitriy özgür iradesine dayalı akılcı bir tutum benimsemiş ve kendisi için en iyisinin üstadının yanında yer almak olduğuna mı karar vermişti? Mihail'in içinde bulunduğu durumda bu bir şey fark ettirmezdi.</p>
<p>Dimitriy mezarın içinde onu geri geri çekerek ışıktan uzaklaştırdı. Mihail'in ayakları boş yere taşları döverek sürüklendi, sonunda Dimitriy'in sırtı duvara yaslandığında durdular. Zimeyeviç ağır ağır merdivenden indi. Zemine ulaşmadan önce gölgeye çekilmişti ve genç bir adama dönüşümü başlamıştı, iki tabutun arasına gelene kadar sırtı doğrulmuş, cildi sıkılaşmış, bıyığıyla saçları artık kül rengine dönmüştü. Gözleri parlıyordu.</p>
<p>"Evet, hayatta kalan son Danilov," dedi. Sonra gülümsedi. "Üzgünüm, Dimitriy. Son <i>yaşayan</i> Danilov."</p>
<p>"Demek Dimitriy sana kim olduğumu söyledi," dedi Mihail.</p>
<p>"Mükemmel bir şekilde tahmin etmiş olduğun gibi, bunu yapmasına gerek yoktu. Onun zihnini biliyorum." "Henüz ona hükmetmiyorsun."</p>
<p>Zimeyeviç bir an sessiz kalıp Mihail'i değerlendirdi. Sonra gözleri parladı ve o anda Mihail, Dimitriy'in kollarının kendisini daha da sıkıştırdığını hissetti, neredeyse nefessiz kaldı.</p>
<p>"Gördün mü?" dedi Zimeyeviç. "Bizim bağımız güçlü. Daha fazlası gerekmiyor."</p>
<p>"Hiç durmayacaksın." Mihail sıkılmış dişlerinin arasından konuşuyordu ve sözleri Zimeyeviç'ten çok Dimitriy'e hitap ediyordu. "Niye durasın ki? Dimitriy'i kullanıp tükettiğin zaman dışarıda bir sürü başkaları olacak." "Bütün bunları nereden biliyorsun?"</p>
<p>Mihail bir şey söylemedi.</p>
<p>"Ah, evet," diye devam etti Zimeyeviç. "Çünkü Cain'in defterlerini okudun. Nerede onlar?"</p>
<p>"Güvenli bir yerde."</p>
<p>"Onları görmeyi çok isterdim."</p>
<p>"Ne? Büyük Drakula'nın bile bilmediği şeyler mi var yoksa?"</p>
<p>Zimeyeviç Romence ismini duyduğunda irkildi. Mihail onu Yuda'nın defterlerinden öğrenmişti.</p>
<p>"Haklısın, tabii," dedi Zimeyeviç. "Cain'in bilgilerine ihtiyacım yok. Ama onda bana ait olan başka hatıralar da var."</p>
<p>"Kanını mı kastediyorsun? Yoksa Ascalon'u mu?" "İkisi de sende değil."</p>
<p>"Defterleri bende, diğer sahip oldukları neden bende olmasın ki?"</p>
<p>"Blöf yapıyor," dedi Dimitriy arkadan.</p>
<p>"Hayatıma karşılık onları koyacağım."</p>
<p>Zimeyeviç kıkırdadı. "Korkarım şöhretimden dolayı böyle bir pazarlığın bana ait olan kısmına sadık kalacağıma güvenmeyeceksin. Bu benim birlikte yaşamayı öğrendiğim bir lanet."</p>
<p>"Ascalon'u kaybetmeye hazır mısın?" diye sordu Mihail.</p>
<p>"Eğer Ascalon'a sadece <i>dokunmuş</i> bile olsan, bunu bilirdim," dedi Zimeyeviç sert bir sesle. Mihail'in omzunun üzerinden Dimitriy'e baktı. "Onun nerede kaldığım bildiğini kabul edebilir miyim?" diye sordu.</p>
<p>"Zelyabov biliyordur ve bana söyleyecektir."</p>
<p>"O zaman onunla hesaplaştıktan sonra orayı arayalım."</p>
<p>Zimeyeviç konuşurken Mihail, Dimitriy'in kollarıyla kendisini daha da sıkıştırarak konuşmak dışında hiçbir şey yapamayacak hale getirdiğini hissetti.</p>
<p>"Benimle hesaplaşmak mı?"</p>
<p>"Büyükbaban Aleksey İvanoviç, Çar I. Aleksandr'ı bana katılmaya ikna etmek için yaptığım girişimlere mani olmuştu. Torununun aynı şeyi III. Aleksandr için yapmaya fırsatı olmayacak."</p>
<p>"Üçüncü mü? Bir kuşak atlamadın mı?"</p>
<p>"Bu Romanov kuşağının saltanatı yakında sona erecek. Dimitriy'in arkadaşları bunun çaresine bakacak."</p>
<p>"Sonra da hiçbir şey seni durduramayacak," dedi Mihail.</p>
<p>"Gerçekten de hiçbir şey. Gerekirse Ascalon'u ararken bütün Petersburg'un altını üstüne getirmekte özgür olacağım."</p>
<p>"Senin veya başka birisinin yapabileceği bir şey yok," diye ekledi Dimitriy.</p>
<p>"Aleksey İvanoviç'in hayatta olup bunu görmesini isterdim," diye devam etti Zimeyeviç. "Sevgili oğlu, benim en yakın yardımcım, onun hayatta kalmış olan son torununu tamamen savunmasız bir halde sıkıca tutuyor ve zevkle dişlerimi geçirip kanım yavaş yavaş son damlasına kadar içerek yaşamına son vermeme yardım ediyor."</p>
<p>Zimeyeviç ağzını açıp kocaman köpek dişlerini göstererek ve gözlerini Mihail'inkilerden ayırmadan onun boğazına doğru eğildi. Mihail harekete geçme zamanı olduğunu biliyordu. Diliyle fındığı yanağının kenarından aldı ve Zimeyeviç'in açıkça görebilmesi için bir an kesici dişlerinin arasında tuttu. Sonra onu azı dişlerinin arasına kaydırıp kuvvetle ısırdı ve fındığın içinden akan sıvının kötü, madenî tadını dilinin üzerinde hissetti.</p>
<p>Ne olup bittiği konusunda bir kuşku kalmaması için sıvının birazının dudaklarının kenarından akmasına izin verdi, geri kalanını da yutup kabuk parçalarını tükürdü. Sonra zihnini açık bırakarak isteyen herkesi içeri davet etti. Zafer duygusuyla gözlerini Zimeyeviç'e dikti. Zimeyeviç'in ise kafası karışmıştı. Mihail'in dudaklarındaki kanı görebiliyor fakat yine de manasını anlayamıyor, hatta kimin kanı olduğunu bile tahmin edemiyordu. Bütün duyularını kullanarak bir açıklama arayacaktı ve sonra...</p>
<p>Ve sonra Mihail onu hissetti: Zimeyeviç'in bu anlaşılamayan şeyle ilgili kendi izlenimini. Vampirin zihni anlamaya çalışmış ve kaçınılmaz bir şekilde Mihail'in zihnine kilitlenmişti. Mihail, Zimeyeviç'in idrak yeteneğini, vampirin kendisininkini hissedeceğinden çok daha iyi algılayabildiğim biliyordu ama bu yeterliydi. Zimeyeviç saniyeler içinde anlamıştı.</p>
<p>Geri çekildi. Zmeyeviç'in iradesi geri çekildiğinde Dimitriy'in elleri de gevşedi, sonra Dimitriy kendi isteğine uyarak Mihail'i tekrar sıkıca kavradı.</p>
<p>"Hayır," dedi Zimeyeviç, dalgın bir ifadeyle. "Bırak gitsin."</p>
<p>Dimitriy bir an düşündü, sonra itaat etti. Mihail ondan uzaklaştı ve tabutlardan birinin üzerine oturdu. Zimeyeviç dudağının kenarını küçümseyici bir ifadeyle kıvırarak ona baktı. Yuttuğu kandan ve Zimeyeviç'in zihninin kendi zihninde bıraktığı sevimsiz kalıntılardan dolayı Mihail'in midesi bulanıyordu. Mihail onları aklından çıkarmaya çalıştı. Artık işine yaramazlardı.</p>
<p>"Dimitriy bana senin bir Danilov olduğunu söyledi," dedi Zimeyeviç. "Ama aynı zamanda bir Romanov da olduğunu söylemedi."</p>
<p>"Bir Romanov mu?" Dimitriy'in sesi, nedenini anlamak şöyle dursun, bu gerçekten bile hiç haberi olmadığını gösteriyordu.</p>
<p>Zimeyeviç küçümseyici bir el hareketiyle ona doğru işaret etti. "Cam o kam benden alalı ne kadar zaman oldu, merak ediyorum. Elli yıl mı, altmış yıl mı? Hâlâ taze miydi?" 'Tadı beklediğim kadar kötüydü," dedi Mihail, Zimeyeviç'in onun sesindeki alayı algılayacağından emin. "Ve doğrudan senin damarlarından geliyormuş gibi etkiliydi." "Sen <i>nasıl</i> Romanov olabiliyorsun?" diye sordu Zimeyeviç.</p>
<p>"Grandük Konstantin Nikolayeviç benim babam." Zimeyeviç bir an düşündü. "Yani Aleksandr Aleksandroviç'in kuşağındansın."</p>
<p>Mihail başıyla onayladı. "Çareviç birinci dereceden kuzenim. Bu bir aile geleneği haline geliyor artık. Büyükbabam, I. Aleksandr'ı senin elinden çekip almıştı, ben de aynısını III. Aleksandr için yapacağım. Benim kuşağımdakilerin hepsi güvende."</p>
<p>Zimeyeviç kükredi. Kolunu savurdu ve Mihail çenesine aldığı darbeyle yere yıkıldı. Hemen doğrulup oturdu ve çenesini ovuşturdu. Etrafına bakınarak sırt çantasının, daha da önemlisi yayının nerede olduğunu tespit etti.</p>
<p>"Senin dışında hepsi güvende," dedi Dimitriy, küçümseyici bir gülümsemeyle.</p>
<p>"Beni öldürmek ne işine yarayacak?"</p>
<p>Dimitriy güldü. "İşime yaramaz ama yine de adil olurdu. Diğerlerine ders olurdu. Ve bir zevk olurdu."</p>
<p>Mihail onun Zimeyeviç'i etkilemek için konuşuyor olduğundan kuşkulandı ama işe yaramazdı. Zimeyeviç onun çok ilerisindeydi.</p>
<p>"Peki, beni öldürecek misin, Tepeş? Çok kolay olurdu. Sizin tutsağınızım. Hatta belki bu onuru Dimitriy'e bile bağışlayabilirsin."</p>
<p>"Memnuniyetle," dedi Dimitriy.</p>
<p>"Hayır," dedi Zimeyeviç, ters bir tonla. "Bu en kötü sonuç olurdu. Eğer vücudunda benim kanımla ölecek olursa, o zaman bir vampir olur; benim soyumdan gelen ve irademe tabi olanlardan biri olur. Bu uygun bir ceza olurdu ama ödenecek bedele değmez."</p>
<p>"Hangi bedele?" diye sordu Dimitriy.</p>
<p>"Söyle ona, Tepeş," dedi Mihail.</p>
<p>"O akıbet yalnızca bir tek Romanov'un başına gelebilir," diye açıkladı Zimeyeviç."Petro bana ruhunu borçluydu ve yalnızca bir tek ruh bu borcu telafi edebilir. Eğer bu zavallı yaratığın, hiçbir gücü ve değeri olmayan bu piç Romanov'un ruhu olsaydı Rusya'ya hükmetme şansımı ebediyen kaybederdim. Hiçbir faydası olmayacak bir şımarıklık olurdu bu. Bir tek ruhu kazanıp bütün bir ülkeyi kaybetmenin bana ne yararı olur ki?"</p>
<p>Mihail ayağa kalktı ve çantasını almak için uzandı. Yayı yerde, Zimeyeviç'in ayağının dibindeydi. Onu almaya cüret etmeli miydi, yoksa <i>vurdalak</i>'ın gazabı sağduyusuna galip gelir ve o da kendisine çok şey kaybettirecek olmasına rağmen Mihail'den intikam almaya çalışır mıydı? Mihail kendisine bir anlığına yaratığın zihnine göz atma izni verdi ve en azından cılız avantajını fazla zorlamaya çalışmadığı sürece güvende olacağını anladı. Eğilip silahını aldı.</p>
<p>"Onun öylece gitmesine izin mi vereceksin?" dedi Dimitriy hayretle.</p>
<p>"Ne yapabiliriz?" diye sordu Zimeyeviç.</p>
<p>Mihail'in yüzüne geniş bir gülümseme yayıldı. Kendisini bir kahraman gibi hissediyordu. Daha da iyisi, kendisini büyükbabası gibi hissediyordu. Aleksey'in I. Aleksandr'ı kurtarmak için yaptığı şeyi Mihail; bu yeni kuşakta tekrar gerçekleştirmişti. Bir elinde sallanan sırt çantası, diğer elinde <i>arbalyet</i>'iyle merdivenlerden yukarı çıkmaya başladı. Yarı yola, tam ışıkla gölgenin buluştuğu yere geldiğinde, dönüp aşağıda hüzünlü bir sessizlik içinde duran Zimeyeviç ile Dimitriy'e baktı. Kalbi göğsünden fırlayacakmış gibi atıyordu. Hâlâ hayatta olduğu için şaşkındı ama şansını yeterince zorlamış olduğunu biliyordu. Onlarla başka zaman hesaplaşacaktı.</p>
<p>"Görüşürüz," dedi. Sonra yoluna devam edip gün ışığına çıktı.</p>
</body>
</html>