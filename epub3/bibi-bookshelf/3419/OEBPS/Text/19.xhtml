<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>19</h1>
<p>Istırap. Acı. Yokluk sefalet - yeni deneyimler ya da çoktan unutulmuş olanlar. Fiziksel bir duyumdan fazlası; ruhun, özün şefkati. Ama iyi bir şey. Istırap gücü getirdi. Acı kini getirdi. Yokluk büyümeyi getirdi. Sefalet, intikam arzusunu.</p>
<p>Ama önce güç. Hareket. Parmak uçları kıvrılarak en ufacık gediği buluyor; tıpkı tırmanmak gibi ama yatay, yukarıya değil. Parmaklar tutabilirse, kol da çekebilir, sadece azıcık bir şey. Ama parmaklar bu ödülü yitirmemeli. Boğucu, etraftaki havayı soluyamamak. Santim santim sürünmek. Uzağa değil. Karanlık bir boşluk, cezp edici. Artık yakın. Daha yakın. Uyuşukluk; ama dinlenmek yok, daha değil. Parmakların tutup çekebileceği madenî, demir çubuklar; teslim olmak, karanlığa gömülmek, düşmek. Eskisi gibi ağırlıksız olmak ama karanlığa düşmek. Sonra aşağıdaki, çok aşağıdaki zemin, sert, sessiz. Eskisi yeni acıyı tüketiyor ama karanlık.</p>
<p>Artık karanlık. Uyu. Büyü.</p>
<br/>
<p>Bu Mihail'in umduğu mutluluk dolu varoluş hali değildi ve uzun sürmedi. Katedralden kaçarken sadece bir an için fırsat bulabilmişti ama arkasına baktığında Yuda'dan bir iz kalmadığını, sadece giysisinden geri kalanların için için yandığını görmüştü. Herhangi bir vampirin güneş ışığına bu kadar maruz kaldıktan sonra hayatta kalacağını düşünmek mantıksız olurdu ama Mihail, Yuda'nın ölümüne tanık olduğu anlarda Zimeyeviç'in aynı koşullarda ve kanının aktığı son o anlar dışında sadece biraz sıkıntı çekerek hayatta kalmayı başarmış olduğunu da görmüştü.</p>
<p>Mihail'in kesinliğe ihtiyacı vardı ve onu nerede bulacağını biliyordu. Fakat başkentin caddelerinde yürürken adımları giderek yavaşlıyordu. Dikkatli olmakta ve emin olmayı istemekte haklıydı ama kanıta ne kadar ihtiyacı olursa olsun hâlâ inanıyordu, Yuda'nın öldüğüne inanıyordu. Mihail'in ilk düşündüğü Tamara'ydı, onun ölçüsüz intikam arzusu. Keşke birkaç ay daha yaşayıp Yuda'nın öldüğünü öğrenebilseydi. Bu onu ne kadar değiştirebilirdi. Mihail küçükken başka çocukların anneleriyle olan ilişkilerini görmüş ve böylesine hasret kalmış ama bunun hiç gerçekleşemeyeceğini anlamıştı. Yuda'nın ölmesi gerekiyordu, bunu en uzak anılarının olduğu zamandan beri biliyordu. Bu, adının Mihail olduğu, yemek yemenin açlığı giderdiği, yere düşmenin can yaktığı kadar temel bir gerçekti. Bunlar her zamanki kadar gerçek kalmaya devam ediyordu ama artık Yuda'nın ölmesi gerekmiyordu. O ölmüştü. Bu, Mihail'in artık yemek yemeye ihtiyacı olmadığını veya yerçekimine meydan okuyabileceğini keşfetmesi kadar devrim niteliğindeydi.</p>
<p>Ama Tamara üzerindeki etkisi nasıl olurdu? O artık kendisini özgür kabul eder miydi? Mutlu bir şekilde bunamaya devam eder miydi? O tutkuları sayesinde yaşayan bir kadındı, Mihail bunu biliyordu; yaşamının bir yarısında tutkusu babasını aramak, diğer yarısında da onun ölümünün intikamını almaktı. Mihail'in bildiği kadarıyla Tamara sadece yaşamının kısacık bir döneminde, sevdiği adamla evlenip onunla ve üç çocuğuyla birlikte yaşadığı zamanlarda mutlu olmuştu. Bu uzun sürmemişti ve Mihail o çocuklardan biri değildi. Yuda'nın öldüğü haberi ona mutluluğu geri getirir miydi, yoksa yaşamaya devam etmek için kendisini başka bir saplantı aramak zorunda hisseder miydi? Ya da yaşaması için -oğlu Mihail'in varlığına rağmen- hiçbir neden kalmayınca zaten ölür müydü? Bunu bilmemek daha iyiydi.</p>
<p>Bu seyahatin gereksiz olabileceğini fark ettiğinde odasına -kaldığı değil, tuhaf koleksiyonu depolamış olduğu odasına- gelmek üzereydi. Durdu ve elini gömleğinden içeri sokup her zaman göğsünde taşıdığı iki kolye ucunu çıkardı. Kurtarıcının gözlerine baktı. İsa'yı tasvir etmesi amaçlanmış olan o ikon Tamara'ya her zaman babası Aleksey'i hatırlatmıştı. Mihail o âna kadar bu bağlantı hakkında kafa yormamıştı ama katedraldeki boyalı cama baktığında kendisinin de aynı ilişkiyi kurmuş olduğunu hatırladı. Bu Yuda'nın ölümü için gerçekten müteşekkir kalınması gereken kişi olan O'nun bir anımsatıcısıydı. Mihail ikonu öptü ve sessizce bir şükür duası okudu.</p>
<p>Ama ikonda onun aradığı şey yoktu. Boynunda asılı olan diğer kolye ucu bir madalyondu. Mihail başparmağının tırnağıyla onu açtı. İçinde Yuda'nın başından alındığı günkü kadar sarışın kalmış bir bukle saç vardı. Bu yetersizdi. Şimdi solmuş olsalardı, bu Yuda'nın öldüğünü gösterirdi ama o saçlar Yuda vampir olmadan önce alınmıştı ve herhangi bir insanın saçı da onlar kadar uzun dayanırdı; onların ölümsüzlüğünün Yuda'ya bağlı olduğunu varsaymak için bir neden yoktu.</p>
<p>Mihail daha büyük bir kararlılıkla ve kesinliği daha sabırsızca arzu ederek yoluna devam etti. Birkaç dakika sonra incelemek istediği şeyin üzerine gün ışığı düşmesini önlemek için perdeleri dikkatle çekmiş, sandığının yanına diz çöküyordu. Sandığın kilidini açtı. İçindeki hiçbir şeye dokunulmamıştı. İkinci <i>arbalyet</i> ve okları, birkaç pil, Yabloçkov Mumları, Yuda'nın kitapları ve Mihail'in değerli bulduğu bütün diğer eşyalar bıraktığı gibi duruyordu. Kitapları yere yığdı ve giysi yığınının arasından içindekini gizlemesi için katlanmış olan ipek bir mendil çıktı.</p>
<p>Mihail onu sandıktan çıkarırken bile biliyordu. Ağırlığına ve biraz sert olmasına bakıp anlayabilirdi. İçindekilerle birlikte mendili kendisinin de bir sebep bulamadığı hürmetkâr bir nezaketle masanın üstüne koydu. Sonra mendili açıp içindekilere baktı.</p>
<p>Tam olarak son baktığı zamanki gibiydi: içinde kan olmayan ama dışı kanlı, sesleri merkezine iletmek için gerekli olan karmaşık kıvrımlarıyla mükemmel bir şekilde korunmuş beyaz, yarımay şeklinde bir et parçası. Bu, Yuda'nın kopan kulağıydı. Başından alınmış olan saçlar o öldükten sonra da olduğu gibi kalabilirdi ama bu çok yeni kopmuş et parçası kalamazdı. Eğer o yaşıyorsa, Yuda da yaşıyordu. Aleksey bunu Yuda'nın not defterlerini kapladığı vampir derisinde görmüştü ve aynı şey not defterlerinde de tarif ediliyordu. Mihail ve Tamara kendi gözleriyle görmüşlerdi; farklı bir binada olmasına rağmen, sahibiyle aynı anda çürüyerek toz haline gelen kopmuş bir eldi bu.</p>
<p>Mihail kulağı alıp duvara fırlattı. Kulak şaklamayı andıran bir sesle duvara çarptı ve bir an yapışıp kaldıktan sonra kaydı ve süpürgeliğe çarpıp sekerek onun biraz ilerisine düştü. Mihail içi öfkeyle kabararak ona doğru yürüdü. Yuda'nın ölümü için Tanrı'ya şükretmiş olduğunu hatırlayınca güldü. O zaman bile Tanrı'nın neden bu kadar beklemiş olduğunu merak etmişti ama şimdi O'nun bütün kayıtsızlığı kendini bir kez daha gösteriyordu.</p>
<p>Mihail çizmesinin topuğuyla kulağı ezdi ve her neredeyse Yuda'nın bunu hissetmesini ümit etti ama onun çekmekte olduğu ıstıraba fazla bir katkısı olacağından kuşkuluydu. Devam edecekti ama kulağa zarar verebileceğini biliyordu -kulak sahibi gibi iyileşmezdi- ve ona tekrar ihtiyacı olacaktı. Günün birinde ona varoluşunun bütün amacı olan şeyi, bugün doğrulanacağını ümit etmiş olduğu şeyi, doğrulamak için ihtiyacı olacaktı.</p>
<p>Ama önündeki kanıt inkâr edilemezdi. Yuda yaşıyordu.</p>
<br/>
<p>Zaman geçiyor ama ölçülemiyordu. Yaralar iyileşiyor ama bütünü oluşturamıyorlardı. Solunum geri dönmüştü ama soluk alınamıyordu. Akciğerler, geriye kendisinden çok az şey kalmış olan kalpten bile önce yavaşça yeniden şekillenmeye başlayan ilk organlardı. Geriye hiçbir şey kalmamış olsaydı, Yuda ölürdü. Kalp odacıklarından biri, kulakçıklardan biri sağ kalmıştı ama onun sağ kulakçık mı yoksa sol kulakçık mı olduğunu bilemiyordu. Hâlâ zayıf bir şekilde pompalamaya devam ediyordu ama tek başına kanın akmasını sağlayamıyordu. Kanın taşıyabileceği oksijen mevcut değilse, kan pompalamanın ne anlamı vardı ki? O yüzden önce akciğerler gelişiyorlardı. Yuda bunu bildiğini bilmiyordu; o kendi ismini bile tam olarak bilmiyordu; çok fazla olasılık var gibi görünüyordu.</p>
<p>Akciğerlerinin yeniden oluştuğunu söylemek bile onun durumuna saygınlık katmaktı. Boynunun ve geriye kalan omzunun altında bir yerden harap olmuş bir alveol yumağı sarkıyordu. Onlara doğru uzanan bronşlar ve temiz havayı içeri çekip bayat havayı dışarı boşaltmayı sağlayan bir diyafram yoktu. Terimleri ve yapıyı çok net bir şekilde hatırlıyordu. Hepsini görmüştü; kurbağalarda -ki onların akciğerleri çok ilkeldi- sıçanlarda, domuzlarda ve insanlarda. Sonunda -artık her neyseler- kendisi gibi olan mahluklarda da görmüştü onları. Bir kurbağa, sıçan, domuz, hatta insan bile olmadığını biliyordu ama bu, ne olduğunu bilmekle aynı şey değildi.</p>
<p>Gerçekte o anda daha çok bir balığa benziyordu. Akciğer yerine solungaçları vardı, hava yerine suyun ve değerli oksijeni kendisine taşıyacak olan akıntıların insafına kalmış durumdaydı. Kendisini göremediğine memnundu; o pis, karanlık kanalizasyonda gelişigüzel yayılmış -kendisinden geriye kalan şey ne kadar yayılabilirse- ve gelişmeye başlayan akciğerlerinin oluşturduğu, kendisine tek yaşama şansını verecek olan korkunç kütle dışarı dökülmüş durumdaydı.</p>
<p>Ve o şansı gerçekten verecekti. Akciğerleri onu kurtarmaya -en azından bilincini açık tutmaya- yetiyordu. Ama daha fazlasına değil. Bu onda başlı başına bir Tanrı'nın; her neredeyse, babasının... bir yerlerdeki kürsüsünde vaaz verirken bahsettiği, gazap ve intikam dolu bir Tanrı'nın var olup olmadığını düşünme isteği uyandıran bir zulümdü. Hayır, kürsüler; onlardan üç tane vardı, her biri cennete sonuncusundan daha yakındı. Çimenleri, ağaçları ve yeşil tepelerin yamaçlarını hatırladı.</p>
<p>Onlara "<i>The Downs</i>" diyorlardı. Çocukluğunda onları Tanrı'nın yarattığını söylemişlerdi; onu bu hale getirenle aynı Tanrı; canlı, şuuru açık ama artık iyileşemeyecek kadar güçsüz. Daimi bir belirsizlik içindeydi ve ne ölebiliyor ne de yeniden hayata dönebiliyordu. Dengeyi bir yöne doğru kaydırabilecek, öldürebilecek çok şey vardı ama yalnızca bir tek şey onu onarabilirdi. İhtiyaç duyduğu şey...</p>
<p>Her ne kadar hasretini çekiyorsa da, ihtiyaç duyduğu şeyi hatırlamıyordu. Dudaklarında ve dilinde onun tadını alıyor ve boğazından aşağı aktığını hissedebiliyor fakat adını koyamıyordu. Ilıktı, yaşamsaldı ve bedene aitti... Süt olabilir miydi? Annesinin sütü? Hayır, o olamazdı. Babasını öldürdüğü gibi annesini de öldürmüştü. Birisi onu beslemiş olmalıydı ama hayır, emindi; şiddetle arzu ettiği sıvı süt değildi.</p>
<p>İçebiliyor olsaydı bile beslenemezdi. Midesi yoktu. Akciğerleri olan balçığın arasında bir yerden yemek borusunun ucu sarkıyordu ve ne içerse içsin oradan dökülecekti. Ama midesi ve boğazı besinin küçücük bir parçasını emebilirdi; tıpkı -aslında olmaları gereken şeyin iç paralayıcı kalıntıları gibi görünen- akciğerlerinin birkaç oksijen molekülünü emebiliyor olması gibi. Ufacık bir parçacık bile onu iyileştirebilirdi ve bir dahaki yudumunda besini emebilecek daha büyük, sonrakindeyse biraz daha büyük bir bedeni olurdu. Ama şimdilik ilk yudum bile bir rüyaydı.</p>
<p>Sonra ışık geldi. Önce ondan korktu. Onu bu hale getiren şey ışıktı ama bu, onun türüne ölüm getiren gökteki büyük küre değildi.</p>
<p>Bu hâlâ çok uzakta olan bir mumun zayıf, titrek aleviydi fakat ona doğru yaklaşıyordu. Ayak sesleri duyuldu ve ışık daha yakına geldi. Sonra ayak sesleri kesildi. Birisi iç çekti ve karaltı halinde bir yüz ona doğru yaklaştı.</p>
<p>Yuda hatırlamaya çalıştı ama belleği hâlâ bulanıktı. Bu yüzü tanıyordu. Bu ona kendisini güvende, rahat ve emin hissettirdi. Tanıdığı yüzleri aklından geçirdi ve adlarını anımsamaya çalıştı. İsimlerden birisi uydu.</p>
<p>"Raisa?" dedi. Ama dememişti, hatta fısıldamamıştı bile. Hâlâ havanın ses tellerinin olduğu yerden geçmesini sağlayabilecek organlara sahip değildi. Ama dudakları anlaşılmasını sağlayabilecek kadar hareket edebiliyorlardı.</p>
<p>"Hayır," dedi yüz. "Ben Raisa değilim." Bir el saçını okşadı.</p>
<p>Yuda tekrar düşündü ve artık emindi. Bu defa konuşmaya bile çalışmadı, sadece ismi dudak hareketleriyle ifade etti.</p>
<p>"Susanna?"</p>
<p>"Hayır, Susanna değilim."</p>
<p>Yuda tekrar düşündü ama başka olasılık yoktu. Haklı olduğunu biliyordu.</p>
<p>"Sen," dedi dudak hareketleriyle, "sen Susanna olmalısın."</p>
<p>Yüz gülümsedi. Sonra başını salladı. El, Yuda'nın saçını okşamaya devam ediyordu.</p>
<p>"Tamam o zaman, evet," dedi kadın. "Benim. Ben Susanna'yım."</p>
<br/>
<p>Her nöbet akşamında yaptıkları gibi Nevskiy Bulvarındaki Wulf ve Beranger kahvesinin alçak, kemerli tavanının altında buluştular. İkisi de çay içiyordu. Masanın üzerinde Dusya'nın kendisinden beklenmeyen bir damak tadıyla hakladığı çikolatadan -Georg Landrin's finest marka- geri kalanlar duruyordu.</p>
<p>"Kimden şüpheleniyorsun?" diye sordu Dusya.</p>
<p>"Bir şey diyemiyorum," diye yanıt verdi Mihail. "Bildiğimden bile emin değilim. Neden? Birisini mi gördün?"</p>
<p>Dusya başını salladı. "Senin tarif ettiğin üç kişiden birine benzeyen kimse görmedim."</p>
<p>Dusya, Mihail'in ona aslında üç değil iki kişiyi tarif ettiğini bilmiyordu ama onlardan biri, gece mi yoksa gündüz mü görüldüğüne bağlı olarak oldukça farklı görünürdü. Mihail ona Zimeyeviç'in iki tarifini de vermişti, hem gündüz saatlerindeki titrek adamın, hem de geceleri dönüştüğü güçlü, etkileyici yaratığın. Zimeyeviç'in Hôtel d'Europe bağlantısı hakkında bir fikri olduğunu varsaymak için bir nedeni yoktu ama -genç kadmla düzenli olarak buluşabilmek için bir bahane bulmak dışında- Mihail'in Dusya'dan orayı izlemesini istemesinin gerçek nedeni Yuda'nın otele dönebilecek olmasıydı. Onu son gördüğündeki hali göz önünde bulundurulacak olursa, Yuda'nın şu anda nasıl görünüyor olabileceği hakkında bir fikri yoktu ama Dusya'ya verdiği üçüncü eşkal onunkiydi. Kendisiyse o ikisinden birini veya Dimitriy'i görme olasılığının daha yüksek olacağını düşündüğü yeri, Aziz İshak'ı gözetliyordu. Dusya'ya Dimitriy'i tarif etmesine gerek yoktu; genç kadın onu gördüğü anda -Başkan Şklovskiy olarak- tanırdı. Mihail'in aralarında bir casus olabileceğini öne sürerek otelin izlenmesini önermesi sadece bir uydurmaydı ama Dimitriy'in gelişiyle çok uyumlu olurdu. Yine de Dusya bundan bahsetmekte tereddüt edebilirdi ki, bu da Mihail'in bir sonraki sorusunun nedeni oldu.</p>
<p>"Ve bildiğimiz..."Gözlerini salonda gezdirdi. O anda orada olup kahve veya çay içen ya da kafenin meşhur şekerlemelerinin tadını çıkaran herkes bir <i>ohrarıik</i> olabilirdi. Mihail cümlesini başka bir şekilde ifade etti. "Tanıdığımız biri yok muydu?"</p>
<p>"Ah, bir sürü. Burası Nevskiy Bulvarı - oraya çok yakın."</p>
<p>"Kimseyi gördün mü? Otele giren?"</p>
<p>"Girerken değil, önünden geçerken."</p>
<p>"Kimi?"</p>
<p>"Dur bakayım. Birkaç kez Frolenko'yu. Bogdanoviç'i. Zelyabov'u. Tabii, Sofia'yı."</p>
<p>"Neden, tabii?"</p>
<p>"Çünkü Zelyabov'u görürsen Sofia'yı da görmeye mahkûmsun. Yani, genellikle. Sofia'yı birkaç kez yalnız gördüm. Çok tuhaf davranıyordu."</p>
<p>Mihail, Sofia'yı hiç umursamadı. "Başka kimse yok mu?" "Hayır. Sanırım hepsini listemden çıkarabilirim." "Hangi listeden?"</p>
<p>"Hain olabileceklerini düşündüğün kişilerin bulunduğu listemden. Onlarla hiç ilgilenmediğin belli."</p>
<p>Mihail gülümsedi. "Blöf yapıyor olabilirdim," dedi. "Başka biri daha vardı," diye ekledi Dusya.</p>
<p>"Kim?"</p>
<p>"Ona özellikle dikkat ettim."</p>
<p>"Niçin?"</p>
<p>"Çünkü ona bakmak çok hoş."</p>
<p>Mihail zihnini zorladı. "Mihailov mu?"</p>
<p>Dusya sırıttı. "Seni, budala. Seni resepsiyon memuruyla konuşurken gördüm."</p>
<p>Mihail gülümsedi. "O benim içerideki adamım." "Orayı neden kendin gözetlemiyor ve beni bu işin dışında tutmuyorsun bilmiyorum."</p>
<p>"Orası onların tek buluşma yeri değil. Ayrıca, senin ne gördüğünü öğrenmeye ihtiyacım olmasa burada oturup birlikte çay içiyor olmazdım."</p>
<p>"Çoğu gece beni görüyorsun," dedi Dusya, bir an onu süzüp sonra gözlerini yandaki pencereye çevirerek. Bu doğruydu, tüneldeki çalışma bitmek üzere olduğundan Dusya son birkaç gündür Mihail'in yatağının daha da düzenli -ve daha tutkulu- bir ziyaretçisi olmuştu.</p>
<p>"Bunu inkâr etmiyorum," dedi Mihail. "Ama çay içmekle aynı şey değil."</p>
<p>"Öyle burjuvasın ki," diye cevap verdi Dusya, ne şaka ne de hakaret eder gibi.</p>
<p>"Çay içmeyi sevdiğim için mi?"</p>
<p>"Çünkü geceleri birlikteyken yaptığımız şeyleri bunun gibi gelenekçilik gösterileriyle süslemekten hoşlanıyorsun. Bu sana bir fayda sağlamaz ve beni etkilemediğini de biliyorsun, peki kimin için bu?"</p>
<p>Mihail yanıt vermedi.</p>
<p>"Onlar!" dedi Dusya sesini yükselterek ve eliyle salondakileri işaret etti. Birkaç çift göz onlara doğru döndü ama Dusya'nın bütün söylediklerini duymuş olamazlardı. Tekrar sesini alçalttı. "Beni buraya getirmiş olmasaydın, beni becerdiğinden bile kuşkulanmazlardı. Benimle gösteriş yapıyorsun, bir ganimetle."</p>
<p>Dusya'nın dudaklarından dökülen bu sözcüğün bayağılığı Mihail'i hem çok şaşırttı hem de heyecanlandırdı ama Dusya'nın mantığı onu hâlâ ikna edememişti. "Yani seninle burada hem sevgili olduğumuzu gizlemek hem de bunu ilan etmek için mi buluşuyorum?"</p>
<p>"Tipik bir burjuva ikiliği. Devasa bir yemek ısmarlayıp sonra sadece ucundan tırtıklamak gibi. Yapamasan bile dünyaya bunu yapabildiğini gösteriyorsun."</p>
<p>"Bu Rusya'da pek sık görebileceğin bir şey değil," dedi Mihail.</p>
<p>"Kesinlikle. Sen oldukça gelişkin bir örneğisin."</p>
<p>"Ama senin kadar gelişkin değil?"</p>
<p>"Benim yaptığım kendimi memnun etmek, başkalarını değil."</p>
<p>Dusya konuşurken öne eğilerek masanın üstüne abanmış ve gözlerini Mihail'e dikmişti. Mihail onun elinin masanın altından uyluğuna dokunduğunu ve pantolonunun üzerinden okşayarak yukarı çıkmaya başladığını hissetti. Masadan dolayı bunu kendileri göremiyordu ama baksaydı oradaki herkes görebilirdi. Mihail sırıttı ve onun blöfünü görmeye karar vererek Dusya'nın yaptığı gibi elini onun bacağına bastırdı ve elbisesinin altına ulaşabilmek için bir açıklık aradı. Gözleri hâlâ birbirlerininkine kilitlenmiş durumdaydı.</p>
<p>"Benim kollarım daha uzun," diye fısıldadı Mihail. Dusya geri çekilerek doğruldu. Ellerini masaya koyup sandalyesini biraz geri çekti.</p>
<p>"Kim burjuva şimdi?" diye sordu Mihail.</p>
<p>"Mesele bu değil," dedi Dusya, "ama daha yüce bir görevimiz var. Kuşku uyandıramayız."</p>
<p>Bu doğru olabilirdi ama genç kadının kızarmış yanakları devrimci bir heyecandan çok, utancı yansıtıyor gibiydi.</p>
<p>"Ama zafer günü geldiğinde?.." dedi Mihail.</p>
<p>Dusya masanın üzerinden ona uzandı ve Mihail'in ellerini ellerine aldı.</p>
<p>"Sanırım <i>o</i> kadar uzun beklememiz gerekmiyor," dedi gülümseyerek.</p>
<br/>
<p>Beklentileri ne olursa olsun Mihail o geceyi yalnız geçirdi. O ve Dusya kahveden ayrılmadan önce solgun yüzü ve çatık kaşlarıyla Sofla girmişti içeri. Dusya'yla özel konuşmak istemiş ve iki kadın birlikte oradan ayrılmışlardı. Hepsinin arasında Mihail'in en çok korktuğu kişi Sofia'ydı. O en fanatik, en azimli ve en katılaşmış olanlarıydı. Mihail'i açığa çıkarabilecek bir kişi varsa, o da oydu.</p>
<p>Ama yine de açığa çıkarılabilecek ne vardı ki? Gerçekte Mihail'in çarı havaya uçurmakla ilgilenmediği ve asıl amacımn ailesine nesiller boyunca zulmetmiş bir vampiri yok etmek istemesi mi? Sofia ondan kuşkulanıyorsa bile bundan dolayı olamazdı. Konstantin'in Mihail'in babası ve dolayısıyla Aleksandr'ın da amcası olduğu gerçeği vardı ki, bu da Halkın İradesi'nin üyelerince kara listeye alınmak demekti. Ama bu, Mihail'e vampir avından bile daha düşük bir olasılık gibi görünüyordu. Hayır, Mihail kendisini emniyette hissediyordu; Dimitriy henüz kendisinin yanında olduğu için daha da güvendeydi. Konuştuklarından beri Dimitriy'in onu ihbar etmek için herhangi bir girişimde bulunmamış olduğu belliydi. Bu onu bir müttefik yapmazdı ama ikisinin Halkın İradesi'nin içinde birbirlerine kenetlenmiş oldukları anlamına geliyordu. Ortak bir sırları vardı ve ikisi de kendi kendine ihanet edeceği korkusuyla diğerine ihanet edemezdi.</p>
<p>Ama mesele sadece Dimitriy'in onu ihbar etmemiş olması değildi. Birkaç gündür Dimitriy'i gören olmamıştı. Ne Mihail'in Aziz İshak'ı ne de Dusya'nın oteli gözetlemesi işe yaramıştı. Hiçbirinden iz yoktu; ne Yuda'dan ne Dimitriy'den ne de Zimeyeviç'ten. Son ikisinin başlıca önemi Mihail'i Yuda'ya ulaştırabilecek olmalarıydı ama Mihail biliyordu ki eline Zimeyeviç'e karşı bir şey yapabilme şansı geçerse, onu kullanacaktı. Dünya onsuz daha güzel bir yer olurdu fakat bunun da ötesinde Zimeyeviç ortadan kalkarsa Aleksandr, Mihail'in gerçek amacma ulaşmasına yardım etmekte isteksiz davranmazdı. Ama daha büyük motivasyon da söz konusuydu; o da, eğer yaşasaydı Aleksey'in yapacak olduğu şeydi. Mihail onun imajına yakışır bir yaşam sürmezse, Aleksey'in intikamını almanın bir anlamı olmazdı. Ama her şey Dimitriy ve Zimeyeviç'i bulmasına bağlıydı.</p>
<p>Bildiklerini tekrar gözden geçirdi; yeni keşiflerini değil, annesinin anlattıklarını ve Aleksey'in annesine anlattıklarını. Petersburg'da Dimitriy'e ulaştırabilecek bir bağlantı - onun gidebileceği herhangi bir yer. Konyuşennaya Caddesi'ndeki Dimitriy'in büyüdüğü ev vardı ama oradan bir şey çıkmamıştı. Mihail onun şehirde askerî bir bağlantısının kalıp kalmamış olabileceğini düşündü ama bu, düşük olasılıktı; Dimitriy'in Kırım'da birlikte savaştığı silah arkadaşları artık yaşlanmışlardı. Onlarla temasta kalmaya devam edemezdi, yoksa onun ebedî gençliğiyle ilgili yorumlar yapabilirlerdi.</p>
<p>Dimitriy'in çocuğu yoktu, en azından Aleksey'in bildiği bir çocuğu yoktu. O zaman o ne biliyordu? Dimitriy'in erişkinlik yaşamının büyük bölümünde o sürgündeydi. Dimitriy ve Aleksey bir birleriyle haber leşmemişti; ya da en azından buna yönelik girişimleri Yuda tarafından engellenmişti. Dimitriy'in çocuklarının, yani Mihail'in kuzenlerinin -başka Danilov'lann- olması çok mümkündü. Ama nereden başlamalıydı?</p>
<p>Sonra birden ne kadar budalalık etmiş olduğunu fark etti. Yanıt açıktı ve Dimitriy'in çocuklara babalık yapıp yapmamış olmasından bağımsız olarak geçerliydi. O evlenmişti. Tamara o kadını ziyaret etmişti. Svetlana - adı buydu ama Mihail biraz daha fazlasını hatırlayabilirdi. Önemli değildi.</p>
<p>Ayağa fırlayıp sandığının yanına gitti. Tamara takıntılı bir kadındı, özellikle de bu konuda. Onun yazdığı bütün notlar, hatırlayabildiği her şey sandıktaydı; onları oğluna anlatmıştı ama aynı zamanda kayıt da etmişti. Sanki akciğerlerinde büyüyen şeyi ve onun günün birinde kendisini öldüreceğini biliyordu. Soru sadece bunun ne zaman olacağıydı.</p>
<p>Mihail yaprakları çevirmeye başladı. İyi düzenlenmiş değillerdi ama istediği şeyi gördüğünü hatırlayabiliyordu; notların yaklaşık üçte birini geçtikten sonra, sol taraftaki sayfalardan birindeydi.</p>
<br/>
<i><p class="orta">Svetlana Nikitiçna Danilova</p>
<p class="orta">Fontanka 134</p>
<p class="orta">Daire 4</p></i><br/>
<p>Mihail, Fontanka 16'ya, <i>Ohrana</i> karargâhına yeterince aşinaydı fakat adını aldığı nehir boyunca devam eden cadde oldukça uzundu. Mihail 134 numaranın tam olarak nerede bulunduğunu bilmiyordu ama kolayca bulabilirdi.</p>
<p>Yatağına döndü. Zayıf bir ihtimaldi ama Mihail onu memnuniyetle kabul etti. Svetlana Nikitiçna çoktan ölmüş olabilirdi. Taşınmış olabilirdi. Hâlâ orada olsa bile, neden yirmi beş yıl önce toprağa vermiş olduğu bir koca hakkında bir şey bilecekti ki? Ama Mihail, Yuda'nın hasar görmemiş sağlam kulağına baktığı günden beri ilk kez içinde umut hissederek uykuya daldı.</p>
</body>
</html>