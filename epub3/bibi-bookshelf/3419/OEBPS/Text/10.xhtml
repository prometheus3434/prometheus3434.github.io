<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>10</h1>
<p>Cumartesi günü tıpkı cuma gibi Maksimilianovskiy Yolu'na yapılan kısa bir yürüyüş, 15 numaradaki <i>drovnik</i>'i başla selamlayış ve merdivenlerden 7 numaralı daireye çıkışla başladı. Bu defa kapıyı tanıdık -bir fotoğraftan ve önceki gün Yaz Bahçesi'ndeki bir bakıştan tanıdık- bir yüz açtı.</p>
<p>"Mihail Konstantinoviç Lukin, sanırım," dedi Luka, Mihail'in içeri girebilmesi için kapıyı daha da açarken.</p>
<p>Dairede başka kimse yoktu. Mihail, Dusya'yı ya da önceki gün oradan ayrıldığını gördüğü iki adamdan birini burada göreceği beklentisi içindeydi ama yarı kardeşiyle yalnızdılar.</p>
<p>"Adımı nereden biliyorsunuz?" diye sordu Mihail. Yanıt yeterince açıktı. Dusya'ya ismini söylemişti; o bir şekilde kendisini görmüştü.</p>
<p>"Adresimi nereden biliyorsunuz," diye karşılık verdi Luka.</p>
<p>"Ortak bir arkadaşımız var."</p>
<p>Bu Luka'nın ilgisini uyandırmış gibi görünüyordu. Bir koltuğa işaret etti ve Mihail oturdu.</p>
<p>"Çay?" diye sordu Luka.</p>
<p>"Teşekkür ederim."</p>
<p>Luka ısınmış olan semaverin yanına gidip iki bardak doldurdu. Mihail etrafını inceliyordu. Ön kapının açıldığı salon oldukça büyüktü ve oraya bağlanan iki oda vardı. Tek gerçek dekorasyon üç ya da dört renk ucuz boyayla elde edilmişti. İçeride bir divan ve hiçbiri birbirine uymayan birkaç minderli ve mindersiz sandalye olmak üzere bir düzineden fazla insanı rahatça ağırlayabilecek kadar oturma yeri vardı. Mihail bu devrimcilerin sevdiği tek şey varsa onun da buluşup konuşmak olduğunu biliyordu ve burası bu amaç için oldukça uygundu.</p>
<p>Odada eksik olan şey yazılı materyallerdi. Duvarlardaki raflar boştu. Bir çalışma masası vardı ama üstünde semaver dışında bir şey yoktu. Çekmecelerin içini göremezdi ama onların da boş olduğunu tahmin ediyordu. <i>Ohrana</i> baskın yaparsa hiçbir ipucu bulamazdı.</p>
<p>"Peki, kim o?" diye sordu Luka, divana oturup sırtını yaslayarak. Sakin görünüyordu, neredeyse eğleniyor gibiydi.</p>
<p>Bu noktada Mihail tam olarak ne diyeceğini bilemedi. Ortak arkadaşın -ortak tanıdığın- kimliği oldukça basitti: Yuda. Ama Yuda'nın o kadar çok farklı adı vardı ki doğru olanını seçmek çok güç olabilirdi. "Yuda" adı pek olası gibi durmuyordu ve Tamara, Mihail'e başka isimler de -Richard Cain, Vasiliy Denisoviç Makarov, Vasiliy İnnokyentiyeviç Yudin- söylemiş olmasına rağmen Luka'nın tanıyabileceği başka isimleri de olabilirdi.</p>
<p>Mihail ile Luka arasında tabii ki başka -herhangi bir arkadaştan çok daha yakın- bir bağlantı daha vardı: anneleri aynıydı. Ama Mihail bunu ifşa etmemeye karar vermişti - ağabeyinin Yuda bağlamında hangi noktada durduğunu öğrenene kadar. Aklına Dimitriy ve Yuda, Gök Tepe'de konuşurlarken duyduğu şeyler geldi. Ancak birkaç sözcüktü ve Dimitriy: "Onunla arkadaş olduğunu biliyoruz... benimle olduğun gibi," demişti. Yuda Dimitriy<sup>1</sup>le o daha beş yaşındayken arkadaşlık kurmuş ve büyüyüp erkek olurken onun gizli vâsisi olmuştu. Luka'yla olan yakınlığında ne kadar benzerlik söz konusuydu acaba?</p>
<p>"Evlat edinildiğinizi bildiğinizi varsayıyorum," dedi Mihail, konuya biraz dolaylı yaklaşarak.</p>
<p>"Elbette." Luka, Mihail'in bunu biliyor olmasına şaşırmışsa da bunu iyi saklamıştı. "Annem ve babam bana bu konuda hiç yalan söylemedi."</p>
<p>"Gerçek anne ve babanıza ne oldu?"</p>
<p>"Babam 48'deki kolera salgınında ölmüş. Annem de delirmiş. Beni ondan almak zorunda kalmışlar."</p>
<p>Bu, gerçeğe acımasızca yakındı; ona bir yalan uydurmaları belki daha nazikçe olurdu.</p>
<p>"Erkek ya da kız kardeşiniz var mı?" diye sordu Mihail. Luka başını salladı. Annemle babamın kendi çocukları olmamış."</p>
<p>"Kendinizi yalnız hissetmiş olmalısınız."</p>
<p>Luka öfkesini biraz belli etti. "Bakın, bütün bunların manası ne? Ortak bir arkadaşımız olduğunu söylemiştiniz." Mihail kafasında oluşturduğu plana göre hücuma devam etti.</p>
<p>"Ben de tek çocuğum, beni annem büyüttü. Ama bir hayırseverin desteğini alacak kadar şanslıydım."</p>
<p>"Kimdi o peki?" Luka'nın gözlerindeki küçük pırıltı onun anlamış olduğunu mu gösteriyordu? Yuda aynı rolü ona da mı oynamıştı?</p>
<p>'Tam ismini kullanmaktan çekinirdi, yaptığı iyiliğin isimsiz kalmasını istiyordu." Tahminen Yuda'nın Dimitriy'i etkilemek için kullandığı yöntemin benzeriydi. "Genellikle ona sadece, Vasya Amca, derim." Mihail'in bildiği takma adlar arasında tek tekrar eden isim Vasiliy'di.</p>
<p>Şimdi Luka'nın tepkisi daha da artmıştı. Oturduğu yerde öne doğru eğildi. "Vasya? Vasiliy?"</p>
<p>"Doğru. Bu ismin size bir şey ifade ettiğini görebiliyorum."</p>
<p>"Belki. Bana biraz daha ondan söz edin."</p>
<p>"O, annemin bir arkadaşıydı," diye açıkladı Mihail. Bundan sonrası artık doğaçlamaydı ama önemi yoktu, Luka oltaya yakalanmıştı. Geriye sadece misinayı sarmak kalıyordu. "Aralarında bir şey olduğunu kastetmiyorum, Vasya öyle biri değildi. Ama benim babamı özlediğimi hemen fark etti ve bu rolü üstlenmeye çalıştı, şehirde olduğu zamanlarda."</p>
<p>Luka başıyla kendisinin de bu deneyimi paylaştığını onayladı.</p>
<p>"Bana oyuncaklar, daha büyüdüğümde de kitaplar alır, tarihi ve dünyayı öğretirdi."</p>
<p>"Dış görünüşü nasıldır?" diye sordu Luka hevesle. "Dikkat çekici. Onu hemen tanırsınız. Oldukça uzundur, benden biraz daha uzun. Sarışındır; bu çok ayırt ettirici. Saçları uzundur, en azından onun yaşındaki bir adam için."</p>
<p>"Başka?"</p>
<p>"Gözleri gridir. Bazıları gözlerinin soğuk olduğunu söyler ama tanırsanız öyle değildir."</p>
<p>Luka neşesini saklamak ister gibi elini ağzına götürdü ve başını salladı. "Bu o," dedi. "Aynı adam. Vasiliy Grigoryeviç Çemetskiy."</p>
<p>Listeye eklenecek bir takma isim daha. "Onunla nasıl tanıştınız?" diye sordu Mihail, ağabeyinin sevincini geri yansıtmak için.</p>
<p>"Benim öyküm de hemen hemen sizinki gibi; Vasya'nın annemden ziyade babamı tanıması dışında. Ama babam ne zaman iş için uzaklara gitse, Vasya hep bize göz kulak olurdu. Bir keresinde babamın borca battığını da biliyorum, Vasya ödünç para vermiş ve onu kurtarmıştı. Sanırım o ekmeğini topraktan kazanıyor ve onunla nasıl iyi şeyler yapılabileceğini biliyor. Onun gibi daha fazla insan olsa ülkemiz daha güzel bir yer olurdu."</p>
<p>Mihail başıyla onayladı. "Haksız değilsiniz." Onu Yuda'ya karşı olan duygusal bağıyla ilgili olarak hayal kırıklığına uğratacak olmak bir bakıma hüzünlü, bir bakıma da zevkliydi. Er ya da geç yapılmalıydı bu.</p>
<p>"Peki, sonra?" diye sordu Luka. "Vasya size benden mi bahsetti? Beni aramanız gerektiğini mi söyledi?"</p>
<p>"Tam olarak değil. Bir süredir sizden haberdardım. Ve kaderin cilvesine bakın ki bu yılın başlarında Vasya ve ben, ikimizin de Petersburg'a geleceğini öğrendik. Buluşmayı ve sizi birlikte görmeyi planladık."</p>
<p>"Yani... -Luka heyecanlanmıştı- yakında burada mı olacak?"</p>
<p>Mihail yüzünü astı. "Sorun tam da bu. Onu bir türlü bulamıyorum. Şehre benden önce ulaşmış olmalı ama kalacağını söylediği otele ve kulübüne uğradım, ondan hiç haber yok. Sizinle temasa geçip geçmediğini merak ediyordum."</p>
<p>İşte şimdi ortadaydı artık; Mihail'in Petersburg'a gelmesinin nedeni; kendisini Yuda'ya ulaştırabilecek bir ipucu bulabilme ümidi.</p>
<p>Luka divanda arkasına yaslandı ve ümitsiz bir ifadeyle ellerini yukarı kaldırdı. "Kulağıma hiçbir şey gelmedi. Geleceğini bildirmek için yazmadı bile, ki genelde böyle yapar. Başının dertte olabileceğini mi düşünüyorsunuz?"</p>
<p>"Korktuğum bu." Korkunun ötesinde bir şeydi. Yuda Dimitriy'in tutsağıydı. Kaçmış olduğunu düşünmek için bir neden yoktu ama Petersburg'a gelmiş olabileceklerini düşündüren çok şey vardı, özellikle de Luka'nın orada yaşıyor olması.</p>
<p>"Ne yapabiliriz?"</p>
<p>"Gözümüzü dört açmalıyız. Petersburg'u benden daha iyi biliyorsunuz. Burada bir evi veya kalabileceği başka bir yer var mı?"</p>
<p>Luka düşündü, hatta belki biraz fazla uzun düşündü, sonra başını salladı. "Bildiğim bir yer -sabit bir yer- yok."</p>
<p>"Büyük Konyuşennaya Caddesi'nde bir yerden bahsetmişti. Bir zamanlar Aleksey'in eviymiş ama Yuda, Aleksey'in karısı ve oğluyla birlikte onu almayı başarmış."</p>
<p>Luka başını salladı. "Hayır, orayı yıllar önce sattı ve o zamanlar bile orada hiç yaşamadı."</p>
<p>"O zaman beklemekten başka yapabileceğimiz bir şey yok. Eğer buradaysa ve ona bir şey olduysa eminim ki kulağınıza gelir."</p>
<p>"Sizinle nasıl temas kuracağım?"</p>
<p>"Kaldığım yer burası." Mihail ona üstünde kaldığı otelin adresi yazılı olan bir kart uzattı. "Bir şeyler öğrenirsem ben de sizi ararım." Ayağa kalkarak gitmeye hazırlandı.</p>
<p>"Bir şey daha, Mihail Konstantinoviç," dedi Luka, ayağa kalkarken. Sesi biraz sertleşmişti.</p>
<p>"Buyrun."</p>
<p>"Vasya'yı kastederek ortak bir arkadaşımız olduğunu söylemiştiniz ama öyle görünüyor ki bir tane daha var."</p>
<p>"Bir tane daha mı?"</p>
<p>"Dusya."</p>
<p>"Dusya?"</p>
<p>Luka kanmadı. "Aptalı oynamayın. Dün onu takip ettiğinizi biliyoruz. Yaz Bahçesi'nde sizi gördüm."</p>
<p>"Ah!" Mihail utanmış gibi yapmaya çalıştı ama başarılı olup olmadığını bilemedi.</p>
<p>"Demek beni gördünüz. Yazık."</p>
<p>"Neden?"</p>
<p>"Eh, Dusya'nın size ne söylediğini bilemem ama biz birkaç gün önce Rostov'dan gelen trende tanıştık. Ne çare ki bu genç ve çekici kadının cazibesine kapılmaktan kurtaramadım kendimi; sizi temin ederim ki beni cesaretlendirecek bir davranışta bulunmadı. Tam da sizin yaşadığınızı bildiğim evi ziyaret ettiğini gördüğümde ne kadar şaşırdığımı tahmin edersiniz. Ama yine de onunla tekrar karşılaşmayı arzu ettim."</p>
<p>"Ve takip ettiniz. Peki, neden onunla konuşmadınız?"</p>
<p>"Bu daha akıllıca olurdu. Ama Vasya'nın ortadan kaybolması beni endişelendirmişti. Dusya'yı sizinle birlikte gördüğüm zaman -o zaman sizin kim olduğunuzu bildiğimden değil- onun zaten bir âşığı olduğunu düşündüm ve bu yöndeki bütün eğilimlerimi bir yana bıraktım." Mihail ara verdi. Bu apaçık tesadüfe daha önce tepki vermesi gerekirdi. "Umarım o, sizinle aramıza girmez. Vasya buna çok üzülürdü." Mihail içinden yükselen gülme isteğini bastırdı - son cümlesi bel altına vurmaktı.</p>
<p>Luka yüzünde pek inandırıcı olmayan bir gülümsemeyle elini uzattı. "Bunun sorun olacağını düşünmüyorum," dedi.</p>
<p>Tokalaştılar ve Mihail oradan ayrıldı. Yuda'ya götüren dolaysız bir ipucu yakalayamamıştı ama zaten bunu beklemiyordu. Yine de Luka bağlantıları olmayan bir adam değildi. Yuda Petersburg'da bir yerlerdeyse, belki de Halkın İradesi'nin ondan haberi olurdu. Değilse, başka bir bağlantı -Dimitriy aracılığıyla- her zaman vardı. Luka'nın, dayısının varoluş biçimini tahmin etmesi bile düşük olasılıktı ve Mihail eline fazla güvenip vaktinden önce bundan söz edecek değildi.</p>
<p>Caddeye inip oteline doğru yola çıktı. Yemek saati yaklaşıyordu. Önceki gün bir şeyler yediği tavernanın önünden geçti ama oranın mutfağını tercih etmedi. Şehirde daha iyi yemek yiyebileceği yüzlerce yer olmalıydı. Kapının önünden geçtiği sırada, ağır kahverengi paltosu ve çenesinin altında sıkıca bağlanmış <i>uşanka'sıyla</i> <a id="dipnot16" href="../Text/dipnotlar.xhtml#sonnot16">[16]</a> bir adam dışarı çıktı. Mihail'in aksi istikametine doğru caddeye bakıyordu fakat sonra diğer yöne, Mihail'e doğru yürümeye başladı ve ona öyle bir tosladı ki, Mihail az kalsın karların içine yuvarlanıyordu. İkisi de özür diledi ve yollarına devam etti.</p>
<p>Daha on adım atmamıştı ki Mihail bu küçük kazayı tekrar zihninde canlandırdı, sonra göğsünün üzerinde hissettiği hafif ve gereksiz basıncı anımsadı. Cüzdanının hâlâ yerinde olduğunu görünce rahatladı. Onu dışarı çıkarıp açtı. Kâğıt rublelerinin hepsi yerli yerindeydi. Bir yankesicinin onları alıp boş cüzdanı tekrar yerine koyabileceğini düşünmek pek inanılır bir şey değildi ama yine de kontrol etme ihtiyacı hissetmişti. Cüzdanını cebine soktuğu sırada oraya fazladan bir kâğıt yerleştirilmiş olduğunu fark etti. Adam yankesicilik yeteneğine sahipti ama onu bir şey almak için değil vermek için kullanmıştı.</p>
<p>Mihail notu açtı ve onun bir çağrı olduğunu gördü; babasından gelen bir çağrı.</p>
<p class="orta">***</p>
<p>Kendi mesajlarım göndermeye, sonra da gelenleri dinlemeye başladıktan sonra Yuda, sadece Petro-Pavel Kalesi'nde değil, bütün Petersburg'da olan biteni öğrenmeyi başarmıştı.</p>
<p>İçeride bir şekilde Halkın İradesiyle bağlantılı olan en az yirmi mahkûm, adi suçlardan hüküm giymiş olanlar ve hedefleri Halkın İradesi'ninkilere benzeyen ama bağımsız birtakım örgütlere mensup birkaç kişi vardı. Bunların hiçbirinin -diğer devrimci örgütlerin ise zerre kadar bile- şifreyi öğrenmesine izin verilmiyordu ama Yuda'nın onlardan birkaçının şifreyi kırabilecek kadar kıvrak zekâya sahip olduğu konusunda kuşkusu yoktu. O bunu bir gün içinde başarmıştı ve bundan daha uzun bir süre için hapsedilmiş olan bir sürü insan vardı içeride.</p>
<p>Yetkililerin de şifreden bir şeyler anlaması hayal gücünün sınırlarının pek ötesinde değildi; aslında anlamaları neredeyse zorunluydu. Kaledeki mahkûmlar görece rahat bir şekilde haberleşebilmelerine rağmen, mesajların içeriye ve dışarıya iletilememesi kimsenin işine yaramazdı. Zincirin bir noktasında dış dünyaya haber taşıyacak yozlaşmış bir nöbetçinin bulunması lazımdı. Ama bu, tutukluların dikkatli olması gerektiği anlamına geliyordu; borulara vurma eylemiyle oluşturulmuş basit şifrenin altında başka hile katmanları da vardı. Gerçek kimliklerin yerine takma isimler kullanılıyordu, hem devrimciler hem de ulaşmaya çalıştıkları kişiler için. Bir zamanlar Yuda bunların çoğunu bilirdi ama Türkmenlerin elinde uzun süre hapis kaldığından dolayı gelişmelerin uzağında kalmıştı. Yine de önemli bir şeyin hazırlanmakta olduğunu ve yakında Aleksandr'ın yaşamına yönelik yeni bir saldırı olacağını söyleyebilirdi.</p>
<p>Ama Yuda'yı en çok endişelendiren şey bu değildi; susamaya başlamıştı. Dimitriy ve Zimeyeviç'in Moskova'da kendisine o genci ikram ettikleri yetersiz ziyafetten beri hiç beslenmemişti. Ondan öncesinde de Gök Tepe'den beri hiçbir şey yoktu. Kaledeki muhafızlar günde iki kez yemek veriyorlardı ama bu onun işine yaramıyordu. Henüz kendisini çok zayıf veya uyuşmuş hissedeceği bir noktaya ulaşmış değildi ama bu er geç olacaktı. Dışarı çıkmalıydı.</p>
<p>Esher'da babasının kilisesinin altına hapsetmiş olduğu vampirle de benzer bir sorun çıkmıştı karşısına. Yakaladığı varlığın insan olmadığını keşfettiğinde ilk içgüdüsü onu öldürmek olmuştu. Hâlâ neyin iyi, neyin kötü olduğuna ilişkin içgüdüsel bir anlayışa sahip olacak ve ikincisinden tiksinecek kadar gençti ama ilk sorunu bir mekanizma keşfetmek olmuştu. Vampirlerle ilgili bilgisi çok azdı. Gün ışığının onlara zarar verebildiğine dair efsaneler duymuştu ama bazı hikâyelere göre, bu ölüme yol açarken, diğerleri gayet açık bir biçimde sadece canavarı güçten düşürebildiğini söylüyorlardı. Yaratık gündüz saatlerinde kilise bodrumunun karanlık bir köşesinde gizleniyordu ve o yüzden Richard gün ışığının onun üzerindeki etkisiyle ilgili deney yapma fırsatını hiç bulamamıştı, sadece güneşten korktuğunu biliyordu o kadar. Ama yaratığı öldürürken karşılaşabileceği zorlukları fark ettiği zaman bunun gerekliliğini de sorgulamaya başladı. Babasının yaklaşımı hâlâ egemendi; sıçan ve kelebek, öldürmek için değil üstlerinde araştırma yapmak için öldürülürdü. Canlı bir örnek, ölü bir örnekten daha fazla bilgi sağlayabiliyorsa, o zaman hayatta bırakılmalıydı.</p>
<p>Richard canavarı yakalamak için kullandığı küçük pencereyi tahtalar çakarak kapattı ve ona kilisenin içinden ulaşma yolunu seçti. Babası hiç mahzene inmezdi ve canı istese bile bunu yapamaması için Richard anahtarları da çaldı. Giriş yeri, kilisenin orta sahınının ilerisinde ve yörenin asillerinden Pelham ailesinin halkın arasına girmeden dua edebilmesini sağlayan ayrı bölümün karşısında bulunan üç katlı vaiz kürsüsünün arkasındaydı. Richard'ın babası vaaz verdiği sırada kürsünün en üst katından, İncil okuduğu sırada orta katından ve idaresindeki bölgeyle ilgili daha dünyevi bildiriler yapacağı zaman da alt katından, doğrudan insanlara hitap edebiliyordu. Bu en alt katın arkasından başlayan merdivenden aşağı inince karşınıza ahşap bir kapı çıkıyor, onun arkasında da bodruma açılan bir demir kapı bulunuyordu. Richard bu ikisinin arasında oturup elindeki örnekle güven içinde konuşabiliyordu.</p>
<p>Ancak iki gün sonra sorularına yanıt alabilmeye başlamıştı.</p>
<p>"Evet, ben bir vampirim."</p>
<p>İngilizcesinde ağır bir Fransız aksam vardı ama Richard zaten giyinme tarzından onun milliyetinin bu olduğundan kuşkulanmıştı.</p>
<p>"Adın ne?"diye sordu.</p>
<p>"<i>Je suis Honore Philippe Louis d'£vreux, Vicomte de Nemours. </i><a id="dipnot17" href="../Text/dipnotlar.xhtml#sonnot17">[17]</a></p>
<p>"Juniper Hall'da mı kalıyorsun?" diye İngilizcede ısrar etti Richard.</p>
<p>"Görünüşe göre artık kalmıyorum."</p>
<p>Richard gülümsedi. "Ama kalıyordun?"</p>
<p><i>Vicomte</i> başıyla onayladı.</p>
<p>"Ne zamandır vampirsin?"</p>
<p>"On iki yıl oldu."</p>
<p>Richard bunu günlüğüne not etti. "Peki, ondan önce normal bir insan miydin?"</p>
<p>"Oui" <a id="dipnot18" href="../Text/dipnotlar.xhtml#sonnot18">[18]</a></p>
<p>"Peki, nasıl dönüştün?"</p>
<p>Richard ara sıra sorular sorarak ama genel olarak onun istediği gibi anlatmasına izin vererek Honore'nin öyküsünün bütün ayrıntılarını kâğıda döktü. Bu hırpalanmış alıştırma defteri Yuda'nın vampirlerle ilgili araştırmalarını içeren devasa koleksiyonunun ilk cildini oluşturacaktı. Bulabildiği her fırsatta Honore'nin tuhaf yaşamını öğrenebilmek için aşağı iniyordu. Babası onun yokluğunu hemen hemen hiç fark etmiyordu. Sadece Susanna son zamanlarda davranışlarının tuhaflaştığından söz ediyor ama Richard ona hiçbir şey söylemiyordu. Bir ara onu sırdaşı yapma isteği duymuştu fakat öpüştüklerinden beri Susanna'nın kendisi üzerinde sahip olabileceği güçten korkmuş ve ona karşı ihtiyatlı davranmaya başlamıştı.</p>
<p>İki hafta sonra Honore'nin beslenme sorunu ortaya yıkmıştı.Tam da normal sorgunun ortasında. Honore, Richard'a daha önce hiçbir şey sormamıştı ve sözcükler ağzından dökülürken talepten ziyade rica gibi geliyorlardı kulağa.</p>
<p>"Beni besle."</p>
<p>Richard bu konuyu düşünmeye başlamıştı bile. Her biri artan bir risk ve artan bir heyecan beklentisiyle birlikte olan bir dizi çözüm vardı.</p>
<p>"Hayvan kanı işe yarar mı?" diye sordu Richard.</p>
<p>Honore başını salladı. "Onu denedim. Zorla yutabiliyorum ama açlığımı gidermiyor. Belki başkaları ona tahammül edebilir ama ben edemiyorum."</p>
<p>"Ne kadar gerekiyor?"</p>
<p>Vampir omuz silkti. "Ne bulursam. Düzenli olursa biraz, ara sıra olursa çok."</p>
<p>"Benim kanım olur mu?"</p>
<p>"Tabii. Buraya gel ve boynunu demirlere yasla."</p>
<p>Richard kıkırdadı. "'Ben biraz kan çekip sana verirsem/ demek istemiştim."</p>
<p>"O zaman ne zevki kalır?"</p>
<p>Richard çift bıçaklı aletini çıkardı. Artık vampirin dişlerini taklit etmesine gerek yoktu ama ona bayılmıştı ve açtığı yaraların kendisinin benzersiz imzası olduğundan dolayı gururluydu. Bıçaklardan biriyle sol elinin ayasını çizdi ve sızan kanı bıçağın üstüne sürdü. Kanlı bıçağı tuttuğu elini öne doğru uzatarak azami dikkatle Honore'ye yaklaştı.</p>
<p>Vampir homurdandı. "Biraz derken... iyisi mi gücünü boşa harcama da, bana daha büyük bir av bulmak için kulları, Cain."</p>
<p>Richard buna gücünün yeteceğinden kuşkuluydu ama o kurnazdı. Babasının şaraplarından bir şişe çaldı. Brandy daha çok işe yarardı ama onun yokluğunu fark ederlerdi, öte yandan papaz evinin altındaki mahzen ağzına kadar şarap doluydu.</p>
<p>Richard uygun bir kurban bulana kadar iki gün daha geçti. Honore devamlı olarak gelişme olup olmadığını soruyordu ama Richard ona sabırlı olmasını söyledi. Sonunda bir adam gördü, Portsmouth Yolu'nda yürümekte olan bir sokak serserisiydi bu. O ağır ağır yürürken Richard onu izledi ve sonunda adam gece uyuyabileceği bir yer bulup oturdu. Richard da gidip onun yanma oturdu ve sohbet etmeye başladı, sonra ona şarap ikram etti. Adam istekle içiyordu ama Richard onun alkol tüketebilme kapasitesini azımsamıştı. Bütün bir şişeyi içerse sızıp kalacağını ümit etmişti ama adamın içmesi sadece daha fazla konuşması ve tutarsızlaşmasıyla sonuçlandı.</p>
<p>Bu durum sonuçta işleri kolaylaştırdı. Richard'ın bilincini yitirmiş bir adamı kiliseye kadar götürmesi zor olurdu ama şimdi yapacağı tek şey ona daha fazla şarap olan bir yer bildiğini söylemekti ve böylece zavallı budala mutlulukla kendi ölümüne koştu. Kiliseye geldiklerinde Richard onu aşağı indirdi ve sonra anahtarları ararmış gibi yaparak kilitli kapıya doğru işaret etti.</p>
<p>"Hepsi orada içeride," dedi cesaret verici bir ifadeyle. "Bir bak."</p>
<p>Serseri, sakalını demir çubuklara yaslayıp dikkatle içeri baktı.</p>
<p>Honore saldırdı.</p>
<p>Richard bir yere oturdu ve not almaya başladı. Vampir onu eline geçirdikten sonra adamın artık yapabileceği bir şey yoktu. Honore rahatça içebilmek için elleriyle onun başının arka tarafından tutup boynunu çubuklara bastırdı. Adam taş duvarları yumrukluyor ve ayaklarıyla tekmeler savuruyor fakat kanı emildikçe gücü giderek azalıyordu. Biraz sonra kendinden geçti. Vampir bırakınca adam çuval gibi yere yığıldı ve başını zemindeki taşlara çarptı.</p>
<p>"O bedene ihtiyacım var," diye tısladı Honore.</p>
<p>Richard biraz düşündü. Kurbanın bedenini ona verebilmenin tek yolu kapıyı açmaktı ama bu budalaca bir risk olurdu. Fakat vampirin ne yapacağını görmeye de can atıyordu. Tutsağını biraz daha iyi sınırlayabilmiş olmayı dilerdi. Ağır bir zincir ve asma kilit hazırdı ama yeterince yaklaşabilmek için güvenli bir yol bulamıyordu. Elindekiyle yapabileceğinin en iyisini yapmaya karar verdi.</p>
<p>"O zaman kapıdan uzaklaş," dedi. "Geriye çekil ama seni görebileceğim bir yere."</p>
<p><i>Vicomte</i> itaat etti. Richard gözlerini ondan ayırmadan ve kendisine doğru yapacağı her türlü hamleye hazırlıklı bir şekilde kapının kilidini açtı ama böyle bir şey olmadı. Richard serserinin vücudunu çekerek ileriye doğru tekmelemeyi başardı ve o sırada adamın henüz hayatta olduğunu gösteren hafif bir homurtu duydu. Onu içeri sokar sokmaz hemen gidip kapıyı kapattı ve kilitledi. Honore hemen oraya doğru koştu ve adamı gölgeye doğru çekti. Richard vampirin onunla ve sonradan getirdiği diğer kurbanların bedenleriyle ne yaptığını hiç öğrenemedi. Sonradan gözlemleri ve kişisel deneyimleriyle çoğu vampirin insan etinin tadını kandan bile daha lezzetli bulduğunu öğrendi.</p>
<p>Richard geceyi yemeğiyle geçirmesi için Honore'nin yanından ayrıldı ama uyumaya gitmedi. Bütün gece boyunca okudu ve bir vampirin beslenme şekliyle bir örümceğin bir sineği yeme şeklini birbirleriyle karşılaştırarak aradaki benzerlikleri ve farkları not etti. Bunların hepsi büyüleyiciydi.</p>
<p>Richard elindeki örneği kilisenin bodrumunda iki yıl kapalı tuttu, onu savurganca olmamakla birlikte düzenli olarak besledi. Yoldan geçen, kimsenin aramayacağı gezginler bulması her zaman kolay olmuyordu ama Richard'ın hayal gücü zengindi. Okuldaki arkadaşları onun korkunç bir şey görmek üzere kiliseye gelmeleri yönündeki davetlerini artık kabul edilmeye değer buluyorlardı. Richard onlara gördüklerini, hatta nereye gittiklerini bile kimseye söylemeyeceklerine dair söz verdiriyordu. Böylece geri dönmedikleri zaman kimse ondan şüphelenmezdi. Richard kapıyı açıp okul arkadaşını içeri alıp karanlığa doğru yönlendirirken Honore hep uzakta bekliyordu. Richard sıklıkla onların akıbetini görmüyor, sadece vaiz kürsüsünden inen merdivenin bir basamağına oturup içeriden gelen çığlıkları dinleyip mutlu oluyordu.</p>
<p>Fakat bütün bunlar olup biterken Richard içindeki dehşet duygusunu zor dizginliyordu. Honore hakkında ne kadar şey öğrenirse tutsağının ne kadar tehlikeli ve onu yakalayabilmiş olmakla ne kadar şanslı olduğunu daha iyi anlıyordu. Honore kaçmayı planladığı yönünde bir ipucu vermiyordu ama Richard böyle olduğunu biliyordu - <i>kendisi de</i> öyle yapardı çünkü.</p>
<p>Zaman geçtikçe Richard daha hırslı oldu, kurbanları sadece Honore'nin susuzluğunu gidermek için değil, kendi görülecek hesapları için de kullanıyordu. Okuldaki bütün oğlanlar arasında en çok nefret ettiği kişi Charles Armitage'dı. Bir zamanlar ikisi arkadaştı ama yaşamının bir noktasında Charles sosyal başarıya ulaşmanın en iyi yolunun sürüye katılmak olduğuna karar vermiş ve Richard'ın doğaya olan büyük ilgisini paylaşmamış, aksine alaya almıştı. En kötüsü de ikiyüzlülüğüydü, topluluk içindeyken Richard'ı kışkırtıyor ama yalnız olduklarında doğanın ihtişamından bahsetmeye bayılıyordu. Bu onun mahvına neden olacaktı, az kalsın Richard'ın da.</p>
<p>Richard diğerlerine yaptığı gibi onu da kilisenin mahzenine indirmek üzere ayarttı. Kapıya gitti ve Honore'nin nerede olduğunu görmek için içeri baktı. Bir an sonra karanlığın içinde ve güvenli bir mesafede, vampirin Richard'ın elindeki lambanın ışığıyla parlayan gözleri göründü. Richard kapıyı açtı ve ona daha önce morgda görmüş olduğu her şeyden daha fazla heyecanlandıracak bir şey göreceğini vaat ederek önden yürümesini söyledi. Konuşurken gözucuyla yakınında bir hareket fark etti. Ve o anda yapmış olduğu hatayı anladı. Görmüş olduğu gözler her kiminse, Honore'nin gözleri değildi ve onlarda yaşam ışığı da yoktu; Richard vampire inandırıcı bir kopya oluşturabilmesi için yeterince malzeme sağlamıştı.</p>
<p>Honore hızla atılıp kapıyı Richard'a doğru çarptı ve taş duvarla kapının arasına sıkışan Richard'ın nefesi kesildi. Baskı azalınca Richard yere yığıldı. Vampir dişlerini çıkarmış tepesinde bekliyordu. Richard sürünerek uzaklaşmaya çalıştı ama pek fazla iler ley emedi. Yine de, kaçamayacağından emin olan Honore onun hareket etmesine izin verdi. Richard sadece pencerelerden gelen gün ışığıyla aydınlanan yukarıdaki kiliseye ulaşmanın yeterli olacağını biliyordu, o zaman kurtulurdu. Ama bunu Honore de biliyordu. Vampir, Richard daha merdivenin en alt basamağına bile ulaşamadan sıçrayıp onu yere yapıştırdı; Honore gözlerine bakarken Richard onun nefesinin pis kokusunu yüzünde hissetti. Böyle bir anda bile Richard, böylesi pis bir kokunun mahlukun beslenme tarzıyla nasıl bir ilişkisinin olabileceğini ve aradaki bağlantıyı anlayabilmek için nasıl bir deney yapması gerektiğini merak etti.</p>
<p>"Beni öldürmeliydin, Cain!" diye hırladı vampir.</p>
<p>Ağzını kocaman açıp sivri dişlerini gösterdi ve onları Richard'ın boynuna geçirmek üzere başını kaldırdı. Richard başını çevirdi ve gözlerini kapamaya çalıştı ama merakı onu hâlâ bakmaya zorluyordu; ölüm ânında bile bir şeyler öğrenmeye çalışıyordu. Ama Honore saldırıya geçmedi. Başı geri düştü. Hafifçe inledi ve bir an dondu, gözleri derin düşüncelere dalar gibi kapandı. Ardından Richard'ın üzerine yığıldı. Arkasında Charles duruyordu, elinde biraz önce vampirin kafasına indirmiş olduğu kocaman bir taş parçası vardı. Bu bir insanın kafatasını parçalayabilir ve onu ânında öldürebilirdi ama Richard, o darbenin bu durumda aynı etkiyi yapabileceğinden kuşku duymasına yetecek kadar şey biliyordu. Saniyeler içinde Honore'nin vücudunu üstünden itip ayağa kalktı ve bu sırada yaratığın ölmemiş olduğu da doğrulandı.</p>
<p>Richard, "Çabuk!" diye bağırdı Charles'a. "Onu tekrar içeri çekelim."</p>
<p>Charles'ın o taş parçasını bulup Honore'nin kafasına indirmesini sağlayan soğukkanlılık artık onu terk etmişti. Ayakta titrerken bedeninin iki yanından sarkan kolları boşluktaymış gibi sallanıyor, gözlerinden yaşlar süzülüyordu.</p>
<p>"Haydi!" diye bağırdı Richard, Honore'nin ayaklarım tutup onu tekrar içeri çekmek için harekete geçerek. Onun çabası Charles'ı da kendine getirdi ve vampirin hareketsiz vücudunu kısa sürede açık kapıdan geçirmeyi başardılar. Richard onun başının arkasındaki yarayı yakından görmek için eğildi ve çoktan iyileşmeye başlamış olduğunu gördü. O bakarken Honore homurdandı.</p>
<p>"İsa adına..." diye fısıldadı Charles.</p>
<p>Richard başını kaldırıp ona baktı. "Teşekkür ederim/'dedi. Bu yapılması doğal olan şey gibi görünüyordu ama içtenlikten uzaktı.</p>
<p>"O nasıl?.." diye geveledi Charles. Sonra kararlılıkla, "Buradan çıkmalıyız," dedi.</p>
<p>"Hayır!" diye bağırdı Richard. Bu ânı bir fırsat olarak görmüştü fakat bu fırsat elinde uzun süre kalmayacaktı. Tekrar kapıdan geçip merdivene doğru koştu, Charles da peşinden ama yukarı çıkmadı. Bir girintinin içinde, orada bırakmış olduğu şeyi, Honore için kullanmak istediği zinciri buldu. Mahzendeki yaratık kendine gelmeye başlıyordu ama Richard hızlı hareket etti. Çok geçmeden zinciri sıkıca vampirin boğazına dolayıp bir asma kilitle tutturmuş, diğer ucunu da hapishaneye ilk geldiğinde dayandığı pencerenin demir çubuklarına bağlamıştı bile.</p>
<p>Richard'a başka bir yardımda bulunmayan Charles oradan ayrılmak için sabırsızlanıyordu. "Ayılıyor. Haydi gidelim."</p>
<p>Richard daha serinkanlıydı. "Artık güvendeyiz, onu bağladık. Biraz izleyelim."</p>
<p>Richard önerdiği gibi kapının yanında durdu, Charles da oraya geldi. Burasının hiç de güvenli olmadığını pekâlâ biliyordu. Zinciri Honore'nin bodrumun her köşesine ulaşabilmesine izin verecek kadar uzun bırakmaya dikkat etmişti. Charles'ın mahzene kendisinden biraz daha yakın olmasına da dikkat etmişti. Vampir kendine gelirken iki çocuk orada durup farklı oranlarda birbirine karışan bir dehşet ve büyülenmişlik hali içerisinde onu izledi. Vampir Richard'ı görünce ayağa fırladı, sonra durup elini kaldırdı ve boynundaki zincire dokundu.</p>
<p>"Beni zincire vurmakla akıllıca davrandın, Cain," dedi. "Ama öldürmen daha akıllıca olurdu."</p>
<p>"Belki bir gün bunu yaparım," diye cevap verdi Richard. "Belki de günün birinde seni serbest bırakırım. Ama şimdilik sana canlı ihtiyacım var. Ve o yüzden beslenmelisin. <i>Bon appetit.</i><span style="font-size: 13px;"> </span><a id="dipnot19" href="../Text/dipnotlar.xhtml#sonnot19">[19]</a><span style="font-style: italic;">"</span></p>
<p>Charles, Richard'ın kapının diğer yanına geçmiş olduğunu bile fark etmemişti. Ancak anahtar kilidin içinde döndüğü zaman olan biteni anladı. Honore, Richard'a saldırdığı zaman Charles yararlı -hatta zorunlu- bir müttefikti fakat gördüklerini kendisine saklamayacaktı.</p>
<p>Richard arkadaşına en azından onun akıbetini izlemek üzere orada kalmama nezaketini gösterdi. Ahşap kapıyı kilitleyip merdivenleri çıkmaya başladığı sırada bile Charles'ın boğuk sesiyle arkasından seslendiğini duyuyordu.</p>
<p>"Richard! Richard! Richard!"</p>
<p>Pek uzun sürmedi.</p>
<p>Honore bir daha hiç kaçmaya kalkmadı ve daha önceki rutin yaşantıları devam etti. Richard vampiri besliyor ve sorguya çekip aradığı yanıtları alıyordu. Konuşmalar sırasında Richard ilk defa Zimeyeviç'i öğrendi ama Honore ondan bu isimle söz etmiyordu. Vampirlerin -özellikle de Avrupa'da- hiç de nadir bulunmadığını öğrenmek bile yeterince heyecan vericiydi fakat türünün bütün üyelerine dehşet salan ve kendisine itaat ettiren böyle yaşlı ve güçlü bir vampirin olduğunu bilmek daha da büyüleyiciydi. Honore, Zimeyeviç'in Romanov ailesine karşı duyduğu nefretten bahsediyordu ama nedenleri hakkında hiçbir şey bilmiyordu.</p>
<p>Richard on altı yaşına geldiğinde babası bir gün onu çalışma odasına çağırdı. Richard konunun ne olduğunu tahmin ediyor ve heyecanla bekliyordu. Sonunda özgür olacaktı.</p>
<p>"Otur, genç adam," diye başladı babası. "Belirli bir konumdaki anlayış sahibi her centilmenin üniversiteye gitmeyi iple çektiği yaşa gelmiş olduğunu bildiğinden eminim. Yakın zamanda bundan bahsetmedik ama her zaman senin de benim gibi Oxford'a gitmeni istediğimi ikimiz de biliyoruz."</p>
<p>Richard bir şey söylemedi; babası karşılıklı konuşma yerine söylev vermeyi tercih etmişti.</p>
<p>"Lafı gevelemeyeceğim, Richard," diye devam etti rahip. "Sana bunun olamayacağım söylemek zorunda olduğum için üzgünüm. Bu tip şeyleri bilmiyörsündür ama bir bölge papazının maaşı pek yüksek değildir. Navigasyon Makinem sayesinde zengin olacağımı ümit ediyordum ama Deniz Kuvvetleri'nin benden istediği bütün o değişikliklerin... ee, geri dönüşü hiçbir şekilde mümkün olmayacak kadar yüksek masraflara mal olacağı ortaya çıktı. Yani, korkarım ki Cbcford'a gücüm yetmeyecek. Başka bir çare düşüneceğiz; örneğin bir çıraklık -uygun bir şey- belki de Londra'da."</p>
<p>Babası sustu ama Richard hiçbir şey söylemedi.</p>
<p>"Anlıyorsun, değil mi?" Bir an için ses tonuna bir özür tınısı yansır gibi oldu ama bunun için artık çok geçti.</p>
<p>"Evet, efendim," diye fısıldadı Richard. Ve konuşma böylece sona erdi.</p>
<p>Richard burnundan soluyordu, içgüdüleri intikam diyordu. Babasını mahzene indirip Honore'nin önüne atma fikri onu çok cezp ediyordu. Yine de bu pis işi çift bıçaklı aletiyle kendisinin halletmesi daha iyi olacaktı. Fakat o zamanlar bile intikamın soğuk yenen bir yemek olduğunu biliyordu. Tybum'deki idamları görebilmek için yaşı çok küçüktü fakat oradaki, Londra'daki tek darağacı değildi. Mahkûmların gözlerine bakmış ve onların ölümünün dünyayı zerre kadar değiştiremeyeceğini anlamıştı. Meydanda yuhalayanlar onların sallandırılmasıyla birlikte bir an için neşeleniyor olabilirlerdi ama yataklarında daha güvenli bir uyku uyuyabilecek değillerdi. Richard'ın -suçlu olsun olmasın- insanların ölmesine bir itirazı yoktu ama pratik bir amaca hizmet etmeyen bir ölüm savuryanlık demekti. Dolayısıyla babasını öldürmesi sadece yenilgiyi kabullendiğini gösteren bir eylem olurdu. Richard'ı Oxford'a sokmazdı.</p>
<p>Babası için yararlı bir son planlayabilmesi Richard'ın dört ayını aldı. Kafasını ihtiyacı olan parayı biriktirmek için kullanabileceği yöntemlere takmıştı. Önceleri sadece babasının yoksulluğu biraz abarttığını düşünüyordu fakat hızlı bir araştırma onun doğru söylediğini ortaya çıkardı. Ayrıca o ölürse Richard'a çok az şey kalırdı. Oturdukları ev bile Thomas Cain'e değil, İngiltere Kilisesi'ne aitti.</p>
<p>Fakat sonra yanıtı buldu. Yakındaki Ewell'da, Lady Agnes Truslove adında zengin bir dul yaşıyordu. O ve ağabeyi bir bölge papazının çocuklarıydı ve genç yaşta yetim kaldıklarından ağabeyi Cambridge'e gidememişti. Orduya katılmak zorunda kalmış ve Plassey Muharebesinde hayatını kaybetmişti. Ama kadın iyi bir evlilik yapmıştı ve şu anda zengin bir duldu. Kocasının muazzam servetini parası olmayanların eğitim görmesine yardım eden bir vakıf kurmak için kullanmıştı. Bu vakıftan sadece din adamlarının yetim oğulları yararlanabiliyordu, tek ölçüt buydu.</p>
<p>Richard yetim değildi ama işler değişebilirdi, hatta kafasına koyarsa çok çabuk değişebilirdi. Kendisini bir oğuldan bir yetime dönüştürme işini bizzat üstlenmek hoşuna giderdi ama kuşkulanabilecek kişiler vardı. Köyde hâlâ konuşulan yeterince ölüm ve kayıp olayı meydana gelmişti zaten. Bu iş olurken uzakta ve birisiyle birlikte olmak daha iyi olacaktı.</p>
<p>Honore'yle pazarlığa oturdu.</p>
<p>"Niye onu da diğerleri gibi buraya göndermiyorsun?"</p>
<p>"Çünkü ortada bir ceset olmalı," diye açıkladı Richard. "Sadece ortadan kaybolursa o zaman para atamayabilirim, en azından çabucak alamam."</p>
<p>"Yani beni bırakmayı teklif ediyorsun, ben de sana son bir iyilik yapıp babanı öldüreceğim ve böylece senden şüphelenmeyecekler."</p>
<p>"Yaklaşık olarak böyle."</p>
<p>"Sana neden yardım edeyim ki?"</p>
<p>"Çünkü seni serbest bırakacağım."</p>
<p>"Affedersin ama hayır." Honore başını iki yana salladı. "Önce beni bırakmak zorundasın. İstediğimi yapmakta özgür olacağım."</p>
<p>"Aç olacaksın ve o burada olacak, tamamen korunmasız."</p>
<p>"Köydeki bir sürü insan da öyle olacak. Senin gibi beni iki sene zindana atan birisi için neden bir şey yapayım ki?"</p>
<p>"Daha kötü de davranabilirdim. Seni besledim, değil mi? Herhangi birini değil?" Richard konuşurken boğazının düğümlendiğini hissetti.</p>
<p>"Bu doğru."</p>
<p>"O zaman yapacak mısın?"</p>
<p>"Beni bırak, sonra öğrenirsin."</p>
<p>Bu, Richard'ın ümit edebileceğinin en iyisiydi. Doğrudan evet denmesini zaten yalan kabul ederdi. Eğer Honore anlaşmanın kendisine ait kısmını yerine getirmezse Richard bu işi her zaman kendisi üstlenebilir ve o sırada suç mahallinden uzakta olduğunu kanıtlama gerekliliğine de boş verirdi. Ama Honore, Fransız aristokrasisine mensuptu. Ve adından da anlaşılacağı gibi, bir onur duygusuna da sahip olmalıydı.</p>
<p>İki hafta sonra beklenen firsat çıktı. Pazar günkü akşam duasından sonraydı. Thomas'ın cemaati dağıldığı sırada aralarından biri, Bayan Tregaskis, Richard'ı kendisi ve ailesiyle birlikte akşam yemeği yemeye davet etti. Gayesi Richard'ı kızı Beatrice'le evlendirmekti ve bunu uzun zamandır arzu ediyordu. Richard ise kızla ilgilenmiyordu, öncelikle Susanna'dan ve şimdi de Oxford'a gitme olasılığından dolayı. Ama koşullar mükemmeldi. Babasına anlattı ve o da mutlulukla gitmesine izin verdi. Kilisedeki herkes baba ve oğlun oradan ayrıldığını ve babanın sapasağlam olduğunu görmüştü.</p>
<p>Sonra Richard mahzene indi. Demir kapıya yaklaştı ve karanlıkta daha iyi görebilmek için elindeki feneri kaldırıp içeri baktı ama kimseyi göremedi. Anahtarı ağır kilide sokup çevirdi ve kapıyı açtı. İçeride hâlâ bir ses ve hareket yoktu. Honore'nin zincirlerini bağlamak için kullandığı asma kilidin anahtarını alıp karanlığa doğru fırlattı ve taş zemine düştüğü sırada çıkardığı madenî sesi duydu.</p>
<p>"Bu gece, Honore," dedi. "Teşekkürler ve <i>adieu.</i><span style="font-size: 13px;"> </span><a id="dipnot20" href="../Text/dipnotlar.xhtml#sonnot20">[20]</a><span style="font-style: italic;">"</span></p>
<p>"<i>Au revoir,</i><span style="font-size: 13px;"> </span><a id="dipnot21" href="../Text/dipnotlar.xhtml#sonnot21">[21]</a><span style="font-style: italic;">"</span> dedi karanlığın içinden bir ses.</p>
<p>Richard arkasına döndü ve tam o sırada elindeki fenerin ışığı bir an için yüze benzeyen, karanlığın içinde dolunay gibi bembeyaz görünen bir şeyin üstüne düştü. Ama o olamazdı, o yüz değil. Richard tekrar baktı ama artık gitmişti.</p>
<p>Aceleyle yukarıya, kiliseye çıktı ve Tregaskis'lerin Leatherhead'deki evlerinde verilen hoş akşam yemeğine katılmak üzere faytona bindi. Yemekten hemen sonra midesinin rahatsız olduğunu ve başının döndüğünü söyledi, gördüklerinden sonra bu belirtiler varmış gibi davranmasına pek gerek kalmamıştı. Bayan Tregaskis, Richard'ın gece orada kalması için ısrar ederken Beatrice'in gözlerinin aniden parlaması onun olan biteni Richard'ın bir kurnazlığı olarak algıladığını gösteriyordu. Öyleydi de ama nedeni Beatrice'in tahmin ettiğinden çok farklıydı.</p>
<p>Richard, Esher'a bir çocuk gönderip Rahip Cain'e oğlunun rahatsız olduğunu bildirmeleri koşuluyla Tregaskis'lerin nazik davetini kabul etti. Çocuk yola koyuldu ve Richard da yatmaya gitti. Birisi babasının dehşet verici bir cinayete kurban gittiğine dair trajik haberi vermek üzere onu sarsarak uyandırdığında güneş henüz doğmamıştı. Ondan kuşkulanmaları için en ufak bir neden bile yoktu.</p>
<p>Planın geri kalanı tam Richard'ın düşündüğü gibi gelişti. Lady Truslove mutlulukla ona gereken parayı -hatta babasının ölümüyle ilgili korkunç koşulları dikkate alarak biraz daha fazlasını da- sağladı. Richard bu koşulların ne kadar korkunç olduğunu hiç öğrenemedi. Yaraları nasıl tarif ettiklerini duyuyordu; Honore'nin görevini yaptığı, sonra da muhtemelen kendi yoluna gittiği açıktı. Ama Richard orada bulabileceği şeylerden duyduğu korkuyla bir daha hiç mahzene inip bakmadı.</p>
<p>Ve böylece, 1795 yılının Aziz Mikail Yortusu'ndan hemen sonra, Richard Lly welyn Cain eğitiminin bir sonraki aşamasına devam etmek üzere Oxford Üniversitesindeki Kutsal ve Bölünmemiş Teslis Koleji'ne geldi.</p>
<p>Honore, Richard'ın nezareti altında iki yıl hapis kalmış fakat sonra basit bir şekilde özgürlüğüne kavuşmayı başarabilmişti. Petro-Pavel Kalesi'nde Yuda da aynısını yapmayı planlıyordu ve o kadar uzun beklemeye de hiç niyeti yoktu. Ama yardıma ihtiyacı olacaktı. Petersburg'da güvenebileceği tek kişi vardı ama daha o zaman güvenmekle hata ediyor olabileceğinden korkmaya başlamıştı.</p>
<p>Borulara vurarak bir mesaj yazmaya başladığında, onun kalede yayılarak kapılardan serbestçe geçebilen bir nöbetçi ya da ziyaretçiye iletileceğini ve çok yakında istenen alıcıya ulaşacağını biliyordu. Ve bunun hemen sonrasında Yuda'yı birisi ziyaret edecekti.</p>
</body>
</html>