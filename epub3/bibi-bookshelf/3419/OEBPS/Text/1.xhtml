<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>1</h1>
<p>Osokin saatine baktı. Öğlen on ikiye bir vardı. "Hazırız," dedi, sesi korku olarak yorumlanmayacağını ümit ettiği bastırılmış bir heyecanla titreyerek.</p>
<p>Albay Otrepyev yanıt vermedi. Yan tünelin ağzında duruyordu, daha doğrusu durmaya çalışıyordu çünkü daracık yerde sırtım tam dikleştiremeyecek kadar uzun boyluydu. Altı gün önce gecenin geç saatlerindeki esrarlı gelişi sırasında yanında olan bir avuç asker onun biraz ilerisinde duruyordu. Yukarıdakiler albayın bütün kaprislerinin yerine getirilmesini emretmişti. Altı günlük çahşmanın sonucu olan o yan tünel ise kaprisin ötesinde bir şeydi.</p>
<p>Asıl saldın kuvvetleri daha arkada, büyük tünelin ağzındaydı. Osokin ileri akın etmeye başladıklarında onlara katılmayı düşünmüyordu. Onun görevi şehrin altını kazmaktı, işgal etmek değil. Aslında daha az risk alıp daha küçük bir zafer elde etmeyi kabullenerek artçı kuvvetlerle birlikte hareket etmek niyetindeydi ama Otrepyev'in gelişiyle birlikte fikri değişmişti. Diğer tünelin sonunda ne olduğunu görmek istiyordu.</p>
<p>"Her şey hazır mı, teğmen?" diye sordu.</p>
<p>Teğmen Lukin başını kaldırıp baktı. Kurumuş dudaklarını yaladı ve kısaca başıyla onayladı. O bütün bunların arkasındaki gerçek dâhiydi. Yaşı yirminin biraz üzerindeydi; Moskova'daki İmparatorluk Teknik Okulu'ndan mezun olalı daha birkaç yıl olmuştu. Orduya katılmanın tuhaf bir yoluydu ama etkiliydi. Bilim, savaşın geleceğiydi; "Sivastopol'da adamları yerine onlar ölse daha iyi olurmuş," dedirten birkaç ihtiyar dışında bütün subaylar bunu bilirdi. Ama onların devri gerilerde kalmıştı ve adından söz ettirme arzusuyla dolup taşan farklı bir subay kuşağı yetişmişti artık. Lukin işini bilirdi; onun işi tünel kazmak ve patlayıcılardı. Sanki bu iş için doğmuştu.</p>
<p>Osokin onların bu kadar kısa zamanda bu kadar ilerleme kaydedebileceğini asla tahmin edemezdi. Sadece iki hafta önce, 1880 sona erip 1881 yılına girdikleri sıralarda başlamışlardı ve şu anda hazır durumdaydılar. Tam üstlerinde, tahrip edilmeye çalışıldığından habersiz ve kendisini bekleyen yıkıma karşı hazırlıksız, devasa Gök Tepe Kalesi yükseliyordu. Kale her gün üzerine gülle yağdıran ve kerpiç duvarlarını harap eden altmış Rus topunun yaylım ateşine karşı koyuyordu. Ama bugün öğle vakti tehlike çok farklı bir yönden gelecekti.</p>
<p>Şu anda ortalık sakindi. Salvonun başlaması işaret olacaktı. Önlerinde, tünelin ileri kısmmda güvenli, uzak bir mesafede beş bin pound ağırlığında nitrogliserin vardı. Oradan başlayan iki ince bakır tel, Lukin'in çömelmiş olduğu yere kadar uzanıyordu. Lukin'in önünde yan tarafında bir kol bulunan, üstünden iki madenî iğne çıkan küçük, ahşap bir kutu vardı. Lukin anlatmaya çalışmıştı ve Osokin onun nasıl çalıştığı hakkında tam bir fikir edinememiş olmasına karşın yeterince anlamıştı. Lukin'in sadece yan taraftaki kolu çevirerek elektrik akımı üretmesi gerekiyordu ve sonra -bum- Gök Tepe'nin duvarları yerle bir olacaktı. Yuşa on bin boruyla bile bundan iyisini yapmış olamazdı.<span style="font-size: 13px;"> </span><sup></sup><a id="dipnot01" href="../Text/dipnotlar.xhtml#sonnot01">[1]</a></p>
<p>Ama Otrepyev'in gelişi sorunları artırmıştı. Osokin onu gördüğü anda küçümsemiş ve albay ne zaman yanınelan geçse <span style="font-style: italic;">opriçnik</span><span style="font-size: 13px;"><span style="font-style: italic;"> </span></span><a id="dipnot02" href="../Text/dipnotlar.xhtml#sonnot02">[2]</a> sözcüğünü mırıldanmamak için dilini ısırması gerekmişti. Bugünlerde daha doğru olan terim <i>ohranik</i>  <a id="dipnot03" href="../Text/dipnotlar.xhtml#sonnot03">[3]</a> idi ama ismi ne olursa olsun Albay Otrepyev buram buram Üçüncü Şube kokuyordu. Üçüncü Şube hâlâ mevcut olsaydı, orada çalışıyor olabilirdi. O kurumun beş ay önce dağıtılmış olması her yerde sevinçle karşılanmıştı. Ama çalışmaya devam ediyor ve pis kokusu dağılmak bilmiyordu.</p>
<p>Yine de albayın emirlerine itaat edilmesi gerekiyordu. Ek tünel kazılmıştı, ağzından dışarı bir çift tel çıkıyordu ve onların diğer ucunda daha fazla patlayıcı vardı; ana tünel için kullanılanlar kadar fazla değildi ama yeterliydi. Otrepyev ve Lukin her şeyi dikkatle ele almıştı. Otrepyev tünelin nereye kadar uzanmasını istediğini, Lukin ise onun nasıl kazılacağım biliyordu. Lukin yardım etmekten mutlu olmuştu. Belki Otrepyev'in ne olduğunu anlamayacak kadar gençti. Belki kendi halkını ispiyonlayan bir adama karşı hissettiği tiksintiyi açığa vurmayacak kadar zekiydi. Belki de sadece işin kendisi onu büyülemişti. Kendi patlatma tellerinin uçlarını Otrepyev'inkilerle birleştirip saralı daha birkaç dakika olmuştu ve zamanı geldiğinde büyük patlama küçüğünü gizleyecekti.</p>
<p>Zamanı geldiğinde.</p>
<p>Osokin tekrar saatine baktı. Bir dakika geçmişti. Topların sesi burada boğulurdu ama duyulurdu. Kazdıkları günler boyunca hep duyulmuştu ve durmaksızın toprağa dalıp çıkan küreklerin çıkardığı sesten daha yüksekti. Şimdi ortalık sakindi. En yüksek ses Osokin'in kendi nefesinin sesiydi. Tünelin loş ışığında arkada bekleyen adamları veya onları patlamadan koruyacak olan öndeki geçidin dönemecini görmek imkânsızdı. Lukin elektrik ışığı kullanmayı önermişti ama Rusya'dan çok, Afganistan'a yakın olan bu yerde böyle bir kaynak yoktu.</p>
<p>Başladığında, gürültü olmaktan çok bir algıydı ve Osokin'e kulakları değil, ayakları aracılığıyla ulaştı. Osokin emin olmak için birkaç saniye daha bekledi. Önceki günlerde toprağı kazarlarken duyduklarından farklı bir sesti bu. Şimdi silahların kendi seslerini, genleşen gazın gülleleri namlulardan dışarı fırlatan patlamalarını hiç duymuyordu. Şiddetli saldın yukarıdaki şehri titrettiği sırada tek algılayabildikleri şey zeminin sarsıntısıydı. Lukin'e baktı; o da fark etmişti.</p>
<p>"Adamlar, efendim," dedi Lukin, başıyla arkalarındaki tünele işaret ederek. "Sesi bütün o gövdeler engelliyor olmalı."</p>
<p>Osokin başını salladı. Başını kaldırıp Otrepyev'e baktı, nihayet o da Osokin'e döndü. "Haydi!" diye emretti albay.</p>
<p>Osokin, Otrepyev'in sabırsızlığıyla oynamaktan ne kadar hoşlanırsa hoşlansın görevini biliyordu. Top ateşi başlamıştı; gerisi gelmeliydi. Parmaklarım kulaklarına bastırdı.</p>
<p>"Yap şu işi!" diye tısladı Lukin'e.</p>
<p>Teğmen, içinden şeytan çıkan oyuncak kutuyla oynayan küçük bir oğlan çocuğu gibi hızla çevirdi kolu. Tıpkı o oyuncakta olduğu gibi, çabasının sonuç vereceği an önceden kesin olarak tahmin edilemezdi. O yüzden, bekleniyor olmasına rağmen patlama bir sürpriz oldu.</p>
<p>Bu kadar küçük bir eylemin bu derece yıkıcı bir etki yaratabilmesi teknolojinin olağanüstü gücünün göstergesiydi. İlk ses ama sadece anlık bir farkla, daha kısa olan yan tünelden geldi. Kulaklarını kapatmış olsa bile, öndeki tünelden gelen ses diğer bütün sesleri -ve düşünceleri- bastırana kadar, iki patlamanın derecesini ve yönünü ayırt edebildi. Osokin etkilerini hissettiği sırada patlamanın sesi henüz artmaya devam ediyordu; önce geçitte Osokin'e doğru sert bir rüzgâr esti, sonra ona kendisini bir duvara çarpmış gibi hissettiren ve yere fırlatan daha sert bir darbe geldi. Düşerken bir an ellerini başından ayırdı ve kulak zarlarını döven sesi bütün yoğunluğuyla hissetti. Yaralanmayı sağır olmaya tercih ederek kulaklarını hemen tekrar kapattı.</p>
<p>Birkaç saniye kımıldamadan yattı. Bir toz bulutu tünel boyunca dalga dalga onlara doğru yayılmaya başlamıştı. Sağ tarafında Lukin'in ağzını ve burnunu kapamak için ellerini kulaklarından ayırdığını gördü. Osokin de öyle yaptı ve un ufak olmuş kayaların meydana getirdiği tozun ilk zerrecikleri üstlerine yağmaya başladığında gözlerini sıkıca yumdu. Şehrin güney duvarı sütun sütun patlamanın oluşturduğu çukurun içine doğru çökerken hâlâ çok fazla gürültü vardı ama artık daha hafifti.</p>
<p>Osokin gözlerini açmadan önce birkaç saniye bekledi. Hava hâlâ toz bulutuyla ağırlaşmış durumdaydı ve ancak biraz ilerisi görülebiliyordu. Osokin yine de hayal meyal gün ışığını görebildi - son iki haftadır ondan pek nasibini alamamıştı. Planladıkları gibi ileride, tünelin tavanı çökmüştü. Burada ise hâlâ sağlamdı fakat geçirin sonundaki krater o kadar büyük olmalıydı ki, ne miktarda moloz oluşursa oluşsun, onu kapatıp kış güneşinin ışığını engelleyemeyecekti.</p>
<p>Arkasında bir ses duydu. Birisi bağırıyor olabilirdi ama kulakları söylenenleri anlayamayacağı kadar çok çınlıyordu hâlâ. Biraz sonra, yine arka taraftan ardı ardına gelen birkaç darbenin sesini duydu. Arkasına döndü fakat yüzeye çıkan yol toz bulutuyla kaplıydı ve artık öndeki kısmından daha kötü durumdaydı. Yoğun dumanın arasından birkaç gölge çıktı. Duyduğu bağırma sesi saldın emriydi. Kalenin tünelin içinden akın eden bu adamlar tarafından mı yoksa yukarıdaki, çöken duvarın enkazını aşıp geçen adamlar tarafından mı ele geçirileceğini kimse önceden bilemezdi. Böyle muazzam bir patlamamn etkileri de kesin olarak hesaplanamazdı. Açılan gediğin ve kraterin büyüklüğüne ve Türkmenlerin savunmalarını nerede yoğunlaştırdıklarına bağlıydı.</p>
<p>Albay Otrepyev ortada yoktu. Nerede olduğunu kestirmek güç değildi. Osokin orada kalmaya devam edecek olursa, hücum edenlerin arasında kalırdı; ya ayak altında kalıp ezilir ya da kalabalıkla birlikte savunma toplarının önüne sürüklenirdi. Böyle bir eceli olsun istemiyordu ve hâlâ Otrepyev'in yağmacı Rus ordusu üstüne çökmeden önce ele geçirmek için bu kadar çaba sarf ettiği şeyin ne olduğunu öğrenmek istiyordu. Ayaklarının üzerine doğruldu ve biraz önce Otrepyev'in içinde kaybolduğu yan tünele doğru fırladı.</p>
<p>Osokin daha önce bu mayın alanına girmeye cesaret edememişti. Otrepyev onun gizliliğiyle ilgili belli bir şey söylememişti ama Osokin her Rus gibi neyi bilmesi neyi bilmemesi gerektiğini kendisine söylenmeden anlamıştı. Kazma işini yapan istihkâm erleri dışında oraya sadece Otrepyev ve -nadiren de- Lukin gitmişti. Otrepyev'in seçilmiş adamlardan oluşan ekibi bile bilinmeyene doğru yürümekteydi. Osokin risk aldığını biliyordu. Bu her neyse, Otrepyev'in meselesiydi. Osokin'i vurdurabilirdi ama o, kaos içinde Osokin'in orada bulunduğu için bir mazeret bulması oldukça kolaydı.</p>
<p>Açılması için harcanan zamandan da tahmin edilebileceği üzere tünel uzun değildi. Büyük, ağır kumtaşı bloklarından yapılmış bir yeraltı duvarında sona eriyordu ya da en azından patlamaya kadar öyleydi. Şimdi sadece kenarları çentikli bir delik vardı. Onun ötesinde aynı taştan yapılmış bir koridor uzanıyordu. Daha fazla miktarda patlayıcı sadece duvar yerine bütün her şeyi yerle bir ederdi. Bu kesin sonuç Lukin'in yeteneğinin bir göstergesiydi.</p>
<p>Osokin molozların üzerinden atlayıp koridora geçti. Burası daha genişti ve mumlarla değil yağ lambalarıyla aydınlatılmıştı. Gedik tam geçidin keskin bir köşeyi döndüğü yerde açılmıştı. Osokin'in tahminine göre önündeki iki yoldan biri kuzeydoğuya diğeriyse kuzeybatıya doğru gidiyordu ama ikisi de kıvrıldığı için ilerisini göremiyordu. İkincisinden, uzaklaşan ayak sesleri geliyordu ve Osokin onu seçti.</p>
<p>Çok geçmeden Otrepyev'in adamlarına yetişti. Hızlı hareket ediyorlardı ve buraya daha önceden gelmiş olduğunu düşünmek zor olsa da albayın nereye gittiğini bildiği açıktı. Osokin son birkaç gündür akşam saatlerinde onu diğer subayların bakmasına izin verilmeyen birtakım haritaları incelerken görmüştü. Rotayı ezberlemek zor olmamış olmalıydı.</p>
<p>Osokin arkasından gelen bağrışma seslerini duydu. Bunlar Rus değildi, yöredeki Türkmenlerdi. Sonra da yaklaşan birisinin adım seslerini. Hemen tabancasını çekti. Duvarın bir köşesine sıkışıp silahmı doğrulttu. Önce taşların üzerine yansıyan bir gölge gördü ve gelen kişinin nereden çıkacağını tahmin etmeye çalıştı. Tetiği çekti.</p>
<p>Tahmini yanlıştı ve şans Lukin'den yanaydı. Teğmen koridordan hızla geçerken mermi duvardan sekmişti. Silah sesinin etkisiyle bir an duraksayan teğmen, Osokin'i görünce binbaşının hata yaptığını anladı. Kendisini hemen duvarın yanına, komutanının çömelmiş olduğu yere doğru atıp tabancasını çekti.</p>
<p>"Kaç kişiler?" diye sordu Osokin.</p>
<p>"Beş," diye yanıt verdi Lukin. "Belki de altı."</p>
<p>Daha sözünü bitirmeden iki kişi göründü. Osokin şehrin surlarını bekleyen Türkmenleri uzaktan görmüştü ama hiç bu kadar yakınında olmamışlardı. Üniformaları neredeyse Ortaçağ'ı çağrıştırıyordu. Bir tür zırh giymişlerdi ve ufak kalkanları vardı. Tüfekleri de vardı -tahminen İngilizler vermişti- fakat bunlar kapalı yerlerde nişan almak için fazlaca hantal silahlardı. Osokin ve Lukin'in silahları birkaç saniye arayla konuştu ve adamlar yere yıkıldı; zincir zırhları modern bir mermiye karşı koruyamıyordu onları. Ama arkalarından gelen iki arkadaşları nişan almayı başarmıştı.</p>
<p>Osokin sağ kolunda yakıcı bir acı hissetti. Eli yana düştü ve tabancayı almak için sol elini uzattı. O anda Lukin'in elinin yakasına yapıştığım ve kendisini köşenin arkasına, geçici olarak güvende olabileceği bir yere doğru çektiğini hissetti. Ama Türkmenlerin ilerlemesi fazla uzun sürmezdi ve Lukin tek başına onları durduramazdı. Osokin tabancasmı doğrultmaya çalıştı ama kolu ona itaat etmiyordu. Türkmenlerden biri ileri atıldı ve önlerinde yere yatıp nişan aldı. Lukin ateş etti fakat Türkmen'in taktiği zekiceydi, mermi başının üzerinden geçti. Yerde yatan adam ateşe karşılık verdi ama isabet ettiremedi, sonra arkasında iki kişi daha belirdi, onlar ayakta kalıp silahlarını doğrulttular.</p>
<p>Osokin bir yaylım ateşinin sesini duydu; aynı anda belki de tam dört büyük patlama meydana geldi. O kapalı mekânda sesin nereden geldiğini söyleyebilmek imkânsızdı fakat ayakta duran iki Türkmen yere yıkıldı; yerdeki ise yattığı yerde birkaç kez kasıldı ve sonra hareketsiz kaldı.</p>
<p>Osokin dönüp baktığında Otrepyev'in ekibine mensup dört adam gördü; tüfeklerinin namlularından tüten dumanlar süngülerin etrafından yukarı yükseliyorlardı. Adamlardan ikisi geçiş yolundaki dönemeci geçip ilerlediler. Osokin bir çığlık duydu ama ses hemen kesildi. Sonra süngülerini saplayan askerlerin gölgelerini seyretti. Askerler yeniden göründü ve sanki Osokin ve Lukin orada değilmiş gibi hızla onların yanından geçip gittiler.</p>
<p>"Yürüyebilir misiniz?" diye sordu Lukin.</p>
<p>Osokin koluna bir göz attı ve yarayı hissedebilmek için kollarını kavuşturdu. Yara onu hareketsiz bırakmıştı ama mermi delip geçmiş ve kemiği kırmamıştı. Başını salladı, ayağa kalktı. Askerlerin gittiği yöne doğru koşmaya başladılar.</p>
<p>Çok geçmeden koridorun sonuna ya da olabildiğince yalanına geldiler. Otrepyev'in elit ekibi yolu kapatmıştı ve onların yolu da üstünde demir şeritler olan ağır bir ahşap kapı tarafından kesilmişti. Askerlerden biri kilide doğru eğilirken Otrepyev de onu izliyordu.</p>
<p>Lukin adamların arasından geçmeye çalıştı. "Bana bırakın!" diye bağırdı.</p>
<p>Otrepyev başını kaldırıp baktı, sonra Lukin'e doğru bir işaret yaparak yanına çağırdı. Yanında duran adama, "Çekil!" dedi, sert bir sesle. Diğerleri de Lukin'in geçebilmesi için yana çekildi ve Osokin bu fırsattan yararlandı.</p>
<p>"Çabuk olmalı," diye homurdandı Otrepyev.</p>
<p>Lukin başını salladı. "Onları geri çekin," dedi.</p>
<p>Otrepyev askerlerine geri çekilmelerini emretti ve adamlar çabucak bir dönemecin arkasına gizlendiler. Otrcpyev seyretmek için Lukin'in yanında kaldı, Osokin de öyle. Teğmen biraz önce kapının önünde duran askerin kilide tutturmaya çalıştığı kısa dinamit lokumunu aldı ve onunla kapının diğer tarafına doğru işaret etti.</p>
<p>"Menteşeler daha zayıftır," diye açıkladı. "Hiç olmazsa yanınızda doğru malzeme getirmişsiniz."</p>
<p>Önceki askerin kullandığı torbayı karıştırdı, bir avuç ıslak kil çıkardı ve onun yardımıyla patlayıcıyı istediği yere kolayca yapıştırdı. Bir kibrit çakıp fitili yaktı.</p>
<p>"Yaklaşık sekiz saniyemiz var," dediğinde çoktan harekete geçmişti bile.</p>
<p>Birazdan diğerlerinin yanındaydılar. Osokin nefesini tuttu. Otrepyev önce ona, sonra da Lukin'e kısa bir bakış fırlattı. Patlamadan bir saniye önce dudaklarından, "Geride kalın ve bununla uğraşmayı <i>bize</i> bırakın," sözcükleri döküldü. Ses duyulur duyulmaz Otrepyev'in askerleri ileri atıldı, Osokin ve Lukin'in ise o anda itaat etmekten başka çaresi yoktu.</p>
<p>İlk harekete geçen Lukin oldu, o da en az Osokin kadar merak ediyordu. Saniyeler içinde kapının kalıntılarının bulunduğu yere geldiler, en üstteki menteşe patlama sırasında kopmuştu, alttaki ise bir asker tekmesiyle dağılıverdi. İki subay içeriye baktı.</p>
<p>Burası cam üretmek için kullanılan koni şeklindeki bacalara benziyordu; rahatça elli adım uzunluğunda ve bunun iki katı yükseklikte, kavisli duvarının tepesinde içeriye gün ışığının girmesine izin veren bir delik bulunmasının beklenebileceği bir yapıydı bu fakat bir delik görünmüyordu. Osokin'in tahminine göre, hâlâ yer seviyesinin altındaydılar ama bu tuhaf mahzenin tepesi mutlaka onun üzerindeydi.</p>
<p>İçeri dağılan askerler orada gördükleri Türkmen savaşçılara vahşice saldırmışlardı. Orayı savunanların sayısı Rusların en az iki katıydı ama kılıç, süngü veya tabancalarıyla kıyıma girişen Otrepyev'in adamları ile mücadele edecek güçte değildiler. Eğer burası sadece bir tür kışla idiyse, o zaman buraya gelen yolu açmak için girdikleri zahmete değmezdi. Ama Osokin, Türkmenlerin kendi rahatları için burada olmadıklarını görebiliyordu. Onlar bir şeyi korumak için buradaydılar.</p>
<p>Ve korudukları şey mekânın tam ortasında duruyordu.</p>
<p>Bu bir koltuktu; ahşap bir koltuk - sağlam ama kesinlikle rahatsız. Hafifçe yerden yükseltilmiş olup tam ortada durduğu ve bu mekânın -bu taht salonunun- yalnızca ona ev sahipliği yapmak için var olduğu göz önünde bulundurulursa, "taht" sözcüğü daha uygun olabilirdi. Ama ne koltukta oturan adam kraldı ne de etrafındakiler ona sadık saray mensupları. Osokin önce onun ölü olduğundan kuşkulandı ama daha yakından baktığında gözlerinin devamlı hareket ettiğini ve etrafta olan biteni algıladıklarım gördü.</p>
<p>Osokin devam etmekte olan arbedeyi unutarak ileri doğru yürüdü. Kolu yaralı olduğundan kendisini savunabilmek için yapabileceği fazla bir şey yoktu fakat kendini tuhaf bir şekilde etrafında olan bitenlerden uzaklaşmış gibi hissetti. Türkmenler istilacı askerleri püskürtmekten çok, geri çekilmeyi amaçlıyor gibi görünüyorlardı, Ruslar da bunu engellemeye kararlıydılar. Ama Türkmenlerin nasıl kaçacakları belli değildi. Mekânın yalnızca bir tek kapısı vardı -Lukin'in etkileyici bir şekilde havaya uçurarak yerinden söktüğü kapı- ama Türkmenler ona doğru gitmiyorlardı. Bunun yerine koltuğun her iki tarafından mekânın arka kısmına, Osokin'in ayrıntılarını tam çıkaramadığı birtakım makinelerin bulunduğu iki toplanma noktasına ulaşmaya çalışıyorlardı. Hiçbiri koltuğu savunmak için çaba göstermiyor, Osokin dışında kimse de oraya yaklaşmaya çalışmıyordu.</p>
<p>Osokin biraz yaklaştığında koltukta oturan adamın neden hareket etmediğini anladı: onu oturduğu yere bağlamışlardı. Kollarıyla bacakları kalın deri kayışlarla bağlıydı ve onu hareketsiz bırakmak için bunlar yetmezmiş gibi başka bir kısıtlama aracı olarak da zincirler kullanılmıştı. Omuzlarının önünden bir kayış geçiyordu, bir digeri ise darmadağınık san saçlarını kafasına yapıştıracak şekilde alnının önünden geçerek başını sabitliyor ve onu koltuğun sırt kısmının Osokin'in göremediği bir uzantısına bağlıyordu. Tutsağın -adamın ne olduğu konusunda bir kuşku yoktu- bütün kasları gerilmişti fakat kendisini kurtarmak için, hatta hareket edebilmek için bile yapabileceği bir şey yoktu.</p>
<p>Ortalık daha aydınlık olmuştu. Osokin etrafına baktığında aydınlıkta kademeli değil, kandillerin sağlayabileceğinin ötesinde ani bir artış meydana gelmiş olduğunu fark etti. Başını kaldırdı ve mekânın konik tavanının tepesindeki karanlık çemberin büyüyen bir ay gibi kısmen aydınlanmış olduğunu gördü. İçeriye dökülen gün ışığı duvarı aydınlatıyor, karanlıkla gölge arasındaki hat yavaşça hareket ediyor ve yukarıdaki açıklık yavaşça büyürken ışık, zemine doğru yaklaşıyordu.</p>
<p>Bir silah sesi duyuldu. Osokin o tarafa baktığında elinde tabancasıyla kolunu öne uzatmış duran Otrepyev'i gördü. Otrepyev'in kolunun işaret ettiği yönü takip ettiğinde yere yığılmış olan bir Türkmeni fark etti. Onun yanında, görmüş olduğu makinelerden biri duruyordu. Makine duvara bağlanmıştı; bu, manivela kolu olan büyük bir çarktı ve ölen adamın arkadaşları kolu hareket ettirmeye devam ediyordu.</p>
<p>Otrepyev daha fazla mermi harcamadı fakat elinde kılıcıyla onlara doğru ilerledi; tünellerde kendisini ciddi ölçüde kısıtlamış olan uzun boyu şimdi ona koşmasına gerek bırakmayan etkileyici bir hız sağlamıştı. Adamlardan biri çarkla uğraşmayı bıraktı ve bulunduğu konumu korumak için kılıcını çekti ama Otrepyev, boynuna indirdiği ani bir darbeyle onu hemen saf dışı bıraktı. Diğer muhafız umutsuzca manivelayı daha hızlı çevirmeye çalışıyordu. Osokin şimdi duvarı takip ederek çarktan yukarıdaki bir makaraya doğru uzanan ipi görebiliyordu; gerçi ipin daha sonra nereye yöneldiği takip edilemiyordu ama güneşi engelleyen kepengin kademeli olarak yana doğru çekilmesini ve mekâna ışık girmesini sağlayan düzeneğin bu olduğu açıktı.</p>
<p>Bu eylemin Türkmen için neden bu kadar hayati bir önem taşıdığı belirsizdi ama kesinlikle hayatına mal oldu. Otrepyev kılıcını adamın eline indirdi. Türkmen kollarını çarktan geri çekip yüzündeki korkuyu gizlemek ister gibi başının önünde havaya kaldırdı. Ama sadece bir deri parçası ve bir kas kirişiyle bağlı olduğu el bileğinin ucunda sallanan bu el kendisini savunmasına yetmeyecekti. Otrepyev tabancasını yakın mesafeden adamın gayretle korumaya çalıştığı yüzünün tam ortasına ateşleyerek acısına son verdi.</p>
<p>Sonra yukarıya doğru uzanan ipi bir eliyle yakalayıp kılıcıyla kesmeye başladı. İp çok geçmeden koptu ve albay onu mekânda serbestçe sallanmaya bıraktı. Tam o sırada, meşgul olduğu kılıçlı mücadeleden henüz kurtulmuş olan diğer bir Türkmen havaya sıçrayarak sallanmakta olan ipi yakaladı ve aşağı doğru çekti, böylece yukarıdaki kepenk biraz daha açıldı ve içeri biraz daha fazla güneş ışığı girdi. Türkmen ipin ucunu tutup asıldı ve ileri geri sallanmaya başladı fakat vücudunun ağırlığı ek hareket oluşturabilmesi için yeterli değildi. Bu insan sarkacı yanından geçtiği sırada Otrepyev birkaç adım koşarak havaya sıçradı, ki bu onun yaşındaki bir adam için etkileyici bir başarıydı. Uçuşunun tepe noktasında ipi tek bir kılıç darbesiyle tekrar kesti. Türkmen elinde değerli bir hazine gibi tuttuğu ip parçasıyla birlikte yere düştü. Otrepyev rahatça ayaklarının üzerine inip döndü ama rakibiyle uğraşmasına gerek kalmadı. Yüzükoyun yatan adamın başına üşüşen Rus askerleri onu süngüleyerek öldürdüler.</p>
<p>Bunu yapabilecek çok sayıda adamlarının kalmış olması mücadelenin gidişatının Rusların lehine dönmüş olduğunu gösteriyordu. Geriye sadece telaş içinde Osokin'in hâlâ görememiş olduğu diğer aygıtı çalıştırmak için duvarın önüne toplanmış küçük bir grup kalmıştı. Otrepyev bağırarak bir emir verdi ve Türkmenleri işaret etti. Adamlarının bir kısmı Türkmenlere doğru koştu. O anda Türkmenlerden biri, Osokin'in Tanrı'ya gönderilen bir uyan olduğunu tahmin ettiği, bir çığlık attı. Grup içinde ani bir hareketlenme oldu, iki kişi yere düştü ve Osokin sonunda onların neyle uğraştığını gördü: duvara sabitlenmiş olan ve sonunda dikey konumdan yatay konuma getirebilmiş oldukları demirden, ağır bir manivela koluydu bu.</p>
<p>Osokin yukarıdan gelen bir ses duydu. Onu Otrepyev de duymuş, nereden geldiğini anlamaya çalışıyordu, sonra tam ortada duran koltuğa doğru koşmaya başladı. Yolundan çekilmesi için kendi askerlerinden birine kasten çarparak geriye itti ve asker araya girince Osokin koltuğu ve mahkûmu göremez oldu. Askerin başı Osokin'e doğru dönerken yüzünden bir dehşet ifadesi geçti ve kendisini geriye doğru atmak istedi. Ama artık dengesini yitirmişti ve yapabileceği bir şey yoktu. Onun arkasında hâlâ koltuğa doğru koşan Otrepyev görülüyordu.</p>
<p>Osokin başının üzerinde hızlı bir hava akımı hissetti ve bir karaltı gördü; sanki büyük bir kara karga yukarıdaki yuvasından havalanıp hızla alçalarak üzerinden geçmişti. Ama karaltı uzaklaşırken onun bir kuş olmadığını (ark etti. Karaltıdan iki uzun, düz sırık çıkıyor ve tavandaki bir mile uzanıyordu, bu mil karaltının sallanmasını sağlıyor, Türkmenleri kullanırken gördüğü manivela ise bu mili kontrol ediyordu. Sırıkların ucunda ince, yatay, madenî bir levha vardı ve çizdiği yayın dip noktasına yaklaşırken hızı delicesine artıyordu.</p>
<p>Önündeki Rus askerinin hareket edebilecek kadar zamanı yoktu. Yatay bıçak dehşet verici bir kesinlikle askerin âdemelmasının hemen üzerine çarptı. Askerin bedeni -sanki beden başı taşımıyormuş da tersi söz konusuymuş gibi- ipleri kesilmiş bir kukla gibi yere yığıldı. Darbenin etkisiyle yukarıya doğru hafif bir hareket gücü kazanan baş, çılgınca dönerek ve biçilmiş boynun kızıla boyanmış kesiti bir görünüp bir kaybolarak bir an havada olduğu yerde kaldı. Osokin yüzüne kan sıçradığını, sonra bir daha sıçradığını hissetti.</p>
<p>Ama darbe bıçağın ilerleyişini pek yavaşlatamamıştı. Askerin başı havada dönmeye devam ederken Otrepyev yerden fırladı ve havaya sıçrayıp iki ayağıyla mahkûma bir yan tekme attı. Ama darbe mahkûmun başının sadece bir tarafına, koltuğun ahşap kısmının olduğu yere isabet etti.</p>
<p>Ayakları ahşapla temas ettiği sırada bıçak Otrepyev'in başıyla aynı hizadaydı. Bu, ikisinin arasındaki bir yarıştı. Kazanan bıçak olursa tasarımının hakkını vermiş olacak -bunun için planlanmış olduğuna şüphe yoktu- ve mahkûmun kellesini uçuracaktı. Otrepyev bütün gücüyle koltuğa abandı. Koltuğun ayaklarını, altındaki platforma sabitleyen çivi ve cıvatalar yerlerinden koparken şiddetli bir gıcırtı duyuldu.</p>
<p>Mahkûm kendisine temas etmesine neredeyse on beş-yirmi santim kalmış olan bıçağa baktı ve koltuk Otrepyev'in hamlesinin gücüyle sonunda geriye ve aşağı doğru devrilirken gözleri tavana takıldı. Koltuk geriye düşerken, bıçak birkaç saniye için mahkûmun boynuna yaklaşmaya devam etti. Ama sonra mahkûmun geriye doğru düşüşü hızlandı ve bıçak sonunda onun çenesinin hemen üzerinden, belki de biraz sıyırarak, geçti.</p>
<p>Koltuk, mahkûm, Otrepyev ve dönmekte olan kesik baş yerçekimi kuvvetinin etkisiyle hızla düşmeye devam etti. İki adam ve koltuk yere çarptığında büyük bir gümbürtü -Osokin'in o gün, daha önce duyduklarıyla kıyaslanamazdı- duyuldu. Aynı anda, hâlâ dönmekte olan baş yere düşüp Osokin'in ayaklarına doğru yuvarlanmaya başladı ve onun hemen önünde, ölü gözleriyle yukarıya doğru bakarak, hareketsiz kaldı. Bıçak serbest bırakılalı sadece birkaç saniye olmuştu.</p>
<p>Manivelanın olduğu yerde Otrepyev'in adamları geriye kalan son Türkmeni de haklamış, süngülerini temizliyorlardı. Otrepyev bıçağın hâlâ serbestçe sallanmakta olduğunun farkındaydı ve yere yapışmış durumdaydı. Osokin bıçağın geri döndüğünü ve göz hizasında son sürat kendisine doğru yaklaştığını gördü. Olduğu yerde kaldı. Bıçak daha önce onu ıskalamıştı ve aynı yoldan geri dönecekti. Bıçakbaşının üzerinden geçerken saçlarının hafifçe dalgalandığını hissetti ve cesaretinin ya da en azından zihninin içindeki doğal korkuyu yenmek için harcadığı çabanın tadını çıkardı. Madenî levha yine aşağı doğru inerek geçip gitti.</p>
<p>"Şunu halledin!" diye bağırdı Otrepyev yattığı yerden.</p>
<p>Bıçağın silah arkadaşlarına yaptığı şeyin tam bilincinde olan iki asker temkinli bir şekilde yaklaştı. Askerler onun izlediği yolun yan tarafında durdu ve tüfekleriyle dürterek her defasında hareket gücünü biraz daha azalttılar. Bıçak yeterince yavaşladığında bir tanesi onu yakalamaya çalışacak cesareti gösterdi fakat tutamadı. Bıçak diğer adamı yere yıktı fakat artık öldürme gücünü yitirmişti. Çok geçmeden onu kontrol altına aldılar ve -daha önce koltuğun bulunduğu yerin hemen üzerinde ve mahkûmun boynunun hizasında olan- doğal pozisyonuna gelerek durmasını sağladılar.</p>
<p>Otrepyev ayağa kalkarak parkasımn tozlarını silkeledi.</p>
<p>"Kaldırın onu!" diye emretti.</p>
<p>Adamlarından ikisi koşup koltuğa yapıştı ve sallanan bıçağın uzağına çekti. Sonra onu tekrar düz çevirmeye başladılar; mahkûm hâlâ sıkıca bağlı durumdaydı.</p>
<p>Osokin hem Otrepyev'in ulaşmak istediği hem de belli ki Türkmenlerin canlı ele geçmesini hiç istemediği, bunca çabanın odak noktası olan bu adamı görmek için yaklaştı. Diğerleri de onun etrafına toplandı. Osokin, Lukin'in de onların arasında olduğunu fark etti. Onun çatışmaya katılıp katılmadığını ya da kendisi gibi sadece bir seyirci mi olduğunu kestiremedi.</p>
<p>Homurtular ve nefes sesleri arasında koltuk sonunda düz konuma getirildi. Otrepyev öne doğru eğilip mahkûmun gözlerine baktı. Osokin her iki adamı da iyice görebiliyordu. Hemen hemen aynı yaşlardaydılar -kırkların sonu, belki de elli- ama bunun dışında görünüm olarak birbirlerinin tam tersiydiler. Mahkûm hiç de kısa boylu sayılmazdı ama dev gibi Otrepyev ile karşılaştırılınca cılız duruyordu. Darmadağın olmuş sarı saçları Otrepyev'in derli toplu koyu kumral saçlarıyla tezat oluşturuyordu. Osokin'in tahminine göre, onun keskin bir zekâyı ele veren soğuk, gri gözleri albayınkilerle kıyaslanamazdı.</p>
<p>Fakat kuşku götürmeyen bir şey vardı: bu iki adam birbirini tanıyordu. Mekâna derin bir sessizlik hâkim olmuştu. Aralarından birinin konuşması gerekiyordu; mahkûm ya da -Otrepyev gerçekten öyleyse- kurtarıcısı.</p>
<p>Sonunda ilk hareket eden tutsağın dudakları oldu.</p>
<p>"Uzun zaman oldu, Dimitriy Alekseyeviç," dedi.</p>
</body>
</html>