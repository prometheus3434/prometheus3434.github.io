<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>16</h1>
<p>Bulunduğu yer karanlıktı, soğuktu, rutubetliydi ve Mihail'in başı zonkluyordu. Ama hayattaydı. Yirmi dört saat önce bu muhtemel bir akıbet gibi görünmüyordu. Daha da iyisi, artık -deneme kabilinden olsa da- Halkın İradesi'ne kabul edilmişti. Ve hiç beklemediği bir şey keşfetmişti: Yürütme Komitesi'nin başkanının kimliğini.</p>
<p>Bu Dimitriy'di.</p>
<p>Diğer taraftan, Dimitriy de onu tanımıştı ama bunun -ki Mihail öyle umuyordu- pek önemi yoktu. Dimitriy için o sadece Gök Tepe'de amaçladığı şeye beceriyle yardım etmiş olan Teğmen Lukin'di. Dimitriy'in onun gerçek kimliğini keşfetmiş olması için bir neden yoktu. Diğer yandan, Mihail için Dimitriy gerçekte <i>Ohrana</i> mensubu Albay Otrepyev'di ama Dimitriy'in ihbar edilmekten korkmadığı açıktı. Ona neden inansınlardı ki? Ve Dimitriy gerçekte bunu neden umursasındı? Mihail, çarın katledilmesinin onun esas kaygısı olduğundan kuşkuluydu.</p>
<p>Önemli olan Mihail'in yeniden bir iz yakalamış olmasıydı.</p>
<p>Doğrulup oturdu ve elini başına götürdü. Onu ikinci kez bayıltmışlardı ve kendisini burada, bir caddede bulmuştu. En son duyduğu, onun hakkında tartışacaklarıydı ama belli ki karar artık verilmişti; yoksa ölmüş olurdu.</p>
<p>Mihail'in tanıdığı tek yüz Dimitriy'inki değildi. Luka'nın dairesinde kendisini karşılamış olan kelebek gözlüklü, yıpranmış şapkalı adamı ve trende Dusya'ya göz kulak olan adamı da görmüştü. Konstantin'in faytonunu izleyen ve bugün elinin kenarında yarım daire şeklinde bir yara olan geniş alınlı kadın da oradaydı. Şehrin caddelerinde dolaşırken yanından geçtiği insanların daha kaçı Halkın îradesi'yle bağlantılıydı acaba? Aleksandr korksa yeriydi.</p>
<p>Mihail etrafına baktı ve kendisini nereye bırakmış olabileceklerini çıkarmaya çalıştı. Sakin bir arka caddeydi; Petersburg'un her yerinde olabilirdi. Başı hâlâ zonklayarak ayağa kalktı ve yürümeye başladı. Yol biraz eğimliydi ve Mihail yokuş aşağı inen yönü tercih etti; bu şehirde aradığı yeri bulmanın yolu bir nehre ya da kanala ulaşmaktan geçiyordu. Bunlardan birini bulması da uzun sürmezdi.</p>
<p>Mihail yürürken yavaş yavaş kendine gelmeye başladı ve birkaç dakika sonra yalnız olmadığını hissetti. Caddenin diğer yanında yürüyen birisi hep biraz arkasında kalmaya dikkat ederek onu izliyordu. Mihail koşmaya başlamayı veya bir bina blokunun etrafından dolaşıp aynı yola çıkmayı düşündü ama ikisini de yapmadı. Kendisini takip eden kişi bir <i>ohranik</i> ise, neden önemsesindi ki? Basitçe babasının yardımına başvurabilirdi. Eğer Halkın İradesiyse, yine hiçbir şey öğrenemezlerdi. Ayrıca buna neden zahmet edeceklerdi ki? Onu daha yeni serbest bırakmışlardı.</p>
<p>Mihail yürümeye devam etti ve sola dönüp daha dik bir yokuştan aşağı inmeye başladı. Sonunda bir akarsuya ulaştı ve onun Fontanka olabileceğini tahmin etti. Nehrin güneyindeydi, o yüzden onun sağa doğru dönen kavisini takip etti. Sonunda tanıdığı bir yere geldi ve kuzeye, oteline doğru yöneldi. Kendisini izleyen kişi hâlâ peşindeydi ve Mihail hâlâ önemsemiyordu. Geçen zaman zarfında bu ufak tefek kişinin kimliğinden oldukça emin olmuştu.</p>
<p>Yirmi dakika sonra otelinin arka kapısına geldi ama içeri girmedi. Onun yerine, dönüp hızla kendisini takip eden kişiye doğru yürümeye başladı. Aradaki mesafeyi birkaç dakikada aldı ama takipçi ondan kurtulmak için bir şey yapmadı. Mihail daha da yaklaştığında kuşkusunun doğru çıktığını gördü. Bu Dusya'ydı. Sorgu sırasında Mihail onun sesini duymamıştı ama başından torbayı çıkardıkları zaman bir an için salonun arka tarafında sıkıca kapanmış ağzı ve çatılmış kaşlarıyla Dusya'nın yüzünü görebilmişti.</p>
<p>"Neden içeri gelmiyorsun?" diye sordu.</p>
<p>Dusya, Mihail yüzünü daha iyi görebilsin diye kapüşonunu indirdi fakat başını salladı.</p>
<p>"Bütün gece burada mı bekleyeceksin?"</p>
<p>"Sadece güvenli bir şekilde eve döndüğünü görmek istedim," dedi Dusya.</p>
<p>"Merdivenler çok tehlikeli. Hâlâ başaramayabilirim."</p>
<p>Dusya gülümsedi. "O zaman iyisi mi emin olayım."</p>
<p>Yan yana yürüyerek caddeyi geçip otele girdiler. Mihail yukarıya biraz serinletici içecek göndermelerini söylemek için resepsiyon görevlisiyle kısaca konuştu, sonra Dusya'yla birlikte yukarı çıktılar. Burası müşterilerinin misafirleriyle ilgili sorular soran türde bir yer değildi. Hotel d'Europe'ta olsa çok farklı olurdu. Mihail'de hâlâ o otelin odalarından birinin anahtarı vardı. Dusya'nın böyle bir ihtişamdan etkilenip etkilenmeyeceğini merak etti.</p>
<p>"Üzgünüm," dedi Dusya, yalnız kaldıklarında.</p>
<p>"Ben değilim," diye yanıt verdi Mihail. Gardım düşürecek zaman değildi. Hâlâ sorgulanıyordu, sadece daha kibar bir şekilde.</p>
<p>"Ne demek istiyorsun?" Dusya mantosunu çıkarıyordu. Çekici bir kızdı fakat bu gece çok özel görünüyordu. Mihail hemen fark etti; makyaj yapmıştı. Onu hiç böyle görmemişti. Bu da Dusya'nın neden orada olduğu konusundaki fikrine uyuyordu.</p>
<p>"Özgürlüğünüz, yaşamlarınız, birlikte çalıştığınız insanlara güvenebileceğinizden emin olmanıza bağlı. Ve size katılırsam, benim de yaşamım buna bağlı olacak. O yüzden güvenliği ne kadar ciddiye aldığınızı görmek hoş." Mihail de paltosunu çıkarmaya başladı. "Böyle bir iç huzuru birkaç yara bereye değer." Konuşurken yüzünü buruşturdu; belki biraz teatral görünmüştü ama önemi yoktu.</p>
<p>"Çok mu kötü?"</p>
<p>"Kırık yok - sanmıyorum."</p>
<p>Dusya kalkıp lavaboya gitti. "Gömleğini çıkar," diye talimat verdi, bir bezi soğuk suyla ıslatırken.</p>
<p>Mihail yatağa oturdu ve onun dediğini yaptı.</p>
<p>"Ayrıca geçen gece için özür dilerim; sana numara yapmam konusunda," dedi.</p>
<p>"Zekiceydi. Beni yalnızca biraz sohbet etmek için çağıramazdın, bu, bana bir hikâye tasarlayabilmem için zaman kazandırırdı." Mihail başını kaldırıp Dusya'ya gülümsedi. "Eğer ihtiyacım olsaydı."</p>
<p>"Benim... anlıyörsündür. Bana bunun senin dikkatini dağıtacağını söylediler."</p>
<p>"İşe yaradı," dedi Mihail ve ancak kısaca gülebildi çünkü gerçekten cam yamyordu. Dusya nefesini dişlerinin arasından verdi. "Bunlar pek hoş durmuyorlar."</p>
<p>Mihail dönüp kolunu kaldırdı ve görmeye çalıştı. Zelyabov'un tekmelediği her noktayı ama sırtındakini yan tarafindakinden daha çok hissediyordu. Biraz daha iyi görebilmeye çalıştı.</p>
<p>"Senin yerinde olsam bunu yapmazdım," dedi Dusya, sonra bezle hafifçe kompres yapmaya başladı. Mihail gevşedi ve onun devam etmesine izin verdi. Soğuk su başlangıçta biraz rahatsız ediciydi ama sonradan acısını dindirmeye başladı.</p>
<p>Halkın İradesi tam da Mihail'in söylediği nedenden dolayı onu gafil avlayarak ele geçirmekte haklıydı. Ama sonra onu yirmi dört saat boyunca yalnız bırakma hatasını yapmışlardı. Kendisini biraz terletmek istediklerini varsayıyordu ve ilk iki-üç saat boyunca böyle de olmuştu, ta ki nerede ve neden orada olduğunu fark edene kadar. Sonra düşünmek için bolca zamanı olmuştu - tam olarak söylemiş olduğu şeyi yapmak ve hikâyesini toparlamak için. Olası bir müttefik olarak kabul etmek bağlamında kendisinden emin olmadıklarını hissediyordu. Mihail kendisi hakkında ne biliyor olduklarını düşünmeye çalıştı. Dusya'ya ne söylemiş olduğunu; Luka'ya ne söylemiş olduğunu. Luka her şeyi ifşa ettiyse, o zaman Mihail ölüme mahkûm olurdu ama onun Mihail'le olan konuşmasıyla ölümü arasında pek fazla zaman geçmemişti, her şeyi diğerlerine değil, Yuda'ya bildirmiş olması daha olası görünüyordu. Mihail'in tek korkusu ellerinde Fontanka 16'da olan bitenle ilgili bir ipucu olmasıydı. Konstantin orada yeni açığa çıkardıkları bir casustan söz etmişti; başkaları da olabilirdi ama Mihail'in hâlâ sağ olması böyle olmadığına işaret ediyordu.</p>
<p>"Yani söylediklerin doğru mu?" diye sordu Dusya. "Benimle ve sonra Luka'yla neden konuştuğun hakkında?"</p>
<p>"Bana Yürütme Komitesi'ne yalan söyleyip söylemediğimi mi soruyorsun?"</p>
<p>"Hayır, ama... başka bir nedeni de olabileceğini düşündüm."</p>
<p>Dusya'nın bunu Luka'dan ziyade kendisiyle ilgili olarak soruyor olması daha olasıydı. "Ben bir centilmen olarak yetiştirildim. Sen de güç durumda olan bir hanımefendiydin."</p>
<p>Dusya lavaboya gidip bezi duruladı. Mihail suya kanının karıştığını görebiliyordu. Aklına Hôtel d'Europe'ta kanları döküp suyla akıttığı banyo geldi. Zimeyeviç'in kanı hâlâ sandığındaydı, onun yanında başka şeyler de. Sandığı kontrol edebilsin diye Dusya'nın gitmesini istiyor olmakla birlikte, onun buraya sadece yaralarını temizlemek için gelmediğini hissediyordu.</p>
<p>"Peki, Luka'ya ne oldu?" diye sordu.</p>
<p>"Ne demek istiyorsun?"</p>
<p>"Yazılanları okudum, Dusya. Ben aptal değilim. Kimin yaptığını tahmin edebiliyorum."</p>
<p>"O bir haindi. Olağan bedeli ödedi." Tekrar Mihail'in yaralarıyla ilgilenmeye başladı.</p>
<p>"İkinizin yakın olduğu izlenimini edindim."</p>
<p>"Zaman zaman öyleydik. Ama biz, bir erkekle kadının özellikle birbirlerine sadık kalması gerektiği görüşünde değiliz."</p>
<p>"Biz mi?" diye sordu Mihail. "Luka da mı aynı fikirdeydi?"</p>
<p>"Öyleydi ama ben 'biz'sözcüğünü daha geniş anlamıyla kullandım; hareketimiz. Evlilik, devletin bizi kontrol altında tutmak için kullandığı bir araçtır; tıpkı fakirlik gibi. Cinsellik bize, halka aittir; tıpkı toprak gibi."</p>
<p>Konuşurken dönüp elini Mihail'in elinin üstüne koyup sıktı. Gözlerinde tutku vardı ama Mihail bunun bir insanın diğerinde algıladığı kişisel cazibeden kaynaklandığından kuşkuluydu. Dusya'nın tutkusunun nedeni bir fikirdi; Mihail onun için bir erkek değil, bir dinleyiciydi.</p>
<p>"Her türlü duygusal yakınlığın nihai hedeften uzaklaştırdığını düşünürdüm," dedi Dusya. "Onu, sonrasına ertelemek daha iyi olmaz mıydı?" Bu, Mihail'in de kendisine sık sık sorduğu bir soruydu ama onun söz ettiği amaç Dusya'mnkinden çok farklıydı. Mihail'in çıkardığı sonuç, sadece bir dikkat dağılması olarak kaldığı sürece bunun bir zararının olmadığı idi.</p>
<p>"Çok uzun beklemek gerekebilir."</p>
<p>"Bugün duyduklarımdan sonra değil. Kulağa, son sanki çok yakınmış gibi geliyor." Mihail yine bunun kendi arayışı için de geçerli olmasını ümit etti.</p>
<p>"Seninle bunun hakkında konuşmamam gerekiyor."</p>
<p>"Ah! Ne hakkında konuşman gerekiyor?"</p>
<p>Dusya sırıttı. "Yoruldum," dedi, bezi tekrar durulamak için lavaboya götürürken. "Moskova'da okuduğunu duydum."</p>
<p>"Doğru." Demek ki konuşmaları gereken şey buydu.</p>
<p>"İmparatorluk Teknik Okulu'nda çok destekçimiz var."</p>
<p>"Biliyorum."</p>
<p>"Onlardan biri değil miydin?"</p>
<p>Kapı çalındı. Mihail parmağını dudaklarına götürdü, sonra gömleğini tekrar giydi. Kapıya gidip açtı. Sadece ısmarladığı şeyleri getiren çocuktu. Mihail tepsiyi alıp ona birkaç kopek verdi. Tepsiyi masaya bırakıp iki kadehe kırmızı şarap koydu, sonra bir parça ekmek alıp çiğnemeye başladı. Son bir şeyler yediğinden beri bir günden fazla zaman geçmişti.</p>
<p>"Sen de biraz al," dedi bir dakika kadar sonra, peynir dolu ağzıyla.</p>
<p>"Önce sen istediğini al," dedi Dusya. Şarabını yudumladı.</p>
<p>Sonunda Mihail her şeyi yedi ve kibarlığından Dusya'ya sadece bir elma bıraktı; gerçi onu da mideye indirmek istiyordu ya. Ne kadar aç olduğunu fark etmemişti. Onun ısrarı üzerine Dusya elmayı yedi fakat Mihail onun da kibarlık ettiğini tahmin etti.</p>
<p>"Moskova'dan söz ediyordun," dedi Dusya.</p>
<p>"Aslında etmiyordum," dedi Mihail, "ama istersen edebilirim."</p>
<p>"Neden o enstitüdeyken bir şey yapmadın? Duyduğumuza göre etliye sütlüye karışmamışsın."</p>
<p>"Gençliğe güvenmiyorum," dedi Mihail.</p>
<p>"Ne?" diyerek güldü Dusya.</p>
<p>"Kendime bile." Mihail ciddi bir ifadeyle konuşarak öne eğilmişti. Amacı hile yapmak olmasına rağmen, Mihail dürüst davranıyordu. "Bir düşün. Enstitüdekilerin yarısı, belki de daha fazlası, çara karşı olduğunu iddia ediyordu. Açıkça değil - işin zevkli kısmı buydu. Bu onları önemli kılıyor; herkese onların bir şeyleri umursadığını gösteriyor, gerçekten umursadığını. Ve onları popüler kılıyor. Sonra diğerleri bunun işe yaradığını görüp onları taklit ediyor; sadece eylemi değil, inandıkları şeyi de. Bir zaman sonra bunun sadece bir moda olduğu anlaşılıyor, böylece diğerlerinin de -ki onlar genellikle daha varlıklı olanlardır- buna tepki göstermesi ve çarlarını ne kadar çok sevdiklerini söylemesi gerekiyor. Peki, yaşlandıkça her iki taraftan kaç kişi gerçekten inandığı şeye bağlı kalıyor? İkiyüzlü olmadıklarını göstermek için sözde bağlılık gösterileri yapıyorlar fakat sonuçta ellerinden geldiğince kendi hayatlarına devam edip isimlerinin <i>Ohrana</i>'nın dosyalarında olmamasını ümit ediyorlar."</p>
<p>"Ama sen bu değilsin."</p>
<p>"Hayır ama bunun olabileceğini düşündüm. Nasıl bilebilirdim ki? Kendi kendime, 'Yirmi beşimde hâlâ buna inanıyorsam, o zaman doğru olduğunu bileceğim,'diye düşündüğümü hatırlıyorum."</p>
<p>"Ve şimdi yirmi beşindeyken?"</p>
<p>"Hayır, yirmi üç yaşındayım fakat trende güzel bir kızla karşılaştım ve bunun artık kolları sıvamak için tek fırsatım olabileceğini fark ettim."</p>
<p>Dusya gözlerini başka yöne çevirip gülümsedi. 'Ve benim de büyüyüp her şeyi unutanlardan biri olduğumu düşünüyorsun?"</p>
<p>"Kaç yaşındasın?"</p>
<p>"Yirmi altı."</p>
<p>"Ben yeterince büyümüşsem, öylesindir." Mihail, Dusya'nın gözlerinde bir pırıltı yakaladı ve söylediği şeyin diğer anlamını fark etti. "Sevdiğin adamın ölmesine izin verecek kadar büyümüşsün," diye ekledi.</p>
<p>Dusya öne eğildi. "Bu seni o kadar mı rahatsız ediyor?" Mihail tepkisini saklamaya çalıştı. Dusya'nın söylediği akla sığmaz bir şeydi ve yine de buna o kadar içten inanıyordu ki; daha da ötesi, Mihail'den ve dünyanın geri kalanından bunu aynı şekilde görmesini bekliyordu. Kendilerine Halkın İradesi ismini vermişlerdi ama halkı hiç anlamamış ve en iyisinin ne olduğu konusundaki bu tip kararların sıradan insanların yüreğindeki doğruya karşı oldukları zaman hiçbir anlamlarının olmadığını kavramamışlardı. Ama yargıç kimdi? Mihail'in sıradan insanların yüreğinde ne olduğu konusunda hiçbir fikri yoktu ve bununla çok da ilgilenmiyordu ama Dusya'nın savunduğu şeyin bu olmadığından oldukça emindi.</p>
<p>Yine de özgül olarak Mihail bağlamında Dusya haklıydı. Yarı kardeşi ölen Mihail, âşığı ölen Dusya'dan daha fazla dert etmiyordu Luka'nın ölümünü. Mihail'in tek hedefi vardı, Dusya'nın da öyle; gerisi önemli değildi. Onlar birbirleri için yaratılmıştı. Mihail aniden onun cazibesine kapıldığını hissetti. Büyük ölçüde fizikseldi ama ruh eşi olduklarını fark etmesinin de payı vardı. Mihail için bu, Dusya için olduğundan daha ender bir şeydi.</p>
<p>"Öyle olsa, burada olur muydum sanıyorsun?" dedi.</p>
<p>Dusya eğilip onu dudaklarından öptü. Mihail geri çekilip elini başının arkasına götürdü, hâlâ acıyordu.</p>
<p>"Bunun ardından ne gelecek biliyorum," dedi. "Başıma bir darbe daha istemiyorum."</p>
<p>Dusya kıkırdadı ve yine ona yaslandı. "Bu defa değil." Mihail'i tekrar öptü.</p>
<p>"Biliyorsun, sadece sana söyledikleri için beni öpmek zorunda değilsin."</p>
<p>Dusya ona arzuyla baktı. "Bana öyle söylemiş olmaları bunu istemediğim anlamına gelmez."</p>
<p>Mihail gözlerini ona dikti. Ne zararı olurdu? Dusya -ve bu nedenle de yoldaşları- ona daha fazla güvenirlerdi. Bu, Yuda'yı arayışını herhangi bir şekilde engellemezdi. Ayrıca o çekiciydi, istekliydi... ve buradaydı; üstelik çok zaman olmuştu. Ama ne kadar hoş olursa olsun, tutkularını gerçekleştirmesini mümkün kılabilecek bu fırsatın Halkın İradesi'nin Yürütme Komitesi'nin emriyle gelmiş olması Mihail'i kızdırıyordu. Yüce İsa, muhtemelen bunu bile oylamışlardı!</p>
<p>Belli belirsiz kıkırdadı.</p>
<p>"Ne?" diye sordu Dusya.</p>
<p>"Sana bunu da söylemişlerdi, değil mi?"</p>
<p>Yüzüne inen tokadı gerçekten hak etmişti ama bu, söylediklerinin gerçek olmadığım göstermezdi. Dusya artık ayağa kalkmış mantosunu giyiyordu.</p>
<p>"Üzgünüm," dedi Mihail.</p>
<p>"Olmamalısın," diye yanıtladı Dusya. "Haklıydın."</p>
<p>"Bu bir şey fark ettirir mi?"</p>
<p>Dusya şaşırarak ve son bir şans vermek ister gibi ona baktı.</p>
<p>"Lütfen gitme," dedi Mihail. Onu ne kadar çok istediğini ancak gitme olasılığı bir gerçeklik haline geldiğinde fark etmişti ve genç kadını çok fazla zorlamış olmaktan korkuyordu.</p>
<p>Dusya biraz düşündü, sonra tekrar mantosunu çıkardı. Artık kaçınılmazdı. Mihail kendisini hoşnut ama normal yaşamından -arayışından- kopmuş hissederek yatağa uzandı. Dusya arkası dönük onun yanına oturdu. Mihail, Dusya'nın uyandırdığı heyecan dolu beklentiden fazlasını vereceği gerçeğinin tadını çıkararak parmağını onun sırtında gezdirdi. Genç kadını zorlamış olması ve birbirlerinin samimiyetsizliğini anlamış olarak hangi konumda bulunduklarını biliyor olmaları daha iyiydi. Dusya yandaki masaya uzanıp ışığı söndürdü ve oda karanlığa gömüldü.</p>
<p>Mihail onun, "Durma," dediğini duydu.</p>
<p>Tekrar uzanıp parmak uçlarıyla genç kadının çıplak sırtına dokundu. Dusya arkasına dönerken Mihail elini çekmedi ve biraz sonra onun yumuşak göbeğini hissetti. Dudakları birleşirken Mihail içinden Yürütme Komitesi'ne gösterdiği bütün çabadan dolayı sessizce teşekkür etti.</p>
<p class="orta">***</p>
<p>Mihail uyandığında yalnızdı. Kendisini uyandıran şeyin ne olduğunu düşünürken o sesi tekrar duydu, birisi kapıyı çalıyordu. Sadece hizmetçi kızdı ve sıcak su getirmişti. Mihail yıkanıp giyindi. Tıraş olurken aynaya baktığında, önceki gece Dusya'yla yaşadıkları aklından geçerken yüzüne ne kadar kocaman bir gülümseme yayıldığını fark etti. Darmadağın olmuş yatağa baktı. Gitmiş olması sürpriz değildi, daha fazla kalması ilişkilerinin derinleştiğini düşündürebilirdi. Dusya neye sadık olduğunu biliyordu ama Mihail yine de onun ileride kendisiyle inandığı düşünceler arasında bir seçim yapma durumunda kalması halinde ufak bir avantaja sahip olup olmadığını merak ediyordu. Dusya sağlam görünmeye çalışıyordu ama ne de olsa o da bir insandı. Mihail gibi. Mihail ona karşı hissettiği duygusal yakınlığın azmini sarsmaması için kendisinin de dikkatli olması gerektiğini biliyordu. Ama yalnızca azmini sınamak için bile olsa, daha şimdiden tekrar onunla birlikte olma isteğini hissetmeye başlamıştı bile.</p>
<p>Fakat bunu daha sonraya bırakabilirdi. Şimdi ne yapması gerekiyordu? Kendisini hem enerji dolu hem de çaresiz hissetti. Dimitriy'in Halkın İradesi'yle olan bağlantısını öğrendiğine göre artık Yuda'ya bir adım daha yaklaşmış olduğundan emindi ama beklemekten başka yapabileceği pek bir şey olmadığını da biliyordu. Görünüşe göre örgüte kabul edilmişti. Şimdi araştırmaya başlarsa kuşkulanabilirler ve onun bir <i>ohranik</i> olduğunu düşünebilirlerdi. Ama onu almaya gelirlerdi. Ona ihtiyaçları vardı. Öğrenmek istediği şeyi öğrenecekti fakat onların belirleyeceği bir süre sonrasında, kendi istediği değil.</p>
<p>Üstelik araştırması gereken bir iz daha vardı ve belki de daha iyiydi fakat ona hiç zaman ayıramamıştı.</p>
<p>Sandığının yanına gidip açtı. Sırt çantası bıraktığı yerde, giysilerinin altındaydı. Açıp içine baktı. Kan örneği hâlâ oradaydı ve zarar görmemişti; Zimeyeviç'in kam. Mihail bu kanın kendisine ne kadar güç kattığını çok iyi biliyordu. Sadece perdeleri açıp onu gün ışığının altına fırlatması yeterdi; dünyanın neresinde olursa olsun Zimeyeviç hayal edilebilecek en korkunç acıyı çekerdi. Ama bu kısa sürerdi. Mihail elindeki hâzineyi daha iyi kullanabilirdi. Önceki gece üstünde olan gömleği aldı. Zaten berbat durumdaydı. Gömleğin bir kolunu yırtıp onunla şişeyi güzelce sardı ve tekrar sandığın içine, giysilerin arasına koydu.</p>
<p>Sonra aldığı kâğıtları elemeye başladı. Beklediği gibi Yuda'nın günlükleri İngilizce yazılmıştı. Diğer belgelerse çeşitli dillerde yazılmıştı; çoğunlukla Fransızca ve Rusça kullanılmıştı ama b azılan yine İngilizceydi, hatta aralarında İtalyanca gibi görünenler bile vardı ki Mihail bu dili hiç bilmiyordu. Üstünde "Petersburg" etiketi olan bir klasörü inceledi ama pek bir şey öğrenemedi. Rusça belgelerin çoğu Yuda'nın Hôtel d'Europe'taki odasıyla ilgiliydi ve içlerinde, örneğin Yuda'nın oraya ilk kez 6 Aralık 1876 tarihinde yerleşmiş olması gibi Mihail için yeni olan bilgiler de vardı fakat bunların değeri azdı.</p>
<p>Kapının çalınmasıyla birlikte Mihail'in düşünceleri bölündü. Yine hizmetçi kız gelmişti ve bu defa elinde Mihail'e gönderilmiş bir not vardı.</p>
<br/>
<i><p>Sevgili Mihail Konstantinoviç,</p>
<p>Malaya Sadovaya Caddesi'nin doğu tarafında bütün dünyadan gelen seçme peynirlerin satıldığı bir bodrum dükkân var. Lütfen bu sabah saat 10'da orada benimle buluşun.</p>
<p>İyi dileklerimle,</p>
<p class="sagayasli">Yevdokya Yegorovna Nikonova</p></i><br/>
<p>Mihail saatine baktı. Dokuzu geçiyordu. Bir an tereddüt etti. Son defasında Dusya tarafından ayartılmış ve sonrası onun için ciddi bir sıkmtı olmuştu. Halkın İradesi'ne kabul edildiğine inanıyordu ama hiç emin olabilir miydi? Onunla ilgili fazladan küçücük bir gerçeği öğrenecek olsalar bütün tavırları değişebilir ve tıpkı Luka'ya yaptıkları gibi onunla da zalimce hesaplaşmakta hiç tereddüt etmezlerdi. Uykusunda konuşmuşsa ne olacaktı? Ama gitmezse zaten gelip onu bulurlardı, daha da kötüsü tutkuyla peşinde olduğu bilgiye ulaşma fırsatını tümden yitirirdi.</p>
<p>Kâğıtları toplayıp yola çıktı. En kısa yol Bahriye Nazırlığına doğru yürüyüp sonra Nevskiy Bulvan'na dönmekti. Bu yolu takip ederse Hôtel d'Europe'un yanından geçerdi. Bir an için Yuda'nın hâlâ kaldığını varsaydığı bir yere bu kadar yaklaşmanın şansını zorlamak anlamına gelip gelmediğini düşündü ama sonra korkusunu yendi. Güneşli bir kış günüydü. Yuda uyuyor olmalıydı. Uyumuyorsa da pencereden bakmaya bile cesaret edemezdi, üstelik onun pencereleri otelin arka tarafına bakıyordu, ön tarafına değil; bir <i>vurdalak</i> nadiren manzaralı bir oda talep ederdi. Yuda'nın oteldeki odasından bir şeyler çalmış olduğu düşüncesi akla kendisinin de kolaylıkla benzer bir manevraya kurban gidebileceğini getiriyordu. Dusya onun nerede kaldığını biliyordu, dolayısıyla komitenin başkanı olarak kuşkusuz Dimitriy de. Onun Mihail'in odasını aramak için bir nedeni yoktu ama eğer varsa bulacakları onu çok mutlu ederdi. Mihail'in -kendisi için olmasa bile çaldığı eşyalar için- yeni bir sığınak bulması gerekiyordu. Başka bir ucuz otelde oda bulması yeterdi. Ödemeyi Yuda'nın parasıyla yapabilir ve son safiri de her zaman satabilirdi. Aklına bunu düşünmek için çok geç kalmış olabileceği geldi; Dusya'nın mektubuyla birlikte oteldeki odasından ayrılmıştı ve bu da artık orayı hemen arayabilecekleri anlamına geliyordu. Geri dönmek için zamanı yoktu, Mihail ahmaklığına lanet okudu.</p>
<p>Caddede yürüdüğü sırada kar atıştırıyordu. Isıtmak için ellerini cebine soktu, üstünde üniformasının olmasını dilerdi ama sivil giyinmenin o gün için daha uygun olduğunu biliyordu. Mihailovskaya Caddesi'nin köşesini ve oteli kazasız belasız geçip dükkân, bar ve bina bloklarının avlularına açılan girişlerin önünden yürümeye devam etti. Bu görüntü bir anda değişti ve karşısına binaların arasında caddeden biraz geride inşa edilmiş, mavi beyaz boyalı küçük bir kilise çıktı. Mihail onun ne olduğunu hemen anladı: Ermeni Kilisesi. Annesi sık sık ona Petersburg'a gittiğinde burayı ziyaret etmesi gerektiğini söylerdi ama annesiyle ilgili her şeyde olduğu gibi bu kilisenin ardındaki gerçekte de bir hüzün vardı. Annesi hep çocuklarına -Mihail'in üvey erkek kardeşlerine ve kız kardeşine- onları oraya götüreceğini vaat etmiş ama bu hiç gerçekleşmemişti. Yalnızca Luka erişkinlik çağına kadar hayatta kalabilmişti ve artık o da ölmüştü. Mihail onun hiç annesinin dileğini yerine getirip getirememiş olduğunu merak etti. Kendi kendisine günün birinde orayı ziyaret edeceğine söz verdi ama bugün olmayacaktı bu.</p>
<p>Sadovaya Caddesi'nde yürümeye devam etti ve sonunda Malaya Sadovaya'ya döndü. Bu cadde Aleksandrinskiy Meydanı'nın tam karşısındaydı ve Mihail'in iki gün önce araştırma yapmak için gitmiş olduğu kütüphane de hemen yanmdaydı. İsmin içindeki "<i>Malaya</i>" <a id="dipnot25" href="../Text/dipnotlar.xhtml#sonnot25">[25]</a> ifadesi onun genişliğinden çok, uzunluğuna atıfta bulunuyordu. Sadece bir blok boyunca, Nevskiy Bulvarı ile îtalyanskaya Caddesi arasında uzanıyordu fakat bu kısacık mesafeye karşılık belki de kaldırıma hiç yaklaşmadan altı faytonun yan yana gidebileceği kadar genişti. Yolun üçte birini geçmişti ki, Mihail orayı gördü.</p>
<br/>
<i><p>Склаб Русскцх Сыров - Е. Кобозева</p>
<p>Rus Peynirci Dükkânı - Y. Kobozeva</p></i><br/>
<p>Tabela dizlerinin hizasındaydı. Dükkâna, kenarında demir tırabzanlar olan bir taş merdivenden iniliyordu. Önünde parmaklık bulunan kemerli pencereler kaldırım hizasının ancak biraz yukansındaydı. Mihail aşağı inerken pencerelerden birinde Aziz George'u resmeden bir ikonun önünde duran yakılmamış bir kilise mumu gördü. Gülümsedi; Zimeyeviç'le bir bağlantı daha, diğer bir tesadüf.</p>
<p>İçeri girdi.</p>
<p>Kesif bir peynir kokusu hissetti. Etrafına baktığında kokunun her yerden geldiğini anlaması kolay oldu. Tezgâhın arkasında Dusya'yla aynı yaşlarda ve onun kadar cazip genç bir kadm vardı. Mihail'e kuşkuyla baktı ama Mihail bu yüzü tanımıyordu. Rafların olduğu yerde daha tanıdık birisi vardı; Mihail Yürütme Komitesi'nin üyelerini görebildiği kısa anlarda onu fark etmişti. Bir adama -o da Mihail'e yabancıydı ve muhtemelen bir müşteriydi- özel bir peyniri methediyordu. Çok geçmeden dükkân sahibi bir parça peynir kesmiş, yardımcısının sarması ve ücretini tahsil etmesi için tezgâha bırakmıştı bile.</p>
<p>"Günaydın, bayım," dedi sonra Mihail'e. "Size ne sunabilirim?" Gözlerinde Mihail'i tanıdığına dair bir belirti yoktu.</p>
<p>"Aslında bir Fransız peyniri arıyordum," diye yanıt verdi Mihail. Oraya gelirken böyle bir gösteri salınelemesi gerekebileceğini düşünmemişti ve bu konuyla ilgili bilgisi oldukça azdı.</p>
<p>"Yumuşak mı, yoksa sert mi bayım? Veya belki rokfor?"</p>
<p>Mihail çenesini ovuşturup gözlerini kısarak hangi ülkeden geldikleri konusunda hiçbir fikri olmaksızın peynirleri incelemeye başladı. Arkasındaki kapının kapandığını ve yukarı çıkan ayak seslerini duyduğunda rahatladı ama yalnız olup olmadıklarını kontrol etmek için arkasına dönmeyecek kadar akıllıydı. Fakat dükkân sahibi her şeyi anlamış görünüyordu.</p>
<p>"Peynirden pek anlamıyorsunuz, değil mi?"</p>
<p>Mihail sırıttı. "Korkarım, hayır."</p>
<p>"Aslında ben de öyle. Adım Yevdokim Yermolayeviç Kobozev; en azından buradayken bana bu isimle hitap ediyorlar. Doğrusunu söylemek gerekirse, adım Bogdanoviç. Bu benim 'karım'Anna Vasilyevna." Kadını işaret etti. O da Mihail'i başıyla selamladı. Mihail bu devrimcinin, babasının metresiyle aynı adı ve soyadını paylaştığını fark ederek gülümsedi. Diğer eşitsizlikler ne olursa olsun, Rusya'da isimler, zenginlerle fakirlerin ortak malıydı. Kadın dönüp pencerenin yanına gitti ve bir kibrit alıp ikonun önünde duran mumu yaktı.</p>
<p>"Eğer mum yanıyorsa, içerisi temizdir," diye açıkladı Bogdanoviç. "Yanmıyorsa, o zaman yanından yürüyüp geçin. Başkanın fikri."</p>
<p>"Güvenliği gerçekten çok ciddiye alıyorsunuz," dedi Mihail.</p>
<p>"Bu bir şey değil." Mihail'in yanağına bakıyordu. Mihail orada bir çürüğün oluşmaya başlamış olduğunu hissedebiliyordu. "Bunu biz mi yaptık?" diye sordu Bogdanoviç, endişelenmiş görünerek.</p>
<p>"Korkarım öyle."</p>
<p>"Üzgünüm. Acıyor olmalı. Üstüne bir parça Brie peyniri koymalısınız."</p>
<p>"İşe yarar mı?"</p>
<p>Bogdanoviç güldü. "Tanrı bilir. Müşterilere buna benzer şeyler söylüyorum, görünüşe göre onları mutlu ediyor. Gerçekten bu konuda uzman bir <i>ohranik</i> gelirse mahvoluruz."</p>
<p>Mihail'i dükkânın arka tarafındaki bir kapıya götürüp açtı ama içeri girmedi. "Burası sadece bir kiler," diye açıkladı. "Varillerin bazılarında gerçekten peynir var ama başka bir yere dökene kadar onlara toprak da koyuyoruz. Asıl eylemin yolu buradan geçiyor."</p>
<p>Sonra yürüyüp başka bir kapının yanına gittiler ve bu defa içeri girdiler. Burası dükkândan daha küçük bir mekândı ve içinde bir masayla sandalyeler vardı. Masanın üzerinde bir hesap defteri duruyordu ve arkasındaki raflarda da ona benzeyen kitaplar vardı. Defterin yanında bir semaver ve gazeteye sarılı bir paket vardı. Sandalyelerden birinin üzerinde bir kedi kıvrılmış uyuyordu. İçeri girdiklerinde başını kaldırıp baktı, sonra masanın üstüne sıçrayıp paketi kokladı. Bogdanoviç onu kovaladı. Yüksekteki pencerelerden pek fazla ışık girmiyordu ama anlık da olsa yukarıdaki kaldırımda yürüyenlerin ayakları görülebiliyordu. İçerdeki tek alışılmadık şey ise pencerelerin altındaydı; duvarda cadde yönüne doğru açılmış, Mihail'in boyunun üçte ikisi yüksekliğinde büyük bir delik vardı. Mihail onların farelerle yaşadığı sorunların büyüklüğüne ilişkin bir espri yapmayı düşündüyse de bunu aşağı ilk defa inen herkesten duyduklarını tahmin etti.</p>
<p>Bogdanoviç öne eğildi ve ellerini ağzının kenarına götürüp yumuşak bir sesle, "Nikolay," diye seslendi.</p>
<p>Birkaç saniye sonra tünelin ağzında bir adamın başı ve omuzları göründü. Tanıdık bir yüzdü, özellikle de burnunun üstündeki kelebek gözlüğüyle. Mihail onu Luka'nın dairesinde, sonra da kendisini sorguladıkları sırada görmüştü. Adam tam dışarı çıkmaya zahmet etmedi ama bulunduğu yerden elini uzattı. Mihail onunla tokalaştı.</p>
<p>"Ben Kibalçiç," dedi adam. "Nikolay İvanoviç." Mihail onun sesini tanıdı; sorgulamada kendisine teknik soruları soran adamdı bu. "Birkaç sorunu aşmamızda bize yardımcı olabileceğiniz konusunda çok ümitliyim."</p>
<p>"Elimden geleni yaparım."</p>
<p>"İçeri gelin," dedi Kibalçiç, tünelin ağzında kaybolmadan önce.</p>
<p>Mihail öne eğilip onu takip etti. Tünel şaşırtıcı bir şekilde çok iyi aydınlatılmıştı. Ahşap destek direklerine tutturulmuş olan ve tünelin alçak tavanı boyunca devam edip giden bir dizi -Edison veya Swan tipi- elektrik ampulü Kibalçiç'in çömelmiş olduğu, çok uzakta olmayan bir noktaya kadar yeterli aydınlatmayı sağlıyordu. İçerisi çok kötü kokuyordu. Dükkândayken Mihail bu kokuyu peynirlere bağlamıştı ama burada daha kuvvetli ve daha kötüydü.</p>
<p>"Çok etkileyici," dedi.</p>
<p>"Aydınlatma mı?" diye yanıtladı Kibalçiç, sesinde ufak bir gurur imasıyla.</p>
<p>Mihail başıyla onayladı.</p>
<p>"Korkarım biraz fazlaca gösterişli. Çoğu zaman onları kullanmıyoruz, piller o kadar dayanmaz. Genellikle sadece yağ lambası kullanılıyor."</p>
<p>"Piller için yeriniz olmasına bile şaşırdım," dedi Mihail.</p>
<p>"Ah! Demek bunu düşünüyordunuz."</p>
<p>Kibalçiç, Mihail'in yanına geldi ve Mihail ilk kez o noktada zeminin çamur değil, bir ahşap kapak olduğunu fark etti. Kibalçiç onu bir levyeyle kaldırdı ve altından dar, dikey bir kuyu çıktı. Bulundukları yer gibi kaba bir yapı değildi ve içi tuğlayla kaplanmıştı.</p>
<p>"Önce bunun bir su kuyusu olduğunu düşündük," diye izah etti Kibalçiç, "bizden evvel de buraya birilerinin gelmiş olduğu belli."</p>
<p>Deliğin kenarına oturup ayaklarını sarkıttı, sonra kendisini ileri itti. Şimdi göğüs hizasına kadar aşağıdaydı ve artık daha yavaş inmeye başlamıştı. Altında bir merdiven olduğu belliydi. Mihail birkaç saniye kadar onun dibe ulaşmasını bekledi, sonra o da takip etti.</p>
<p>Aşağıdaki geçit yukarıdakinden çok daha genişti ve çok daha iyi inşa edilmişti. Bu, Mihail'e Gök Tepe'de kaba işçilikle inşa edilmiş tünellerin daha sonra nasıl Yuda'nın hapishane hücresine götüren taş koridorlara açıldığını anımsattı. Burada zemin parke taşlarıyla döşenmişti ve tuğladan örülmüş duvarlar yukarıdaki toprak tabakasının ağırlığını çeken kemerli tavana kadar yükseliyorlardı. Merdiven ve yukarıya çıkan kuyunun girişi koridorun sonunda bulunuyordu. Kibalçiç aksi yöne doğru yürümeye başlamıştı bile ve Mihail bu yolun -biraz çapraz olmakla birlikte- caddenin altına doğru yöneliyor olduğunu tahmin etti.</p>
<p>Geçit üç tane kemerli yola ayrılarak sona eriyordu; bunlardan biri geçidin sonunda, diğerleri ise iki yandaydı. Bu ikisinin önünde paslı birer demir kapı vardı, en sondakiyse kapalıydı. Onun ötesinde ışık yoktu. Mihail güçlükle sadece çökmüş bir taş yığını seçebildi ama hepsi bu kadardı.</p>
<p>"Burası kilitli," dedi Kibalçiç. "Oraya girebilirdik ama ne anlamı olurdu ki? Burada olmamızın nedeni arkeoloji değil."</p>
<p>Sonra sağ taraftaki geçide girip yürümeye başladı. Bu geçit dışarıdaki koridorla aynı stilde inşa edilmiş olan karmakarışık küçük bir odaya açılıyordu. Mihail arkada olmasına rağmen orada bir sepeti boşaltmakta olan kişiyi fark edebildi.</p>
<p>"Geldi," dedi Kibalçiç.</p>
<p>Dusya arkasına döndü ve ona gülümsedi. O da karşılık verdi. Dusya'nın yüzünde önceki gece aralarında geçenlere işaret eden hiçbir şey yoktu. "Demek davetiyemi aldın?" dedi. Sesindeki ima gerçek olabileceği gibi tamamen Mihail'e ait bir hayal ürünü de olabilirdi.</p>
<p>"Pillerin büyük kısmı burada duruyor," diye izah etti Kibalçiç, elini odada gezdirerek. "Çoğu buna benziyor" -çalışma tezgâhının üzerinde duran Leclanche bataryasını işaret etti- "ama kurşunasit akümülatörlerimiz de var. Size elimizde olanları göstereyim sonra gidip tünele bakarız."</p>
<p>"Önce güvenlik," dedi Dusya, Kibalçiç'in heyecanıyla tezat oluşturan soğuk bir ifadeyle. Mihail hüzünle ona baktı. Dusya ona hafif bir baş işaretiyle karşılık verdi ve sadece Mihail'in görebileceği şekilde bir parmağını kısaca dudaklarına bastırdı. Sır tutmaya neden bu kadar ihtiyaç duyduğu belli değildi; belki de aslında aşk ilişkileri konusunda belli ettiğinden çok daha çekingendi. Ama bu önemli değildi. Gizliliği işaret eden bu basit davranışı bile Mihail'in kendisini ona yakın hissetmesine yetmişti.</p>
<p>"Elbette," dedi Kibalçiç. "Önce küçük bir gözlem testi. Yukarıdaki oturma odasında bulunan masanın üstünde ne vardı?"</p>
<p>"Hesap defteri. Semaver. Paket." Mihail bunları hızla ezberden okumuştu. Bir an durup, "Ve bir kedi," diye ekledi.</p>
<p>Kibalçiç sırıttı. "Çok iyi. Ve o eşyaların çoğu sadece olduğu şeydir. Ama paketin içinde nitrogliserin var - stabilizatörsüz. Tünelin hemen girişinde ise bir tabanca var."</p>
<p>"Tehlikeli bir kombinasyon," dedi Mihail.</p>
<p>"Ama gerekli," diye karşılık verdi Kibalçiç. "Bir baskın olursa en azından bizi canlı ele geçiremezler - e biz de birkaç tanesini yanımızda götürürüz."</p>
<p>"Kim karar verecek?"</p>
<p>"En yakında kim varsa o." Kibalçiç, Mihail'in yüzündeki ifadeyi görüyordu. "Korkunç bir israf, biliyorum." Bir fincan tabağı alıp Mihail'e verdi. İçinde yarım düzine kadar kabuklu fındık vardı.</p>
<p>"Bir tane ister misin?"</p>
<p>"Hayır teşekkürler."</p>
<p>"İyi cevap."</p>
<p>Tabağı koyup fındıklardan birini aldı ve istediği yöne gelene kadar parmaklarının arasında çevirdi. Sonra fındığa işaret etti. "Şuradaki küçük lekeyi görüyor musun?"</p>
<p>"Güçbela."</p>
<p>"Orasından deliyoruz. Sonra içindeki taneyi kazıyıp çıkarıyor, kabuğun içini dolduruyor ve deliği bir parça kille kapatıyoruz. Ustaca, değil mi?"</p>
<p>"Neyle dolduruyorsunuz?"diye sordu Mihail, hayretle.</p>
<p>"Prusik asitle," diye yanıt verdi Kibalçiç, mutlulukla. "Siyanür."</p>
<p>"Peki, bunu niye yapıyorsunuz?" diye sordu Mihail, bir tahmini olmasına rağmen.</p>
<p>"Yakalanırsak diye. Her gün ihtiyaç duyacağın bir şey değil bu ama gün gelir, bilirsin eğer silah veya bomba taşıyorsan onu kullanman gerekebilir. Bunlardan bir tanesini dilinin altında veya yanağmın içinde tutarsın ve seni tutukladıklarında tek yapman gereken onu ısırmaktır. İşkence görmekten veya asılmaktan iyidir."</p>
<p>"Ama hızlı davranmalısın," diye araya girdi Dusya. "Bunlardan haberleri var. Seni durdurmaya çalışacaklardır."</p>
<p>Mihail ona bundan hoşlanmadığını belirten bir bakış fırlattı ve şaka olarak kabul etmesini ümit etti.</p>
<p>"Acı çekmeni istemezdik," dedi Dusya, gülümsemesini gizleyerek.</p>
<p>"Bir tane al," dedi Kibalçiç.</p>
<p>Mihail itaat edip bir tane fındık aldı ve cebine koydu.</p>
<p>"Ben iki tane al, derdim ama bu... lüzumsuz olurdu. Fakat aramızdan bazıları tünel kazarken dillerinin altında bir tane bulunduruyorlar. Mağarada bir göçük olur da altında kalırsan -eh- daha hızlı olur işte."</p>
<p>"Her şeyi düşünmüşsünüz," dedi Mihail.</p>
<p>"Duydukların daha yarısı bile değil," diye cevap verdi Dusya.</p>
<p>İkisi de şaşırarak Dusya'ya baktı, sonra Kibalçiç'in yüzünde onun ne kastettiğini anladığını gösteren bir ifade belirdi.</p>
<p>"Ah evet. Son bir şey daha," dedi Kibalçiç. "Bir ölüm ilanına ihtiyacımız var. Yani seninkine."</p>
<p>"Ne?"</p>
<p>"Kendi gazetemiz var - yeraltında tabü. Ve devrim kahramanlarından biri ölürse, böyle asil bir fedakârlık eylemiyle sona eren bir yaşamla ilgili birkaç satır basmayı severiz. Ama o zamana kadar tabii ki çok geç oluyor. Şu anda bir şeye ihtiyacımız yok ama sen bir düşün."</p>
<p>Mihail kederle gülümsedi. Gerçekten her şeyi düşünmüşlerdi. Kibalçiç bir an düşüncelere daldı ama korkusunu gizleyen bir perde olduğu izlenimini veren bilindik coşkulu tavrını tekrar takınması pek uzun sürmedi.</p>
<p>"Ama bu konuyu artık kapatalım," dedi. "Sana asıl sorunumuzu göstereyim."</p>
<p>Koridora çıkınca diğer kilere doğru işaret etti. "Burası sadece depo olarak kullanılıyor/'dedi, sonra koridor boyunca yürüyüp merdivenden tünele çıktılar. Koku yeniden artmıştı ve Mihail onun peynirden çok lağım kokusu olduğunu tahmin etti. Biraz yürüdüler. Burası alçak ve dardı, ikisi de ayakta dik duramıyordu. Mihail'in aklına Gök Tepe'deki tünellerde kambur durmak zorunda kalmış olan Dimitriy geldi.</p>
<p>"Burada pek fazla yer yok," dedi. "Beni sorgulayan şu adamın -neydi adı?- burada aşağıda pek rahat edemediğine bahse varım."</p>
<p>"Başkan Şklovskiy'i mi kastediyorsun?"</p>
<p>Mihail, Dimitriy'in takma adını bu kadar kolay öğrenmiş olmaktan memnun kalarak başıyla onayladı.</p>
<p>"O buraya pek inmez," diye devam etti Kibalçiç. "O mahzenleri bulduğumuzdan beri. Ama haklısın, ona göre biraz dar burası."</p>
<p>Çok geçmeden tünelin sonuna geldiler. Mihail yukarıdaki caddenin genişliğini hatırladı. Hesaplayabildiği kadarıyla belki de kaldırımın ötesine ancak geçebilmişlerdi. Biraz ilerideki çamur duvarından kavisli, ahşap bir yüzey öne doğru çıkıyordu. Tam ortasında bir tür zamka bulanmış çirkin bir paçavra öbeği vardı. Kokunun en kuvvetli olduğu yer burasıydı ve paçavraların ucundan koyu renkli bir sıvı damlıyordu.</p>
<p>"Lağım borusu mu?" diye sordu Mihail.</p>
<p>Kibalçiç başını salladı. "Bir kazma darbesiyle delindi."</p>
<p>"Plan ne?"</p>
<p>"Etrafından dolaşamıyoruz. Üstünden geçersek caddeye çıkarız. Yani altından geçmemiz gerekiyor."</p>
<p>"Zor iş," dedi Mihail.</p>
<p>"Neden?" Dusya hemen arkalarındaydı.</p>
<p>"Çünkü lağım borusunun altındaki toprağı kazıp çıkarmamız gerekiyor," diye açıkladı Mihail. "Patlayabilir."</p>
<p>"Bizi endişelendiren de bu," dedi Kibalçiç. "Başarabilir miyiz sence?"</p>
<p>"Neden aşağıdaki kilerlerden birini kullanmıyorsunuz?"</p>
<p>"Çok derindeler. O zaman yukarı doğru kazmamız gerekir ki, bu da yana doğru kazmaktan daha zor, özellikle de cadde yapısına tuğlalar da dahil edilmiş olabileceği için. Ve oradayken faytonun yukarıdan ne zaman geçtiğine karar vermek zor olur."</p>
<p>"Fayton mu?"</p>
<p>"Bilmen gerekmiyor," dedi Dusya, sert bir ifadeyle. "Senden istediğimiz bu tüneli halletmen. Bunu yapabilir misin?"</p>
<p>Mihail omuz silkti. "Bana bir kalem ve kâğıt verin. Hesap yapmalıyım."</p>
<p>Dükkâna geri döndüler. Kibalçiç bir çekmeceden biraz kâğıt çıkardı ve Mihail hesaplamaya başladı.</p>
<p>"Ne kadar uzağa gitmesi gerekiyor?" diye sordu.</p>
<p>"Yirmi ayak bizi caddenin ortasına kadar getirir."</p>
<p>"Peki, fayton orada mı olacak?" diye sordu Mihail, Kibalçiç'in daha önce söylediklerinden yola çıkarak.</p>
<p>"Bu seni ilgilendirmez," dedi Bogdanoviç, Dusya'nın sözlerini yansıtırcasına. 'Ta da en azından şimdilik."</p>
<p>Mihail işine döndü. Sorunun cevaplanması gerekmiyordu. Daha önce burada veya buraya çok benzeyen bir yerde bulunmuştu. Sadece bu daha küçük ölçekteydi ama hem burada hem de Gök Tepe'de temel plan aynıydı. Önce bir tünel kazardınız, sonra dinamitinizi yerleştirir ve patlatırdınız. Orada amaç bir şehir duvarını yerle bir etmekti. Buradaki planın ne olduğunu tahmin etmek içinse dâhi olmak gerekmiyordu.</p>
</body>
</html>