<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>11</h1>
<p>Konstantin'in notu kısaydı." 1.15 treninebin. Pavlovsk'da seni karşılayacaklar."</p>
<p>Onunla orada buluşan subay, Semyonovskiy Alayı'ndan bir albaydı; adını vermedi ama Mihail'i, onları istasyondan alıp şehrin içinden geçerek büyük bir malikânenin kapılarına kadar getirecek olan kızağa götürdü. Burası, kolayca tahmin edilebileceği gibi Konstantin'in şehir dışındaki dinlenme yeri olan Pavlovsk Sarayı'ydı. İçeri girdiklerinde kızak özel arazide yol alırken büyük sarayın kendisinin de yanından geçti ama sonunda oradaki çok daha küçük bir binanın önünde durdu.</p>
<p>Albay yerinden kalkmadı ama Mihail'e bu mütevazı evin yan tarafındaki bir kapıyı işaret etti. Kapı uzun bir koridora açılıyordu ve Mihail o koridorun sonunda otuzlarında görünen ince yapılı bir kadınla ciddi bir konuşma yapmakta olan babasını gördü. Orduda bütün rivayetler kulağma gelmişti ve bu kişinin Konstantin'in metresi Anna Vasilyevna Kuznetsova olduğunu tahmin etti. Burası belki de Konstantin'in onun için ayırmış olduğu evdi ve resmî ailesinin evine çok yakındı. Bir erkeğin piç oğluyla randevulaşmak için seçebileceği uygun bir yerdi.</p>
<p>Konstantin, Mihail'in geldiğini gördü ve elini kaldırıp daha fazla yaklaşmamasını işaret etti. Mihail itaat etti ve Konstantin metresiyle konuşmasını bitirdi. Kadın ortadan kayboldu ve grandük, eliyle Mihail'e yaklaşmasını işaret etti, sonra bir kapıdan içeri girdi. Mihail onu izledi.</p>
<p>Konstantin yalnız değildi. Bir tür çalışma odasına benzeyen odada başka biri daha vardı ve ellerini arkasında kavuşturmuş şömineye bakıyordu. Uzun boyluydu, ufacık Konstantin'e kıyasla dev gibiydi.</p>
<p>Konstantin, Mihail'in yanına gelip elini iki elinin arasına aldı ve kuvvetle salladı. İki gün öncekinden daha sıcak görünüyordu.</p>
<p>"Seni görmek güzel, oğlum," dedi.</p>
<p>"Sizi görmek de öyle, efendim." Mihail bu "efendim"in nereden çıktığını bilmiyordu ama "baba" demek hâlâ uygun görünmüyordu ona.</p>
<p>Konstantin arkadaşına baktı. "İşte bu o, Şaşa."</p>
<p>Uzun boylu adam onlara doğru döndü. Daha önce hiç karşılaşmamış olmasına rağmen, Mihail onu hemen tanıdı. Babasına "efendim" diye hitap etmesine neden olan aynı ama binlerce kez daha güçlü içgüdüyle, onun önünde eğildi.</p>
<p>"Majesteleri," diye fısıldadı.</p>
<p>Mihail doğrulduğu zaman Konstantin'in bir kez daha ağabeyi Çar II. Aleksandr'a döndüğünü gördü. "Şaşa, seni oğlum Mihail Konstantinoviç'le tanıştırayım."</p>
<p>Çar, Mihail'i tepeden tırnağa süzdü ama herhangi bir şekilde selamlamadı. Kardeşine döndü.</p>
<p>"İyi bir çocuk olduğundan eminim Kostya ve biliyorum ki onunla gururlanıyorsun ama beni bütün çocuklarınla tanıştırmanın gerekli olduğunu düşünmüyorum."</p>
<p>Mihail de hemen hemen aynı şeyi hissediyordu. Her şey biraz fazla aşırı olmuştu. Konstantin'in karşısına annesinin anısına duyduğu saygıdan dolayı çıkmıştı, kraliyet çevrelerinde kendisine bir yol açmak için değil.</p>
<p>"İşin içinde bundan biraz daha fazlası var," diye açıkladı Konstantin, konuşurken Mihail'in arkasından geçerek. "Bu gördüğün genç adamın çok meşhur bir büyükbabası var."</p>
<p>'Tabii ki var!" diye patladı çar. "Onun büyükbabası senin baban ve de benim.Tanrının emriyle Rusya'nın çarıydı o. Bundan daha büyük bir şöhret olmaz."</p>
<p>"Ben onun anne tarafını kastediyordum."</p>
<p>Aleksandr'ın yüzündeki şaşkınlık Mihail'in de hislerini yansıtıyordu.</p>
<p>"Sana bu genç adamın soyadından söz etmedim/'diye devam etti Konstantin. "Danilov. Büyükbabası Albay Aleksey îvanoviç Danilov'du."</p>
<p>Aleksandr daha iyi duymaya çalışırmış gibi başını biraz yana eğdi. Bir an öylece donmuş gibi kaldı, neredeyse dizlerinin üzerine çökecekmiş gibi sendeledi, sonra tekrar kendine hâkim olmayı başardı. Mihail'in elini kavrayıp dudaklarına doğru yaklaştırdı ve orta parmağının boğumunu öptü. Sonra geri çekildi.</p>
<p>"O insanla hiç tanışamadım; ailemiz adına teşekkür edebilmek için. Onun yerine size teşekkür ediyorum."</p>
<p>Mihail'in çarın neyi kastettiği konusunda kuşkusu yoktu. Tamara ona her şeyi anlatmıştı, o da bunları ölmek üzere olan Aleksey'den duymuştu.</p>
<p>Konsantin, Mihail'e döndü. "Geçen gün seni aldattığım için özür dilerim ama bana onun adını söylediğinde öyle şaşırdım ki hiçbir şey düşünemedim. Tamaruşka'nın Danilov'un kızı olduğu aklıma bile gelmezdi."</p>
<p>Konstantin'in annesi için kullandığı bu sevgi dolu ismi duyduğunda Mihail heyecanlandı. Birden ve ilk defa olarak, annesiyle babasını bir tek varlık ve kendisini de sadece <i>annesinin</i> değil, <i>ikisinin</i> oğlu olarak hayal edebildi. Ama yine de Konstantin'in kendisini ne kadar kolayca aldatmış olduğunu göz ardı edemiyordu. Mihail insanların sahtekârlıklarını yakalayabilme konusundaki yeteneğiyle övünürdü ama babası yine de çok inandırıcıydı. Bu, Romanov'ların yüzyıllar boyunca ayakta kalmalarına yardım etmiş olan bir özellikti.</p>
<p>"Onun iddiasını doğrulamış olduğunu varsayıyorum." Yaşadığı kısa zayıflık ânı sonrasında Aleksandr tekrar sert tutumunu takınmıştı. Mihail içinde onun için küçücük bir merhamet pırıltısı hissetti; Romanov Hanedanı'nın kaç üyesinde oğlun damarlarında babanın kanı dolaşmıyordu acaba? Mihail en azından kendi ailesinin anne tarafından emin olabilirdi.</p>
<p>"Duyar duymaz geri dönüp Volkonskiy'in evraklarını inceledim," diye izah etti Konstantin. "Danilov'un Tamara adında bir kızı varmış, bu kız bakması için Lavrov adında bir adama verilmiş ve bakım masraflarını da Volkonskiy kendisi karşılıyormuş. Bunlar, Danilov, Ondört <a id="dipnot22" href="../Text/dipnotlar.xhtml#sonnot22">[22]</a><sup> </sup>sonrasında sürgüne gittiği sıralarda olmuş. Benim tanıdığım kadın kesin olarak Danilov'un kızıydı ve Mihail'in de onun oğlu -ve benim oğlum- olduğuna şüphem yok."</p>
<p>Çar kasvetli gözlerle Mihail'e baktı. "Oturun, Mihail Konstantinoviç," dedi.</p>
<p>Mihail oturdu, diğer iki adam da. Çar söze devam etti.</p>
<p>"Büyükbabanızın, amcamız I. Aleksandr'a büyük hizmetlerde bulunduğunu bildiğinizi tahmin ediyorum."</p>
<p>Mihail başını salladı. "O ve Prens Volkonskiy, Aleksandr'ın sahte ölümünü salınelemesine yardım ettiler. Aleksandr normal bir insan gibi yaşamaya devam etti. Fyodor Kuzmiç adını kullanarak."</p>
<p>Çar koltuğunda doğruldu. "Almış olduğu ismi bile biliyorsunuz, değil mi?"</p>
<p>Mihail başını salladı. "Aleksey anneme söylemiş, o da bana söyledi."</p>
<p>"Ama başka kimseye söylemedi, değil mi?"</p>
<p>"Yuda bu ismi öğrenmek için büyükbabama işkence etmiş ama başaramamış." Mihail konuşurken yüzünün kızardığını hissetti. Mihail Yuda'nın, yaşlı büyükbabasının başını suya sokup çıkararak o ismi söylemesini haykırdığı salıneye tanık olmamıştı ama annesinin anlattıkları zihninde hâlâ canlılığını koruyordu. Mihail'in Yuda'ya olan nefretini böyle benimsenmiş anılar canlı tutuyordu.</p>
<p>"Yuda?" diye araya girdi Konstantin.</p>
<p>"Cain," diye açıklık getirdi Mihail.</p>
<p>Aleksandr başını salladı. "Cain'in neden amcamla bu kadar ilgilendiğini biliyor musunuz?"</p>
<p>"Zimeyeviç'ten dolayı. O, Büyük Petro'nun kendisine ihanet ettiğine inanıyor. Petro'nun soyundan gelen birini kendisinin kanını içmeye ve damarlarında onun kanıyla ölmeye ikna edebilirse, bu kişinin de kendisi gibi bir <i>vurdaiak</i> olacağını ve böylece emri altına gireceğine inanıyor." Mihail bir an kendisini aptal gibi hissetti, tıpkı okul arkadaşlarının önünde <i>vurdalak</i> sözcüğünü ilk telaffuz ettiğinde kendisine güldükleri zaman olduğu gibi. Odadakilerin hiçbiri gülmedi.</p>
<p>"Söz konusu Romanov'un çar olması durumunda bunun ne anlama geleceğini tahmin edebilirsiniz," dedi Aleksandr, yüzünde zalim bir ifadeyle.</p>
<p>Mihail başım salladı. "Büyükbabamın ve amcanızın planı dâhiceydi. Zimeyeviç bir kez Aleksandr üzerinde gücünü kullanmayı denediği için -ki denedi ve başaramadı- artık o kuşağa mensup hiçbir Romanov üzerinde gücü olmayacaktı. Aleksandr yaşadığı sürece Zimeyeviç'in başka bir Romanov'a karşı gücü yoktu ve Aleksandr'ın kendisi de -yani Fyodor Kuzmiç- önemsiz, sıradan bir kişiydi." "Fyodor Kuzmiç neredeyse yirmi yıl önce öldü," diye belirtti çar.</p>
<p>Mihail de yaklaşık olarak böyle tahmin etmişti. "O zaman büyükbabamdan sonra ölmüş."</p>
<p>"Babamın dediğine göre Aleksandr, Aleksey'i arkadaşı olarak görürmüş."</p>
<p>"O zaman Çar Nikola biliyor muydu?"</p>
<p>"Volkonskiy söylemiş ona ama her çar Zimeyeviç'i biliyordu. Bu bilgi Petro'nun devrinden beri nesilden nesile aktarıldı. Her çar veliahtına söylemiş olmalı." Bir an için durdu ve yüzü soldu. "Bu benim iki kez yerine getirmek durumunda olduğum bir görevdi."</p>
<p>Mihail anlamıştı. Şimdiki çareviç, Aleksandr Aleksandroviç, çarın en büyük oğlu değildi. İlk çareviç, Nikolay Aleksandroviç, yirmi bir yaşındayken ölmüştü. "Peki diğer kardeşleriniz? Onlar da biliyor mu?"</p>
<p>"Sadece Kostya."</p>
<p>Mihail yutkundu. Sonraki soruyu nasıl sorması gerekiyordu? "Peki... hiç Zimeyeviç'ten haber aldınız mı?"</p>
<p>Çar ayağa kalktı ve ellerini arkasında kavuşturarak odada gezindi. İnce, uzun bir aynanın önünde durup Zimeyeviç'in henüz kendisini ele geçirememiş olduğunu kanıtlamak ister gibi Mihail'in aynadaki yansımasına baktı.</p>
<p>"Onun gözleriyle gördüm," dedi.</p>
<p>"Ne?" Konstantin'in bunu ilk kez duyduğu belliydi.</p>
<p>"Son aylarda görmüyor olmam gereken şeyleri gördüm. Ellerime baktım ve onlar benim ellerim değildi. Yaşlıydılar ve ejderha şeklinde bir yüzük vardı."</p>
<p>"Bana söylemeliydin," dedi Konstantin.</p>
<p>"Babam tam da böyle olacağını söylemişti, kendisi bunu hiç yaşamamış olmasına rağmen. Aleksandr onu bundan kurtarmıştı."</p>
<p>"Peki, Zimeyeviç daha ileri bir girişimde bulunmadı mı?" diye sordu Mihail.</p>
<p>"Bana doğrudan yaklaşmadı, temsilcisini de göndermedi."</p>
<p>"Cain'i mi kastediyorsunuz?"</p>
<p>"Cain şimdiye kadar ölmüş olmalı ama Zimeyeviç bir başkasını bulmuştur."</p>
<p>"Hayır," dedi Mihail. "Cain ölmedi. O da Zimeyeviç gibi oldu ama artık müttefik değiller." Vereceği haberi nasıl karşılayacaklarını bilemediğinden bir an durdu. "Sanırım ikisi de burada, Petersburg'dalar."</p>
<p>"Burada mı?"</p>
<p>"Cain, Zimeyeviç'in tutsağı."</p>
<p>"Onu neden esir alıyor? Neden öldürmüyor?"</p>
<p>"Galiba Cain, Zimeyeviç'in ne istediğini biliyor. Onu öldürmesi düşük bir olasılık; buna fırsatı oldu ama kullanmadı." Mihail, Dimitriy'den söz etmemeyi tercih etti. Aleksey'den öylesine saygıyla bahsedilmişti ki, onun oğlunun akıbetini ifşa etmeye dili varmıyordu.</p>
<p>"Nasıl yardım edebiliriz?"diye sordu Aleksandr, koltuğuna geri dönerken.</p>
<p>"Gerçekten bilmiyorum, daha fazla bilgi gerekiyor. Belki siz bir şeyler öğrenmek açısından benden daha iyi konumdasınız."</p>
<p>"Bu senin mücadelen değil," dedi Konstantin.</p>
<p>"Haklısınız," diye cevap verdi Mihail, tereddüt etmeden, "değil. Ama çıkarlarımızın çakıştığı ölçüde karşılıklı yardımda bulunabiliriz."</p>
<p>"İmparatorunuzu korumak çıkarınıza değil mi?" Aleksandr'ın daha çok şaşırdığını mı yoksa eğlendiğini mi anlamak güçtü.</p>
<p>"Ben sadece bir tek şeyle ilgileniyorum: Yuda-Cain. Bütün istediğim; hesaplaşabilmem için onu bana bırakmanız. Zimeyeviç'e ne isterseniz yapın."</p>
<p>Aleksandr kardeşine baktı, o ise omzunu silkerek yanıt verdi. Çar biraz düşündü.</p>
<p>"Bakalım her şey nasıl gelişecek."</p>
<p>"Sizinle nasıl temas kurayım?" diye sordu Mihail.</p>
<p>Aleksandr biraz düşündü. "İkimizden birine ihtiyacınız olursa, Fontanka 16'ya gidin. Nerede olduğunu biliyor musunuz?"</p>
<p>Mihail babasına esef dolu gözlerle baktı ve karşılığı bir özür gülümsemesi oldu.</p>
<p>"Albay Mrovinskiy'i sorun," diye devam etti Aleksandr. "Size buraya kadar eşlik eden adam. O sizin mesajlarınızı iletir veya bir buluşma ayarlar."</p>
<p>Aleksandr ayağa kalktı, hemen ardından Konstantin de onu izledi. Mihail bunu konuşmanın sona erdiği şeklinde yorumladı. Ayağa kalktı. "Bir şey daha," dedi. "Ascalon'la ilgili ne biliyorsunuz?"</p>
<p>İki kardeş bakıştı. Bu sözcüğün onlara bir şeyler ifade ettiği belliydi. Açıklamaya girişen Konstantin oldu.</p>
<p>"O, kimsenin anlamadığı öykünün bir parçası; hatta doğru bile olmayabilir ama Petro'dan beri ailede nesilden nesile anlatılır."</p>
<p>"Devam edin," diye ısrar etti Mihail.</p>
<p>"Öykü 1712 yılına, Senato Meydanı'nın daha sadece bir tarla olduğu zamana tarihlenir. O tarihte Zimeyeviç,</p>
<p>Petro'nun kanını içmiş ve sonra Petro Zimeyeviç'inkini içmeyi reddetmiş, Zimeyeviç de kaçmış. Eh, öyküye göre Petro da ondan bir şey almış -Ascalon'u almış- ve Zimeyeviç ondan en çok bu yüzden nefret edermiş."</p>
<p>"Yani o, nesilden nesile size mi geçti?"</p>
<p>Konstantin başını salladı. "Petro'nun onunla ne yaptığı konusunda hiçbir fikrim yok. Bütün hikâye bir efsaneden ibaret olabilir. Onu sakladığı söylenir, gömmüş. Ne olduğunu da ne büyüklükte bir şey olduğunu da bilmiyoruz. Hiçbir şey bilmiyoruz."</p>
<p>"Gömmüş mü? Nereye?"</p>
<p>"Onu yeni başkentinden başka nereye gömmüş olabilir ki?" dedi çar.</p>
<p>"Petersburg mu?"</p>
<p>Aleksandr başıyla onayladı. "Caddeyi veya binayı bilmiyoruz ama bir yerde, belki de her gün yürüdüğümüz bir yerde Ascalon bizi bekliyordun"</p>
<br/>
<p>Haber çabuk yayılmıştı. Yuda mesajını yolladığından beri ancak saatler geçmişti ki Luka önünde duruyordu. Yuda onun Petro-Pavel Kalesi'ndeki bir mahkûma ulaşabilmek için kime rüşvet verdiğini sormayı umursamadı. Kapı arkalarından çarpılarak kapandı ve üzerlerine kilitlendi. Luka onun yanına gitti ve kucakladı.</p>
<p>"Seni görmek güzel, Vasya."</p>
<p>"Seni de, Luka," diye cevap verdi Yuda, onun sırtına hafifçe vurarak. Ayrıldılar ve Yuda onun omuzlarını tutup tepeden tırnağa süzdü. "İyi görünüyorsun."</p>
<p>"Ben de senin için aynısını söyleyebilmeyi isterdim," dedi Luka. "Burası cehennem gibi olmalı."</p>
<p>Yuda nasıl göründüğünü bilmiyordu ama karnı açtı, yani pek iyi görünüyor olamazdı. Herhalde derisi kurumuş ve kırışmış, kasları da erimişti. Saçının rengi değişmiş olamazdı ama eğer cildin rengine uygunsa, insan gözü sarı saçları kırlaşmış saçlar olarak görmeye eğilimli olurdu. Muhtemelen en iyisi de buydu. Yuda, Luka'yı yirmi yıldan fazla zamandır tanıyordu ve bu da Luka'nın bilinçaltının ona sinsice Yuda'nın neden hep genç kaldığı şeklindeki soruyu fısıldaması için yeterince uzun bir zamandı.</p>
<p>"Diğer yoldaşların başına gelenlerden daha kötü değil."</p>
<p>Luka başını salladı. Ona bakıp da Lyoşa'yı hatırlamamak Yuda için çok zordu. Torun büyükbabasının yalnızca bir gölgesiydi ve yine de Yuda ondan korkuyordu, tıpkı Pelias'ın Jason'dan, firavunun Musa'dan korktuğu gibi. Luka, Lyoşa'nın neslinden gelen son kişiydi; hayatta olan son kişi - Dimitriy sayılmazdı. Luka herhangi bir şekilde annesiyle temas kuracak ve Yuda'yla ilgili gerçeği öğrenecek olursa tavrı çok farklı olabilirdi.</p>
<p>Yuda bu yüzden onunla arkadaş olmuştu. Kremlin'in altındaki hücreden kaçtıktan sonra Yuda Petersburg'a gitmiş ve oraya varır varmaz Luka'yı aramıştı. Ayrıntıları biliyordu; Tamara Üçüncü Şube'de memurdu ve dosyasında çocuklarıyla -ikisi ölmüş ve biri hayatta kalmıştı- ilgili bütün bilgiler vardı. Yuda -vaftiz adı Vasiliy'den hoşlanmasına rağmen- bu defa hamlesini başka bir takma isimle yapmıştı. Bu, geçmişte iyi sonuç almış olduğu bir temanın çeşitlemesiydi; yıllarca önce Lyoşa'nın karısının ve oğlunun -Marfa ve Dimitriy'in- yaşamına da kısmen böyle bir hileyle sızmıştı. İlk önce Luka'yı evlatlık olarak alan üvey babasını etkilemiş, onunla birkaç iş yapmış, sonra da aile dostu olmuştu. Luka'nın babası, Yuda'nın orada olması sayesinde giderek daha sık yolculuğa çıkmış, böylece Yuda da onun oğlu Luka'yla özel olarak ilgilenmişti.</p>
<p>Luka ZiraatAkademisi'nde okumak üzere Moskova'ya gittiği zaman politikayla ilgilenmeye başlamış ve köktenci Sergey Gennadiyeviç Neçayev'in etkisi altma girmişti. Luka doğrudan bahsetmiyordu ama köylülerin yazgısı ve demokrasiye olan ihtiyaç gibi söylemlerle ara sıra yaptığı göndermeler Yuda'nın hemen anlamasına yetmişti. Yuda davaya azıcık sempati gösterince Luka biraz daha fazlasını gösterdi ve böylece çok geçmeden birbirlerini anladılar; Rusya için tek ümit çann devrilmesiydi.</p>
<p>Neçayev, Luka'nın okul arkadaşlarından birini, olasılık dışı bir ismi olan İvan İvanoviç İvanov'u öldürdükten sonra bile Luka'nın davaya olan bağlılığı sarsılmamıştı ama Neçayev'e düşman olmuştu. Yuda, Luka'yı etkilemek için daha fazla hayal kırıklığına uğramış gibi davranmıştı. Türkiye'ye karşı yürütülen savaştan önce ikisi de çeşitli yeraltı gruplarında çalışmıştı ama savaş birçok şeyi değiştirmişti. Devrimcilerin çoğu, güvenilir Slavseverler, Sırpları ve Bulgarları Osmanlılara karşı korumak için Balkanlar'a gitmişti. Bu nedenle sayıları azalmıştı ama geri dönenler nasıl öldüreceklerini daha iyi biliyorlardı. Yuda -kendi amaçları için olmakla birlikte- orduyla birlikte yürümüş, Luka ise anavatanda kalmıştı. Üç yıl süren hapis hayatı Yuda'nın devrimcilerle olan bağlarını zayıflatmıştı ama zaman Luka'yı onların merkezine daha çok yaklaştırmıştı.</p>
<p>Bugün Neçayev de Yuda gibi tutukluydu ve kalenin çok sayıdaki hücrelerinden birinde kalıyordu. Borularda ondan gelen ve ona giden mesajlar dolaşıyordu. Halkın İradesi'ne kendisi için bir firar olanağı sağlayıp sağlayamayacağım sorabilecek kadar cüretkârdı ama gelen yanıt kısaydı ve yapacak daha önemli şeylerin olduğuna işaret ediliyordu. Belki Yuda da Luka'dan buna benzer bir iyilik isteyebilirdi. Onun durumunda en azından bunu deneyebilirlerdi ama pratik anlamda bu yine de saçma ve gereksiz bir fikir olurdu. Yuda istediği anda oradan dışarı çıkabilirdi.</p>
<p>"Petersburg'da olduğunu duydum," dedi Luka ona, "ama tutuklandığından haberim yoktu. Seni sorguya aldılar mı?"</p>
<p>"Henüz almadılar," dedi Yuda, "ama alırlar." Zihni hızla çalışıyordu. Luka onun şehirde olduğunu nereden biliyordu?</p>
<p>"Dayanabileceğini düşünüyor musun?"</p>
<p>"Ancak deneyebilirim bunu. Neyse ki çok az şey biliyorum."</p>
<p>"Beni tanıyorsun."</p>
<p>"Senin adını asla vermem."</p>
<p>Luka başını salladı. "Onların neler yapabileceklerini bilmiyorsun."</p>
<p>"İş oraya varırsa..." dedi Yuda ve tereddüt edermiş gibi görünmeye çalışarak bir an sustu. "Benim için içeri bir şey sokabilirsin; konuşamamam anlamına gelecek bir şey."</p>
<p>"Hayır," dedi Luka kararlı bir ifadeyle, "bunu yapacağıma ölmeyi yeğlerim."</p>
<p>Yuda teklifi zihnine kaydetti. Konuyu değiştirdi. "Şehirde olduğumu bildiğini söyledin. Nasıl öğrenebildin ki?"</p>
<p>"Ortak bir arkadaşımızdan öğrendim," diyerek sırıttı Luka. "Senin diğer bir 'projenden'tabu eğer kendimi böyle tarif edeceksem."</p>
<p>"Sen bir proje değilsin."</p>
<p>"Ne kastettiğimi biliyorsun. Bir şey haline getirebilmek için beni nasıl seçtiğini biliyorum. Tam aynısını Mihail Konstantinoviç'e de yaptın."</p>
<p>"Mihail Konstantinoviç mi?" Yuda bu ismi gerçekten tanımamıştı.</p>
<p>"Mihail Konstantinoviç Lukin. Numara yapmana gerek yok, Vasya. O beni ziyaret etti."</p>
<p>"Peki, ne dedi?" Yuda olasılıkları aklından geçirdi. Yakın zamanda bir Lukin'le karşılaşmıştı; Gök Tepe'deki askerlerden biri, bir teğmen. İsim tanıdıktı fakat çok uzun zaman önce ölmüş olan Maksim Sergeyeviç Lukin'le bir bağlantısı olması olasılığı çok düşüktü. Ama bu Türkmenistan'daki adamla aynı kişiyse o zaman çıkarılacak tek bir sonuç vardı; bu da onun Dimitriy ve o yüzden de, kaçınılmaz bir şekilde, Zimeyeviç için çalışıyor olduğuydu.</p>
<p>"Bana seninle nasıl tanıştığını anlattı, babası öldükten sonra ona nasıl göz kulak olduğunu. İkinizin nasıl burada Petersburg'da buluşmayı planladığınızı. Ama senin izini kaybettiğini söyledi. Doğal olarak beni görmeye geleceğini varsayıyordu."</p>
<p>Yuda başını salladı. Bütün bunlar Dimitriy gibi kokuyordu; Yuda'nın kendisine ve Marfa'ya yaklaşma biçiminden ders çıkarmıştı. Bunu başka kim bilecek ve Luka'nın güveninden yararlanmak için kullanacaktı ki?"</p>
<p>"Peki, Mihail başka birinden, başka bir 'ortak' arkadaşımızdan da söz etti mi?"</p>
<p>"Hayır, hiç kimseden söz etmedi. Ama sen unutulmadın. Hâlâ seni hatırlayan ve sana güvenen Yürütme Komitesi üyeleri var. Mesajın nasıl bana bu kadar çabuk ulaştı sanıyorsun?"</p>
<p>Bu doğruydu, onunla Luka arasında bağlantı kurabilecek çok fazla insan vardı. Yuda yüzleri ve isimleri hatırlamaya çalıştı. Onlardan herhangi biri, neredeyse herkes olabilirdi.</p>
<p>"Benim hakkımda Mihail'e ne söyledin?" diye sordu.</p>
<p>"Hiçbir şey, bilmediği hiçbir şey söylemedim."</p>
<p>Yuda söylendi. Zeki bir sorgucu, sorguladığı kişinin ağzından aldığı şeyleri kolayca zaten önceden biliyormuş gibi yapabilirdi.</p>
<p>"Hata mı ettim?" diye sordu Luka.</p>
<p>"Luka, hayatım boyunca Mihail Konstantinoviç Lukin adında birini duymadım."</p>
<p>"Tanrım!" Luka elini ağzına götürdü. "Yani o...onlardan biri mi?"</p>
<p>"Ancak böyle varsayabiliriz. Özel bir şey sordu mu?" Yuda soğukkanlılığını korumaya çalışıyordu. Luka'nın iyiliği için takındığı arkadaşça tavırda gedik açmanın bir faydası yoktu.</p>
<p>"Seni görüp görmediğimi sordu. Şehirde genellikle nerede kaldığını. Seni gittiğin kulüpte bulmaya çalıştığını söyledi, bir kulübün olduğunu bilmiyordum."</p>
<p>"Nerede kaldığımı mı sordu? Ona söyledin mi?"</p>
<p>"Ben aptal değilim, Vasya. Bana söylediğin şeyleri hatırlıyorum."</p>
<p>"Son zamanlarda oraya gittin mi?"</p>
<p>"Altı aydır gitmiyorum, orada kimse yoktu."</p>
<p>'Takip mi ediliyordun?"</p>
<p>Luka'nın gözlerinde bir öfke parıltısı belirdi ama çabucak söndü. "Ben aptal değilim," diye tekrar etti.</p>
<p>Yuda bileklerinde kelepçe olduğundan iki elini de kaldırarak uzanıp genç adamın yanağına dokundu. "Tabii ki değilsin Luka; ama senin için endişeleniyorum, her zaman da endişelendim."</p>
<p>Luka gülümsedi. "Bunu biliyorum. Ama şu anda hakkında endişelenmemiz gereken kişi sensin. Seni buradan çıkarmalıyız. Neden tutukladılar seni?"</p>
<p>"Bir sebebe ihtiyaçları mı var sanki? Öylesine avlanıyorlar."</p>
<p>"Yakında serbest bırakacaklarını düşünüyor musun?"</p>
<p>Yuda bundan emindi ama Luka'ya planlarından söz edecek değildi.</p>
<p>"Öyle umuyorum. Her zaman işleri idare eden kişiye bağlıdır. Beni tutuklayan piç kurusuyla önceden hiç karşılaşmadım. Otrepyev diye biri, bir albay."</p>
<p>Yuda konuşurken bir tepki yakalayabilmek için Luka'nın yüzünü inceliyordu ama görünürde bir şey yoktu. Daha ileri gidip Dimitriy'in gerçek adını da kullanabilirdi ama Luka buna hazır değildi. Yalan söylüyor olabilirdi; Yuda bundan kuşkuluydu ama hazırlıklıydı da.</p>
<p>Luka başını salladı. "Onu duymadım. Moskova'dan olmalı. Etrafta soruştururum."</p>
<p>"Soruştur Luka." Bunun bir zararı olmazdı.</p>
<p>Hücrenin kapısı yumruklandı, sonra kapı açıldı ve asık suratlı nöbetçi göründü. Luka, Yuda'ya doğru yürüyüp onu bir kez daha kucakladı ve, "Kaygılanma Vasya, seni buradan çıkaracağız," diye fısıldadı. Sonra çıktı ve ardından kapı kapandı.</p>
<p>Yuda yere çöküp sırtını soğuk taş duvara yasladı. Bu utanç vericiydi ama başka çaresi yoktu. Luka yararlı bir müttefikti ve ölecekse de Yuda bunun, hep onun bir Danilov olduğu için cezalandırıldığı koşullar altında gerçekleşmesini ümit etmişti. Ama Luka artık çok tehlikeli olmuştu. Yuda'nın Petersburg'daki gizli barınağının yerini bilen tek kişiydi ve orada Yuda'nın gerçek not defterleri ve daha da önemlisi kan örnekleri vardı. Zimeyeviç'i ve Dimitriy'i yemleyerek Senato Meydanı'nın altındaki o terk edilmiş mahzene çekebilmesini sağlayan onca çabayı, gerçek gizlenme yerini Luka'dan öğrensinler diye harcamamıştı.</p>
<p>Luka'yı orada ve o anda öldürebilirdi. Onun yüzündeki şaşkınlık ifadesini görmek keyifli olurdu ve Yuda'nın giderek artan açlığını da tatmin ederdi. Ama cesedi nöbetçilerden saklayamazdı ve öyle olsa bile kendisinin ne olduğunu tahmin ederlerdi. Hayır, Luka sadece borulara bir bardakla vurularak uzaktan öldürülmeliydi.</p>
<p>Mesaj kısaydı ve Yuda'nın yıllar önce devrimcilerin arasına ilk sızdığı zamanlarda öğrendiği bir şifreyle yazılmıştı. Ama onu duyan hiç kimsenin kuşkusu kalmazdı. Luka bir casustu; bir <i>opriçnik,</i> bir O ajanı. Cezasının ne olduğu Yürütme Komitesi'ne bağlı olurdu ama onların düsturu her zaman "<i>pour encourager les autres</i>" <a id="dipnot23" href="../Text/dipnotlar.xhtml#sonnot23">[23]</a> olmuştu. Böylece artık Luka'nın Vasya Amca'sıyla ilgili bildiklerini anlatma riski ortadan kalkardı.</p>
<p>Ama ortada hâlâ Yuda'nın özgürlüğü meselesi vardı. Bu konuda Halkın İradesi'nin yardımına başvurulamazdı, daha büyük bir güç gerekliydi. Neyse ki böyle bir güç de herhangi bir devrimci gibi borulardan gelen seslere kulak misafiri olabilirdi. Yuda basit fakat kulak kabartmalarını sağlayacak bir şeyle başlayacaktı. Bu bir rica veya talep olmayacak, sadece onun kim olduğunu bildirecekti. Tekrar borulara vurmaya başladı.</p>
<br/>
<p class="orta">5,6 - 2,6 - 1,1 - 2,4 - 3,3</p>
<br/>
<p class="orta">Я Каин</p>
<br/>
<p class="orta">Ben Cain'im.</p>
</body>
</html>