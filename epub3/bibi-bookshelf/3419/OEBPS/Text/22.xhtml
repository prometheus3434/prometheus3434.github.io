<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>22</h1>
<p>Sonunda Yuda artık bir bütündü, bedeni ve ruhuyla.</p>
<p>Yıllar önce Çıfıt Kale'de bir vampirin vücudunun artık kendisini onaramayacak hale gelmesi için ne kadarının güneşte yanması gerektiğini öğrenmek için deneyler yapmıştı. Kendi yaralarının onu artık bir iyileşmenin mümkün olamayacağı noktaya getirmiş olduğunu biliyordu. Ama üzerinde deney yaptığı örnekleri ruh halleri bakımından incelemek hiç aklına gelmemişti. Bu konuda ihmalkâr davranmıştı ama kendi hezeyanlarını ve sonrasında gelen zihin açıklığının verdiği mutluluğu deneyimlemek zevkli bir sürpriz olmuştu.</p>
<p>Yine de basit bir gerçeği aklından çıkaramıyordu: hayatta kalmasında kendi zekâsının rolü az olmuştu. Şanslıydı. Bu şansın büyük ölçüde onun eseri olduğu da doğruydu. Aziz İshak'ın tasarımına yardım etmişti ve gizli ya da açık her bir çıkışını biliyordu. Ama geriye kalan tek eliyle kendisini aşağıdaki kanalizasyon tüneline ulaştıracak olan o ufacık bölmeye kadar sürükleyebilecek zamanı bulabilmiş olduğu için şanslıydı; Zimeyeviç onu görüp durdurmamış olduğu için şanslıydı; vücudu taşların arasındaki o daracık aralığa sığabilecek kadar büzüşmüş olduğu için de şanslıydı. Kız onu aramaya geldiği ve bulduğu için de.</p>
<p>Onu neden Susanna'yla karıştırmıştı ki? Yüzeysel bir benzerlik vardı elbette ama aynısı Raisa için de söylenebilirdi. Düşünmeye biraz ara verdi. Bu iki kadınla olan ilişkisi sadece tesadüf müydü? Yuda bundan kuşkuluydu. Bütün hayatı boyunca bir şeyleri telafi etmeye mi çalışmıştı?</p>
<p>Esher'daki küçük kilisenin yanında bulunan morgda verilen o ilk öpücükten sonra Yuda -o zamanlar sadece Richard Cain'di- Susanna'dan ya da en azından ona karşı hissettiklerinden kuşkulanmıştı. Bu büyük bir endişe kaynağı olmamış ve Honore'yi yakalamış olmak, zamanım ve zihnini çok daha fazla talep eden bir büyülenme hali oluşturmuştu onda. Susanna'yla fazla ilgilenmiyordu.</p>
<p>Bu, onun kadınlara nasıl muamele etmesi gerektiğiyle ilgili ilk dersiydi. O genç kızla ne kadar az ilgilenirse, kız onu o kadar fazla arzu ediyordu. Geceleri Richard'ın odasına geliyor, onunla konuşuyor ve kitaplarıyla ilgilenmesine engel oluyordu. Önceleri konuyu hep kızlarla ilgili meselelere getiriyor, modadan, danstan ve Richard'ı hiç ilgilendirmeyen türde kitaplardan bahsediyordu. Sonra bunun kendisine bir şey kazandırmadığım fark etti ve yaklaşımını değiştirdi. Bir defasında cinsellik hakkında konuşmuş olduklarını net bir şekilde hatırlıyordu. Üzerinden bir yıldan fazla zaman geçmişti ama Susanna artık sık sık bu konuya dönmeye başlamıştı.</p>
<p>Bu Richard'ı rahatsız etti çünkü hem dikkatini dağıtıyor hem de ilgisini çekiyordu. Daha da kötüsü, kendisi ne kadar saklamaya çalışırsa çalışsın, Susanna bunun onu ilgilendirdiğini biliyordu. Yoksa konuşurlarken neden yüzü kızarsındı ki?</p>
<p>Fakat Richard hâlâ onu öpmekten hoşlanıyordu, birlikte geçirilen bir akşamın sonrasındaki öpücük her zaman başlangıçtakinden daha büyüleyici oluyordu. Richard bazen rüyalarında, bazen de uyanıkken, onun bir kâhya kızının saygınlığını korumak için giyebileceği türdeki mütevazı giysilerinden bütünüyle soyunmuş bedenini düşünüyordu. Hiç çıplak bir kadın görmemişti. Hayvan anatomisinden çıkarım yapmaya çalışıyordu ama kendi vücudu kesip biçtiği hayvanlannkinden o kadar farklıydı ki, bir kadının vücuduyla ilgili bütün tahminlerinin gülünç olacağını tahmin ediyordu.</p>
<p>Bunun yerine Susanna'ya sorular soruyordu. Bunu belli etmeden yaptığını düşünüyordu ama sonuçta bu tam da Susanna'nın ondan beklediği şeydi ve bu yüzden de kızdan nefret ediyordu. Merakının odak noktası, cinsiyetler arasındaki en belirgin farktı, kadınlar ve dişi hayvanlar hakkındaki toparlayabildiği az sayıdaki bilgiye göre bunun "göğüs" olduğunu söyleyebilirdi.</p>
<p>Richard bu konuyu ilk açtığında Susanna kıkırdadı fakat sonra pamuklu elbisesinin altında gizlediği şeyi tarif etmeye çalıştı. Kelimeler genç kızın en güçlü yönü değildi ama Richard o anda Susanna'da o zamana kadar bilmediği bir yeteneği keşfetti: o resim yapabiliyordu. Sonraki gece Susanna ona elinde bir parça kâğıtla geldi. Önce Richard'a göstermek istemedi ve gösterirse Richard'ın kendisine ne vereceğini sordu ama sonunda Richard kâğıdı onun elinden kaptı. Karakalemle yapılmış bir çizimdi ve tek bir kadın göğsü tasvir edilmişti. Richard aniden sessizleşti ve kıpkırmızı oldu. Susanna onun yanından ayrıldı ama Richard yatmadan önce saatlerce o resme baktı.</p>
<p>Ertesi gece Susanna onu yine ziyaret etti ama ikisi de yaptığı resimden bahsetmedi. Richard artık fazla hevesli görünmemesi gerektiğini öğrenmişti. Sonunda bahsi açan Susanna oldu.</p>
<p>"Hoşuna gitmedi mi?" diye sordu.</p>
<p>"Ne?"</p>
<p>"Yaptığım resim."</p>
<p>"Çok bilgilendiriciydi."</p>
<p>"Peki, bir sanatçı olarak beni nasıl değerlendirirdin?"</p>
<p>"Nereden bileyim?" dedi Richard.</p>
<p>"Ne demek istiyorsun?"</p>
<p>"Eh, bana Akropolis'i veya Colosseum'u çizebilirdin, ikisini de görmedim. İyi olup olmadığını nasıl bilecektim?"</p>
<p>Susanna'nın tepki vermesini bekleyerek çizime baktı.</p>
<p>"Sen aptalın tekisin," dedi Susanna. Richard başını kaldırdığında, genç kız giysisini bir arada tutan onlarca kopçayı açmaya başlamıştı bile. Çok geçmeden yan beline kadar çıplak kaldı. "Sorman yeterdi," dedi fısıldayarak.</p>
<p>Richard karşılaştırma yapmak ister gibi çizimi yukarı kaldırdı ama gözleri gerçekliğe sabitlenmişti, resme değil.</p>
<p>"Ve?" diye sordu Susanna.</p>
<p>"Kusursuz," dedi Richard, ağzı kupkuru.</p>
<p>"Aynanın önünde durup çizdim."</p>
<p>Richard bakmaya devam ediyordu.</p>
<p>"Çizimden çok daha iyiler," dedi Susanna.</p>
<p>"Neden?"</p>
<p>"Çünkü onlara dokunabilirsin."</p>
<p>"Herhalde," diye cevap verdi Richard.</p>
<p>Susanna söylendi. "Onlara dokunabilirsin dedim."</p>
<p>Richard -biraz beklentiden, biraz da kendi aptallığından- daha da kızardı ama söyleneni yaptı.</p>
<p>Nihayet üç hafta kadar sonra ilk ve son kez seviştiler. Bunun kaçınılmaz bir şekilde gerçekleşeceğini o günden beri biliyorlardı. Richard bunu kilisede sunağın dibinde yapmak istemişti ama bu Susanna için bile fazla ileri bir adımdı. Onun yerine Newcastle Dükü, erkek kardeşi ve hizmetkârları için ayrılmış olan ve içinde dört sıra oturma yeri bulunan kapalı locamn mahrem ortamını tercih ettiler. Söz konusu kişilerin ikisi de uzun zaman önce ölmüştü ama aileleri buradan yararlanma ayrıcalığını koruyorlardı. Fakat o günün öğle sonrasında Richard ve Susanna orayı başka bir amaç için kullandılar. Thomas vaaz vermek için en üstteki vaiz kürsüsüne çıkmadığı sürece kimse onları görmezdi.</p>
<p>Richard performansından hiçbir şekilde utanmadı. O zamanlarda karşılaştırma yapma şansı yoktu ama bilge ve yaşlı bir adam olarak geriye dönüp baktığında iyi iş başarmış olduğuna karar verdi. Yanhş hatırlıyor olmakla suçlanamazdı. Kiliseden çıkıp odasına döndükten sonra, yaşadıklarını bütün o objektif üslubuyla kâğıda dökmüştü. Susanna kesinlikle bu deneyimden hoşlanmış gibi görünüyordu. Richard onun gülümseyen, pırıl pırıl yüzüyle rasgele iltifat sözcükleri mırıldandığım hatırlayabiliyordu.</p>
<p>"Bir ara bunu tekrar yapmalıyız."</p>
<p>Ama hiç yapamadılar ve nedeni de basitti; Richard cinsel birlikteliğin diğer yönü konusunda da mükemmel bir performans sergilemişti. İki ay sonra Susanna ona hamile olduğunu söyledi.</p>
<p>Sadece birkaç yaş daha büyük olsaydı bu olayı gizli tutmak için çaba sarfetmek Richard'ın umurunda olmazdı. Anneyi ve çocuğunu kaderine terk ederek öylece çekip gider ya da bekleyip toplumun bu duruma nasıl tavır alacağını görmelerini söylerdi. Ama o zamanlar çok gençti, özgüveni yoktu ve İngiliz üst tabakasının kendisi hakkında ne düşüneceğini biliyordu. Yaşamasını sağlayan her şey için hâlâ babasma muhtaçtı. Bütün bunları riske atamazdı. Susanna ondan bir talepte bulunduğundan değil. Richard'a çocuğun babasının kim olduğunu açıklamayacağına söz vermişti. Aslında söz bile vermemiş, sadece söylemiş ve Richard'ın onun sözüne güveneceğini düşünmüştü.</p>
<p>Richard'ın ona güvenip güvenmemesinin pek önemi yoktu. Esher halkı aptal değildi; ikiyle ikiyi toplayabiliyordu. Richard suçu babasına yıkmak için yarım yamalak bir plan yaptı ama Susanna'nın inandırıcı bir şekilde yalan söyleyebileceğinden emin değildi. Ayrıca, Thomas Cain konumunu ve itibarını kaybederse, bu, oğlu Richard'ın ne işine yarardı ki?</p>
<p>Richard içinde bulunduğu ikilemi nasıl çözebileceği konusunda hiç gerçek bir kuşku duymadı. Honore neredeyse bir yıldır kilisenin altında tutsaktı, belki Richard'la Susanna'nın hamilelikle sonuçlanan çabalarına kulak misafiri bile olmuştu. Richard kuşku uyandırmadan çok sayıda okul arkadaşmı kurban edemezdi. Richard vampirin, yalnızca değişiklik olsun diye olsa da, genç ve güzel bir kızın kanma daha fazla ilgi duyacağını düşünerek Honore'ye doğrudan teklifte bulundu ama Honore zengin, sağlıklı kan üretebildikleri sürece insanların yaşımn, cinsiyetinin ve görünümünün hiçbir önemi olmadığım iddia etti. Richard bunu not etti ama bu kayıtsızlığın her vampir için geçerli olmadığım da öğrenecekti. Bir şekilde Honore'ye Susanna'nın karnında büyümekte olan bebekten bahsedemedi.</p>
<p>Richard, Susanna'nın yaşamındaki o son pazar günü, "Sana göstermek istediğim bir şey var," dedi. Vakit geceydi. Akşam duası okunmuştu ve kilisenin avlusunda buluşacaklardı.</p>
<p>"Hoşuma gidecek bir şey mi?" diye sordu Susanna.</p>
<p>"Seni büyüleyecek bir şey."</p>
<p>"Morgda gösterdiğin şey gibi mi?"</p>
<p>"Biraz."</p>
<p>Richard genç kızın elini elinde hissetti ve karşılık verdi. Sonra onu kilisenin kapısına götürdü, çalıntı bir anahtarla kapıyı açtı.</p>
<p>"Yine kilisede ikimiz yalnızız," dedi Susanna, öpmek için Richard'a doğru eğilerek. "Yine de yapabiliriz, biliyorsun," dedi.</p>
<p>Richard, "Şşt," diyerek parmağını onun dudaklarma dokundurdu.</p>
<p>Susanna'yı orta şahından geçirerek üç katlı vaiz kürsüsüne götürdü.</p>
<p>Kız kıkırdadı. "Burası fazla rahat gibi görünmüyor."</p>
<p>Richard merdivenlerden indi ve mahzene açılan alçak ahşap kapıyı açtı.</p>
<p>"Bu ne?" diye sordu Susanna. "Daha önce burayı bana hiç göstermemiştin."</p>
<p>"Eski mahzen. Başka kimse bilmiyor."</p>
<p>"Bütün kızları buraya mı getiriyorsun?"</p>
<p>"Sadece seni."</p>
<p>Demir kapıya gelmişlerdi. Richard her zamanki gibi Honore'nin saldırmaya hazır bir şekilde yakın bir yerde pusuya yatmış olup olmadığını kontrol etmek için lambasını kaldırıp baktı ama ortalık sakindi. Kilidi açıp kapının kanadını geri itti.</p>
<p>"Önden buyur," dedi.</p>
<p>Susanna dudağını merakla kıvırarak ona baktı, sonra içeri girdi. Richard kapamayı istemeyerek ama buna mecbur olduğunu bilerek kapının yanında geride kaldı. Susanna dönüp ona baktı.</p>
<p>"Geliyor musun?"</p>
<p>"Kendin gör istiyorum," dedi Richard.</p>
<p>Susanna ona gülümsedi ve bir hayalet gibi sadece giysisinin beyaz kıvamları görünür kalana kadar karanlığın içinde ilerledi. Richard kapıyı sessizce çekti ama Susanna duyar diye kilitlemedi. Susanna bir noktada onun kendisini aldattığını anlayacaktı ama Richard, o anda onun yüzünü görmek istemiyordu.</p>
<p>Susanna dönüp karanlığın içinden ona seslendi. "Burada birisi var!" Sonra sesini alçatarak sordu, "Kimsin sen?"</p>
<p>Richard, Honore'nin sesini duydu.</p>
<p>"<i>Je suis Honore Philippe Louis d'Evreux, Vicomte de Nemours.</i> Evime hoş geldiniz."</p>
<p>Bir çığlık ve gümbürtü duyuldu. Richard kapıyı kilitledi ve hızla oradan uzaklaştı. O gece hayatında son defa ağladı.</p>
<p>O zamandan beri, kendisine Susanna'nın gözünü bile kırpmadan sunmuş olduğu güveni gösteren birkaç kadın tanımıştı. Raisa onlardan biriydi ama zamanla Yuda'nın sadece kendisiyle ilgilendiğini fark etmişti. Yaşasaydı belki Susanna da bunu anlardı. Belki de hayatının son anlarında anlamıştı.</p>
<p>Ve şimdi artık Dusya vardı. Yuda'yı aramaya gelmişti. Onun Aziz İshak'ın altındaki gizlenme yerini ve oradaki bütün tünel ve lağım kanallarını biliyordu. Bir zamanlar Yuda'nın vücudu olan şeyin keder verici kalıntısını bulana kadar bütün oraları karış karış aramıştı. Bazı kadınlar böyle bir görüntüden tiksinerek kaçarlardı ama Dusya daha sağlam kumaştandı. Ona bakmış, beslemiş, beslenebilmesi için gidip başkalarını getirmişti. Yuda eski gücünü tekrar kazanmaya başladığı sıralarda ona minnettar olduğunu hissetmişti ama bu artık geçmişti. Dusya'nın teşekküre ve ödüle ihtiyacı yoktu. Bütün yaptıkları bunu doğruluyordu. Hatta Yuda'nın geçirdiği hezeyanlar sırasında ona Susanna diye hitap etmesini bile uysalca kabul etmişti ama Yuda'nın bazen kendisini Yürütme Komitesi'ne tanıtmak için kullandığı bir şifre olması dışında bu ismin ne anlama geldiği konusunda hiçbir fikri yoktu.</p>
<p>Luka vasıtasıyla tanışmışlardı. Luka, Dusya'ya ilk abayı yaktığı günlerde onu hevesle eski arkadaşı ve akıl hocası Vasiliy Grigoryeviç Çemetskiy'le tanıştırmak istemişti. Yuda bu genç kadındaki potansiyeli hemen görmüştü, tıpkı Kiev'de özel öğretmeni olduğu Raisa'da olduğu gibi. Ama her şey bununla bitmiyordu. Kendisine Susanna'yı hatırlatan sarışın bukleleri olmayan bir kızda neden hiç aynı potansiyeli görmüyordu?</p>
<p>Dusya sadece Luka'nın taşkın tavsiyelerine dayanarak hemen Yuda'ya ısınmıştı. Yuda sadakatini tam olarak kazanmak için onu ayartmasına gerek olup olmadığını merak etmişti ama bunun gerekli olmadığı çıkmıştı ortaya. Yuda'da Dusya'yı cezp eden şey, onun Rus halkının davasına olan fanatik adanmışlığı ve diktatörlüğün devrilmesine ilişkin samimi düşünceleriydi. Sonra Yuda kendisiyle ilgili gerçeği açıklamıştı; korkunç bir hastalığın pençesine düşmüş iyi bir adamm hüzünlü hikâyesini - vampirlik hastalığını. Dusya onun için gözyaşı dökmüş fakat bunun bir insan olarak onu değiştirmeyeceğini anlamıştı. Yuda hâlâ Rusya'yı ve çalışan kitleleri seviyordu. Dusya'ya <i>onu</i> hâlâ sevdiğini söylemişti. Ve iş onunla Luka arasında bir seçim yapmasının gerektiği noktaya geldiğinde -Yuda hapishaneden o suçlayıcı mektubu yolladığında- genç kadının kuşku duymaksızın yanında yer aldığı kişi Yuda olmuştu.</p>
<p>Şimdi bütün emeğinin karşılığını almıştı. Dusya onu kurtarmıştı. Elleri birbirlerinin ellerinde, Aziz İshak'ın altındaki lağım kanalında karşı karşıya oturuyorlardı. Yuda gitmeye hazır olduğunu hissediyordu. Vücudu tamdı, hatta giysisi bile vardı, İsveçli denizcinin pis kıyafetleri; ama üstünü değişene kadar idare ederdi. Yukarıdaki dünyada neler olup bittiğini öğrenmesi gerekiyordu.</p>
<p>"Beni şans eseri buldun," dedi.</p>
<p>"Hôtel d'Europe'ta bulamayınca endişelendim. Orası aklıma gelen tek yerdi. Seni gördüğümde..." Sesi titredi ve gözleri yaşlarla doldu. Yuda onun elini tutup sıktı.</p>
<p>"O halimi düşünme artık. Beni geri verdiğin eski halimle düşün. İçimde taşıdığım, bana hayat veren kanım düşün."</p>
<p>Dusya başını salladı. "Seve seve daha fazlasını verirdim," dedi.</p>
<p>"Ama otele niye gitmiştin ki?"</p>
<p>"Mihail orayı gözetlememi istemişti."</p>
<p>"Mihail?"</p>
<p>"Mihail Konstantinoviç Lukin, oradaki odana giren adam."</p>
<p>"Beni izlemeni mi istedi?"</p>
<p>"Seni ve iki kişiyi daha; biri ihtiyar, diğeriyse orta yaşlı. Onları bana tarif etmişti." Dusya ona eşkalleri verdi ve Yuda başını salladı. Dusya sadece Zimeyeviç'i kastediyor olabilirdi, hem gündüz hem de gece. Lukin, Zimeyeviç'in hayret verici yeteneğini ve Yuda'nın akıbetini görmüştü veya gördüğünü sanmıştı. Lukin'in tesadüf eseri olarak Dimitriy'i bulan ve Gök Tepe'de Yuda'yla karşılaşmış olan bir teğmenden çok daha fazlası olduğu açıktı.</p>
<p>"Başka neyin peşinde?"</p>
<p>"Yürütme Komitesi ona güveniyor. Kazı işinde ve patlayıcılar konusunda Kibalçiç'e yardım ediyor ama o iş neredeyse bitti. Zelyabov ve Sofia çok çabuk harekete geçmemiz gerektiğini düşünüyor. Sofia birilerinin örgüte sızmış olduğunu düşünüyor, birkaç gün içinde hepimizi tutuklayabilirler."</p>
<p>"Hainin kim olduğunu düşünüyor?"</p>
<p>"Şklovskiy."</p>
<p>Yuda başını salladı. Dusya ona Şklovskiy'in eşkalini tarif etmişti ve Yuda'nın bu kişinin başka bir isim altında Dimitriy olduğundan kuşkusu yoktu, bu onun tünel açmaya olan tuhaf ilgisiyle uyuşuyordu. "Peki, ya peynirci dükkânının altındaki mahzen?"</p>
<p>"Orasıyla çok ilgilenmiyorlar; patlayıcılar için fazla derin. Şklovskiy orada arama yaptı ve hiçbir yere çıkmadığını söyledi."</p>
<p>Bu utanç vericiydi. Dimitriy ve Zimeyeviç'in bir adım daha yaklaştığı anlamına geliyordu; ama yalnızca bir adım, daha atmaları gereken çok adım vardı.</p>
<p>"İyi," dedi. "Şimdi git. Başka neler olup bittiğini öğren."</p>
<p>"Sana bir şeyler getirmemi... aç mısın?"</p>
<p>Yuda elini kaldırıp onun yanağını okşadı. "Artık başımın çaresine bakabilirim, teşekkür ederim."</p>
<p>"Ama buraya geleceksin, değil mi?"</p>
<p>"Bazı geceler evet ama etrafta dolaşmak daha güvenli. Ben seni bulurum."</p>
<p>Kısaca öpüştüler, sonra Dusya gitti. Yuda biraz oturup ne yapacağını düşündü.</p>
<p>Aklında bir şey vardı, rahatsız ediciydi ama önemliydi: Zimeyeviç'le olan mücadelesini kaybetmişti ama kazandığı bir şey vardı, değerli bir şey. Ellerini öne doğru tutup açtı, avuçlarının içine baktı ve işe yarayacak olanın sol eli olduğunu fark etti, sağ eli daha birkaç günlüktü. Ama o elini kullanarak can havliyle kapmış olduğu şey artık yerinde değildi. Yuda yerlere baktı ve çok geçmeden loş ışıkta bir şeyin parladığını gördü. Gidip onu aldı. Bu bir yüzüktü; zümrüt gözleri ve çatallı kızıl diliyle altın bir ejderha. Zimeyeviç'in yüzüğü. Katedralde dövüşürlerken Yuda onu Zimeyeviç'in parmağından çekip almayı başarmıştı. Bildiği kadarıyla bu yüzüğün sihirli bir gücü yoktu. O Ascalon değildi ama Yuda'nın yenilgisinin tam ortasında küçük bir zafer amblemiydi. Bir şekilde ondan yararlanmanın bir yolunu bulurdu. Yüzüğü denizcinin pis ceketinin cebine koydu.</p>
<p>Yuda yeni vücudunun uzuvlarını bükerek ayağa kalktı. Bacaklarını yeni gibi değil, yaşlanmış ve katılaşmış gibi hissediyordu. Ayağa kalkarken bir baş dönmesi nöbetine yakalandı. Dikkatli hareket etmesi, daha da önemlisi beslenmesi gerekiyordu.</p>
<br/>
<p>"Zelyabov'u tutukladılar." Sofla Lvovna bu cümleyi sanki gerçekliğini azaltacakmış gibi pat diye söyleyivermişti.</p>
<p>Mihail içeride bulunanların tepkisini ölçebilmek için etrafına baktı. Kibalçiç her zamanki gibi kayıtsız duruyordu. Bu haberin olası etkilerini düşünüyor olmalıydı ama yüzünden bir şey anlaşılmıyordu. Frolenko, Sofia'nın sözlerini duymamak için kulaklarını kapatmak ister gibi ellerini başının iki yanma götürdü, sonra başını çevirdi. Risakov hızla ama sessizce dudaklarını açıp kapadı. Birkaç kişi homurdandı. Herkes orada değildi. Bazıları peynirci dükkânındaydı, bir kısmı da toplantıya gelememişti. Dusya'nın yokluğu Mihail'i şaşırtmamıştı. Son karşılaştığında genç kadın solgun ve hasta görünüyor, içeride bile boynunda bir eşarpla oturuyordu. Yatakta kalması akıllıca olurdu. Hiçbirinin burada olmasını gerektiren acil bir sebep yoktu. Bu sadece sıradan bir gidişat raporuydu ve acil müdahale durumu anlamına gelmezdi. Ama olayların akışıyla her şey değişmişti.</p>
<p>"İyi misiniz?" diye sordu Risakov.</p>
<p>Sofia hiddetle baktı ona. "Tabii ki iyiyim," dedi kavga eder gibi.</p>
<p>"Şklovskiy nerede?" diye sordu Frolenko.</p>
<p>"Keşke bilsem," dedi Sofia.</p>
<p>"Peki, ne oldu?" Soruların en açık olanını Kibalçiç sormuştu.</p>
<p>Sofia omuz silkti. "Evden birlikte çıktık ve bir fayton tuttuk. İmparatorluk Kütüphanesi'nde indik. O, başka bir faytonun durduğunu ve içinden üç adamın indiğini gördü. <i>Ohranik</i> oldukları belliydi. Pek endişelenmedik, orada olduklarını zaten biliyorduk. Her halükârda ayrılmayı planlıyorduk, o da bana bir veda öpücüğü verdi ve ben yola koyuldum. Bir tanesi beni izlemeye başladı, diğer ikisinin de onun peşine takıldığını sanıyorum. Dükkâna gitmem gerekiyordu ama rotamı tamamen değiştirdim; Saman Pazarı'na yöneldim, sonra kanal boyunca gidip aynı yoldan geri döndüm. Nevskiy Bulvan'na gidene kadar ondan kurtuldum. Andrey'in de o ikisini ektiğinden kuşkum yok."</p>
<p>"Şansları yoktu," diye araya girdi Frolenko.</p>
<p>Sofia başını salladı ve küçücük bir gülümsemeyle karşılık verdi. Ne derse desin, âşığının tutuklanması onu derinden etkilemişti. "Sonradan işittiğime göre adamların şansı yaver gitmiş olmalı; ben onun Trigoni'yi ziyaret etmeyi planladığını biliyordum ve peşinde bir <i>ohranik</i> varken asla oraya gitmezdi."</p>
<p>"Trigoni mi?" diye haykırdı Kibalçiç. "Onun Odessa'da olması gerekiyor."</p>
<p>"Öyleydi de," dedi Sofya, "ama herkesi başkente çağırdık. Bulabildiğimiz herkese ihtiyacımız var. Trigoni birkaç haftalığına buradaydı. Andrey'nin onu görmeye gideceğini biliyordum, o yüzden o gelmeyince ben de Trigoni'nin evine gittim. Ortalıktaki uğultudan ben daha oraya varmadan tutuklamalar yapılmış olduğu anlaşılıyordu. Tanıdığım birkaç komşuya sordum. Andrey'nin suçu değilmiş, Trigoni'ninmiş. Orayı izliyorlarmış, işçi kılığına girmiş <i>ohranik'ler.</i> ikisini birlikte görünce piç kuruları bu güzel fırsatı kaçırmamış. İkisini de almışlar."</p>
<p>"Konuşur mu?" diye sordu Mihailov.</p>
<p>"Hemen değil," diye yanıt verdi Sofia. Odadaki kuşku havasını sezerek başını kaldırdı. "Buna gerçekten inanıyorum," dedi.</p>
<p>"Ben de," dedi Kibalçiç. "O güçlü bir adam."</p>
<p>"Peki, ya Trigoni?"diye sordu Mihail.</p>
<p>"O fazla bir şey bilmiyor," dedi Sofia. "Dükkândan kesinlikle haberi yok."</p>
<p>"Ama ikiyle ikiyi toplayabilirler," diye devam etti Kibalçiç. "Zelyabov'u seninle, seni de benimle ve geri kalanlarla gördüler. Çok geçmeden aramızdan biriyle peynirci dükkânı arasında bağlantı kurarlar."</p>
<p>"Öğrenmiş olmalılar," dedi Frolenko.</p>
<p>"Harekete geçtiler," diye yanıtladı Sofia.</p>
<p>"Orayı kullanıyor olduğumuzu bilmeleri, ne için kullandığımızı biliyor oldukları anlamına gelmez," dedi Mihail. "Orada ne yaptığımızı tahmin edemezler."</p>
<p>"Belki de birisi onlara geri durmalarını ve bizi suçüstü yakalayana kadar beklemelerini söylemiştir," dedi Risakov.</p>
<p>"Birisi mi?" diye sordu Mihail.</p>
<p>"Öyle düşünüyorlarsa, aptaldır onlar."</p>
<p>"Niye?" diye sordu Mihailov.</p>
<p>"Çünkü çar, pazar günü ölecek."</p>
<p>"Bu pazar mı?"</p>
<p>"Yarın değil öbür gün/'dedi Sofia. "1 Mart'ta" "Nerede olacağından emin miyiz?" diye sordu Mihail. Sofia açıkladı. "Aleksandr eğer evdeyse her pazar günü faytonuyla Manej'de nöbet değişimini izlemeye gider. Tören öğleden sonra birde başlar ve yaklaşık kırk dakika sürer. Sonra geri döner. Dönüşte İtalyanskaya Caddesi'nden geçer ve Nevskiy Bulvarı'na kestirmeden gitmek için Malaya Sadovaya'ya sapar. Mayının üzerinden geçtiği sırada faytonu fazla hızlanmış olmayacaktır."</p>
<p>"Bu kesin mi?" diye sıkıştırdı Mihail.</p>
<p>"Orayı tesadüfen seçmedik. Geçtiği yolları aylardır izliyoruz."</p>
<p>"Hazır mıyız?" diye sordu Frolenko.</p>
<p>Sofia başını Kibalçiç'e çevirdi. "Nikolay?" diye sordu. Kibalçiç omzunu silkti ve soruyu iletti. "Mihail?" "Hazırız diyebilirim," diye yanıt verdi Mihail. 'Tünel bitti. Sadece dinamiti yerleştirmemiz gerekiyor."</p>
<p>"Geri kalan patlayıcıları hazırlamak için gece çalışabilirim," dedi Kibalçiç.</p>
<p>"Gereğinden fazlasına sahibiz," diye yanıt verdi Mihail. Kibalçiç göz kırptı. "Sadece sağlama almak için."</p>
<p>"O zaman tamamdır," dedi Sofia. "Mihail sen gidip..." "Başkan Şklovskiy buna ne diyecek?" diye araya girdi Risakov.</p>
<p>Sofia öfkeyle ona baktı. "Burada olsaydı ona sorardık. Şu anda sorumlu benim." Risakov başka bir şey söylemedi. Sofya sözüne devam etti. "Lukin! Frolenko! Dükkâna gidin ve elinizdeki bütün patlayıcıları yerleştirmeye başlayın. Kibalçiç, Risakov'la birlikte Teleznaya Caddesi'ne gidin ve işinizi bitirin."</p>
<p>"Yardıma ihtiyacım var," diye atıldı Kibalçiç. "Umurumda değil. Bugün itibarıyla pazar gününe kadar herkesin yanında en az bir yoldaşı olacak. Böylece olan bitenden emin olabiliriz."</p>
<p>Başka protesto olmadı ve Mihail, Frolenko'yla birlikte işe girişmek üzere oradan ayrıldı. Sofia'nın dile getirmediği mesajı açıktı. O andan itibaren hiç kimseye güvenemezlerdi, birbirlerine bile. Mihail, Softa'nın bu kuşkusunun hedefinin kendisi olabileceğinden duyduğu korkuya engel olamadı.</p>
<br/>
<p>Yuda yine beslenmişti ve o yüzden kendisini çok iyi hissediyordu; hem vücudu güçlenmiş olduğundan, hem de artık Dusya'nın yardımına muhtaç olmadığını bildiğinden. Giysilerini de değiştirmişti. Bir kurbanı kanının kalitesinden veya ona ya da sevdiklerine vereceği acıdan dolayı değil de sadece beden yapısı kendisininkine yakın ve de terzisi maharetli diye seçmiş olmak tuhaftı.</p>
<p>Ama şu anda bir dönüm noktasındaydı. Zimeyeviç onu yenilgiye uğratmıştı -hatta neredeyse öldürecekti- ve bütün bunların nedeni, Yuda'nın sahip olduğunu düşündüğü en değerli şeyin, bilgisinin yetersiz kalmış olmasıydı. Hiçbir vampirin ışığa dayanabildiğini gösteren bir deney yapmamış, böyle bir şeyden bahsedildiğini de duymamıştı ama yine de kendi gözleriyle görmüştü işte. Zimeyeviç'in sıradan bir <i>vurdalak</i>'tan veya Yuda'dan daha büyük bir vampir olmasını sağlayan başka bir becerisi daha olabilir miydi? Yuda öğrendiği şeyden dolayı Zimeyeviç'ten daha fazla korkmaktan başka bir şey yapmayacak kadar aptal değildi ama o korku nasıl bir sonuç doğururdu? Kendisini Zimeyeviç'e karşı emniyete almasının yolu araya olabildiğince fazla mesafe koymak mıydı? Yoksa onu kesin olarak ortadan kaldırmak mı?</p>
<p>Ne kadar güçlü -ve Yuda'nın tahmin bile edemeyeceği hangi yetenekleri kazanmış- olursa olsun Zimeyeviç'in en zayıf durumda olduğu yer Rusya'ydı. Karpatlar'daki vatanından uzaktaydı ve yanında sadece bir tek müttefiki vardı. Yüz yetmiş yıldır düşmanı olan bir ailenin yönettiği bir şehirdeydi. Eğer Zimeyeviç mağlup edilecekse bunun şimdi ve burada St. Petersburg'da olacağı kesindi.</p>
<p>Ama Yuda'nın içini kemiren bir sözcük vardı: Eğer.</p>
<p>Serin bir esinti saçlarını dalgalandırdı. Bu tanıdıktı, Aziz İshak Meydanı'ndaki lağım kapağından içeri giren soğuk kış havası tüneli doldurmuştu. Bu Dusya'nın geri döndüğü anlamına geliyordu. Söyleyeceği bir şey var mıydı, yoksa sadece onun yakınında olmak için mi gelmişti? Çok çabuk yoruluyordu.</p>
<p>Yuda kapağın kapandığını ve Dusya'nın demir basamaklardan gelen ayak seslerini duydu. Ancak düz taş zeminde kendisine yaklaşmaya başladığı zaman ayak seslerinin kaynağının ağırlığı Dusya'dan çok daha fazla olan ve uzun adımlar atan birisi olduğunu fark edebildi. Yuda sadece duyduğu seslere dayanarak kendisini ziyaret eden kişinin kim olabileceğini tahmin etti. Bakmak için döndüğünde, hakh olduğunu gördü.</p>
<p>Bu Dimitriy'di.</p>
</body>
</html>