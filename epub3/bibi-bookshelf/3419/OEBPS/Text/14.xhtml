<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version="1.0" encoding="UTF-8"?--><html xmlns="http://www.w3.org/1999/xhtml">
<head><meta name="charset" content="UTF-8"/>
<title></title>

<link href="../Styles/ey1.css" type="text/css" rel="stylesheet"/>
</head>
<body>
<h1>14</h1>
<p>Korkutucu olacak kadar basitti. MihaiPin bütün yapması gereken Hôtel d'Europe'a gidip mektubu göstermekti, böylece Yuda'nın odasına girmesine izin verirlerdi. Ama korkutucu tarafı da buydu zaten. Yuda kutsal kabul ettiği yere bir davetsiz misafirin bu kadar kolayca girmesine izin verecek kadar ihmalkâr olabilir miydi? Ama yine de Yuda yoktu - MihaiPin tahmin edebileceğinden daha uzun yıllar boyunca Türkmenistan'ın uzak bir köşesinde tutsaktı. O süre zarfında işler onun kontrolünden çıkmış olabilirdi. Ve şu anda bile hâlâ Petro-Pavel Kalesi'nde tutsaktı. Mihail'i tehlikeye atacak ne yapabilirdi ki? Ama Mihail temkinli olacaktı.</p>
<p>Nevskiy Yolu'ndan İtalyanskaya Caddesi'ne kadar devam eden yapısıyla otel, Mihailovskaya Caddesi'nin bütün batı kenarı boyunca uzanıyordu. Mihail merasim üniformasını giymeyi tercih etti. Üniforma kalabalık arasında göze çarpmasına neden olmaz -Petersburg'da bu mümkün değildi- ve mektup yeterli olmazsa ona biraz otorite havası kazandırırdı. Mihail oraya öğle sonrasının geç saatlerinde ulaştı. Günü, Bulvar'ın biraz aşağısında, Sadovaya Caddesi'nin köşesinde bulunan Kraliyet Halk Kütüphanesi'nde geçirmişti. <i>Ohrana</i>'nın Luka'nın dairesindeki araştırmasını bitirmesini beklerken son birkaç günün büyük bölümünü burada geçirmiş ama önceden bildiklerinden fazlasını öğrenmeyi başaramamıştı.</p>
<p>Senato Meydanı'nda karşılaştığı yaşlı adam ona Ascalon'un Aziz George'un ejderhayı öldürmek için kullandığı kılıç veya belki de mızrak olduğunu söylemişti. Kütüphanede bulduğu kitaplar bunu doğruluyordu ama fazla ek bilgi sağlayamamışlardı. Kılıç mı yoksa mızrak mı olduğu konusunda değişik öyküler olmasına rağmen, Ascalon gerçekten de bir silahın adıydı. Bu isme yapılan ilk gönderme XVI. yüzyıl gibi geç bir zamana tarihleniyordu ama silahın kendisiyle ilgili efsaneler çok daha eskiydi. İsim Küçük Asya'daki Aşkelon şehrinden geliyordu. Tam Dimitriy'in bahsettiği gibi, Karait Yahudileriyle de bağlantılıydı. Aşkelon şehri büyük bir Karait topluluğunun vatanıydı. İlk Haçlı Seferi'nde Kudüs'ün düşmesinin ardından, şehrin Karait kökenli yaşlıları tarafından yazılan meşhur bir mektup vardı. Bu mektupta esir alınan topluluk mensupları ve kutsal emanetler için istenen fidyeyi ödeyebilmek için gereken parayı nasıl buldukları anlatılıyordu.</p>
<p>Mihail'in bütün öğrenebildiği buydu. Spekülasyona oldukça açık bir durumdu. George'un mızrağı o kutsal emanetlerden biri miydi? Ejderhaya karşı kullanıldıktan onca zaman sonra -ve aradaki bağlantı yüzyıllar sonra kâğıda dökülmüş olsa bile- ilk olarak bu isimle anılmış olmasının nedeni o şehirde kalmış olması mıydı? Aşkelon'un Karait Yahudileri, mızrağı Çıfıt Kale'deki Yahudilere mi vermişlerdi? Yuda oradaki mağaralarda tam bir laboratuvar inşa etmişti ama aynı zamanda Ascalon'u Karaitler'den almayı da mı amaçlamıştı? Bunu başarmış mıydı? Ve Ascalon, Dimitriy için ne ifade ediyordu?</p>
<p>Bu soruların yanıtı yoktu ve Mihail'in kafasında şekillenen zayıf bağlantıların doğrulanması güçtü. Kütüphaneden önceki günlerden daha erken bir saatte, henüz karanlık çökmeden çıktı; şehirde olduklarını bildiği <i>vurdalak</i>'lardan biriyle karşılaşmayı istemiyordu. Aleksandrinskiy Meydanı'm aydınlatan parlak ark lambaları -Yabloçkov Mumları- sayesinde kütüphanenin civarı akşam saatlerinde bile aydınlık olurdu. İlk önce yanlışlıkla güneş ışığı sanılabilen kaba ve doğal olmayan bir parlaklık algılanırdı ama bu uzun sürmezdi. Bu aydınlık bir mumun, bir lambanın ya da önceki on yıllarda icat edilmiş olan çeşitli elektrik ışıklarının yarattığı aydınlığa benzemezdi. Mihail onların hepsini incelemişti, güçlü ve zayıf yanlarını biliyordu. Birkaç saat sonra ışıkları tekrar açacaklardı ama o zamana kadar Mihail'in işi bitmiş olurdu.</p>
<p>İçeri girdiğinde otelin lobisi çok kalabalıktı. Zamanı dikkatle seçmişti, öğleden sonrayla ikindi arasıydı ve Petersburg'a Nevskiy Bulvarındaki prestijli mağazaları ziyaret etmek için gelmiş olanların otele döndüğü, akşam yemeğine ya da bir tiyatro gösterisine gitmeyi planlayanların da oradan ayrılmaya hazırlandığı saatlerdi. Orası ne kadar kalabalık olursa Mihail'in de dikkat çekme olasılığı o kadar düşük olurdu.</p>
<p>Mihail, yaşlıca bir leydi ile yanındaki centilmene Mariinskiy Tiyatrosu'na nasıl gideceklerini anlatan resepsiyon görevlisinin sözünü bitirmesini bekledi, sonra ona doğru yürüdü. Adam yorgun ve sinirli görünüyordu ama Mihail ona yaklaşırken zorla gülümsemeye çalıştı.</p>
<p>"Acaba bunu otel müdürüne iletebilir misiniz, diye sormak istiyordum," dedi Mihail, içine Luka'nın kaldığı yerde bulduğu mektubu koymuş olduğu zarfı uzatarak. Mektubun altında bir rublelik katlanmış bir banknot vardı. Resepsiyon görevlisi parmaklarıyla onu hissettiğinde gülümsedi.</p>
<p>"Memnuniyetle, efendim," dedi ve arkasına döndü. Mihail onun banknotu cebine nasıl attığını tam göremedi ama bunu yaptığından emindi. Resepsiyon görevlisi lobinin arka tarafındaki bir kapının ardında kayboldu. Birkaç dakika sonra yanında bir adamla birlikte dışarı çıktı. Adam, yüzünde yapmacık bir gülümsemeyle, konuşmak için Mihail'in yanına geldi.</p>
<p>"Üniversite Konseyi Üyesi Çemetskiy'in bir temsilcisi bizi son onurlandırdığından beri birkaç ay geçmişti," dedi mektubu Mihail'e geri verirken. "Umarım asil beyefendinin sağlığı iyidir."</p>
<p>Hayır, Petro-Pavel Kalesinin zindanında çürüyor. Mihail'in sarf ederken büyük zevk alacağı bir cümle olmasına rağmen, yararlı bir yanıt olmazdı bu. "Kendileri çok iyi ve size selamları var. Talimatlarını yerine getirmeye devam edeceğinize inanıyor." Bu tam bir blöftü ama Mihail, Yuda ile otel arasındaki ilişkinin doğasına ilişkin bir tahminde bulunabilirdi.</p>
<p>"Kesinlikle." Müdür konuşmaya devam ederken Mihail'i resepsiyona doğru yönlendirdi. "Odası olduğu gibi korundu." Öne eğildi ve çalışanlardan birinin kulağına bir şeyler fısıldadı. Adam arkasındaki anahtar askılığına döndü.</p>
<p>"İyi, iyi," diye mırıldandı Mihail.</p>
<p>Anahtar müdüre verildi, o da onu Mihail'e uzattı. "Birisinin size yolu göstermesini ister misiniz?"</p>
<p>"Ben hallederim, teşekkür ederim." Anahtarın etiketinin üzerinde 215 rakamı vardı.</p>
<p>Mihail müdürün isteksizce işaret ettiği yönde ilerledi, lobiden çıkan kısa merdiveni kullanıp ucunda çok daha büyük bir merdiven bulunan bir koridora geldi. Merdivenin üst ucundaki kapı loş aydınlatılmış bir yemek salonuna açılıyor ve merdiven ikiye ayrılarak yukarı doğru devam ediyordu. Görevinin amacı ne olursa olsun, Mihail otelin temsil ettiği refah karşısında duyduğu şaşkınlığa mani olamadı. O bir grandükün oğluydu ama böyle bir yerde kalmaya asla gücü yetmezdi. Merdiven tekrar dönüyordu. Mihail merdiven sahanlığına açılan, binanın ön tarafındaki caddeye bakan odaya bir göz attı. En dikkat çeken şey, üstünde renkli kakma işler olan büyük bir piyanoydu. Burası halka açık katlardan biriydi. Üçüncü merdivenden sonra ihtişam azalıyordu ama sadece biraz. Koridor her iki yöne de devam ediyor, bütün numaralar 1 rakamıyla başlıyordu. Artık basamaklar bütün büyük binalarda beklenebileceği gibi daha sıradandı, demirden imal edilmişlerdi ve mümkün olduğunca az yer kaplamaları için daha dar bir alanda dönerek yükseliyorlardı. Sadece bir kat daha çıkması gerekiyordu. Önlerinden geçerken numaraları takip etti: 209, 211, 213. Sonunda gelmişti. Bir an tereddüt etti, sonra kulağını kapıya dayadı. Odada birisinin olduğunu varsaymak için nedeni yoktu. Yuda tutsaktı. Dimitriy odayı biliyor olsa da gündüz vakti buraya gelemezdi. Ama Mihail yine de tedbirliydi. Dimitriy gece gelmiş ve içeride bekliyor olabilirdi. Mihail kapıyı çalıp tekrar dinledi. Yanıt yoktu. Alabileceği başka bir tedbir gelmiyordu aklına. Anahtarı yavaşça çevirdi ve kapıyı açtı.</p>
<br/>
<p>Yuda uyandı. İyi uyumuştu. Bir <i>vurdalak</i>'ın zenginlerin mezarı olmadan bunu nasıl başaracağı bir muammaydı. Sıradan insanlar toprağa gömülürdü ama zenginler için şatafatlı bir oda inşa edilir ve beden çürümesine rağmen solucanlara yem olmaması için tabut taş bir lahite konurdu. Yuda, uzun zaman önce ölmüş böyle bir soylunun yanında yatıyordu, ölülerin arasında olduğu için rahat, güneş ışığından uzakta. Uyumak için lahitin civarında neden kendisi gibi başka hayaletlerin toplanmamış olduğuna neredeyse şaşırmıştı. Ama dünya üzerinde çok fazla mezar ve çok az <i>vurdalak</i> vardı. Bununla birlikte Yuda onlardan ikisinin Petersburg'da olduğundan emindi. Nerede uyuyor olabileceklerini merak etti.</p>
<p>Mezara girerken kullandığı dar aralıktan sürünerek geçti ve mezarlığa çıktı.</p>
<p>Elini yüzüne götürdü ama kan lekesi hissedemedi. Yine de yerden bir avuç kar alıp yüzünü temizledi. Bakabileceği bir aynası yoktu, zaten işe de yaramazdı. Öldürdüğü öğrencinin giysilerini çalmıştı - kanlar içindeki gömlek dışında. İdeal sayılmazlardı ama zindanda üç yıl boyunca üstünde olan paçavralardan iyiydiler. Çok fazla insanın dikkatini çekmeden otele girebilmesi için yeterliydiler. Orada aralarında seçim yapabileceği çok giysisi vardı. Ve onlara ihtiyacı olacaktı. Yarın bir randevusu vardı ve kötü giyinmek uygun olmazdı.</p>
<p>Güneye, şehir merkezine doğru yürüdü.</p>
<p>Süitin üç odası vardı: banyo, yatak odası ve çalışma odası. Banyo ve yatak odası, aylardır dokunulmamış ve temizlenmemiş olmaları dışında, tam büyük bir otelden beklenildiği gibiydiler. Pencerelerin panjurları kapalıydı. Her yer kalın bir toz tabakasıyla kaplanmıştı. Gardıroplar ve çekmeceler, en pahalı akşam kıyafetlerinden, çeşitli askerî üniformalara, hatta köylü giysilerine kadar her tür giysiyle tepeleme doluydu. Yuda her türlü olasılığa, kılık değiştirmesini gerektiren her duruma karşı hazırlıklıydı. Ama güvelere karşı hazırlıklı olmadığı açıktı. Giysilerin yarısı kullanılamaz durumdaydı ve çoğunda en az bir veya iki delik vardı. Mihail oraya giysiler için gelmemişti.</p>
<p>Çalışma odasında üç tane kilitli dolap vardı. Mihail onları zorlayıp açmakta mahzur görmedi. Orada aradığı şeyi buldu; çok daha fazlasını da. İlk dolapta not defterleri vardı; sayılan elliden fazlaydı ve hepsi İngilizce yazılmıştı. Bazılarının tarihleri 1810'lara kadar geri gidiyordu ve en sonuncusu 1877 yılına aitti. Mihail yanında her ihtimale karşı bir sırt çantası getirmişti ama bütün defterleri alamazdı. Şansı yardım ederse sonradan buraya tekrar gelebilirdi ama emin olamıyordu. En değerli olanlarını ayırt edebilmek için, tarihleri ve başlıkları kontrol ederek ve dikkatini çekebilecek sözcükleri görebilmek için metinlere göz gezdirerek, hepsini inceledi. İngilizcesi iyiydi ama onu Rusçayı okuduğu gibi okuyamıyordu; kelimeleri basitçe belirli bir biçim olarak algılamak yerine ancak deşifre ederek anlayabiliyordu. İlk cildi taraması iki-üç dakikasını aldı. İkinciye geçti.</p>
<p>Bir anda donup kaldı. Latin alfabesiyle yazılmış olmasına rağmen, kuşkuya yer bırakmayacak kadar açıktı; bu büyükbabasının adıydı: Aleksey İvanoviç Danilov. Mihail ondan hemen önceki isimle sonraki iki ismi de tanıyordu: Vadim Fyodoroviç Savin, Dimitriy Fetyukoviç Petrenko ve Maksim Sergeyeviç Lukin. Sonuncusu, Mihail'in aldığı ve halen kullanmakta olduğu soyadını taşıyordu. Pek fazla bir bilgi yoktu; sadece Rusya'da oldukları zaman Yuda ve diğerleriyle birlikte hareket edebilecek dört subay oldukları not edilmişti. Tarihi 27 Ağustos 1812 olarak atılmıştı. Bu, Mihail'in iyi bildiği bir öykünün başlangıcıydı.</p>
<p>Mihail not defterlerini hızla gözden geçirdi. Kendisine tanıdık gelebilecek başka şeyler de olabilirdi ama öyle olsa bile onları atlamıştı. Her şey o kadar ayrıntılı anlatılmıştı ki, ona gerçek anlamda yararlı olmaları mümkün değildi. Bunlar bir bilimadamının günlük gözlemleriydi; Yuda'nın gördüğü ama pek açıklama zahmetine girmediği küçücük ayrıntıları içeriyorlardı. Daha yakın zamanda, 1870'lerden itibaren, Yuda, vampirlerin doğasıyla ilgili yıllar süren deneylerinden süzülen yorumlarını yazmaya başlamıştı. Mihail bunları ve 1855-1860 yılları arasında -Tamara'nın Yuda'yla temasta olduğu yıllar ve sonraki birkaç yıl- yazılmış olan notları çantasına koydu. Mihail Yuda'nın annesi hakkında gerçekte ne kadar şey bildiğini ve daha da önemlisi kendisinin varlığını tahmin edip etmemiş olduğunu öğrenmeyi çok istiyordu.</p>
<p>İkinci dolapta başka kâğıtlar vardı, Yuda'nın kendi yazdıkları değil, çoğunlukla ona gönderilmiş olan mektuplar. Bunlar tarihlere göre kategorize edilmemiş, üstünde şehir adları -Konstantinopolis, Londra, Moskova, Simferopol, St. Petersburg ve diğerleri- klasörlere yerleştirilmişti; Mihail bunların Yuda'nın mektupları aldığı sırada bulunduğu şehirler olduğunu tahmin etti. Yine bir tercih yapması gerekiyordu, o da sadece Moskova ve St. Petersburg'u seçti. Dolabın dibinde para da vardı, hem kâğıt hem madenî; bazıları Rus parasıydı, diğerleriyse çeşitli Avrupa ülkelerine aitti. Bozuk paralar çok ağırlık yapardı ama kâğıt paraları yanına aldı. Parası yok değildi ama Yuda'dan bir şey çalmak bir zevkti -sekizinci emrin ihlali- Mihail'in çok yakında Yuda'yı hedef alarak gerçekleştireceği gibi akıncının çiğnenmesinden önceki aperitif gibiydi.</p>
<p>Son dolap en güvenli şekilde kilitlenmiş olandı ve Mihail onu zorlayıp açarken bunun nedenini anladı. Dolapta kanlar duruyordu - her birinin üstünde bir isim bulunan, etiketli düzinelerce küçük şişe ve ampul. Mihail bazı isimleri tanıyordu: Raisa Styepanovna Tokoryeva, Marfa Mihailovna Danilova, Vadim Fyodoroviç Savin. Görünüşe göre Yuda tıpkı bir çocuğun pul biriktirmesi gibi kan biriktirmişti. Kendisi vampir olmadan önce bile, ister insan ister vampir olsun, karşısına çıkan herkesten firsat bulduğu anda kan almıştı. Mihail'in bildiği isimlerin hepsi ölmüştü ya da en azından o böyle olduğunu varsayıyor, ümit ediyordu. Tek istisna vardı: Zimeyeviç. Onun şişesi en büyük şişeydi ama yine de Mihail'in avucuna sığıyordu. Mihail şişenin mührünün sağlam olduğundan emin oldu ve çantasına koydu.</p>
<p>Diğer örneklere baktı ve onları ne yapacağını düşündü. Vericilerin çoğu için -eğer hepsi ölmemişse- Yuda'nın kötü bir planı olabilirdi. Öyle olmasa bile yıllar önce ölmüş kişilerin -özellikle de Aleksey'in karısı Marfa Mihailovna gibi insanların- bedenlerinden geri kalanların burada sergileniyor olması saygısızlıktı. Belki de bu kan örnekleri aile üyelerine teslim edilmeli veya sahiplerinin ruhlarının huzur içinde yatması için merasimle gömülmeliydi. Ama Mihail Tanrı'nın kimin erdemli olup kimin olmadığına karar vermesine yardımcı olması için böyle merasimciliğe gerek duyacağından kuşkuluydu. Ayrıca Mihail'in hepsini koyacak yeri yoktu. Neyse ki yenilenmiş olan otel bir çağdaşlık örneğiydi. Banyoda mineli etiketlere göre, hem <i>froide</i> hem de <i>chaude</i><span style="font-size: 13px;"> </span><a id="dipnot24" href="../Text/dipnotlar.xhtml#sonnot24">[24]</a><span style="font-size: 13px;"> </span><span style="font-size: 1em; text-indent: 1.5em;">olmak üzere şebeke suyu ve doğrudan kanalizasyona bağlanan bir lavabo vardı. Şişeleri birer birer lavaboya boşaltıp arkalarından su akıtmak zaman alıcı olsa da kolaydı. Mihail kanların pıhtılaşmamış olmasını garip buldu ama Yuda'nın kan örneklerini alınmış oldukları günkü tazelikleriyle korumanın bir yolunu bulmuş olduğu açıktı. Bu yöntemin o günlüklerden birinde yazılı olduğuna şüphe yoktu.</span></p>
<p>Bu son dolabın dibinde küçük, kahverengi ve pulsuz bir zarf vardı. Mihail onu aldı. İçinde küçük ve sert bir şeyler vardı; taş gibi sert, altı ufak yumru. Mihail onların ne olduğunu tahmin edemedi. Zarfı yırttı ve içindekileri masanın üstüne boşalttı. Artık yanlış yorumlamak mümkün değildi: bunlar iki parmağın baş, orta ve uç kısmına ait kemiklerdi. Bunlar büyükbabasının sol elinin 1809'da Silistre'de bir zindanda kesilmiş olan en küçük iki parmağının kemikleriydi. Bu, küçük bir sezgi parçacığıydı ama Mihail ona güveniyordu. Bunların parmak kemikleri olduğuna şüphe yoktu, başka kimin olabilirlerdi ki? Yuda'nın eline nasıl geçtikleri ise bir muammaydı ama orada kalmayacaklardı. Mihail onları zarfa yerleştirip çantasına koydu.</p>
<p>Gitme zamanı gelmişti. Mihail bir saatten uzun süredir oradaydı. Tahminine göre, Luka'nın görevi sadece o yokken Yuda'nın eşyalarına göz kulak olmaktı. Mihail onun yerine gelmiş olan birisi rolünü oynuyordu ve odada çok uzun kalırsa müdür kuşkulanabilirdi. Etrafındaki kendi yaratmış olduğu dağınıklığa -kırılmış dolaplara ve boşaltılmış şişe yığınına- baktı. Önemli değildi. Buraya kimse girmezdi. Otel personeline buraya girmemesi emredilmişti, Yuda da güvenli bir şekilde kilit altındaydı. Yazık olmuştu. Mihail onun kutsal mekânına girmenin ne kadar kolay olduğunu gösterebilmek isterdi.</p>
<p>Etrafına son kez baktı, sonra kapıya doğru yürüdü.</p>
<br/>
<p>Yuda, Mihailovskaya Caddesi'nden sapıp Hôtel d'Europe'a doğru yürüdü. Tam hatırladığı gibiydi: yüksek, şık tavanlar, telaş içindeki müşteriler, kibar personel.</p>
<p>"Arka kapıya!"</p>
<p>Yuda sırtında çelikten bir el hissetti. Adamın kolunu ânında kırabilirdi ama otelin ve personelin iyi niyetine ihtiyacı vardı.</p>
<p>"Ne?"</p>
<p>"İş arıyorsanız," diye açıkladı resepsiyon görevlisi, "arka kapıda sormalısınız. Ama samimi olmak gerekirse, şansınızı pek yüksek görmüyorum."</p>
<p>Yuda ön kapıyı kullanmayı son derece hak eden birisi olduğunu göstermek için Rusçayı bırakıp Fransızca konuşmaya başladı. "Mösyö Kryukov burada mı?"</p>
<p>"Kim?"</p>
<p>"Kryukov, müdürünüz."</p>
<p>"Kryukov iki yıldır burada değil. Şimdi Sazanov var." "İyi, o zaman gidip Mösyö Sazanov'u bulun ve Üniversite Konseyi Üyesi Çemetskiy'in geldiğini söyleyin." "Çemetskiy mi?" Budala bu ismi tanımış gibi görünüyordu. "Ama..."</p>
<p>"Gidin ve söylediğimi yapın!" Yuda sesini biraz yükseltmişti ve bu istenen etkiyi gösterdi.</p>
<p>Birkaç saniye sonra neredeyse iki büklüm eğilerek birisi yaklaştı yanına.</p>
<p>"Asil beyefendi. Bilmeliydim. Bilmeliydim."</p>
<p>"Neyi bilmeliydiniz?"</p>
<p>"Bizi ziyaretinizle onurlandıracağınızı."</p>
<p>"Neden?"</p>
<p>"Adamınız yüzünden. Onu önden göndermişsiniz. Odanızın hazırlanması için."</p>
<p>Yuda kaslarının taş kesildiğini hissederek dişlerini sıktı. Endişelerinde haklıydı. Luka ölmeden önce onun sırrını açığa vurmuştu. Yuda önceki gece o kadar oyalanmayıp hemen buraya gelmeliydi.</p>
<p>"Ben kimseyi göndermedim!" dedi sert bir sesle. "Ne zaman oldu bu?"</p>
<p>"Bir saat önce. Bir buçuk saat önce."</p>
<p>"Ne kadar kaldı?"</p>
<p>"Hâlâ yukarıda. Anahtarınız da."</p>
<p>Yuda saniyeler içinde lobiyi geçti ve merdiveni tırmanmaya başladı. Yolu anımsaması zor değildi ve bitmek bilmeyen basamaklar da onu yoramazdı. Son merdivenin parmaklıklarını süsleyen, Medusa gibi yılan saçlı bronz yüzleri tanıdı. Çok geçmeden 215 numaralı kapıya geldi. Kilitliydi. Kapıyı omuzlamaya hazırlandı; onun gücüne direnemezdi.</p>
<p>"Beyefendi! Lütfen!" Sazanov koridorun diğer uçundaydı ve cüssesinden beklenmeyecek şaşırtıcı bir hızla ama kıpkırmızı bir suratla ve nefes nefese Yuda'ya doğru geliyordu. Elindeki anahtar destesini sallıyordu. "Bunu kullanın."</p>
<p>Yuda desteyi onun elinden kaptı ve kendisine uzatılmış olan anahtarı seçti. "Gidin!" diye homurdandı.</p>
<p>"Ama beyefendi, onlar otelin ana anahtarları. Bir misafirde bırakamam."</p>
<p>"İşim bitince geri vereceğim," diye fısıldadı Yuda. Sesindeki ifade müdürü ikna etti ve adam çabucak oradan uzaklaştı. Yuda anahtarı çevirdi ve odasının kapısını açtı.</p>
<p class="orta">***</p>
<p>Mihail kendisini yatağa attı. Bu otel Hôtel d'Europe'dan çok daha az şatafatlıydı ama orada olduğu için mutluydu. Kalbi hâlâ çarpıyordu; yorulduğundan veya korkudan değil, sadece avını görmüş olmanın verdiği heyecandan - ve o hiç beklediği yerde olmamasına rağmen.</p>
<p>Mihail, Yuda'yı gördüğünde lobiye inen son merdivenin ilk basamaklarına ulaşmıştı ve onun yüzünü değil, sadece başının arka kısmını görebilmişti ama Yuda'nın yakasına kadar uzanan düz san saçları yeterince ipucu veriyordu. Sonra Yuda biraz dönmüş ve Mihail onun profilini görmüştü. Sadece bir defa, Gök Tepe'deki o zindanda karşılaşmışlardı ama Mihail, bütün zamanını onu incelemekle ve bütün özelliklerini öğrenmekle geçirmişti, öyle ki onu yarım verst uzaklıktan bile tanıyabilir ve yakalayıp öldürebilirdi.</p>
<p>İlk aklına gelen şey hemen oracıkta saldırmaktı. Sırt çantasında silahların en basiti vardı; vampirlere karşı etkili olduğu kanıtlanmış bir silah ama hiç eline almamıştı. Fakat merdivenlerden aşağı koşturup kısa, ahşap hançeri Yuda'nın kalbine saplamayı denemek çok riskliydi. Yuda güçlü ve hızlıydı. Lobi insan kaynıyordu. Başarsa bile onu tutuklarlardı. Ayrıca Yuda'yı gafil avlaması gerekirdi ki, bunun ne zevki vardı? Bu bir cezalandırma değil bir infaz olurdu. Asıl zevk sadece Yuda'nın ölümünde değil, onun ölmek üzere olduğunu ve bunun nedenini anladığını bilmekteydi. Yuda pişmanlığı öğrenmeliydi.</p>
<p>Ve o yüzden de beklemek daha iyiydi. Mihail'in talebi üzerine gönderilen bir sandık Saratov'dan buraya doğru gelen bir trende yoldaydı. Çok yakında Mihail ona kavuşacaktı. İçinde görevi tamamlamak için çok daha iyi aygıtlar vardı; annesiyle birlikte hazırladıkları ve ellerinden geldiğince denemiş oldukları aygıtlar. Yavaş -ve acı dolu- bir ölüm idealdi çünkü o zaman Yuda'nın düşünmek için zamanı olurdu. Bunu yapmanın bir yolu vardı; modern, bilimsel bir yolu. Mihail onu kendi gözleriyle görmüştü. Ama dikkatle hazırlanması gerekiyordu.</p>
<p>Tekrar merdivenlerden yukarı koşup piyanonun olduğu odaya saklanmıştı. Yuda aceleyle oradan geçmiş, Mihail de beklememişti. Olabildiğince hızlı aşağı koşmuştu. Merdivende neredeyse otel müdürüne çarpıyordu ama adam o kadar heyecan içindeydi ki, fark etmemişti bile. Çıkışta resepsiyon memuru ona kapıyı açıp manalı bir tavırla şapkasına dokunarak selam vermişti. Mihail onun kendisinin otelden ayrıldığını gördüğünü söylemeyeceğinden emindi; ayrıca bunu yapsa bile pek fark etmezdi.</p>
<p>Şimdi şehir merkezinin diğer tarafındaki otelinde güvendeydi ve masanın üzerinde duran sırt çantası, onu açıp içindeki sırları keşfetmeye çağırıyordu. Fakat Mihail kendine hâkim oldu, daha sonra bunun için çok zamanı olacaktı. Basit bir düşünce onu esir almıştı: Yuda serbest kalmıştı. Bunun büyük bir sürpriz olmaması gerekirdi. Mihail Gök Tepe'de Yuda'yı zapt edebilmek için hazırlanmış olan bütün o tertibatı hatırladı. Kalede bunun gibi bir şey olması mümkün değildi; askerlerin Yuda'nın ne olduğunu bilmeleri bile olası değildi. Kaledeki gizemli, kanlı ölümlerle ilgili haber aramak üzere gazeteleri taramaya değerdi ama muhtemelen bunu örtbas ederlerdi. Petro-Pavel Kalesi'nden kimse kaçmamıştı; böyle bir kayıt ancak gerçekler üzerinde kalem oynatılarak saklanabilirdi.</p>
<p>Diğer yandan Yuda'nın özgürlüğü başka olasılıkları ortaya çıkarmıştı. Kaledeyken ele geçirilmesi imkânsızdı. Mihail'in oraya girebilme şansı yoktu. Şimdi ona yaklaşabilmesi, tek başınayken yakalayabilmesi için yeni fırsatlar doğmuştu. Mihail onu nerede bulacağını bile biliyordu ama artık Hôtel d'Europe'ta daha fazla kalma olasılığı düşüktü. Fakat belki de Yuda'dan aldığı kâğıtlarda onun nereye gidebileceğine dair bir ipucu bulunabilirdi. Mihail masaya gitti.</p>
<p>Yürürken bir ses duydu; pencerenin pervazından gelmişti. Mihail perdeyi açtı fakat bir şey göremedi. Ses tekrar geldi ve bu defa Mihail bir anda küçücük bir şeyin camdan sektiğini gördü. Pencereyi açıp aşağı baktı. Aşağıda birisi duruyordu. Mihail karanlıkta onun yüzünü seçemedi ama bir kadın olduğu anlaşılıyordu.</p>
<p>"Mihail?" Ses sakindi.</p>
<p>"Kim o?" diye fısıldadı Mihail.</p>
<p>"Benim, Dusya. Aşağı gel."</p>
<p>"Neden?"</p>
<p>"Lütfen."</p>
<p>Mihail başını geri çekip pencereyi kapattı. Sonra sırt çantasını sandığına koydu ve giysilerin altına sakladı. Paltosunu üstüne geçirip aşağı indi. Dusya binanın arka tarafindaydı -Mihail manzaralı bir oda için para ödemeye gerek görmemişti- ama otelden dışarı çıktığında onu bekliyordu.</p>
<p>"Beni nerede bulacağını nasıl öğrendin?"</p>
<p>"Luka'ya adresini vermiştin, değil mi? Bana söylemeyeceğini mi düşündün?"</p>
<p>Söylediği akla uygundu ama Luka buna ne zaman fırsat bulabilmişti? Dusya'nın veya onlardan birinin nehre atmadan önce Luka'nın üstünde buldukları kartı okumuş olmaları daha olasıydı.</p>
<p>"Ona ne oldu?"</p>
<p>Dusya konuşmak ister gibi derin bir nefes aldı ama gözleri yaşlarla doldu ve Mihail'e doğru atılıp başını onun göğsüne gömdü. Mihail karşılık vermekten başka çare bulamadı. Dusya'yı kollarıyla sardı ve onu sıkıca tuttu. Yarım dakika kadar böyle kaldılar, sonra Dusya ıslak gözleriyle Mihail'in yüzüne bakmak için başını kaldırdı. Bu görüntü ona yakışıyordu.</p>
<p>"Bilmiyorum," dedi, boğulur gibi bir sesle. "O olmalı."</p>
<p>İnandırıcı bir tahmindi ama hâlâ olası görünmüyordu. "Onu sadece tutuklamış olamazlar mı?"diye sordu Mihail.</p>
<p>"Bizim ne yaptığımızı biliyorsun. Yakalanacağına kaçmayı tercih ederdi. Onlar da onun özgür olmasından çok, ölü olmasını. Onlar için cezalandırmak adaletten daha önemli."</p>
<p>"Peki, sen ne yapıyorsun?" Mihail tahmin etmişti ama daha fazla şey öğrenmesi gerekiyordu.</p>
<p>"Benimle gel," dedi Dusya.</p>
<p>"Burada söyleyemez misin?"</p>
<p>"Lütfen."</p>
<p>Dusya yürümeye başladı ve Mihail'in kendisini izleyip izlemediğini görmek için omzunun üzerinden geriye bakmadı. Mihail'in takip etmekten başka seçeneği yoktu. Dusya nehrin ve şehir merkezinin aksi yönünde, Mihail'in bilmediği bir bölgeye doğru yürüyordu. Mihail hemen yetişip onun yanında yürümeye başladı.</p>
<p>"Nereye gidiyoruz?" diye sordu.</p>
<p>"Güvenli bir yere."</p>
<p>"Daha önce güvende değil miydik?"</p>
<p>"Onlar her zaman izlerler."</p>
<p>"Beni mi, seni mi?"</p>
<p>"Luka'yla ikimiz de konuştuk, yani ikimizi de izliyorlar."</p>
<p>O boyda birisi için hızlı yürüyordu ve gözlerini önündeki yola dikmişti. Mihail onu kolundan yakalayarak yüz yüze konuşması için durdurdu.</p>
<p>"'Onlar'dediğin kim?"</p>
<p>Dusya hâlâ ıslak olan gözleriyle durup sessizce ona baktı.</p>
<p>"Lütfen," diye ısrar etti. "Uzakta değil." Tekrar yürümeye başladı.</p>
<p>Hijyen koşullarına uygun değil gibi görünen bir tavernanın yanından geçtiler ama içeri girmediler. Onun hemen yanında dar bir geçit vardı. Dusya oraya saptı ve Mihail'in elini tutup onu arkasından çekmeye başladı. Mutf ağm yan tarafına gelmişlerdi. Açık pencereden gelen sıcak havayla caddeden daha sıcak hale gelmiş olan dar geçit domuz eti ve lahana kokusuyla dolmuştu.</p>
<p>"Peki, ne o zaman?"</p>
<p>Dusya, Mihail'e uzandı ve başını iki eliyle tutup aşağı, kendine doğru çekti. Onu ısıracaktı. Mihail bir silah getirmemekle ve onun bir vampir olabileceğini düşünmemekle aptallık etmişti. Ama aslında    bunu</p>
<p>karşısına çıkan her canlı için düşünmüştü. Annesi onu böyle yetiştirmişti. Mihail, Dusya'yı gündüz saatlerinde iki kez görmüştü - trende ve onu takip ettiği sırada. Dusya'nın dudaklarını boynunda değil, dudaklarında hissedip kendisini öpmeye çalıştığını anladığında bütün kuşkuları kayboldu. Geri çekildi. Bu delilikti. Oraya bunun için gelmemişti.</p>
<p>"Sorun ne?" diye sordu Dusya. "Beni istemiyor musun?" Konuşurken mantosunun önünü açmıştı. Mantonun altındaki bluzunun düğmelerini açmaya başladığında bembeyaz teni ortaya çıktı.</p>
<p>Bu, acınacak derecede sahte, sakarca ve acemiceydi. Ama artık çok geçti. Mihail ona bakarken arkasında birisinin olduğunu hissetti, sonra birden her yer karardı. O nefes almaya çalışırken ağzına kaba bir bez sokuldu ve boynuna dolanan bir ip boğazını sıkmaya başladı. Mihail onu çekip çıkarabilmek için uzandı fakat Dusya'nın elleri onun bileklerini kavradı ve şaşırtıcı bir kuvvetle aşağıda tuttu. Mihail başının arka tarafında keskin bir acı duydu, karanlık birden yıldızlarla doldu, sonra artık bir şey hissetmedi.</p>
</body>
</html>