<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Asur</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>20 Mayıs 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Kargodan geldi, Helsinki Üniversitesinin yeni çıkardığı Asurca Sözlük, mis gibi de kokuyor. Sabahın körüne kadar elimden bırakamadım. Millet televizyon izler, roman okur, benim de hastalığım bu, ne yapayım. “Aa, vay vay, bak sen!” demekten adrenalinim çıkıyor.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Aslında bildiğiniz bir ton Asurca kelime var, haberiniz yok. Mesela açıyoruz gelişigüzel bir sayfa, <b>talbuştu</b> “giyinme, giysi” demekmiş. Arapçadan bildiğimiz <b>libas</b> tabii, çoğulu <b>elbise</b>. Asurca /ş/ her koşulda Arapça /s/ oluyor, onu bildikten sonra problem yok. Tef’il kalıbını Arapçadan bal gibi bilirsiniz, huduttan tahdit, sınıftan tasnif, sabitten tesbit filan.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Bir sonraki sayfada <b>taşpiltu</b> “aşağılama, alçalma”. Başka dillerde /p/ = Arapça /f/ kuralını hatırlayınca bu da kolay. Bildiğimiz <b>sefil</b> yahu! <b>Taqdîşu</b> arındırmak, <b>taqribtu</b> adak sunmak. Bunlar da çocuk oyuncağı: bkz. kuds, kurbân.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Başka bir sayfadan dalalım. <b>Qatrânu</b> “sedir ağacının zamkı, zift” demekmiş. Bu fazla basit, zevki yok. Ama Antalya yöresinde sedire katran ağacı dediklerini hatırlayınca gene olay biraz ilginçleşiyor. <b>Qâqullu</b> bildiğimiz <b>kakule</b>, yani kardamom; Suriye’de, Urfa’da kahveye katarlar. <b>Qalâpu</b> meyvenin veya ağacın kabuğu, bir şeyin derisi. Arapça <b>qilf</b> ve <b>qilâf</b> aynı şey, bizde <b>kılıf</b> diye geçer.</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Zuggû</b> veya <b>zagûgitu</b> cammış, Arapçası tabii ki <b>zucâc</b>, o da cam demek. Zücaciye = cam eşya dükkânı. <b>Zikru</b> isim, ama <b>zakâru</b> bir şeyin adını anmak veya adıyla çağırmak, bildiğimiz şeyler. <b>Ziblu</b> çöp. Arapçanız varsa bunu da tanırsınız: <i>zibl</i> Arapça çöp, <b>mezbele</b> de onun ism-i mekânı. Yani çöplük.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Düşünün ki bu Asurca bundan aşağı yukarı 2600 yıl önce ölüp gitmiş bir dil! Kuzey Irak’ta konuşulmuş. Eski Babil dili olan Akkadçanın bir lehçesi, ama oldukça farklı bir lehçe. Arapçanın uzak akrabası.</span></p>

  <p class="p3"><span class="sz">&nbsp;</span></p>
</body>
</html>
