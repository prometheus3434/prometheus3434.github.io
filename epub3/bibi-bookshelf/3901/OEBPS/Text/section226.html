<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>İcat</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>4 Temmuz 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Arapçada şöyle bir kural var: /w/ sesiyle başlayan kökler türevlerde garip davranışlar sergiliyor, çoğu zaman ilk sessizini kaybediyor. Misal verelim. <b>Wucûd</b> “varolma” demek, w-c-d kökünden. Türkçede w olmaz v olur, o yüzden <b>vücut</b> deriz. Bunun hormonlu hali ama *ivcâd olmaz, <b>îcâd</b> olur: bir şeyi varetme.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Aynen bunun gibi, <b>wuzûh</b> وضوح “apaçık ve anlaşılır olma”, <b>wâzih</b> “apaçık ve anlaşılır olan”, ama <b>îzâh</b> “apaçık ve anlaşılır etme”. Türkçeleri <b>vuzuh</b>, <b>vazıh</b>, <b>izah</b>.</span></p>

  <p class="p3"><span class="sz">&nbsp;</span></p>

  <p class="p4"><span class="sz">İşin daha zor kısmı, fiilin basit masdarında da bazen /w/ sesi düşer, bilmesen kelimenin üç harfli kökünü zor bulursun. Mesela <b>sıfat</b> kelimesinin kökü ne? Hayret ki w-s-f, kalın s ile. Sıfat demek niteleme ya da nitelik, <b>wasf</b> (vasıf) da aynı şey. Çoğulu <b>awsâf</b> (evsaf).</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Sıla</b>’nın kökü w-s-l, hayatta tahmin edemezsin. “Ulaşma, kavuşma” demektir; aynı kökten <b>wasl</b> (vasıl) ve <b>wuslat</b> (vuslat) eş anlamlıdır. Hayır, sıla uzakta olan bir yerin adı DEĞİLDİR. “Sıla hasreti” demek kavuşma hasreti demektir.</span></p>

  <p class="p3"><span class="sz">&nbsp;</span></p>

  <p class="p4"><span class="sz">“Şu vechile” deyiminden bildiğimiz <b>wech</b> (vecih) yüzünü döndüğün taraf, yani yön, cephe, “bakım”. <b>Cihet</b> de aynen, yön, cephe, bakım. Bu kökten ayrıca elimizde <b>teveccüh</b> var (yüzünü birine çevirme, yüz verme), <b>tevcih</b> var (yöneltme), <b>muvacehe</b> var (yüzyüze gelme).</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Wafâ</b> وفاء borcunu ödeme, bir şeyin bedelini verme, yani <b>vefa</b>. Hiç aklınıza gelmez ama <b>fiyat</b> da aynı şey, aynı w-f-y kökünden. Bunun katmerlisi, borcunu ya da bir<span class="Apple-converted-space">&nbsp;</span> şeyin bedelini tam ve eksiksiz olarak ödemek, <b>îfâ</b> etmek.</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Wahm</b> (vehim) “boş kuşkuya kapılma, kötülük hayal etme”. Çoğulu <b>awhâm</b> (evham), boş kuşkular. BİRİNE kötülük isnat etmek ise <b>ittihâm</b> ve <b>tuhmat</b> (töhmet). Bunlar aslında w-h-m kökündendir, ama yanlışlıkla t-h-m zannedilir ve vezni de buna uydurulur, ittiham değil <b>itham</b> denir, galattır.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Daha üçlü kökleri doğru dürüst anlatmadan zor konulara girdin derseniz haklısınız. Ama geçenlerde takiye vikayeden gelir dedim diye bir sürü itiraz maili aldım, o yüzden yazıyorum.</span></p>

  <p class="p3"><span class="sz">&nbsp;</span></p>
</body>
</html>
