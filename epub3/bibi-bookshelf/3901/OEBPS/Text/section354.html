<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Salep</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Salep</b> orkidegiller familyasından bir bitki, ayrıca bu bitkinin kökündeki yumrularından elde edilen un, bir de bu unla yapılan içecek. Yumruların şekli evlere şenlik, resim koydum ki ayrıntısıyla tarif etmek zorunda kalmayayım.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Arapçası <b>xusyetü’s-saˁleb</b> olmalı diyorlar, ama benim bulabildiğim bütün sözlüklerde <b>xusyetü’l-kelb</b> var: tilki taşağı değil köpek taşağı. Türkçe halk ağızlarında da ayrıca it taşağı denirmiş, affınıza sığınarak belirteyim. Xusye bildiğiniz husye, üç noktalı se ve ayın ile yazılan saˁleb ثعلب ise tilki. Türkçede husye düşmüş, tilki kalmış, normal değil aslında. Osmanlıca sözlüklerin bazıları sin ve elifle سالب yazıyorlar, Arapça tilkiyle ilgisini de kuşkuyla karşılıyorlar. Bana sorarsanız bağ kuvvetli, tartışacak bir şey yok. Halk ağzında salep yerine sahlep denmesi de orijinalde varolan aynın kanıtıdır.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Bilimsel adı neymiş bu meretin? <b>Orchis mascula</b>! Orchis, yani kh sesiyle <i>orkhis</i>, takılı hali <i>orkhid-</i>, husyenin Yunancası. Mascula da “adamcık”, orkhid’lerin doğal tamamlayıcısı olan öteki aletin lakabı. Nereden tutarsan tut biçimsiz bitki mübarek.</span></p>

  <p class="p4"><span class="sz">Orkidenin eski Yunancası da orkhis imiş. 18. yüzyılda İsveçli biyolog Linnaeus bunu genelleştirip <b>orchidaea</b> familyasına ad vermiş, ki tam olarak t...giller diye çevirebiliriz, illa çevirmek gerekirse.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <div style="text-align:center"><img alt="salep" src="../Images/salep.jpg" /></div>

  <p class="p3"><span class="sz">&nbsp;</span></p>
</body>
</html>
