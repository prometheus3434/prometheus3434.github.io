<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Tesemmüm</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>24 Kasım 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">İcra memuru kılıklı bir adamcağızı “Gandhi Kemal” etmenin absürdlüğünü çok iyi vurgulamış Cengiz Çandar da, “Gandhi Kemal diye <b>tesemmüm</b> edilen Tuncelili Kemal” cümlesini neresinden tutacağız, bilemedim.<sup><a href="../Text/endnotes.html#ref215" id="ref215">215</a></sup></span></p>

  <p class="p3"><span class="sz">&nbsp;</span></p>

  <p class="p4"><span class="sz">Bir kere <i>tesemmüm edilen</i> diye bir şey olmaz, olsa <i>tesemmüm eden</i> olur. Gramer bilmeseniz de neredeyse içgüdüsel olarak bilmeniz lazım ki tefe<span class="s2">cc</span>ül veznindeki fiiller DAİMA pasif veya refleksif anlam taşır, bir eyleme maruz kalma, o işi kendi kendine etme, ya da +lenme gibi bir şey anlatır. Bir şeyi <b>tekrar</b> ederseniz o şey <b>tekerrür</b> eder. <b>Teşkil</b> edilen şey <b>teşekkül</b> eder, yani şekillenir. Sen <b>tebliğ</b> edersin adam <b>tebellüğ</b> eder. Biri sana <b>tasvir</b> eder, sen <b>tasavvur</b> edersin. Birinin rütbe ve mevkiini aşağı indirirsen <b>tenzil</b>’dir, ama kendi kendine o işi yaparsa <b>tenezzül</b> etmiş olur. Genel kural: TeSeSSüS EDİLMEK diye bir deyim gördünüz mü yüzde yüz yanlıştır. TeSeSSüS ETMEK olmalı.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Devrim Tarihimizin ünlü anekdotlarındandır, bilir misiniz? 30 ve 31 Ekim 1922’de toplanan Meclis, saltanatı kaldırma kararını bir türlü alamaz; lehte ve aleyhte konuşanlar olur. Bunun üzerine Başkumandan Paşa bir masanın üzerine çıkıp gereken uyarıyı yapar. “Efendiler,” der, “bu iş hakla hukukla olmaz. Güç meselesidir. Saltanat her halükârda kaldırılacaktır. Terbiyenizle bu gerçeği kabul ederseniz iyi olur, yoksa ihtimal bazı kafaların kesilmesi gerekir.” Bunun üzerine Ankara Mebusu Mustafa Efendi (Beynamlı) söz alır, “Biz meseleyi başka nokta-i nazardan telakki ediyorduk efendim,” der. “İzahınızdan <b>tenevvür</b> ettik.” Yani aydınlandık. Önerge oybirliğiyle geçer. Burada <b>tenvir</b> eden, yani aydınlatan, Gazi Paşa oluyor. Tenevvür eden de mebuslar.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Cumhuriyetimiz sayesinde memleket nasıl aydınlandı, merak etmişsinizdir diye anlattım.</span></p>

  <p class="p3"><span class="sz">&nbsp;</span></p>

  <p class="p4"><span class="sz">§</span></p>

  <p class="p3"><span class="sz">&nbsp;</span></p>

  <p class="p4"><span class="sz">Ha, ayrıca tesemmüm etmek “zehirlenmek” demektir, <b>semm</b> (zehir) kökünden. <b>İsm</b>’in geçişli fiili <b>tesmiye</b> etmek (adlandırmak) olur. Bunun edilgen sıfatı <b>müsemma</b>’dır (adlandırılan). Dönüşlü fiil de <b>tesemmî</b> etmek olsa gerek, yani adı taşımak; ama pek kullanılmaz.</span></p>

  <p class="p3"><span class="sz">&nbsp;</span></p>
</body>
</html>
