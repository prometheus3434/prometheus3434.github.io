<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Yakamoz</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>21 Mayıs 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Sayalım diya’lı kelimelerimizi: <i>diyabet, diyafram, diyagonal, diyagram, diyakronik, diyalekt, diyalektik, diyaliz, diyalog, diyapazon, diyapozitif, diyare, diyaspora, diyatonik, diyet, diyez, diyoptri...</i> Bunların hepsi Eski Yunanca. Ya da modern Batı dillerinde Eski Yunancaya özenerek üretilmiş yeni sözler. Türkçeye Fransızca veya İngilizceden yatay geçiş yapmışlar. Bir de direkt Rumcadan gelen gariban kardeş var. <b>Diakamós</b>, gece suyun yüzeyinde oluşan mehtap parıltısı. Türkçesi <b>yakamoz.</b><sup><a href="../Text/endnotes.html#ref140" id="ref140">140</a></sup></span></p>

  <p class="p3"><span class="sz">&nbsp;</span></p>

  <p class="p4"><span class="sz">İngilizcede fiile eklenen yön edatları vardır hani, take off, face down, get up gibi. Dia da Yunanca öyle bir yön edatı. İngilizceler gibi sona değil başa ekleniyor. İngilizceler gibi bunun da tam anlamını zaptetmek zor, çoğu zaman ezberlemekten başka çare yok . En yakın karşılığı <i>through</i> ya da <i>across</i> olmalı herhalde, Almancası <i>durch</i>.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Esas anlam: bir şeyin içinden geçme, bir baştan girip öbür baştan çıkma. Mesela <b>dia-lysis</b>, bir sıvıyı süzgeç içinden geçirerek ayrıştırma, diyaliz oradan. <b>Dia-chronikos</b> zaman içinde süren şey; <b>dia-gonos</b> dörtgenin bir köşesinden karşı köşesine geçen çizgi; <b>dia-rhéa</b> yediğini barsaklarda tutamayıp aynen akıtma.</span></p>

  <p class="p3"><span class="sz">&nbsp;</span></p>

  <p class="p4"><span class="sz">İkinci anlam: bir şeyin sonuna kadar gitme, büsbütün ve tamamen etme. Mesela <i>spôrá</i> dağılma, <b>dia-spôrá</b> büsbütün dağılma, darmadağın olma. Bizim monşerlerin pek korktuğu o diyaspora esasında “feleğin sillesini yeyip darmadağın olmuş” demek.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Bir başka anlam: çapraz veya karşılıklı olma. Lógos konuşma, <b>dia-lógos</b> karşılıklı konuşma, <b>dia-lektikos</b> da “karşılıklı konuşma mantığını izleyen”. Dördüncü anlam: zıt veya çarpık olma. Mesela <b>dia-léktos</b> “çarpık konuşma”. Yani doğru kabul edilen konuşma biçimine oranla “bozuk lehçe”. Dil Devrimi yıllarında Öztürkçüler bunu <b>diyelek</b> diye Türkçeleştirmişlerdi, yatmaktan yatalak, çökmekten çökelek gibi. Çatlarsın gülmekten.</span></p>

  <p class="p3"><span class="sz">&nbsp;</span></p>
</body>
</html>
