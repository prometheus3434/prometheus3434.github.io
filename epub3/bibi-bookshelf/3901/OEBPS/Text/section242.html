<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Saltbuyurmanlık I</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>23 Temmuz 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">TDK’nin resmi yayını olan Türk Dili dergisinin 17.-18. sayısı 1936’da çıkmış, 155 sayfa, Dil Devrimi’nin ilk dört yıllık hengâmesinin bir tür özeti, en nadide mücevheri. Yaklaşık 5500 adet yeni kelime tanıtmışlar. “Her adımında yol gösteren, Türklüğün dilini aydınlatan Ulu Önder’e, derleme işini bir devlet ödevi şekline koyan cumhuriyet hükümetine ve onun değer biçilmez başı olan İsmet İnönü’ye” ithaf etmişler. Önerdikleri kelimelerin ezici çoğunluğu unutulup gitmiş, ama mesela <b>imge</b>, <b>içgüdü</b>, <b>izlenim</b>, <b>terim</b> ilk kez bu paha biçilmez eserde gün yüzü gören kelimelerden.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Gözüme çarpan incilerden birkaçını sizinle paylaşmak isterim. Hem bir gün yetmeyecek galiba, iki gün eğleneceğiz.</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Arkasalaytım</b> arkeoloji demekmiş. Frenkçe kelimelerden serbest çağrışım yoluyla Öztürkçe üretmenin nefis örneklerini daha göreceğiz. Eski Türkçe aytmak (konuşmak) fiilinden türettikleri –aytım’ı –loji karşılığı kullanmışlar, ki o da Eski Yunanca “konuşmak” anlamına gelen lógos’tan gelir. <b>Kurunaytımı</b> kronoloji, <b>kütükeytim</b> şecere yani jenealoji, <b>gizaytım</b> da tasavvuf demekmiş.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Türkçe sentaks içinde kullanılabilirlik kriterini pek gözetmemişler. Ruh anlamına gelen <b>solu</b> cümlede nasıl geçer? “Bedenime sahip olabilirsin ama soluma asla?” Keza <b>balçıkişleri</b> = seramik (“balçıkişi yer karoları”?), <b>bolkonuşma</b> = gevezelik, <b>uçun</b> = sebep (“uçak düştü, uçun kuşlar”), bir de <b>uçunlam</b> = nedensellik.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Fransızcadan serbest atışla türetilenler arasında <b>sosyasarlık</b> (sosyalizm), <b>somtöz</b> (sentez), <b>titülemek</b> (unvan vermek, Fr. intituler), <b>diyelek</b> (lehçe yani diyalekt), <b>arsıman</b> (sanatkâr, Latince ars = sanat) gibi şaheserler göze çarpıyor.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Orwell’in Newspeak’çilerini hasetten çatlatacak bileşikler bulmuşlar: <b>saltbuyurman</b> (diktatör), <b>biledüşüm</b> (tesadüf), <b>kıstamgerekler</b> (zorunlu ihtiyaç maddeleri), <b>kirtübilmeserlik</b> (dogmatizm), <b>kendeldirim</b> (medeni yaşam). Bu sonuncusunun soyut hali <b>kendellik</b> (medeniyet). Kent kelimesinden türetmişler, ara sessizi yumuşatınca daha bir otandik duracağını düşünmüşler belli ki.</span></p>

  <p class="p3"><span class="sz">&nbsp;</span></p>
</body>
</html>
