<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Lingua franca</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>17 Nisan 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Osmanlı donanmasının dili Türkçe değildi, hele “Osmanlıca” hiç değildi, İtalyancaydı. Daha doğrusu İtalyanca ağırlıklı bir tür deniz Tarzancası olan <i>Lingua Franca</i> idi, yani Frenk Dili. Kozmopolit bir piyasada anlaşmaya yarayan kırma dillere dilbilimciler <i>pidgin</i> adını veriyor. Bizdeki Kapalıçarşı turistçesi (“hey madam vant epıl ti?”) tipik pidgin’dir. Bu da öyle.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Karı koca Kahane’lar ile rahmetli Andreas Tietze’nin 1960’larda hazırladığı mükemmel bir Lingua Franca sözlüğü var.<sup><a href="../Text/endnotes.html#ref116" id="ref116">116</a></sup> Türkçede bildiğiniz (ve bilmediğiniz) bilumum denizcilik terimlerini didik didik etmişler, Bizans Rumcasından Arap argosuna, Güney Fransa lehçesinden Cezayir korsanlarının belgelerine kadar izini sürmüşler. Frenk Dili’nin halen yaşayan kalıntılarından buyurun birkaç örnek:<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Yelkenler <b>mayna</b> edilir, <b>fora</b> edilir – ama <b>grandi</b> yelkeniyle <b>babafingo</b> beraber açılır mı, o kadarını bilmem.<sup><a href="../Text/endnotes.html#ref117" id="ref117">117</a></sup> Gemi bazen <b>alarga</b> (al larga, açıkta) durur, bazen <b>iskele alabanda</b> (scala alla banda) eder. Demir <b>manivela</b> ile <b>vira</b> edilir. <b>Güverte</b>den (covertà) kıç <b>kasara</b>sına (cassaro) çıkılır. <b>Dümen</b> (timón) kırılır. <b>Vardiya</b> (guardia) bekleyip <b>pusula</b>ya (bussola) bakılır. <b>Alesta</b> (al lesta) durup <b>mola</b> (molla) edilir. Başka gemi görünce <b>flama</b> ve <b>bandıra</b> (bandéra) açılır. Bazen <b>fortuna</b>ya (yani kadere) yenilip <b>alabora</b> olunur.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Balıkçılık başka. Türkçedeki balık ve balıkçılıkla ilgili kelimelerin hemen hepsi Rumcadan gelir. Rumca, belki biliyorsunuz, İtalyancadan ayrı ve alakasız bir dildir. Gemicilikle balıkçılık da iki ayrı meslektir. Belli ki birincisi Akdeniz çapında daha kozmopolit bir kültüre sahipmiş. İkincisi ise, ta 1950-60’lara dek bizim yerli Rumların uzmanlaştığı bir yerel sektördü. İstanbul sokaklarında yarı Rumca yarı Türkçe “skumri taze” diye bağıra bağıra geçen balıkçıları ben hatırlıyorum.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Taze’nin a’sı kısa e’si uzun söylenecek ki tam olsun.</span></p>

  <p class="p3"><span class="sz">&nbsp;</span></p>
</body>
</html>
