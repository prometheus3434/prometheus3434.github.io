<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Öksürmek</b></span></p>

  <p class="p3"><span class="sz">&nbsp;</span></p>

  <p class="p4"><span class="sz">Azericede <b>öskürmek</b> diyorlar, Türkçesi öksürmek. Hadisenin adı metatez, yani birinin dili dönmemiş, s-k yer değiştirmiş. Ama hangisi?</span></p>

  <p class="p3"><span class="sz">&nbsp;</span></p>

  <p class="p4"><span class="sz">Bana sorarsanız Azericesi esastır, bizimki sonradan olmadır. Sebebi şu. Türkçede kimsenin pek üzerinde durmadığı bir +gIr- eki var. İnsan ve doğa seslerini taklit eden fiillerin yapımında kullanılmış, bundan 300-500 sene önce körelmiş, yani artık bu ekle yeni fiil üretilemiyor.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Misal: <b>ba-gırmak</b>, <b>ça-gırmak</b>, <b>çı-gırmak</b>, <b>bö-gürmek</b>, <b>hay-gırmak</b>, <b>hıç-kırmak</b>, <b>ö-gürmek</b>, <b>süm-gürmek</b>, <b>ge-girmek</b>, <b>püs-kürmek</b> ya da <b>püf-kürmek</b>, <b>fış-kırmak</b>. Eşek sesinin aslı anırmak değil <b>an-gırmak</b>, eski kaynaklarda öyle yazılır. Tükürmenin aslı <b>tüf-kürmek</b> olmalı, çünkü arada sonradan kaybolan /f/ sesi olmasa bügünkü dilde *tüğürmek biçimini almış olurdu sanıyorum. Osurmak tahminimce <b>os-gurmak</b>’tan evrilmiştir, yazılı belge yok ama öyle. Eski Türkçede bir de sı-gırmak var, ıslık çalmak veya cıvıldamak anlamında. <b>Sığırcık</b> kuşunun adı oradan gelir, sığırdan değil.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Üç tane istisna geliyor aklıma: <b>öksürmek</b>, <b>aksırmak</b>, <b>tıksırmak</b>. Ayrı bir +sIr- eki mi var? Hayır. Üçünde de /ks/ ikilisinin bulunması ipucudur. Sanırım bir tarihte öskürmek bozulup öksürmek olmuş, aksırmakla tıksırmak da daha sonra ondan benzetme yoluyla türetilmişler. Bu da analoji yoluyla kural üretmeye örnek. Hatalı kullanımdan bir kural türemiş, yerleşmiş. Şimdi buna dayanıp, ne bileyim, bıksırmak yahut füksürmek diye bir kelime yaratsam kimse çok yadırgamaz.<span class="Apple-converted-space">&nbsp;</span></span></p>

  <p class="p4"><span class="sz">Neymiş? Dilde hiçbir şey – hatta yapım kuralları ve ekleri bile – Allahın emri değilmiş, zamanla değişirmiş.</span></p>
</body>
</html>
