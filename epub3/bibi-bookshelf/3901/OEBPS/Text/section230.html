<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Kundak</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>9 Temmuz 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Kundağın yanılmıyorsam üç tane temel anlamı var. Bir, yeni doğmuş bebek sargısı. İki, tüfeğin namlusunun altındaki sopa şeklindeki ağaç kısım. Üç, yangın çıkarmak amacıyla kullanılan ateşleme aygıtı.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Kötü sözlük nasıl yapılır merak ediyorsanız rica ederim TDK Türkçe Sözlük’ün “kundak” maddesine bakın. Sekiz tanım vermiş, ama farkı nedir, birbiriyle alakası nedir, mantığı nedir, hangisi esas, hangisi mecaz belli değil; bozbulanık bir laf kalabalığı.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Bu yetmemiş, köken diye “Yunanca kontaki” deyip geçmişler. Kim derdi ki TDK’nın “Yunanca” dediği bir şeyin Ortaasyadaki köklerini sürmek Sevan Nişanyan’a nasip olacak?</span></p>

  <p class="p3"><span class="sz">&nbsp;</span></p>

  <p class="p4"><span class="sz">§</span></p>

  <p class="p3"><span class="sz">&nbsp;</span></p>

  <p class="p4"><span class="sz">Bence orada bir değil üç ayrı kelime var. Üçü de o denli ilginç ki bir yazıya sığmayacak, yarın devam edeceğiz. Deştikçe de ilginçleşiyor mübarek, salsam kendimi beş-on gün bu konudan kurtulamam.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Bir kere Yunanca <b>kontáki</b>, öyle yazılır ama /kondaki/ diye söylenir: sopa, değnek, oklava, ayrıca tüfeğin kundağı. Burada problem yok. Sözcük Eski Yunanca <b>kóntos</b>’un +aki ekiyle küçültülmüş biçimi. Kóntos da kargı ya da sırık demek, yani alaka sağlam. 17. yüzyıl Türkçesinde tüfeğin kundağı <i>kondak</i> diye söylenirmiş, Meninski sözlüğü özellikle belirtiyor, buna karşılık bebek kundağına <i>kundak</i> diyor. Eski yazıda yazımları aynı, ama Meninski Latin alfabesiyle vermiş.</span></p>

  <p class="p3"><span class="sz">&nbsp;</span></p>

  <p class="p4"><span class="sz">“Yangın çıkarma düzeneği” anlamı 17. yüzyılda görünmüyor. İlgisiz bir yerde tesadüfen buldum. BİRİNCİ Abdülhamid (1774-1789) devrinde İstanbul’da aylar süren bir “kundak paniği” yaşanmış, Rus ajanlarının yangın çıkarmak maksadıyla sağa sola “kundak” koydukları rivayeti bir tür toplumsal isteriye yol açmış. Anlaşılan kelimenin bu anlamda ilk kullanımı o tarihte.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Acaba bebek kundağı gibi yağlı bezlerden bir topaç mı kastetmişler? Olabilir. Ama bir başka olasılık da var.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Farsça ince g ile <b>gandak</b> kükürt veya barut. Bazı Farsça sözlüklerde geçmese de köklü bir kelime olmalı, çünkü Sanskritçe <b>gandhaka</b> da kükürt. Muhtemelen Farsçaya oradan gelmiştir, çünkü Sanskritçe <b>gandhá</b> “koku” demek ve gandhaka “kokarca” gibi bir şey ifade eder; kükürte uyar. Ama sözcüğün Türkçesinin <i>*gendek</i> olması gerekirdi; bu yok, kundak’la ses bakımından alakasını kurmak da kolay değil.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Bebek kundağına da yarın bakalım.<i><span class="Apple-converted-space">&nbsp;</span></i></span></p>

  <p class="p3"><span class="sz">&nbsp;</span></p>
</body>
</html>
