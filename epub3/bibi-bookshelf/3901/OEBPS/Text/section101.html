<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Tarım</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>4 Şubat 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Eski Ortaasya Türkçesinde “dağıtmak, saçmak” anlamında <b>tarmak</b> fiili var. “Tohum saçmak, ekin ekmek” anlamında da bu kullanılıyor, başka birçok dildeki eşanlamlıları gibi. Bugünkü Türkçede tarmak artık canlı bir fiil değil, ama <b>darmadağın</b> deyiminde izi kalmış. Anadolu ağızlarında “dağınık” anlamında <b>darık</b> yer yer kullanılıyor. “Her türlü ekin” anlamına gelen <i>tarığ</i> da <b>darı</b> olmuş. Ses değişimi sürpriz değil, çünkü Eski Türkçede kelime başındaki /t/, Türkiye Türkçesinde /d/ olur, kurallı bazı istisnaları saymazsak. Fiilin kendisi yaşasaydı <i>*darmak</i> şeklini alırdı.</span></p>

  <p class="p3"><span class="sz">&nbsp;</span></p>

  <p class="p4"><span class="sz">1930’ların Dil Devrimi hengâmesinde bu inceliklere pek bakmamışlar. <i>Divan-ı Lugat-it Türk</i>’te keşfettikleri tarmak fiilinden “aha budur” deyip <b>tarım</b> sözcüğünü türetmişler, milli hisleri rencide eden <b>ziraat</b> sözcüğüne karşılık. Aralarında ilaç için bir tane ciddi dilbilimci olaydı <i>*darım</i> diye düzeltirdi tahmin ediyorum.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Harita hastaları bilir, Çin’in Uygur ülkesinde bir <b>Tarım Irmağı</b> (ve adını ırmaktan alan Tarım Havzası) var. Lop Nur Gölüne doğru dağılıp bir sürü kola ayrıldığı için bu adı vermişler, öteki tarımla alakası yok. Gayet de mantıklı: deltanın Uygurcası <i>tarım</i>, Türkiye Türkçesi <i>darım</i> olmalı, derenin dağılıp saçıldığı yer anlamında.<sup><a href="../Text/endnotes.html#ref53" id="ref53">53</a></sup></span></p>

  <p class="p3"><span class="sz">&nbsp;</span></p>
</body>
</html>
