<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Şuradan buradan II</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>14 Ekim 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">SORU: Arkadaşlarla konu oldu da Giresun Ermenice mi Rumca mı bir sözcük ve anlamı nedir bu konuda yardımcı olursanız...</span></p>

  <p class="p3"><span class="sz">&nbsp;</span></p>

  <p class="p4"><span class="sz">CEVAP: <b>Kerason/Kerasunda</b> Yunancadır, ama kökeni konusunda rivayet muhtelif. <b>Kéras</b> (boynuz) sözcüğünden geldiği söylenir, kentin arkasındaki boynuz şeklindeki dağın adı olduğu kabul edilir. Bu görüşte zayıf olan noktalar şunlar: A) Orijinal Kerason’un yeri bugünkü yerinden birkaç km batıdaydı, orada boynuz şeklinde dağ yok; B) kéras sözcüğünün kökü kerat-'tır, Kerason değil Keraton olurdu.<sup><a href="../Text/endnotes.html#ref205" id="ref205">205</a></sup></span></p>

  <p class="p3"><span class="sz">&nbsp;</span></p>

  <p class="p4"><span class="sz">Yunancaya başka bir yerden gelmiş olabilir, maamafih Ermenice olması imkânsız. Ermenicenin bu coğrafyada zuhuru MÖ 700'ler, halbuki şehrin adı daha eski olmalı sanırım.</span></p>

  <p class="p3"><span class="sz">&nbsp;</span></p>

  <p class="p4"><span class="sz">§</span></p>

  <p class="p3"><span class="sz">&nbsp;</span></p>

  <p class="p4"><span class="sz">SORU: Ben mi yanlış biliyorum yoksa “var olmak” deyimi kullanılırken /a/ uzun mu okunuyor?</span></p>

  <p class="p3"><span class="sz">&nbsp;</span></p>

  <p class="p4"><span class="sz">CEVAP: Modern Türkçede belirgin bir trend: /r/ ve /l/ sesinden önceki geniş ünlünün (yani /a/ veya /e/nin) uzatılması. Özellikle genç kızlarda baskın bir eğilim: aarkıdaş, vaarlık, kızaarmak, gideermek, geelmek, kaalmak, göörmek, o kıdaar. Tam kuralı nedir düşünmedim, ama gitgide egemen olan telaffuz bu. O kadar ki, 1950'lere ilişkin bir Türk filminde aktör böyle konuşunca Fatih Sultan Mehmet filminde kol saati takan yeniçeriler kadar komik oluyor.</span></p>

  <p class="p3"><span class="sz">&nbsp;</span></p>

  <p class="p4"><span class="sz">§</span></p>

  <p class="p3"><span class="sz">&nbsp;</span></p>

  <p class="p4"><span class="sz">SORU: <i>Embed</i> ve <i>disembed</i> kelimelerinin karşılığı olarak ne kullanırdınız? Benim karşılığını bulmak istediğim anlam “kültürel kodların” kaynaklandığı yerle, yerelle ilişkisinin kesilmesi, yerinden çıkarılıp dünyanın başka taraflarına taşınması, oralarda da benimsenmesi, otantikliğinin sorgulanır hale gelmesi ile ilgili.</span></p>

  <p class="p3"><span class="sz">&nbsp;</span></p>

  <p class="p4"><span class="sz">CEVAP: Ben olsam “seralaştırma” diyebilirdim. İngilizce bed/embed'de tarımsal bir çağrışım da var. Fide yatağına bed denir.</span></p>

  <p class="p4"><span class="sz">Fakat son yıllarda pek moda olan bu dis-em- ikilisinin barbarizm olduğu kanısındayım. İyi İngilizce duygusuna sahip biri bu kelimeleri kullanmaz bence.</span></p>

  <p class="p3"><span class="sz">&nbsp;</span></p>
</body>
</html>
