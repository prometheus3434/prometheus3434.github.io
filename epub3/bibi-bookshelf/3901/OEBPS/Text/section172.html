<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Civa</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>30 Nisan 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Kürtçe <b>jiyin</b> yaşamak, <b>bi-</b> dilek kipi öneki, <b>bijî</b> de “yaşasın” oluyormuş. <i>Bijî serok</i> dedikleri “yaşasın Başbuğ” – sözde sosyolog olanı değil tabii, öbürü. <b>Jiyan</b> yaşam, bazen kişi adı olarak görülüyor.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Biz bu fiili başka yerden de tanıyoruz aslında, tahmin bile etmezsiniz. Adım adım gidelim bakın.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Sanskrit adı verilen eski Hintçe yazı dilinde <b>jîvati</b> yaşamak, <b>jîvá</b> canlı, <b>jîvaka</b> “canlı gümüş” adı verilen sıvı metalin adı, bildiğimiz civa. <b>Jîvatha</b> da can yahut nefes veya ruh.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Neredeyse Sanskrit kadar eski ve onunla akraba olan bir başka dil Avesta, tahminen MÖ bin yıllarında Doğu İran taraflarında konuşulmuş, Zerdüşt dininin en eski kutsal metinleri bu dilde telif edilmiş. Avesta dilinde <b>jyâiti</b> yaşamak, geniş zaman hali <b>jvaiti</b> (“yaşar”), <b>jva</b> canlı. Avesta’dan ayrı bir dil olan eski Pers dilinde ise uzun i ile <b>jîva</b> canlı.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Eski Farsçadaki /j/ sesi Orta ve Modern Farsçada bazı koşullarda /j/ veya /c/ olur, bazı koşullarda /z/ halini alır. Bunun kuralını söyle deseniz şimdi ezbere söyleyemem, ama düzinelerle örneği olduğunu biliyorum. Sonuçta Farsça <b>cân</b> yaşam demek, Eski Farsça <i>*jwân</i> veya <i>*jyân</i> biçiminin devamı. Buna karşılık yaşamak eylemi <b>zîstan</b>, bunun geçmiş zaman hali <i>zind</i>, bundan türeyen sıfat da <b>zinde</b> yani “canlı”. Termometreye konan nesnenin Farsçası <b>jîva</b> veya <b>cîva</b> yazılıyor. Eski Farsça <i>jîvak</i> sözcüğünün normal ses evrimi uyarınca <i>*zîba</i> veya <i>*zîbak</i> olması gerekirdi. Modern Farsçada bu kelimeler yok, neden olmamış bilmem, ama civanın Arapçası aynen <b>zîbak</b>, Farsçadan alınma bir kelime diye yazıyor eski sözlüklerde.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Kürtçeyle akraba bir dil olan Zazacada yaşam <b>jewiyaene</b> imiş, yanlış yazdıysam düzeltin.<sup><a href="../Text/endnotes.html#ref121" id="ref121">121</a></sup> Daha uzaktan akraba dillere girersek daha neler var, bilseniz. Mesela biyolojiden ve biyografiden bildiğiniz Yunanca <b>bíos</b> (yaşam), Viva Zapata’dan tanıdığınız Latince <b>vîvere</b> (yaşamak), <b>vîvus</b> (canlı), <b>vîta</b> (yaşam), <b>quicksilver</b> (civa) ile hemen bağlantısını kuracağınız İngilizce <b>quick</b> (esas anlamı: canlı) hep aynı Hintavrupa kökünden türemiş kelimeler, normal ses evrimine uğrayıp böyle olmuşlar. Ayrıntısına gireriz peki, ama başka zaman.</span></p>

  <p class="p3"><span class="sz">&nbsp;</span></p>
</body>
</html>
