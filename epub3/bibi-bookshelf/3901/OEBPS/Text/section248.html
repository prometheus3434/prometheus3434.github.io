<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Mülk</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>30 Temmuz 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Arapça m-l-k kökü esasen “egemen olma, beylik ve hükümdarlık etme” ve ikinci olarak özel hukuk çerçevesinde bir mala “sahip olma”. Bu iki kavram arasındaki ince alakaları anlatmaya kalkacak olursak gene konu sapar, yazıyı toparlayamayız, onun için geçelim. Mesela <b>melik</b> kraldır, <b>mâlik</b> de Arapçada daha çok bu anlamda kullanılır ama Türkçede özel hukuk kavramıdır, araya net bir ayrım girmiştir, “kat malikleri kurulu” deyince taçlı tahtlı adamlar gelmez kimsenin aklına.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Arapça masdar genellikle <b>milk</b>, bazen <b>mulk</b>, ama bizde ikincisi yerleşmiş. Hem “yönetme/sahiplik etme” anlamında soyut eylem adı, hem de “yönetilen/sahiplik edilen şey” anlamında nesne adı. Mesela “Tahammül mülkünü yıktın Hulagu Han mısın kâfir” deyince bunu “krallığını” diye çevirmek lazım; “Adalet mülkün temelidir” ise “devletin” demek. Türkçede mülk daha çok “sahip olunan mal” anlamına oturunca soyut eylem adı olarak bir de <b>mülkiyet</b> sözcüğüne ihtiyaç doğmuş – ki galat-ı fahiştir, zaten masdar olan kelimeye masdar yapan +iyyet ekini eklemeyi Osmanlı dilbazları cahillik sayarlar.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Mülkün çoğulu <b>emlâk</b>. Bizde ne olmuş? Emlak “gayrımenkul mülk” anlamında tekil kelime olmuş, emlak kralı, emlak borsası, emlak komisyoncusu gibi deyimler türemiş.</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Temlîk</b> mülk edindirmek, <b>temellük</b> mülk edinmek. Bunlar Arapça. Buna karşılık mülke el koymak anlamında <b>istimlâk</b> sanırım 19. yüzyıl sonlarında Osmanlıcada türetilmiş; Arapça sözlüklerde yok. Kalıplar Arapçada standart, teSSîS, teSeSSüS, istiSSâS. S harfiyle gösterdiğim sessizlerin yerine sırasıyla m, l, k koyuyorsunuz, tık, kelime çıkıyor.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Özetle neymiş? Bir harbi Arapça var. Bir de Osmanlı/Türk Arapçası diye ayrı bir dil fenomeni var ki, sanırım akademik alanda yeterince ciddiyetle incelenmiş bir konu değil.</span></p>

  <p class="p3"><span class="sz">&nbsp;</span></p>

  <p class="p4"><span class="sz">§</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Melek</b> bunlarla alakalı değil. İbranice bir kelime, l-a-k (göndermek) kökünden <b>melâk elohîm</b> אלהים מלׇכ Allahın elçisi, habercisi, ulağı; Yahudi mitolojisinde geçen bir kavram. Tevrat’ı Yunancaya çevirirken <b>ángelos</b> (elçi, haberci, ulak) diye bire bir tercüme etmişler. İngilizce <b>angel</b>, Fransızca <b>ange</b>, Almanca <b>Engel</b>, İtalyanca <b>angelo</b> vb. oradan geliyor.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Kuran ise nedense İbranice biçimi tercih etmiş. “İbranice yazalım, Araplar anlar belki” mi demişler, “yabancı dil olsa daha haşmetli durur” diye mi düşünmüşler, onu bilemem.<sup><a href="../Text/endnotes.html#ref175" id="ref175">175</a></sup></span></p>

  <p class="p3"><span class="sz">&nbsp;</span></p>
</body>
</html>
