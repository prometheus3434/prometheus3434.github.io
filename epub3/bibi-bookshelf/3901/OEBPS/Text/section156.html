<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Klozet</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>10 Nisan 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">İngilizce <b>closet</b> “küçük oda”, <b>water closet</b>, kısaltması WC, “içinde tuvalet ve lavabo bulunan küçük oda”. Her türlü tuvalet-banyo odası da değil, bizde hela dediğimiz hücre şeklinde olanı.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Türkçe <b>klozet</b> 1990’lardan beri yaygın, alafranga tuvalet taşının adı. Yani ayrı şey. Misal: <i>Klozete taharet takacak mıydık abi?</i> <b>Klozet kapağı</b> da var ayrıca. Yanlış mı? Yoo, neden yanlış olsun. Türkçe ayrı dil, İngilizce ayrı dil. Klozet Türkçe, öbürü İngilizce, o kadar, heyecanlanacak bir durum yok. Şansı yaver gider de yaşarsa bin sene sonra kimbilir ne acayip başka anlamlar türetmiş olacaktır.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Sade bugün böyle değil, ta eskiden beri böyle. Buyurun, Arapçadan birkaç örnek.</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>İdrak</b>: Arapçası bir şeyin dibine veya sonuna varma, Türkçesi anlama. <b>Feyiz</b>: Arapçası taşıp dökülme, bolluk, bereket, Türkçesi kültür yahut aydınlanma. <b>Hazz</b>: Arapçası kısmet, nasip, pay, Türkçesi zevk alma – hazzın doruklarında gezinmek var, hedonizm manasına hazcılık bile var. <b>Hile</b>: Arapçası çözüm, çare, Türkçesi kandırmaca. <b>İptila</b>: Arapçası imtihan, mihnet, sınav, Türkçesi özel bir tür manevi imtihan. <b>İdrar</b>: Arapçası bol süt vermek, Türkçesi başka. <b>İmla</b>: Arapçası dikte etmek, söyleyip yazdırmak, Türkçesi doğru yazım. <b>Haşmet</b>: Arapçası uşak ve hizmetçiler güruhu, maiyet, Türkçesi ululuk. <b>Kasvet</b>: Arapçası acımasızlık ve gaddarlık, Türkçesi ruh sıkıntısı. <b>Cumhur</b>: Arapçası yığın, Türkçesi ahali.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Daha yüzlerce var. Osmanlılarda “Galatat Sözlükleri” diye başlıbaşına bir yazın tarzı türemiş, Türkçede “yanlış” kullanılan Arapça ve Farsça sözcükleri sayıp dökmekten usanmamışlar.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Peki ne olacak? Bir kelimeyi Araplar yahut İngilizler icat etti diye patent hakkı ilelebet onlarda mı kalacak? Türkçenin kendi ihtiyaçları, kendi dil modaları olmayacak mı?<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Kelime dediğin kim kullanıyorsa onun malıdır. Doğar, gelişir, değişir, günün birinde ölür. Arada benim gibi “bak İngilizcesi şöyle, Arapçası böyle” diye ahkâm kesen ukala takımına gün doğar, onlar da kendilerince mutlu olur. Toplum gene bildiğini okur.<sup><a href="../Text/endnotes.html#ref112" id="ref112">112</a></sup></span></p>

  <p class="p3"><span class="sz">&nbsp;</span></p>
</body>
</html>
