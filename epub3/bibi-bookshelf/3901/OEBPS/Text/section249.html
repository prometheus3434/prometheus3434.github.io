<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Salak</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>31 Temmuz 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Dilimizde aşağı yukarı aynı anlama gelen bir <b>salak</b> var, bir de <b>saloz</b> var. İkincisi son yıllarda biraz demode olsa da halk ağızlarında yaygın kelime, 19. yüzyıldan itibaren edebi dilde de kaydedilmiş. Geçenlerde biri mektup yazmış, üstünü başını yırtanlara halk türkülerinde <b>salozane</b> derlermiş, Malatya’da hepten uçuk adama <b>salozli</b> derlerdi diyor. Kaynak belirtmemiş ama doğrudur herhalde.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Saloz’un aslı belli. Bizans Rumcasında (ve modern Rumcada) son hecesi vurgulu <b>salós</b> = deli. Özellikle ahalinin biraz korkup veli saydığı bağrı yanık derviş-deli, Anadolu coğrafyasında tanıdık bir tip. Du Cange sözlüğü 5. yüzyıldan itibaren bir sürü örnek vermiş, çoğunda “İsa’nın delisi”, tanrı aşkına berduş olmuş zahit ve derviş bağlamında geçiyor. Kökeni net: Eski Yunanca <b>sáleuô</b> fiili “oynamak, sağa sola sallanmak, (gemi) yalpalamak” demek. Daha sonra “kafayı oynatmak” manasını da üstlenmiş.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Türkçe <b>salak</b> kelimesine en erken Meninski’nin sözlüğünde rastladım, sene 1680. Karşılığına tek kelimeyle “priapus” yazmış, yani cinsel organını teşhir eden adam, berduş-delilerin sıkça yaptığı işlerdendir, malum. Şimdi bu kelime Türkçe <b>salmak</b> veya <b>sallamak</b> fiillerinin birinden gelebilir mi? Yoksa abdal sözcüğünün Rumcası olan saloz’la mı alakalıdır? Karar vermek zor!</span></p>

  <p class="p3"><span class="sz">&nbsp;</span></p>

  <p class="p4"><span class="sz">19. yüzyılda Lisan-ı Osmani ile Kamus-ı Türki, <b>salak</b> = zincire bağlı demir toplardan oluşan savaş aleti demişler. Başka tanım yok, belki “ayıp” bulup susmuşlardır. İki anlam arasında bir mantık bağı kurabiliriz tabii ki (silah, top, sallanmak vb.), ayrıca ikisi de sallamak fiiline işaret ediyor. Ama tüm kaynaklarda tek l ile yazmışlar, şedde kullanmamışlar. Yani sözcük sallak değil salak, bunu nasıl açıklayacağız?</span></p>

  <p class="p3"><span class="sz">&nbsp;</span></p>

  <p class="p4"><span class="sz">Öte yandan, bakın Kırgızcada da <b>salak</b> varmış, “tembel, pasaklı, perişan kıyafetli”, Yudahin’in Rusça sözlüğünden Türkçeye çeviren Battal Taymas’a göre. Eğer çeviride bir arıza yoksa bu kuvvetli kanıttır, salak’ın Rumca saloz’la alakası olamayacağını gösterir. Neden? Çünkü Türkiye Türkçesinde Rumca alıntı olur ama Kırgızcada olamaz, mantıklı değil.</span></p>

  <p class="p3"><span class="sz">&nbsp;</span></p>
</body>
</html>
