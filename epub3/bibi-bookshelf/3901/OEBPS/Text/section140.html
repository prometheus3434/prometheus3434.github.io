<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Silifke</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>21 Mart 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Kemaliye, Kemalpaşa, Mustafakemalpaşa, Mustafapaşa, Gazipaşa... Bu coğrafyada o rekoru kıran benim bildiğim bir tek Seleukos var. Büyük İskender’in generallerinden biri, MÖ 300 yıllarında dünya padişahlığına oynamış, az kalsın başarmış da. Tam 16 kente kendi adıyla <b>Seléukia</b>, 27 kente rahmetli babasının anısına <b>Antiókhia</b>, 8 kente ilk karısını memnun etmek için <b>Apámea</b>, 3 kente de ikinci hatunun hatırına <b>Stratoníkia</b> adını vermiş. Bizde en azından Alirızabey ilçesi yok, henüz.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Seleukia’ların en meşhurunun harabeleri bugünkü Bağdat’ın kuzeyinde; Anadolu’dan Özbekistan’a uzanan koca bir imparatorluğun başkenti olmuş. Bugüne kalan bir tanesi Kilikya Seleukia’sı, yani <b>Silifke</b>. Bizans Rumcasında sesliyi izleyen /u/ sesi /v/ye dönüşür, sert sessizden önce de /f/ olur. Dolayısıyla /seléfkia/ &gt; Silifke. Seleukía Sidera’nın adı da halâ <b>Selef köyü</b>, Eğridir’e yakın. Bir Seleukia harabesi şimdiki Samandağı’nın orada, bir tane de Alanya’nın güneyinde var.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">En tanınmış Antiokhía, yüzyıllarca Roma’nın Syria eyaletinin başkenti olan Orontes Antiokhia’sı, bugünkü <b>Antakya</b>. Pisidia eyaletinin başkenti olan Antiochia’nın Türkçe adı Yalvaç, Isparta’nın ilçesi. Ayrıca Urfa, Nusaybin,Samsat, Adana, Tarsus ve Aydın kentlerinin de eski isimleri Antiochia. Postacının kâbusunu düşünebiliyor musunuz?</span></p>

  <p class="p3"><span class="sz">&nbsp;</span></p>

  <p class="p4"><span class="sz">Hakkaniyet babında şunu da belirtelim, Seleukos’un adlandırdıklarının çoğu o tarihte yeni kurulan ya da eskiden uyduruk yerlerken ciddi imar gören kentler. Bizde 1920-30’larda yeni kurulan kent yok. Aksine, varolanların hepsinin ekonomik ve sosyal bakımdan gerilediği anlaşılıyor.<sup><a href="../Text/endnotes.html#ref93" id="ref93">93</a></sup></span></p>

  <p class="p3"><span class="sz">&nbsp;</span></p>
</body>
</html>
