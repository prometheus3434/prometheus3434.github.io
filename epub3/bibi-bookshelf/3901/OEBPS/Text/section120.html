<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>TDK</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>25 Şubat 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">“Türkçenin bütün söz varlığı burada...” diye reklam yapmışlar, karpuz satan pazarcı edasıyla. Sitenin her yanına sinmiş ucuz Sümerbank kokusuna, tanımlardaki özensizliğe, ortaokul müdür yardımcısı kılıklı bağnazlığa bakarsanız iddianın doğru olamayacağını bilirsiniz. Nerede Ekşi Sözlük’ün manyak yaratıcılığı, her sayfadan fışkıran dürüstlüğü, nerede <i>Totaliter Devlet Kurumu</i>’nun iç bayıcı kuntluğu.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Türkçe son yıllarda çılgın bir hızla gelişiyor, renkleniyor, yeni kelime ve deyimlerle zenginleşiyor. Yenilerin çoğu İngilizceden gelme, evet, ama birçoğu Türkçeye özgü anlamlar kazanmışlar, bu ülkenin bugünkü yaşamının ihtiyaçlarına cuk oturan işlevler edinmişler. Misal: <b>tinerci, kombi, tripe girmek,</b><sup><a href="../Text/endnotes.html#ref69" id="ref69">69</a></sup> <b>çetleşmek</b>. Ayrıca özel adlardan yahut markalardan türeyenler (<b>nataşa, terminatör</b>), Arapçadan yahut Kürtçeden aparılanlar (<b>haşema, berdel</b>), argodan ortak dile sızanlar (<b>hanzo, dombili</b>), Türkçeden yaratılanlar (<b>işkolik</b>) gırla.</span></p>

  <p class="p3"><span class="sz">&nbsp;</span></p>

  <p class="p4"><span class="sz">“Türkçenin bütün söz varlığında” olmayan neler varmış, gelişigüzel deniyoruz. Mesela <b>bilbord, konsinye vermek, paçanga böreği, kalaşnikof</b> yahut <b>kaleş</b>, otellerdeki <b>belboy</b>, ek bina anlamında <b>aneks</b>, baharat karışımı olan <b>köri</b> benim bildiğim 1980’lerden beri yaygındır; sanayideki hangi çırağa sorsan <b>rektifiyeci</b>yi bilir; her kahvehanede <b>manyel</b> kavgası yapılır; kimi <b>larj</b> davranır, kimi <b>petkayı sıkar</b>. Ama bunlar “Türkçenin bütün söz varlığına” henüz terfi edememişler.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">1990’lardan <b>paparazzi</b>, <b>rap</b> müziği, <b>tabloid</b> gazete, <b>karaoke</b>, baygın bir çeşit pembe olan <b>fuşya</b>, <b>pesto</b> sosu, <b>nataşa</b>, <b>lolita</b>, Beyoğlu sokaklarından taşan <b>balliciler</b>, erotikçilerde envai çeşidi satılan <b>dildo</b>, her lokantada yediğin <b>şakşuka</b>, her plajda gördüğün <b>pareo</b>, Allah göstermesin kamusal alana bile sızan <b>haşema</b> Ankara’nın kokmuş koridorlarına daha ulaşmamış. <b>Tiki</b> de meğer “Polinezya takımadalarında tanrılaştırılmış atalara tapınma sırasında kullanılan yontuların genel adı” imiş.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Son on yılda hemen her gün gazete sayfalarında boy gösteren <b>blog, spam, paşmina</b>, sahaflarda kitap tezgâhlarını sollayan <b>efemera</b>, güzelliğin ilk şartı <b>botoks</b>, <b>holistik</b>, <b>holokost</b>... onları da geçiniz! <b>Bold</b> “koyu” demekmiş, hani var ya, “kahvem bold olsun İsmail”, ya da “amca bold ulusalcıdır, damarına basmayın”.<sup><a href="../Text/endnotes.html#ref70" id="ref70">70</a></sup></span></p>

  <p class="p3"><span class="sz">&nbsp;</span></p>

  <p class="p4"><span class="sz">Yapamayacaklarsa çekip gitsinler, işi adabıyla Ekşi Sözlük’çü çocuklara bıraksınlar, değil mi? O da yok. Dövlet görevi yapıyorlar, ne de olsa.</span></p>

  <p class="p3"><span class="sz">&nbsp;</span></p>
</body>
</html>
