<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Peyvend</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>12 Eylül 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Hakkı Devrim geçen gün tozlu raflardan <b>peyvend</b> sözcüğünü indirmiş, çok da iyi etmiş:<sup><a href="../Text/endnotes.html#ref190" id="ref190">190</a></sup> relationship’i biliyorsan peyvend’i de bileceksin ki şarkla garbin dengesi iyi kurulsun, tek kanatla uçmayasın. Fuzuli’den verdiği beyit de hoş: “...Bağla bir dildâra gönlün gayrdan peyvend kes.” Özetle, bul bir sağlam sevgili ötekileri şutla demek. Ama Fuzuli daha kibar söylemiş.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Birkaç kelime de ben ekleyeyim müsaadenizle.</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Pey-</b> Farsça kelimelerde sıkça karşımıza çıkan bir bileşen – <i>peyda</i> olmak, <i>peygamber</i>, <i>peyker</i>, <i>peymane</i> aklıma ilk gelenler. Aslında bütün Hintavrupa dillerinde olan cinsten, fiilin önüne takılan bir edat. “Geri” ya da “karşı” gibi bir anlam taşıyor. İngilizcesi <i>to tie back</i>’taki gibi <i>back</i> olur. Daha tam karşılığı Latinceden tanıdığınız <b>re-</b> edatıdır – <i>re-aksiyon</i> (gerieylem), <i>re-port</i> (geritaşıma), <i>re-ferans</i> (gerigötürme), <i>re-sistans</i> (karşıdurma), <i>re-store</i> etmek (gerikaldırma), <i>re-zerv</i> (gerisaklama)... say sayabildiğin kadar.</span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Bend</b> Farsça “bağlamak,” perfekt kökü <b>best</b>-, mişli geçmiş sıfatı <b>beste</b>, yani “bağlanmış”. Kelime başındaki /v/ sesinin Farsçada /b/ye dönüştüğünü daha önce bir yazımda söylemiştim. Ama kelime ortasında öyle bir kural yok. O yüzden başına pey- alınca oluyor <b>peyvend</b>, mişli geçmiş sıfatı da <b>peyveste</b>. Yani geri-bağlama ve geri-bağlanmış. Elalemin <i>relation</i> yahut <i>référence</i> dediği şeyin ta kendisi.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Farsçayla akraba bir dil olan Kürtçede <b>pêwend</b> “bağ, ilgi, ilişki” demekmiş. <b>Pêwist</b> ise “lazım, gerekli”. <i>Pêwiste ko em herin</i> =gitmemiz gerekiyor. Bakın nasıl anlam kaymış, ilişki bağımlılığa dönüşmüş görüyor musunuz?</span></p>

  <p class="p3"><span class="sz">&nbsp;</span></p>

  <p class="p4"><span class="sz">Hep öyle olur zaten, gönlünü dildara bağla, sonra düşün dur nasıl kurtaracağım diye.</span></p>

  <p class="p3"><span class="sz">&nbsp;</span></p>
</body>
</html>
