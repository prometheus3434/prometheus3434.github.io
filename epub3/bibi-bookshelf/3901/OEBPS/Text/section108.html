<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Pertevsız</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>12 Şubat 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">İstanbul Belediye Başkanı geçen gün rakibine <b>pertavsız</b> önermiş, piyasadan kalkmış güzel bir kelimeyi naftalinler arasından çıkarıp ortaya salmış. Farsçası <b>pertavsûz</b>: <i>pertav</i> = ışık, <i>sûz</i> = yakan. Işıkla ateş yakan, yani bildiğimiz konveks mercek, büyülteç dediğimiz şey. Ne kadar oturaklı bir kelime! Türkçesinin –sız olması tipik bir analoji örneği: yapısı unutulmuş bir sözcük, Türkçe pervasız yahut imansız gibi örneklere uydurulup yeniden yorumlanmış.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Pertavsız ta eskiden beri bilinen bir nesne. Ama dürbün yahut teleskop öyle değil, Avrupalılar icat etmişler. 16. yüzyılın sonlarına doğru bu taraflarda boy göstermiş. Direkt İran’a gidecek hali yok, belli ki ilk önce İstanbul’da görülmüş. Zamanın ukelası da doğal olarak Farsçadan şık bir isim uydurmuşlar. Farsça <i>dûr</i> = uzak, <i>bîn</i> = gören. <i>Dûrbîn</i> = uzakgören. Bildiğimiz <b>dürbün</b>. Frenkçe <b>téléscope</b>’un birebir çevirisi: <i>télé</i> = uzak, <i>scope</i> = gören. (Harbi Farsçada da <i>dûrbîn</i> deyimi var, “uzağı gören” insan için kullanılıyor. Misal: <i>Turgut Özal dürbîn adamdı.)</i><span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Çok sonraları, sanırım 20. yüzyıl başlarında Fransızca <b>teleskop</b> da Türkçeye girince anlam ayrışması olmuş, tek şeysi olan biçimine teleskop, çift şeyli olanına dürbün demek tercih edilmiş.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Televizyon da bir ikiyüz sene önce icat edilseydi Türkçesi herhalde <b>durdîde</b> olurdu. Yahut Arapçadan <b>tenzîre</b>. Allahtan 30’larda daha Türkiye’ye gelmemişti, yoksa <b>uzbakaç</b> da olabilirdi, neden olmasın?</span></p>

  <p class="p3"><span class="sz">&nbsp;</span></p>

  <p class="p4"><span class="sz">Efendim dürbin Kürdcedir, <i>dûr</i> uzak, <i>bin</i> dîtin fiilinin şimdiki zamanıdır diyorlar. Bre kardeşim, İstanbul ulemasının Frenk icadına Kürtçe isim takması olacak şey midir diye düşünen yok.<sup><a href="../Text/endnotes.html#ref60" id="ref60">60</a></sup></span></p>

  <p class="p3"><span class="sz">&nbsp;</span></p>
</body>
</html>
