<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Verd-i cenan</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>23 Aralık 2008</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Arapça <b>verd</b>, Aramice/Süryanice <b>wardô</b> ve Ermenice <b>vard</b> (Batı Ermenicesinde <b>vart</b>) – üçü de gül demek, üçünün de Orta Farsça (Pehlevice ) <b>vard</b>'dan alıntı olduğu anlaşılıyor. Bu sonuncusu da Hintavrupa anadilinde var sayılan *<b>wrod-</b> 'dan geliyor, ki Latince <b>rosa</b> ve Yunanca <b>rhódos</b> da aynı kökten. Yunanca ve Latincede kelime başındaki /w/ sesinin düşmesi genel kural. Marmaris’in oradaki Rodos adasının adı, evet, Gül Adası demek.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Daha çarpıcı olan modern Farsçadaki evrim. Bunun doğruluğunu sınayacak kadar Farsça fonolojiye hakim değilim, ama sağlam yerden okudum. Modern Farsçada baştaki w-‘nin pek çok örnekte /g/ sesine döndüğü malum. Derler ki -rd- ikilisi de birçok örnekte /l/ sesine dönüşmüş. Dolayısıyla ward’ın Yeni Farsçası <b>gul</b>. Zazacada aynı evrim yarım kalmış. Modern Zazaca sözcük <b>vıl</b>, daha eski biçimi <i>*vırd</i> olmalı.<sup><a href="../Text/endnotes.html#ref32" id="ref32">32</a></sup></span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Gül</b> malum, Türkçeye Farsçadan gelmiş, iyi tutmuş. Arapça <b>verd</b> daha ender. <b>Maiverd</b> eski romanlarda ve ecza markalarında “gülsuyu” yerine geçer. Bir de kadın adı olan <b>Verdicenan</b> var. Sultan Abdülmecid’in 24 eşinden birinin adı, pembe dudaklı bir sarışın afet, fotoğrafı mevcut. Verd-i cenân, yani Gönlümün Gülü. Ah!</span></p>

  <p class="p3"><span class="sz">&nbsp;</span></p>

  <p class="p4"><span class="sz">Midyat yakınındaki <b>Ayn Wardô</b> köyünün adını Gülgöze diye değiştirmişler, ki doğru çeviri. Maazallah Ayverdi de yapabilirlerdi.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Ya da Çamlıbel.</span></p>

  <p class="p3"><span class="sz">&nbsp;</span></p>
</body>
</html>
