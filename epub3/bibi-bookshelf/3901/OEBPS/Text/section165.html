<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Haşırt</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>21 Nisan 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">İlmî takılanlar <b>zırt, tak, şangır, cozur</b> gibi kelimelere <i>onomatope</i> diyor, Türkçesi de “yansıma sesler” yahut “ses yansımalı kelimeler” imiş. Bunları öyle doğadan çıkma şeyler sanmayın sakın. Türkçe onomatopelerin adeta kimya formülleri ya da müzik notaları gibi acayip derecede formel bir yapısı var.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz"><b>Tak</b> sözcüğünü al: sert bir şeye sertçe vurma sesi. O kadar sert olmasın, hafifçe vuralım dersen <b>tık</b> olur. Buradaki a/ı kuralı bütün sistemde geçerli: şap güçlü, <b>şıp</b> zayıf, çat güçlü <b>çıt</b> zayıf, bar bar bağırılır ama <b>bır bır</b> konuşulur, pat korkutur <b>pıt</b> ürkütür. Kafadan otuz kırk tane daha sayabiliyorum. Demek ki herkesçe bilinen, ama formüle edilmeyen bir kural var ortada.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Tak sesini biraz bulandırıp alacalı hale getirelim desen <b>takır</b> olur. Aynı mantıkla tık’tan <b>tıkır</b> var, şap/şıp’tan <b>şapır/şıpır</b> var, <b>çatır/çıtır</b> var, <b>patır/pıtır</b> var, <b>cazır/cızır, fısır, hapır, lıkır</b> var. Ama kök sesin kendisi /r/ ile bitiyorsa çifte kavrulmuşu /r/ değil /l/ alıyor: şar &gt; <b>şarıl</b>, fır &gt; <b>fırıl</b>, <b>horul</b>, <b>zırıl</b>, <b>cırıl</b>, <b>mırıl</b> vesaire.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Takır kemik gibi oldu, araya biraz esneklik, biraz rezonans katalım desek <b>tangır</b> deriz. <b>Tıngır</b> da var, <b>şangır</b>, <b>hüngür</b>, <b>zıngır</b>, <b>langır</b> hep aynı mantıkla yapılmış. Buna karşılık eğer orta ses /k/ değil de /t/ ise, esneklik sağlayan ilave ses de /n/ değil /l/ oluyor: patır &gt; <b>paldır</b>, kütür &gt; <b>küldür</b>, çıtır &gt; <b>çıldır</b>.</span></p>

  <p class="p4"><span class="sz">Langır lungur devam eden bir sesi aniden kesiveren –t hadisesi var: zır uzar gider, ama <b>zırt</b> biticidir. Cozur sürer, ama <b>cozurt</b> haşindir.<span class="Apple-converted-space">&nbsp;</span></span></p>

  <p class="p3"><span class="sz">&nbsp;</span></p>

  <p class="p4"><span class="sz">Bazı yapım ekleri sadece onomatopelerde görülür. Mesela <b>takırdamak</b>, <b>guruldamak</b>, <b>höpürdemek</b> vesairedeki –damak/–demek eki bundan başka hiçbir yerde kullanılmaz.</span></p>

  <p class="p3"><span class="sz">&nbsp;</span></p>

  <p class="p4"><span class="sz">İsim yapan –ti eki ancak –ir veya –il ile biten çift heceli onomatopelerde görülüyor (<b>takırtı</b>, <b>şarıltı</b>, <b>gürültü</b>...), bir de –n ile biten dönüşlü fiillerde (<b>görüntü</b>, <b>akıntı</b>, <b>üzüntü</b>...). Öztürkçülerin bu çeşit teferruata ayıracak pek vakti olmadığından akıllarına estiği gibi türevler yapmışlar, <b>belirti</b>ydi, <b>çözelti</b>ydi, <b>doğrultu</b>ydu derken Türkçenin ek sistemine ciddi hasar vermişler.</span></p>

  <p class="p3"><span class="sz">&nbsp;</span></p>
</body>
</html>
