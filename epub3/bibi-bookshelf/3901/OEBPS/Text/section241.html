<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Pirpirim</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>22 Temmuz 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Semizotuna Anadolu’da <b>pirpirim</b> derler. TDK Türkçe Sözlük’e almamışlar, ama Derleme Sözlüğünde bir ton entrisi var. Çorum, Amasya, Tokat, Sivas, Kayseri gibi birçok yerde <b>pürpürüm</b>, Doğubayazıt’ta <b>püpürüm</b>, Amasya’da <b>pırpırım</b>, Arapkir’de <b>perper</b>, Mezifon’da <b>parpar</b>, Yusufeli’nde <b>pirpir</b> makbulmüş, ama Aydın’dan Urfa ve Samsun’a kadar çok geniş bir alanda standart biçim pirpirim.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Kürtçesi <b>pımpar</b> veya <b>perpine</b> imiş, Ermenicesi <b>prprem</b>. Zannediyorum Türkçe ağızlarda sesli harfin i/ı/ü diye oynaklık etmesinin nedeni budur, Ermenicedeki sağır heceyi Türkçeye uyarlamak için araya keyfe keder sesli eklemişler. Maamafih Ermenice yerel ağızlarda da epey oynaklık var. Erzurum lehçesinde <b>pirpiri</b>, Hizan’da <b>parpar</b>, Harput’ta <b>perper</b>, Eleşkirt’te <b>porporo</b> vb. diye saymış Acaryan.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Modern Farsçada kullandıkları kelime başka, <i>xılfe</i>, ama eski sözlüklerde <b>perperen</b> ve <b>perpehen</b> kaydedilmiş. Arapçaya, doğal ses değişimiyle <b>farfîr</b> veya <b>farfarî</b> diye geçmiş. Süryanicesi <b>farfonîn</b>, Gürcücesi <b>parpina</b> imiş.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Çık bakalım işin içinden! Saydığım dillerin hiç birinde kelimenin yapısı, kökü mökü yok. Allah bilir onbin yıl önceki Cilalı Taş Devri insanlarından kalmış kelimedir. Coğrafi yayılım belli: Anadolu, Kafkasya, Mezopotamya, İran.<sup><a href="../Text/endnotes.html#ref171" id="ref171">171</a></sup></span></p>

  <p class="p3"><span class="sz">&nbsp;</span></p>

  <p class="p4"><span class="sz">Fransızcası neymiş bu meretin diye bakıyoruz, bir de ne görelim? <b>Pourpier</b> = semizotu. Bu kelimenin de etimolojisi muğlak. Atilf başka şey söylemiş, Larousse başka, acaba *porquier (“domuzotu”) olabilir mi diye merak ediyor insan. Çünkü neymiş? Latincesi de <b>porcastrinus</b> yahut <b>porcillaca</b> imiş, ki ikisi de domuzotu ya da domuzcuk otu gibi bir manaya gelir. Veya gelebilir. Başka yerden miras kalmış bir kelimeye halk arasında böyle anlam yüklenmiş de olabilir mesela.</span></p>

  <p class="p3"><span class="sz">&nbsp;</span></p>

  <p class="p4"><span class="sz">§</span></p>

  <p class="p3"><span class="sz">&nbsp;</span></p>

  <p class="p4"><span class="sz">Kıssadan hisse? Yok bu seferlik. Öylesine merak ettim, baktım. Size de anlatayım dedim.</span></p>

  <p class="p3"><span class="sz">&nbsp;</span></p>

  <p class="p4"><span class="sz">“’Üniversite’ gibi devşirme kelimeler kullanmayalım, evrenkent diyelim” diye gün aşırı başımı şişiren bazı fanatikler var, belki onlara sormalı, pirpirim de yasaklansa gerekir mi diye.</span></p>

  <p class="p3"><span class="sz">&nbsp;</span></p>
</body>
</html>
