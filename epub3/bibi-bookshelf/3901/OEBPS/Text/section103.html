<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Muhtar</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>6 Şubat 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Şaşırtıcı ama köylerdeki ihtiyar heyetinin o bildiğiniz ihtiyarla alakası yok, zaten kanunen de ihtiyar heyetine girmek için 25 yaşını doldurmuş olmak yetiyor. Osmanlıca <b>ihtiyar</b> etmek (daha doğrusu hırıltılı x sesiyle <i>ıxtiyâr etmek</i>) “seçmek, tercih etmek” demek. <i>Zaruretsiz cihanda kimse gurbet ihtiyar etmez</i> demiş Şinasi,<sup><a href="../Text/endnotes.html#ref54" id="ref54">54</a></sup> yani mecbur kalmadıkça kimse gurbeti seçmez. <b>İhtiyar heyeti</b> = “seçim kurulu”. İlk kez II. Mahmut zamanında, 1820’lerde, Osmanlı modernleşmesinin ilk yerel demokrasi denemesi olarak teşkil edilmiş. Günümüzde işlevini yitirmiş bir tür kurumsal fosil.</span></p>

  <p class="p3"><span class="sz">&nbsp;</span></p>

  <p class="p4"><span class="sz">İhtiyar heyetinin seçtiği kişi tabiatiyle <b>muhtar</b>, yani “seçilmiş.” Arapça gramerde <i>ixtiyâr</i>, ifti’âl vezninde masdar, <i>muxtâr</i> ise aynı veznin mef’ulü, yani edilgen ortay, eyleme maruz kalan şey. Eski devirde muhtarı ihtiyar heyeti seçermiş. Şimdi artık öyle değil, ama adı kalmış. Yalnız bizde değil, Suriye’de, Irak’ta, Lübnan’da filan muhtarlık kurumu bir Osmanlı kalıntısı olarak devam ediyor.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Muhtar aynı zamanda fail (etken ortay) anlamında da kullanılıyor, neden ve nasıl, tam anlamış değilim.<sup><a href="../Text/endnotes.html#ref55" id="ref55">55</a></sup> Sovyetler Birliğinde eskiden muhtar cumhuriyetler vardı, şimdiki adı <b>özerk</b>, Frenkçesi <b>otonom</b>. TDK’cıların aklına gelse <b>seçken</b> yahut <b>seçergen</b> ve hatta <b>seçemen</b> diyebilirlerdi.</span></p>

  <p class="p3"><span class="sz">&nbsp;</span></p>
</body>
</html>
