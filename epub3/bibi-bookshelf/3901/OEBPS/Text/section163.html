<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:epub="http://www.idpf.org/2007/ops">
<head>
  <title>Kelimebaz</title>
  <link href="../Styles/stylesheet.css" media="all" rel="stylesheet" type="text/css" />
</head>

<body>
  <p class="p3"><span class="sz">&nbsp;</span></p>

  <p class="p4"><span class="sz"><b>Bereket</b></span></p>

  <p class="p3"><span class="sz">&nbsp;</span></p>

  <p class="p4"><span class="sz"><i>18 Nisan 2009</i></span></p>

  <p class="p3"><span class="sz">&nbsp;</span></p>

  <p class="p4"><span class="sz">Eski Babil’in dili olan Akatçada <b>birku</b> ve <b>burku</b> “diz” demekmiş. İbranice <b>berek</b>, Süryanice <b>burkâ</b> aynı anlama geliyor. Eski Habeşçesi de <b>bırk</b>. Geçen sene Etiyopya’da Yemrehanna Krisdos manastırında misafir kaldığım günlerde Habeş yazısını çat pat okumayı öğrendim. Görüntüde bizim Ermeniceye benziyor ama yapısı da mantığı da alakasız. Toplam 119 harf var. Bir Atatürk çıksa da Harf Devrimi yapsa diye bekliyorlar.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Dağıttım gene konuyu, toplayalım. Bahsini ettiğim sözcükten türeyen İbranice <b>berâkah</b>, Aramice eril <b>berâkâ</b> veya dişil <b>berâketâ</b> “diz çökmek” anlamında. Aynı zamanda, bir kişi veya tanrı önünde diz çöküp dua etme eyleminin adı.<sup><a href="../Text/endnotes.html#ref118" id="ref118">118</a></sup> Özellikle Sami ve Doğu Akdeniz toplumlarında kadim bir davranış biçimidir biliyorsunuz. Mesela antik Roma’da böyle bir jest pek kaydedilmemiş, sonradan Hıristiyanlıkla birlikte Şarktan öğrenmişler.</span></p>

  <p class="p3"><span class="sz">&nbsp;</span></p>

  <p class="p4"><span class="sz">Arapçada bu familyadan “diz” anlamına gelen bir kelime yok, ama mesela <b>bürûk</b> var “devenin diz çökmesi” ya da “insanın deve gibi diz çöküp ellerini öne koyması”. <b>Bereket</b> ise Kuran’da “Allah’ın verdiği nimet, bolluk, verimlilik” olarak geçiyor. Acaba <b>bereket duası</b> deyimi esasen duanın <i>yapılış biçimine</i> ilişkin bir ad iken duanın <i>konusuna veya sonucuna</i> kaymış desek çok yanılır mıyız?</span></p>

  <p class="p3"><span class="sz">&nbsp;</span></p>

  <p class="p4"><span class="sz">Arapçadaki diğer türevler kelimenin bu ikincil anlamından hareket etmiş. <b>Tebrîk</b> “birine nimet ve bereket dilemek”, Türkçesi “Allah iyiliğini versin” demek. <b>Mübârek</b> de “bolluk ve bereket sahibi”. İngilizceleri <i>to bless</i> ve <i>blessed</i>.<sup><a href="../Text/endnotes.html#ref119" id="ref119">119</a></sup></span></p>

  <p class="p3"><span class="sz">&nbsp;</span></p>
</body>
</html>
