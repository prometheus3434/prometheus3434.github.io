<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Otuz Dördüncü Bölüm</h1>

  <p class="calibre3">SUNOCO benzinliğinin içi, keyif verici bir şekilde sıcaktı. Tina, dükkanın içinde sadece sıcağın keyfini çıkararak tam bir&nbsp;dakika geçirdi. Otobüs, mermi delikleri ve olmayan camlarıyla,&nbsp;tam bir tekerlekli dondurucuya dönmüştü.</p>

  <p class="calibre3">Sonra, fazla zamanı olmadığını hatırladı. Redlaw’un depoyu doldurması uzun sürmezdi. Görevliye, lavaboyu kullanıp kullanamayacağını sordu. Suratı sivilceli ergen çocuk, neredeyse ona&nbsp;hiç bakmadan kare bir plastik rozete takılmış anahtarı uzattı.&nbsp;Önünde açılmış bir şişe Coca Cola Zero vardı ve yorgun ve sinirli görünüyordu. Muhtemelen çift ya da üçlü vardiya yapıyordu&nbsp;ve onun nöbetini devralmak için kimse buraya ulaşamıyordu.&nbsp;Tina, onu anlayabiliyordu.</p>

  <p class="calibre3">Tuvalet kabinine gidince, sitesini kontrol etti. Ziyaretçi sayacı, beş haneli rakamlara ulaşmıştı. İnanılmaz. Üstelik, kötüleyici ve asabi küfürler de artık azalmıştı. Ziyaretçilerin büyük çoğunluğu, tek kelimelik olumlu şeyler yazıyordu; “Harika!”, “İnanılmaz!”, “Mükemmel!”; bazılarında da “8D”,"@"_@"ve((v-v))" <span style="text-indent: 1.5em; font-size: 1em; line-height: 1.2;">gibi duygu işaretleri vardı.</span></p>

  <p class="calibre3">Lavabonun önünde, lekelenmiş aynada kendine baktı. Kirli, pasaklı saçları vardı; gözleri uykusuzluktan kızarmıştı. Kendine&nbsp;çeki düzen vermek için elinden geleni yaptı. Kıyafetlerindeki&nbsp;pis su lekelerinin bazılarını, sabunlu su kullanarak eliyle ovaladı. Suratına soğuk su çarptı.</p>

  <p class="calibre3">Takip edilmişti. Ona ateş edilmişti. Neredeyse ölecekti.</p>

  <p class="calibre3">Bu, cephe hattı gazeteciliğiydi. Orta Doğu ya da Sahra Altı Afrika’yı veya Afganistan’ı boşver. Savaşın tam ortasındaydı ve bu savaş tam burada, insanların kapılarının önünde gerçekleşiyordu.</p>

  <p class="calibre3">Kendini, bir röportaj verirken, belki de CNN’deki Piers Morgan’ın programında hayal etti. O sıska İngiliz’e sıra dışı görüntüleri nasıl elde ettiğini, haberini yaparken başına neler geldiğini, dehşeti, tehlikeyi, adrenalin dolu olayları...</p>

  <p class="calibre3">BlackBerry’si titriyordu. Tanımadığı bir numara arıyordu.</p>

  <p class="calibre3">“Evet?”</p>

  <p class="calibre3">“Tina Checkley ile görüşme şerefine mi erişiyorum?”</p>

  <p class="calibre3">“Ah, evet.”</p>

  <p class="calibre3">“Kene Sohbeti isimli bir internet sitesi olan Tina Checkley mi?”</p>

  <p class="calibre3">“O benim.”</p>

  <p class="calibre3">Kalbi daha hızlı atmaya başladı.</p>

  <p class="calibre3">“Bayan Checkley... size Tina diyebilir miyim?”</p>

  <p class="calibre3">“Sanırım. Kiminle görüşüyorum.”</p>

  <p class="calibre3">“Bir hayran diyebilirsiniz. Yaptığınız işten epeyce etkilenmiş biri. Size, elinizdeki görüntü ve ilerideki hizmetleriniz için oldukça kazançlı bir teklif yapabilecek konumda biri.”</p>

  <p class="calibre3">Sikir, lanet olası Isa, lanet olası kutsal Isa...</p>

  <p class="calibre3">Tina, sesini sakin ve ciddi, olabileceği kadar serinkanlı, sanki böyle telefonları her gün alan bir kadının sesi gibi kullandı.&nbsp;“Öyle mi? Bir televizyon kanalı falan mı yönetiyorsunuz?”</p>

  <p class="calibre3">“Yönetmiyorum.” dedi adam. “Sahihiyim. Aslında bakarsanız, üç tane televizyon kanalım var. Bir tanesi de, reyting skalasında&nbsp;<span style="text-indent: 1.5em; font-size: 1em; line-height: 1.2;">en yukarlarda bulunan bir haber birimi olan büyük bir televizyon şebekesi.”</span></p>

  <p class="calibre3">“Umarım bu bir telefon şakası değildir.”</p>

  <p class="calibre3">“Kesinlikle değil.”</p>

  <p class="calibre3">“Çünkü eğer beni işletiyorsanız, bay...”</p>

  <p class="calibre3">“Tina, doğruyu söylüyorum.” Adamın sesi kibar ve ayartıcıydı. O sesteki hiçbir şey, Tina’ya adamın bir yalancı ya da vaktini harcayan bir deli olduğundan şüphelenmesine neden olmuyordu. Aksam Bostonluydu, fakat üst sınıf Boston’dandı. Charlestown’dan ya da Roxbury’den gelen birinin savsak ağır konuşması gibi değildi. “Senin vampirlerle arkadaşlık ettiğini ve bize gerçekten kayda değer bir röportaj sunmak için büyük bir kişisel riske girdiğini gördüm.”</p>

  <p class="calibre3">“Dinle, ben de herkes kadar övülmeyi severim,” dedi Tina, “ama zamanım az. Meseleyi kısa keselim. Ne teklif ediyorsun?”&nbsp;“Ne mi teklif ediyorum. Senin hayallerini süsleyen her şeyi.”&nbsp;“Peki sen kimsin?”</p>

  <p class="calibre3">“Adım mı? Howard Farthingale III. Belki ismimi duymuşsundur...”</p>

  <p class="calibre3">TINA, REDLAW’UN otobüse doldurduğu benzinin parasını ödemekte olduğu dükkana döndü. Kumaştaki yırtıkları kapamak&nbsp;için giysisinin sol koluna bir miktar koli bandı sardığını fark etti.&nbsp;“Tina? İyi misin?”</p>

  <p class="calibre3">“Evet.” dedi. “Neden sordun?”</p>

  <p class="calibre3">“Biraz... sersemlemiş görünüyorsun.”</p>

  <p class="calibre3">“Yo. Peki, tamam. Bu pek de şaşılacak bir şey değil. Ne zamandır koşturuyoruz ve hiç de hoş şeylerle karşılaşmadık. Durum oldukça stresli. Herhalde daha yeni idrak ediyorum.” Raflardan bir miktar çikolata ve iki üç paket Doritos alıp tezgahın üzerine koydu. Görevli, onları da hesaba ekleyip Red-<span style="text-indent: 1.5em; font-size: 1em; line-height: 1.2;">law dan parayı aldı.</span></p>

  <p class="calibre3">“Kendime yakıt doldurmam gerekli.” dedi Tina, otobüse doğru yürürken büyük boy bir PayDay’i açarak. “İster misin?” Red-law, başını hayır anlamında salladı.</p>

  <p class="calibre3">“Şimdi nereye gidiyoruz patron? Olay ne?”</p>

  <p class="calibre3">“Önerilere açığım.”</p>

  <p class="calibre3">“Yani, istersen bundan sonra kıyamet kopana kadar amaçsızca dolaşabiliriz, fakat bana sorarsan bir final maçı düşünmemiz gerekli. Tüm kovalamacayı onların yapmasındansa, dövüşü biz bu&nbsp;insanlara götürebiliriz.”</p>

  <p class="calibre3">“Bu da nereden çıktı?” dedi Redlaw. “Kavgaya birdenbire çok heveslendin?”</p>

  <p class="calibre3">“İtip kakılmaktan sıkıldım, hepsi bu. Ayrıca, vampirlere böyle adaletsizce davranıldığını ve senin de onları bu şekilde savunduğunu görmek, itiraf etmeliyim ki, ilham verici.”</p>

  <p class="calibre3">Redlaw, ona şüpheyle baktı. “Sen kimsin ve Tina Checkley’ye ne yaptın?”</p>

  <p class="calibre3">“Hayır, ciddiyim. Senin onlara kendini adaman çok güzel. Onlar, oldukları şey olmak dışında yanlış bir şey yapmadı. Tamam, senin ve benim kanımı içmeye çalıştıkları bölümü görmezden gelmemiz gerekiyor. Bunun için Rus rahibi suçlayabiliriz. Kötü liderlik. Papaz cübbesi içinde bir Jim Jones. Ancak bu&nbsp;Amerikan askerleri, onları tamamen yok etmek istiyor. Bu bir&nbsp;soykırım. Etnik temizlik. Utanç verici bir durum ve buna izin&nbsp;vermemeliyiz.”</p>

  <p class="calibre3">“Ben vermiyorum,” dedi Redlaw. “Fakat...”</p>

  <p class="calibre3">Cebindeki telefon titredi.</p>

  <p class="calibre3">“Yüzbaşı Jacobsen’i arıyorlar.” dedi telefonu cebinden çıkarırken. “Ya da daha büyük bir olasılıkla beni. Evet?”</p>

  <p class="calibre3">Hattın diğer ucundaki sesi dinledi. Bir süre boyunca “Hımm” ve “Evet” ve “Anlıyorum."dan başka bir şey söylemedi. Sonra da</p>

  <p class="calibre3">“Bunu düşüneceğim. Bana birkaç dakika ver. Seni geri arayacağım.” dedi. Telefonu kapattı.</p>

  <p class="calibre3">“Kimdi?”</p>

  <p class="calibre3">“Farthingale.”</p>

  <p class="calibre3">Tina’nın kaşları çatıldı. “Kim..?”</p>

  <p class="calibre3">“Tüm bunların arkasında olan adam; tabii adam denirse. Düzenbaz bir milyarder psikopat. Bu heriflerden şaşırtıcı derecede çok var.”</p>

  <p class="calibre3">“Onu tanıyor musun?”</p>

  <p class="calibre3">“Şahsen değil. Daha önce konuşmuştuk. Sadece bir kere. Daha önce tehditler savuruyordu. Şimdi ise...”</p>

  <p class="calibre3">“Ne istiyor?”</p>

  <p class="calibre3">“Ateşkes.”</p>

  <p class="calibre3">“Gerçekten mi?”</p>

  <p class="calibre3">“Öyle görünüyor. Askerlerinin kaçak olduğunu söylüyor. Artık gösteriyi o yönetmiyormuş. Su, boyunu aşmış ve barış görüşmesi yapmak istiyor.”</p>

  <p class="calibre3">“Nerede?”</p>

  <p class="calibre3">“Kendi evinde. Buradan birkaç yüz kilometre uzaklıkta. Bizim oraya gitmemizi ve onun kelimeleriyle ‘daha da kötüleşmeden bu karmaşayı çözmemizi’ istiyor.”</p>

  <p class="calibre3">“Peki sen bu konuda ne düşünüyorsun?”</p>

  <p class="calibre3">“Bence Tina,” dedi Redlaw. “bunun bir tuzak olduğundan şüphelenmezsem, tam bir aptal olurum. Ancak aynı zamanda,&nbsp;gitmem gerektiğini de düşünüyorum.”</p>

  <p class="calibre3">“Tabii, bir tuzağın içine gir, bu hiç de aptalca olmaz.” dedi Tina. “Gitmenin ne faydası olacak?”</p>

  <p class="calibre3">“Çünkü,” dedi Redlaw basitçe, “eğer şu Farthingale ile yüz yüze görüşebilirsem, onu öldürebilirim.”</p>

  <h1 class="calibre7" id="sigil_toc_id_20">Otuz Beşinci Bölüm</h1>

  <p class="calibre3">REDLAW, ARABAYI SÜRDÜ.</p>

  <p class="calibre3">New England üzerinden kuzeydoğuya, kendi ülkesinin kartografik bir yeniden düzenlenmesi gibi görünen bir bölgeye -isimler aynıydı, fakat daha farklı yerleştirilmişlerdi- doğru sürdü. Sunoco benzinliğinden aldığı harita, kucağında açık bir şekilde duruyordu. Norwich, Worcester’in güneyinde yer alıyordu. Rutland,&nbsp;yukarıda, kuzeydeydi ve Gloucester ise kıyıda bir burunda bulunuyordu. Burası İngilitere’ydi, ama bildiği İngiltere değildi.</p>

  <p class="calibre3">Tina, otobüsün kasasının üzerinde yeni oluşmuş delikleri kapatmıştı, böylece vampirler normal bir şekilde koltuklarda oturabilmişti. Şimdi uyuyorlardı. Günün ortasıydı, onların doğal dinlenme zamanıydı.</p>

  <p class="calibre3">Tina da kestiriyordu ve şu anki huzur ve sessizlik, Redlaw için büyük mutluluktu. Kendi kendine düşünüyordu ve onun durmak bilmeyen gevezeliklerine katlanmak zorunda kalmıyordu.</p>

  <p class="calibre3">Heyhat, bu durum fazla sürmedi. Providence’ı geçtikten kısa bir süre sonra ve Rhode Island ile Massachusetts arasındaki eyalet sınırına doğru ilerlerken Tina uyandı. Redlaw’a doğru geldi</p>

  <p class="calibre3">ve onun omzunun üzerinden dışarıyı görmeyi yarayan delikten bakmaya başladı. Dışarısı aydınlıktı, gökyüzü katıksız maviydi,&nbsp;karın üzerinden güneş ışığı yansıyordu. Bir tabelanın önünden&nbsp;geçtiler: Boston 110 kilometre.</p>

  <p class="calibre3">“Fazla yol kalmadı, değil mi?”</p>

  <p class="calibre3">“Yolculuğun en zor kısmını tamamladık.” dedi Redlaw. “Boston’dan uzak duracağız, sonra da neredeyse ordayız.”</p>

  <p class="calibre3">“Hangi noktada, ne olacak? John Wayne gibi olup, bir adam ne yapması gerekiyorsa onu yapar mı diyeceksin?”</p>

  <p class="calibre3">“Aşağı yukarı. Farthingale, ayarlamaları benim doğaçlama hareket etmeme müsaade edecek kadar gevşek bıraktı.” Bu zenginlerin idaresine inanan adamla daha sonraki telefon konuşmasında, buluşmalarının oldukça belirsiz yönleri üzerinde anlaşmışlardı. “Ben onun adasına gidip benim için pusuda bekleyen nasıl bir mukavemet bulunuyorsa -tabii eğer varsa- onunla başa çıkıp, sonra da adamı adalete teslim etme niyetindeyim.”</p>

  <p class="calibre3">“Peki ya doğru söylüyorsa? Ya üzgün olduğunu söyleyip kendini senin merhametine bırakacaksa? Ki öyle görünüyor. Sen bir Hristiyansın. İncil, tövbe eden günahkarlar için ne diyor?”</p>

  <p class="calibre3">“ Cennette, tövbe eden bir günahkar için duyulan mutluluk, tövbe etmesine gerek olmayan doksan dokuz kişi için duyulandan daha fazla olacak.”</p>

  <p class="calibre3">“Aynen. Eğer aradığı şey günahlarından arınma ise, bunu ona vermek zorunda değil misin?”</p>

  <p class="calibre3">“Bence işler bunun için biraz fazla ileri gitti.” dedi Redlaw. “Her neyse, zaten günahlardan arındırma işini Tanrı yapıyor.”&nbsp;“Ve sen de, O’nun bunu yapabilmesi için insanları cennetin&nbsp;kapılarına gönderen kişisin.”</p>

  <p class="calibre3">“Bunu rastgele bir şeymiş gibi söyleme. İnsanları tesadüfen seçip öldürerek ortalıkta gezinmiyorum.”</p>

  <p class="calibre3">“Sadece kim hak ederse, değil mi?”</p>

  <p class="calibre3">“Kim doğru olduğuna inandığım şeyi tehlikeye atarsa.”</p>

  <p class="calibre3">“Peki, doğru olan şeyin ne olduğunu söyleme yetkisini sana kim veriyor?” dedi Tina.</p>

  <p class="calibre3">“Bu gayet açık. Temel ahlak.”</p>

  <p class="calibre3">“Yani senin için böyle. Her şey kesin. Siyah ve beyaz. Gri bölgeler yok. Bu biraz çocukça, sence de öyle değil mi?”</p>

  <p class="calibre3">“Tina, eğer birisi bana zarar vermeye kalkarsa, ona izin vermem. Bu çocukça değil. Bu yalnızca pratik bir şey. Hayatım -ya da benim korumam altındakilerin hayatı- tehlikedeyken düşmanın karşısından geri çekilip sorumluluktan kaçmayacağım ve&nbsp;buna müsamaha göstermeyeceğim. İsa, diğer yanağınızı dönün&nbsp;derken bahsettiği şey bu değildi.”</p>

  <p class="calibre3">“Ama dediğine göre Farthingale, durumun kontrolünü kaybettiğini söylemiş. Bana kalırsa, seni kendi tarafında istiyor gibi duruyor. Şu anda korkuyor; yaptıklarından ve senden.” “Tabii, eğer yalan söylemiyor ve bana tuzak kurmuyorsa.”&nbsp;“Eğer öyle değilse, onun hakkında olumlu düşünüp, ona yaptıklarını telafi etmesi için bir şans vermen gerekmez mi?”&nbsp;Redlaw, bakışlarını, Tina’nın üzerine meraklı bir şekilde sabitlemesine yetecek kadar uzun bir süre ayırdı. “Neden birdenbire onu savunmaya başladın?”</p>

  <p class="calibre3">“Onu savunmuyorum.”</p>

  <p class="calibre3">“Kısa bir süre önce, bu düşmanla savaşmamız gerektiğinden bahsediyordun. Bu düşman, Farthingale.”</p>

  <p class="calibre3">“Askeri öyle. Kendisi... muhtemelen değil. Artık değil. O, Victor Frankenstein ve canavarı çığırından çıkmış durumda ve&nbsp;ne yapacağını bilemiyor. Bu nedenle sana geldi. Çaresizlikten.”&nbsp;Redlaw, şüpheli bir şekilde iç geçirdi.</p>

  <p class="calibre3">“Bu mümkün.” dedi Tina. “En azından bunu bir düşünmek zorundasın.”</p>

  <p class="calibre3">“Tina” dedi Redlaw, uzun bir sessizlikten sonra. “Bana söyle<span style="text-indent: 1.5em; font-size: 1em; line-height: 1.2;">men gereken bir şey mi var?”</span></p>

  <p class="calibre3">“Hayır. Ne gibi?”</p>

  <p class="calibre3">“Senin bildiğin ve benim bilmediğim bir şey. Herhangi bir şey.” “Sanmıyorum. Neden sordun?”</p>

  <p class="calibre3">“İlk tanıştığımızda bana bu kadar uzlaşmacı biri gibi gelmemiştin. Hatırladığım kadarıyla, sadece sana dokunduğum için beni bir şok tabancasıyla vurmuştun. Sen, hiçbir şeyin durduramayacağı, haberini yapmak için her şeye katlanabilen, yüksek&nbsp;emeller peşinde koşan gazetecisin.”</p>

  <p class="calibre3">“O zamandan beri çok fazla şey yaşadım.” dedi Tina. “Bakış açımın değişmiş olması çok şaşırtıcı olmamalı.”</p>

  <p class="calibre3">“Emin misin?”</p>

  <p class="calibre3">“Tabii ki eminim.”</p>

  <p class="calibre3">“Çünkü eğer bilmem gereken bir şey varsa, şu an itiraf etmenin tam zamanı.”</p>

  <p class="calibre3">“Çok şüphecisin, bunu biliyor musun?”</p>

  <p class="calibre3">“Bir zamanlar polistim. Bir polisin içgüdülerine sahibim. İnsanlar benden bir şey sakladığında...”</p>

  <p class="calibre3">“...polis içgüdülerin çınlıyor, anladım. Çok yazık.”</p>

  <p class="calibre3">“Neye çok yazık.”</p>

  <p class="calibre3">“Bana güvenmiyorsun. Geçtiğimiz şu son birkaç gün içinde tüm yaşadıklarımıza rağmen. Sana yaptığım tüm yardımlara rağmen.”&nbsp;Rediaw, haritaya, sonra da tekrar yola -1-95'in geniş altı şeritli bölümüne- baktı. “İki üç saatlik daha yolumuz var.” dedi. “Sanırım hedefimize ulaştığımızda hava kararmış olacak. Biraz düşün, Tina. Kararını ver. Dürüstlük, seni yalancılıktan daha ileri&nbsp;taşır. Kendine iyice bir bak ve ne bulduğunu bana söyle.”</p>

  <p class="calibre3">Tina gözlerini devirdi, bezgin bir homurtu çıkardı ve tekrar koltuğuna çöktü.</p>

  <h1 class="calibre7" id="sigil_toc_id_21">Otuz Altıncı Bölüm</h1>

  <p class="calibre3">KENT, GENİŞ BİR KÖRFEZİN bir boynuzunun ucunda bulunan, kolonyal dönemden kalma şirin bir limandı. Yazın, sokaklar gezinmekte olan turistlerle ve mevsimlik yerleşimcilerle dolar taşardı. Hoş kaplama tahtaları ve tahta kiremitlerle kaplanmış evlerin, doğum günü pastasına benzer boyaları güneşte parlardı.&nbsp;Körfezin kendisi de, bir o tarafa bir bu tarafa süzülen sayısız yatlarla ve dalgalanan yelkenlerle beneklenmiş, bir keyif düşkününün cennet imgelemine benzeyen parıltılı bir enginlikti.</p>

  <p class="calibre3">Ancak şu an hava karanlıktı, kışın ortasıydı ve kent, cansız ve yitik görünüyordu. Sanki bütün her şey, bahar gelene kadar bir&nbsp;gardırobun arkasında rafa kaldırılıp saklanmış gibi, her yer kapanmıştı ve boştu. Savrulan kar yığınlarından, bir imbat rüzgarının elekten geçirdiği onların denize bakan yüzlerinden, onların zirvelerinde oluşan, yüksek dağların tepelerindeki gibi ince&nbsp;yatay kar süslerinden başka bir şey kımıldamıyordu.</p>

  <p class="calibre3">Sokak lambaları vızıldıyordu, trafik lambaları kavşaklarda titreşiyordu ve karanlıkta bir deniz feneri ışık saçıyordu, fakat bun<span style="text-indent: 1.5em; font-size: 1em; line-height: 1.2;">ların hepsinden daha parlak ve daha sabit olan şey, pardtısı her şeyi süt renginin ve siyahın tonlarıyla betimleyen dolunaydı.</span></p>

  <p class="calibre3">Okul servisi, limandan aşağı doğru ilerleyip rıhtımın yanındaki alanda durdu ve sanki yarıştan sonra kalçasının üzerine çöken bitkin bir maraton koşucusu gibi, süspansiyonunun üzerinde sallandı. Kaportasından buhar çıkıyordu. Sıcak metal, tıkırdıyordu.</p>

  <p class="calibre3">Redlaw, otobüsten indi ve Tina onu takip etti. Redlaw, önlerindeki bütünüyle hareketsiz, çapalarına kadar donmuş olan demir atmış teknelerin manzarasını inceledi. Yelken halatlarının rügarla beraber gemi direklerine vurmasının çıkardığı sesler, tekinsiz bir çınlayan kakofoni yaratıyordu.</p>

  <p class="calibre3">Denizin açıklarında, yıldızlarla kontrast oluşturan küçük bir ada görülebiliyordu. Adanın üzerinde ışıklar göz kırpıyordu.</p>

  <p class="calibre3">“Sence ne kadar uzaklıkta?”</p>

  <p class="calibre3">“Birkaç kilometre.”</p>

  <p class="calibre3">“Peki oraya gitmek güvenli midir?”</p>

  <p class="calibre3">“Farthingale bana boğazın -ki o ‘menzil’ kelimesini kullanmıştı- tamamen donduğunu söyledi. Metrelerce kalınlıkta buz var. Üzerinde yürümenin bir sakıncası olmaması gerekli.”</p>

  <p class="calibre3">“Peki ya olursa?”</p>

  <p class="calibre3">“Oraya gitmenin başka bir yolu yok.” dedi Redlaw, omzunu silkerek.</p>

  <p class="calibre3">Otobüsün içerisine doğru eğildi. “Hepiniz,” dedi vampirlere. “Beni dinleyin. Bu geceki sonuç ne olursa olsun, benim başıma&nbsp;ne gelirse gelsin, kim olduğunuzu hatırlayın. Ne olduğunuzu&nbsp;hatırlayın. Siz güçlü yaratıklarsınız. Yırtıcı hayvanların doruk&nbsp;noktasısınız. Kendinizi halen insan olarak düşünüyorsunuz ve&nbsp;öylesiniz de, fakat aynı zamanda insandan çok daha fazlasısınız.&nbsp;Gerekli olduğunda, size ait olan şeyi alın. Kendiniz için en iyi&nbsp;olan şeyi yapmalı ve sizin olan şeyi almalısınız. Sıra dışı olun.&nbsp;Sizden tek isteyebileceğim bu. Anlaşıldı mı?”</p>

  <p class="calibre3">Vampirler, gergin bir şekilde başlarıyla onayladı, (ak.ıı K&lt;.l law söylediklerinin etkili olduğunu görebiliyordu. Vaınpııln.&nbsp;koltuklarında biraz daha dik oturuyordu. Gözleri, biı.ı/ dalıa&nbsp;fazla kararlılık gösteriyordu.</p>

  <p class="calibre3">“Önerimle ilgili bir sorusu, sonradan akla gelen başka diişıiıı çeleri olan var mı?”</p>

  <p class="calibre3">Vampirler, hayır anlamında başlarını salladı.</p>

  <p class="calibre3">“Güzel. Bana şans dileyin.”</p>

  <p class="calibre3">Öyle de yaptılar.</p>

  <p class="calibre3">“Ya sen Tina.” dedi, tekrar dışarı çıkarak. “Senin fikrini değiştirecek yeni düşüncelerin var mı?”</p>

  <p class="calibre3">“Hayır.”</p>

  <p class="calibre3">“Gelmemen konusunda ısrarcı olabilirim.”</p>

  <p class="calibre3">“Ben de senin bu kadar inatçı bir şovenist pislik olmaman konusunda ısrarcı olabilirim.” Diğer şeylerin yanı sıra kamerasının da içerisinde bulunduğu sırt çantasını sıvazladı. “Bana ihtiyacın&nbsp;var.”</p>

  <p class="calibre3">“Tıpkı, kafadaki neyden oluştuğu belli bir delik gibi.” dedi Redlaw.</p>

  <p class="calibre3">KOCAMAN KAYALARIN arasından kumsala doğru ilerlediler. Kar her şeyi öyle bir kaplamıştı ki, nerede kumun bittiğini ve donmuş denizin başladığını anlamak imkansızdı. Sadece ayak seslerinin niteliğindeki değişim, Tina’ya ve Redlaw’a artık&nbsp;kuru toprak üzerinde olmadıklarım söylüyordu. Sağlam bir çıtırtı sesi, hafif bir rezonans ile daha az keskin bir hale bürünmüştü.</p>

  <p class="calibre3">Dikkatli bir şekilde yürüdüler. Buz pürüzsüz değildi, daha çok öbekler, eğimler ve sığ çatlaklar ile tehlikeli bir alandı. Her&nbsp;adım, önceden düşünülmeli ve değerlendirilmeliydi.</p>

  <p class="calibre3">Kıyıyı geride bıraktıklarında, aşağıdan gelen düşük sesli gı<span style="text-indent: 1.5em; font-size: 1em; line-height: 1.2;">cırdamaların ve gümbürtülerin farkına vardılar. Hatta bazen, keskin bir silah sesine benzeyen bir çatırtı, onları birdenbire&nbsp;durduruyordu. Buz, huzursuz ve asabiydi, içsel baskıların altında geriliyordu. Sesler, onun süreci devam eden bir şey olduğunun, durmadan kendini yarattığının ve bozduğunun anımsatıcısıydı. Ve onun altında deniz, ona vuruyor ve onu tedirgin ediyordu. Tina ve Redlaw için denizi düşünmemek, orada bekleyen&nbsp;buz gibi siyah suları hayal etmemek -buzdaki bir çatlağın ayakları altında açılmasını ve içlerinden birinin kaçınılmaz bir şekilde içeri düşmesini beklememek- oldukça zordu.</span></p>

  <p class="calibre3">Hedeflerine doğru kabaca yarı yola ulaştıklarında, Redlaw durum değerlendirmesi yapmak için durdu. Ana kara uzakta görünüyordu, fakat paradoksal bir biçimde ada da daha yakında değildi.</p>

  <p class="calibre3">“Geri dönüşü olmayan nokta mı?” diye sordu Tina.</p>

  <p class="calibre3">“Onu geçeli günler oldu.” diye cevap verdi Redlaw.</p>

  <p class="calibre3">Çatırdayan ve gürleyen buz kütlesi üzerinde ilerlemeye devam ettiler. Redlaw, yaya olarak bu kadar çetin bir yolculuk yaptığını hatırlamıyordu. Buz ve kar, üzerinde yürüyenlere başkaldıran&nbsp;bir bölge yaratmış gibiydi. Hiçbir yer pürüzsüz, sağlam ya da&nbsp;güvenilir değildi. Her birkaç dakikada bir, ayak bileğini burkuyordu. Tina ise, her adımda küfrediyordu. Neyse ki, gizlenmeye&nbsp;çalışmıyorlardı.</p>

  <p class="calibre3">Nihai olarak, Redlaw’un hayatındaki en uzun saatlerden birinin sonunda, ada ulaşılabilir gibi görünmeye başladı. Ay ışığı, adanın sırtlarını kaplayan ağaçları ortaya çıkarıyordu. Lüks bir&nbsp;tekne kıyıya bağlanmıştı ve ev, adanın iki tepesi arasındaki eğime konumlanmıştı. Ev, birbirine eklenmiş katmanları ve pencerelerinin çoğundan yayılan davetkar sıcak ve sarı ışıklarıyla, sere serpe uzanmış modern bir eserdi.</p>

  <p class="calibre3">Redlâw, teknenin bulunduğu dalgakıranı hedefledi. Orada denize inen bir merdiven vardı ve basamakları buz saçaklarıyla&nbsp;<span style="text-indent: 1.5em; font-size: 1em; line-height: 1.2;">süslenmişti. Merdivene tırmanmaya başladı, Tina &nbsp;da arkasındaydı. Ayaklarının altında tekrar -cazip, düz ve güvenilir tahta &nbsp;parçaları hissetmek, büyük rahatlıktı.</span></p>

  <p class="calibre3">“Öylece gidip, ön kapıyı mı çalacağız?” dedi Tina.</p>

  <p class="calibre3">“Bunu yapmamamız için bir neden göremiyorum. Bizi bekli yor.”</p>

  <p class="calibre3">“Belki bir karşılama komitesi olur diye düşünmüştüm.”</p>

  <p class="calibre3">“Ne dilediğine dikkat et.”</p>

  <p class="calibre3">Redlaw, Cindermaker’ını çıkardı ve dalgakıranın ucuna doğru ilerledi. Tina sırt çantasını çıkardı, açtı, içine baktı ve bir şey çıkardı. Sonra da Redlaw’a yetişmek için koşmaya başladı.</p>

  <p class="calibre3">Redlaw’un sırtı ona dönüktü. Arazinin özelliklerini inceliyordu. Diğer taraftaki ağaçlar, gölgeler içerisindeydi. Orada insanlar da var mıydı? Pusu kurmuş düşmanlar?</p>

  <p class="calibre3">“Bu işi dört gözle bekliyor sayılmam.” diye mırıldandı Tina’ya.</p>

  <p class="calibre3">“Ben de.” dedi Tina ve ona arkasından daha da yaklaşıp şok tabancasını ensesine dayayarak tetiği çekti.</p>

  <p class="calibre3">Redlaw, gırtlaktan gelen bahtsız bir çığlıkla yere düştü. O karın içerisinde debelenirken, Tina sakince eğildi ve onu keskin bir voltaj şokuyla bir kez daha vurdu.</p>

  <p class="calibre3">“Üzgünüm.” dedi. “Çok çok üzgünüm.”</p>

  <p class="calibre3">Redlaw’un elleri pençe gibi olmuştu. Tüm vücudu, ölmekte olan bir kuş gibi seğirdi. Üzerinden, son Bir devasa titreme geçti ve sonra da hareketsiz kaldı.</p>

  <p class="calibre3">Tina, hızlı hızlı soluyarak geriye bir adım attı. “Onu indirdim.” diye bağırdı, mümkün olan en yüksek sesiyle. “Baygın durumda. Gelip onu alın.”</p>

  <p class="calibre3">Bir an için, hiçbir şey olmadı.</p>

  <p class="calibre3">Sonra, ağaçların bittiği yerden insan figürleri çıkmaya başladı. Bir, iki... toplamda beş. Farklı yönlerden gelip, her iki taraftan</p>

  <p class="calibre3">Tina ve Redlaw’un etrafını sardılar. Hepsinin elinde Tina’ya ve yerde yatmakta olan Redlaw’a doğrultulmuş silahlar vardı.</p>

  <p class="calibre3">“Sîzindir.” dedi Tina, bilinçsiz bedene işaret ederek. “Bir Britanyalı vampir hakları sempatizanını size teslim ediyorum.” Silahlı figürlerden biri, ileri doğru bir adım attı ve Redlaw’u ayakkabısının ucuyla dürttü. Bu ilk çekingen denemeden sonra, kaburga kemiklerine atılan gayretli bir tekme geldi.</p>

  <p class="calibre3">Redlaw uyanmadı.</p>

  <p class="calibre3">“Ah, ne hoş bir gün.” dedi tekmenin sahibi. “Onu ele geçirdik. Sonunda.”</p>

  <p class="calibre3">Kıdemli Subay Berger -bunu yapan oydu- takım arkadaşlarına baktı. Onların sevinçli sırıtışları da en az kendininki kadar büyüktü.</p>

  <p class="calibre3">“Onu eve götürelim” dedi Berger, Cindermaker’ı Redlaw’un cansız parmaklarından çekip alırken, “ve patron için bir gösteri&nbsp;hazırlayalım.”</p>

  <h1 class="calibre7" id="sigil_toc_id_22">Otuz Yedinci Bölüm</h1>

  <p class="calibre3">FARTHINGALE, her şey kontrolü altındaymış gibi, tekrar evrenin efendisiymiş gibi hissediyordu. Geçtiğimiz bir iki günde bazı karanlık anlar, acı dolu kendinden şüphe etme dönemleri olmuştu. Ancak, sonunda her şey iyiye gitmişti. J. Howard&nbsp;Farthingale kadar kararlı ve kaynaklan çok olan bir adamı uzun&nbsp;süre engelleyemezdiniz. Geriye dönüp baktığında, planlarında&nbsp;bir iki geçici kesinti -neydi o terim?- görevin amacından sapması durumu yaşanmıştı. Ancak, başa çıkamayacağı şeyler değildi.</p>

  <p class="calibre3">Tina Checkley ile yaptığı telefon görüşmesi, her şeyin tekrar rayına oturduğu andı ve dönüm noktasıydı. Daha sonra Redlaw&nbsp;ile yaptığı konuşmalar, yapbozun bir sonraki parçasını yerine&nbsp;yerleştirmişti. Sonra da, canı sıkkın fakat pişmanlık duyan Jeanette Berger onunla temas kurunca, sonuç olarak kaderin tamamen kendi tarafında olduğu yönündeki izlenimi güçlenmişti.&nbsp;Yıldızlar hizalanıyordu. Her şey, onun tarafına dönüyordu. Doğal düzen, tekrar kuruluyordu.</p>

  <p class="calibre3">O gün daha erken saatlerde, Bell 222’si Far Tintagel’in heli<span style="text-indent: 1.5em; font-size: 1em; line-height: 1.2;">kopter pistine inmişti. Rozetta hariç tüm çalışanları, helikoptere binmiş ve hızlıca adadan gönderilmişti. Farthingale, onlara üç günlük planlanmamış bir ücretli izin verdiğini söylemişti. Onlar da kabul etmiş ve sorgulamamıştı.</span></p>

  <p class="calibre3">Birkaç saat sonra helikopter, Kızıl Göz Takımı nın geride kalan beş üyesini taşıyarak geri dönmüştü. Pilot, onları New Jersey’deki New Brunswick’te bulunan ve takımın iki üyesinin yaralarının tedavilerini yaptırmakta olduğu Robert Wood Johnson Hastanesi’nin helikopter pistinden almıştı.</p>

  <p class="calibre3">Farthingale ve askerler arasında ilk karşılaşma anı, garip olmuştu. Her iki taraf da incinmiş, diğer tarafın ihanetine uğramış gibi hissediyordu. Ancak, onları birleştiren ve geçmişin geçmişte kalmasına izin vermelerini sağlayan şey, Redlaw’a karşı hissettikleri ortak nefretti. Ona olan husumetleri, birbirlerine&nbsp;olan dargınlıklarından ağır basıyordu.</p>

  <p class="calibre3">“Redlaw’u mu istiyorsunuz?” demişti Farthingale onlara. "Size onu bir tabakta sunacağım.”</p>

  <p class="calibre3">“Tüm istediğimiz bu.” demişti Berger. “Sonra ödeşiyoruz, değil mi?”</p>

  <p class="calibre3">“Evet. Tekrar beni arayarak akıllıca davrandınız.”</p>

  <p class="calibre3">“Pek fazla seçeneğimiz yoktu. Nasıl yaptığınızı bilmiyorum, ama sanki her zaman hedefin nerede olduğunu biliyorsunuz gibi. Sizi aramak son çaremizdi, fakat eğer kaynaklarımızı birleştirirsek daha iyi sonuçlar alacağımızı düşündüm.”</p>

  <p class="calibre3">“Ben kin tutmuyorum, Kıdemli Subay Berger. Tüm bu karmakarışık olmuş meseleyi derli toplu ve gizli bir biçimde halletmek oldukça rahatlatıcı olur. Daha sonra da hepimiz hayatlarımıza devam edebiliriz.”</p>

  <p class="calibre3">O sabah televizyonda gördüğü, bir grup kim olduğu belli olmayan silahlı kişilerin arkalarında bir katliam izi bırakarak New York’ta ilerlediği yönündeki haberlere değinmekten kaçındı.</p>

  <p class="calibre3">Yerel haber kanalının öğle haberleri manşeti “Sokaklarda Katliam” idi, öte yandan kendisinin sahip olduğu bir şebekeye ait olan ulusal haber kanallarından biri, “Manhattan’da Gün Ortası&nbsp;Kıyımı” başlığıyla haberi vermişti.</p>

  <p class="calibre3">Farthingale, suçluların Kızıl Göz Takımı olduğunu biliyordu -başka kim olabilirdi ki?- fakat konuyu açmamak ve sinirleri&nbsp;yükseltmemek akıllıca bir hareket olacak gibi görünüyordu. Saldırı köpeklerine tekrar tasma takılmıştı ve önemli olan da buydu. Küçük isyanlarının yan etkileri, daha sonra ele alınacak bir&nbsp;meseleydi. Onunla, ne zaman ilgilenmesi gerekirse o zaman ilgilenecekti. Şu anda öncelik Redlavv’daydı ve esas hırsı oydu.</p>

  <p class="calibre3">Şimdi, Kızıl Göz Takımı eve yaklaşırken, Farthingale terasa çıktı. Askerlerden ikisi, gevşek bir bedeni, baygın bir figürü -Redlaw’u- kollarından tutmuş taşıyordu. Bedenin ayakları, karın üzerine düzensiz izler bırakıyordu.</p>

  <p class="calibre3">Kız -Tina Checkley- da geliyordu, Berger onu namlunun ucunda yokuş yukarı yürütüyordu. Tina ise buna yüksek sesle&nbsp;karşı çıkıyordu.</p>

  <p class="calibre3">“Fley, ben sizin tarafinızdayım. O şeyi kafamın arkasında tutmana gerek yok. Fark ettiniz mi bilmiyorum, ama onu size ben verdim. Hatırladınız mı? Onu sizin için bayılttım.”</p>

  <p class="calibre3">“Kapa çeneni ve yürü.” dedi Berger. “Onunla beraberdin, o nedenle birisi bana aksini söylemediği sürece, iş birliği yaptığın&nbsp;için suçlusun.”</p>

  <p class="calibre3">“Ben sana aksini söylüyorum, Berger.” diye terastan açıklama yaptı Farthingale. “Bayan Checkley’yi bırak. O artık Redlaw’un&nbsp;müttefiki değil. Bunu fazlasıyla kanıtladı.”</p>

  <p class="calibre3">Berger silahı -Redlaw’un Cindermaker’ını- indirmedi. “Evet, ama buraya onunla beraber gelmiş olması biraz şüphe çekici değil mi? Neden ona izin verdi? Bir pusu olabileceği fikri aklına&nbsp;gelmiş olmalı. Neden onu potansiyel bir tehlikeye attı?”</p>

  <p class="calibre3">“Benim onun arkasına takılmamı istememişti.” dedi Tina. “Onu ikna etmek durumunda kaldım. Ve inan bana, zor oldu.&nbsp;Bir katır kadar inatçıdır. En sonunda, ona bir tür canlı kalkan&nbsp;olabileceğimi söylemem işe yaradı. Bilirsin, savaşa katılmayan,&nbsp;masum bir üçüncü kişi. Eğer bir sorun çıkarsa, benim gibi birinin etrafta olması, birilerinin ateş açmadan önce tekrar düşünmesini sağlayabilir.”</p>

  <p class="calibre3">“Bu da ne kadar az şey bildiğini gösteriyor.” dedi Giacoia.</p>

  <p class="calibre3">“Öyle mi? Her neyse, Redlaw bunu yuttu. Ayrıca, sanırım etrafta bir görgü tanığı olmasının iyi bir fikir olduğunu düşündü.”</p>

  <p class="calibre3">“Peki sen neden gelmeyi bu kadar istiyordun?” dedi Berger. “Canına falan mı susadın.”</p>

  <p class="calibre3">“Bir hikayesi var, benim hikayem” dedi Tina kesin bir tonla “ve ben sonuna kadar gitmek istiyorum.”</p>

  <p class="calibre3">“Gerçek bir gazeteci gibi konuştun.” dedi Farthingale ve bunu duyan bir iki asker, ağırbaşlı bir şekilde kafalarını salladı. Kız gazeteciydi, evet. Bu da davranışlarını bir miktar açıklıyordu. Ordudayken gazetecilerle karşılaşmışlardı. Deli insanlardı.&nbsp;Akıl hastanesine yatırılabilirlerdi. Askerler, emir aldıkları için&nbsp;savaş bölgesine gidiyordu. Gazeteciler ise, sapkın bir dürtüyle&nbsp;bunu yapıyordu.</p>

  <p class="calibre3">“Tabii aynı zamanda,” dedi Tina, Farthingale’e işaret ederek “ondan dolayı da hurdayım. Sizin patronunuz, artık benim de&nbsp;patronum. Bana iş teklif etti.”</p>

  <p class="calibre3">“Yapma Tina,” dedi Farthingale cana yakın bir şekilde “beni ya da kendini ucuza satma. Sana ulusal bir haber şebekesinde bir&nbsp;pozisyon öneriyorum. İstediğin herhangi bir pozisyon; perde arkası, editöryal, kamera arkası, kamera önü. Sen sadece merdiveni tırmanmaya nereden, hiyerarşinin hangi basamağından başlamak istediğini seç. Nereden başlarsan başla, önünde parlak bir&nbsp;kariyer olduğuna eminim. Seni çok az tanıyorum, ama gördük<span style="text-indent: 1.5em; font-size: 1em; line-height: 1.2;">lerime dayanarak, epey başarılı olacağını söyleyebilirim. Saıı.ı büyük çıkışını yapmak için fırsatı veren kişi olmaktan büyük&nbsp;memnuniyet duyuyorum.”</span></p>

  <p class="calibre3">“Gördün mü?” dedi Tina, Berger’e. “İşte benim gerçek mut i vasyon kaynağım. Eğer Redlaw’u kendisiyle gelmem için zorlarsam, bu benim kendimi Bay Farthingale’e kanıtlamam için bir&nbsp;fırsat olabilirdi. Ve Redlaw, dalgakıranın orada bana arkasını&nbsp;döndüğünde, fırsatı gördüm ve kullandım. Ben ve güvenilir Taser’ım. O yüzden...” Cindermaker’ın namlusuna elini koydu ve&nbsp;onu kibar fakat kesin bir şekilde aşağıya itti. “Lütfen şu lanet şeyi suratımdan çek, kaltak. Bana bir savaş tutsağı gibi davranmayı da bırak. Biraz önce, sizin tüm o silahlarınız, eğitiminiz ve&nbsp;geliştirilmiş vampir güçlerinizle yapamadığınız şeyi yaptım.&nbsp;John Redlaw’u indirdim. Sanırım biraz sayıgıyı hak ediyorum,&nbsp;değil mi?”</p>

  <p class="calibre3">Berger kaşlarını çattı, fakat bu sıska suratlı cesur kızın haklılık payı olduğunu kabullenmek zorunda kaldı. Tina’yı isteksizce başıyla onayladı ve Tina da aynı anda hem teşekkürler hem de siktir diyen parlak bir gülümsemeyle karşılık verdi.</p>

  <p class="calibre3">“Redlaw’un başına ne geleceğinin farkındasın, değil mi?” dedi Berger. “Kısmen neyden sorumlu olacağını biliyorsun? Bu pek hoş olmayacak.”</p>

  <p class="calibre3">“Bu adam delinin teki.” dedi gamsız bir şekilde. “Beni korkutuyor, yalan değil.”</p>

  <p class="calibre3">“Ama bir süredir onunla birliktesin, yanılıyor muyum?”</p>

  <p class="calibre3">“O benim arkadaşım değil, eğer söylemek istediğin buysa. Sadece haberimin hikayesi; hikayenin bir bölümü. Herhangi bir bağımız yok. Eğer bana sorarsan -gazetecilik tarafsızlığını bir&nbsp;kenara bırakırsam- adam başına gelecekleri hak ediyor. Demek&nbsp;istediğim, insanlar karşısında vampirlerin tarafını tutmak...”&nbsp;Yüzü, bunu ne kadar tiksindirici bulduğunu gösteriyordu.</p>

  <p class="calibre3">“Üstelik dahası da var.” dedi Child, bandajlı elini kaldırırken. “Bu adamın ciddi ciddi sahip olduğu değerleri yeniden düşünmesi gerekiyor.”</p>

  <p class="calibre3">‘ Haklısın.” dedi Abbotts. Yüzüne ve apış arasına işaret etti. “Yakışıklı yüzüme zarar vermesi yeterince kötü, ama bir adamın&nbsp;taşaklarını mahvetmek...”</p>

  <p class="calibre3">Kardaki bedene hızlı ve kibirli bir tekme attı.</p>

  <p class="calibre3">“Bu iyiliğinin karşılığını vereceğim, Redlaw.” Tükürdü. “Ve ben, senin yaptığın gibi sadece bir tanesini almayacağım. Her&nbsp;ikisini de alacağım ve onları boğazına sokacağım. Onlarla seni&nbsp;boğacağım.”</p>

  <p class="calibre3">“Sıran gelecek, asker.” dedi Berger. “Hepimizin sırası gelecek. Ancak, şimdi ilk yapmamız gereken işi halledelim. Üzerinden&nbsp;şu kıyafetleri çıkaralım. Ölümüne donarken, o kadar korkutucu&nbsp;olmayacaktır.”</p>

  <p class="calibre3">Lim ve Giacoia, Redlavv’u iç çamaşırlarına kadar soydu. Bu da, haddinden fazla korkutucu bir bedeni ortaya çıkardı. Vücudun&nbsp;her yerinde, derin paralel kesiklerden, omzundaki büyük bir&nbsp;parça ete mal olmuş çirkin görünümlü oyuğa kadar görev esnasında alınmış yaralar vardı. Bir vahşet haritasıydı, dehşet verici&nbsp;eş yükselti eğrileri ve büzüşmüş acı vadileri ile aşınmıştı ve sol&nbsp;ön kolunda yeni eklenmiş kızgın kırmızı ısırık izleri vardı.</p>

  <p class="calibre3">Child, alçak sesli bir ıslık çaldı. “Siktir. Tüm bunları ona vampirler yaptı ve şimdi de onların en yakın arkadaşı mı oldu?”</p>

  <p class="calibre3">“Britanya’nın GÖLGE memurları arasında” dedi Fartingale, “Redlavv’un, işine sıra dışı bir şekilde kendini adamış olmak gibi bir ünü vardı.”</p>

  <p class="calibre3">“Kendini adamışlık başka, safi aptallık başka.” dedi Giacoia. “Onun yarısı kadar yara alan bir asker çürüğe çıkar, faal hizmetten alınır ve rahat bir masa başı görevine verilirdi.”</p>

  <p class="calibre3">“Yaşına göre oldukça fit görünüyor.” diye bir gözlemde bu<span style="text-indent: 1.5em; font-size: 1em; line-height: 1.2;">lundu Lim.</span></p>

  <p class="calibre3">“Evet. Haçı da hoşmuş.” dedi Child. “O zincirle bir boğayı bı le boğazlayabilirsin.”</p>

  <p class="calibre3">“Hayran olmayı bırakıp adamı bağlamaya başlayabilir miyiz.''" diye çıkıştı Berger. “Onu yeterince güvenli bir hale getirmeden&nbsp;ayılmasını istemeyiz.”</p>

  <p class="calibre3">“Tabii.” Giacoia, Redlaw’un kollarını arkasına doladı ve bileklerini plastik bir kablo ile bağladı. Birkaç kere sertçe çekerek kabloyu test etti. Yerinden oynamamıştı. Bir milimetre bile&nbsp;gevşeklik yoktu. Redlaw’un serbest kalması imkansızdı.”</p>

  <p class="calibre3">“Şimdi onu uyandıralım.” dedi Berger.</p>

  <p class="calibre3">Child, tek eliyle Redlaw’u dizlerinin üzerine kaldırdı. Giacoia, oldukça sert bir şekilde defalarca suratına tokat attı.</p>

  <p class="calibre3">Redlaw inledi. Göz kapaklarını kırpıştırdı. Sonra da tamamen açtı.</p>

  <p class="calibre3">“İyi akşamlar.” dedi Berger, neredeyse şen şakrak bir şekilde. “Dünyaya hoşgeldin. Nasılsın?”</p>

  <p class="calibre3">“Harikayım.” dedi Redlaw, boğuk bir sesle.</p>

  <p class="calibre3">“Peki, bu konuda bir şey yapmamız gerekecek, değil mi?”</p>

  <p class="calibre3">Berger, Giacoia’ya baktı. “Teğmen. İlk sıra senin.”</p>

  <p class="calibre3">“Hey, bu adil değil!” dedi Abbotts. “Bu yağmacı onun tarafından yaralanmadı. Neden hepimizden önce o başlıyor?”</p>

  <p class="calibre3">“Rütbe.” dedi Berger.</p>

  <p class="calibre3">“Ama bu durumda, ben sonuncu olacağım. O zamana kadar da bir şey kalmamış olacak.”</p>

  <p class="calibre3">“Olaya şu şekilde bak. Öldürücü darbeyi vurma ayrıcalığına sen sahip olacaksın.”</p>

  <p class="calibre3">“Ah, evet.” Abbotts yatışmıştı. “Doğru. Benim sıram geldiğinde hala hayatta olduğundan emin olun millet.”</p>

  <p class="calibre3">Giacoia, kendini Redlaw’un hizasına getirip yumruklarını sıktı.</p>

  <p class="calibre3">Farthinagle, elleri korkuluklara dayanmış bir şekilde terastan&nbsp;<span style="text-indent: 1.5em; font-size: 1em; line-height: 1.2;">aşağıya bakıyordu. Circus Maximus’ta bir Roma imparatoru olmanın, kendi düzenlediği oyunları izlemenin gururunu ve kendi büyüklüğünü hissetmenin nasıl bir şey olduğunu anlıyordu. Aşağıda, meşhur aslanların önüne atılmış bir adam -tam bir Hristiyan- vardı. Hayatını kaybediyordu ve bunun nedeni tümüyle&nbsp;Farthingale’di. Onu bu duruma Farthingale sokmuştu. Şimdi&nbsp;onun yavaş, işkenceli ölümüne Farthingale başkanlık edecekti.</span></p>

  <p class="calibre3">Dünyadaki bütün para onun olsa, J. Howard Farthingale kendini şu anda hissettiğinden daha ulu bir şekilde güçlü hissedemezdi.</p>

  <h1 class="calibre7" id="sigil_toc_id_23">Otuz Sekizinci Bölüm</h1>

  <p class="calibre3">GIACOIA, ayaklarını yere kökledi ve Redlaw’un yanağına üç adet oldukça sert yumruk attı. Teğmen, çocukken biraz amatör&nbsp;boks yapmıştı ve tekniği hala iyiydi; arkadaki ayağının üzerinde dönüp, kolunu katı bir L şekline sokuyor ve darbelerin gücünün çoğu, üst bedeninin burulmasından geliyordu.</p>

  <p class="calibre3">Her darbede, Redlaw’un başı yanlara savruluyordu. Giacoia geri çekildi.</p>

  <p class="calibre3">“Tekrar vur.” diye onu kışkırttı Abbotts. “Daha sert. Ciddiyetini anlasın.”</p>

  <p class="calibre3">Giacoia, tekrar Redlaw’a doğru geldi ve çenesinin altından yukarı doğru korkunç bir vuruş yaptı.</p>

  <p class="calibre3">Redlaw irkildi. Tıpkı sakallarından su silkeleyen bir kaplan gibi başını salladı.</p>

  <p class="calibre3">“Arkadaşın haklı.” dedi. “İstemeye istemeye vuruyor gibisin, teğmen. Tüm bunlar karşısında rahat değilsin. Gözlerinde görebiliyorum. Bunun yanlış olduğunu düşünüyorsun.”</p>

  <p class="calibre3">“Kes sesini.” Giacoia ona tekrar vurdu. “Çeneni kapa.”</p>

  <p class="calibre3">Ve tekrar. “Bu Jacobsen için.” Tekrar. “Ve bu da Larousse için.”</p>

  <p class="calibre3">Redlaw, kan tükürdü. “İntikam, oldukça basit ve sığ bir dürtüdür.”</p>

  <p class="calibre3">“Çavuş Child, şu piç herifi sabit tut.”</p>

  <p class="calibre3">Child, Redlaw’un boynuna kolunu doladı ve Giacoia, arka arkaya karnına yumruk attı.</p>

  <p class="calibre3">Child bıraktığında Redlaw, iki büklüm olmuşt; hırıltılar çıkarıyor ve güçlükle nefes alıyordu.</p>

  <p class="calibre3">Bir miktar çaba göstererek, başını bir kez daha kaldırdı.</p>

  <p class="calibre3">“Ben öldükten sonra, hissedeceğiniz tek şey boşluk ve suçluluk olacak.” dedi. “Ve bu hisler kaybolmayacak. Hayatınızın geri kalanında hep öyle hissedeceksiniz. Hepiniz.”</p>

  <p class="calibre3">“Seni susturmak için ne yapmak gerekiyor?” diye sordu Giacoia.</p>

  <p class="calibre3">“Senin sahip olduğundan daha fazlası. Şehit edilmekten korkmuyorum. Doğru olduğuna inandığım şeyi yaptım ve bu bilginin rahatlığıyla mezarıma gidebilirim, içinizden kaç tanenizin aynı şeyi söyleyebileceğini merak ediyorum.”</p>

  <p class="calibre3">Giacoia, homurtuyla çığlık arasında bir ses çıkararak, yumruklarını bir düzine kez daha Redlaw’a indirdi. Saldırı bittiğinde, Redlavv’un alnındaki yaradan kan damlıyordu. Ağzının bir , tarafı şişmeye başlamıştı. Gözlerinden biri de şişip kapanmıştı.</p>

  <p class="calibre3">“Ee, bir şey söyleyebilir miyim...”</p>

  <p class="calibre3">Tüm gözler Tina’ya döndü. Sınıftaki endişeli bir öğrenci gibi, tereddütlü bir şekilde elini kaldırmıştı.</p>

  <p class="calibre3">“Siz bu kadar eğlenirken araya girmekte hoşlanmıyorum,” diye devam etti, “fakat bilmeniz gereken bir şey var.”</p>

  <p class="calibre3">“Bekleyemez mi?” dedi Berger.</p>

  <p class="calibre3">“Pek sayılmaz. Söylemek istediğim, Redlaw buraya yalnız gelmedi.”</p>

  <p class="calibre3">James Lovegrove “Evet. Sen de onunlaydın.”</p>

  <p class="calibre3">“Hayır, benim dışımda. Diğerleri. Bu yüzden o kadar sakin duruyor.”</p>

  <p class="calibre3">“Diğerleri?” dedi Farthingale. “Diğerleri kim?”</p>

  <p class="calibre3">“Kim olacak? Vampir dostları. Shtrigalık yaptığı kişiler. Onlar da buzun bu tarafına geçti. Gizlice. Arkamızdalar.”</p>

  <p class="calibre3">“Ne? Neden?”</p>

  <p class="calibre3">“Destek için. Redlaw, planı onlarla birlikte yaptı. Onlara, güvenli bir mesafeden bizi takip etmelerini söyledi. Bu tür bir şey” -dayak yemiş ve dizleri üzerine çökmüş Redlaw’u işaret etti- “olması ihtimali karşısında. Bu onun sigortasıydı.”</p>

  <p class="calibre3">“Yehuda.” diye homurdandı Redlaw.</p>

  <p class="calibre3">Tina, ona özür dileyen, fakat aynı zamanda da küstah bir bakış attı. “Bu yola girdim bir kere. Sonuna kadar gitsem de fark etmez.”</p>

  <p class="calibre3">“Bakalım doğru anlamış mıyım?” dedi Berger. “Vampirler onu kurtarmak için buraya mı geliyor?”</p>

  <p class="calibre3">“Evet.”</p>

  <p class="calibre3">“Ve sen bu durumdan şimdi bahsediyorsun.”</p>

  <p class="calibre3">“Evet. Ne olmuş? Unutmuşum.”</p>

  <p class="calibre3">“Unutmak için epey önemli bir bilgi.”</p>

  <p class="calibre3">“Bak, hanımefendi, çok fazla şey oluyor.” dedi Tina öfkeyle. “Örneğin, hiç gerekmediği halde kafama silah dayaman gibi.&nbsp;Tüm bu karmaşa içerisinde, aklımdan çıkmış. Şimdi söylüyorum işte, öyle değil mi? Hala iyi bir uyarı almış durumdasınız.”&nbsp;“Kaç kişiler?” diye sordu Lim.</p>

  <p class="calibre3">“Çok değil. Bir avuç dolusu.”</p>

  <p class="calibre3">“Bir avuç dolusu ne demek?”</p>

  <p class="calibre3">“Aşağı yukarı altı yedi.”</p>

  <p class="calibre3">“Tehlikeliler mi?”</p>

  <p class="calibre3">“Tabii ki tehlikeliler. Onlar vampir. Muhtemelen sizin kadar</p>

  <p class="calibre3">tehlikeli değillerdir, ama yine de...”</p>

  <p class="calibre3">“Peki.” dedi Berger, kararlı bir şekilde. “Yeni istihbarat. Plan değişikliği yapıyoruz. Giacoia, Lim, adanın çevresinde devriye&nbsp;gezin. Vampirleri arayın. Onları saklandıkları yerden çıkarın.&nbsp;Gördüğünüz yerde yok edin. Anlaşıldı mı?”</p>

  <p class="calibre3">Giacoia, daha düşük rütbeye sahip birinin kendisine bağırıp çağırmasına sinirlenebilirdi, fakat şu durumda, yeni bir görevi&nbsp;olduğu için rahatlamış hissediyordu. Bağlanmış ve çaresiz bir&nbsp;insana vurup durmak dışında herhangi bir şey yapmaya hazırdı.</p>

  <p class="calibre3">O ve Lim, hızlı adımlarla yamaçtan aşağı inmeye başladığında, Berger de Farthinagle’e döndü. “Efendim? Belki siz de içeri girip güvenli bir yerde olmalısınız. En azından vampir tehlikesi&nbsp;ortadan kalkana kadar.”</p>

  <p class="calibre3">“Hayır.” diye cevap verdi Farthingale. “Sana ve adamlarına güveniyorum. Kendimi tamamen güvende hissediyorum. Red-law’a yaptığı şeylerdeki yanlışları göstermeye devam edecek miyiz?”</p>

  <p class="calibre3">“Nasıl isterseniz.” dedi Berger. “Sanırım sırada ben varım.” Cindermaker’ı çevirip namlusundan tuttu. “Kendi tabancanla&nbsp;kırbaçlanma.” dedi Redlaw’a doğru. “Bu, pek çok açıdan acılı&nbsp;olacak.”</p>

  <h1 class="calibre7" id="sigil_toc_id_24">Otuz Dokuzuncu Bölüm</h1>

  <p class="calibre3">GIACOIA VE LİM, kıyıda her tarafı araştırdı. Buradan ana karaya kadar buzdan başka bir şey yoktu.</p>

  <p class="calibre3">Arkalarında, evin orada, metalin ete art arda çarpmasının kuvvetli şaklamasını duyabiliyorlardı. Her darbe, Redlaw’dan gelen istemsiz bir çığlığı da beraberinde getiriyordu.</p>

  <p class="calibre3">“Adamı epey tartaklıyor.” diye görüşünü bildirdi Lim. “Şaşırtıcı değil.” dedi Giacoia. “Erkeğini öldürdü.”</p>

  <p class="calibre3">“Yani Berger ve Jacobsen beraberdi, öyle mi? Hiç bilmiyordum.”</p>

  <p class="calibre3">“Ben şüphelenmiştim. Onun gibi hoş ve ateşli bir kadının, biriyle sevişiyor olması gerekliydi. Yüzbaşı da iyi bir adaydı. Ayrıca, bazen onları birbirlerine bakarken yakalardım. Sanki sınıfta notlarla yazışıyormuş gibiydiler. Şimdi, odaklan. Sen şu yoldan saat yönünde adanın ucuna git. Ben de saat yönünde tersinde gideceğim ve diğer tarafta buluşacağız. Eğer hareket eden bir şey görürsen ve o şey ben değilsem, ateş et.”</p>

  <p class="calibre3">“Anlaşıldı... Bekle”.” Lim, dalgakırana doğru birkaç adım attı.</p>

  <p class="calibre3">“Duydun mu?”</p>

  <p class="calibre3">“Hayır.”</p>

  <p class="calibre3">“Hareket. Nereden geldiğinden emin değilim. Oradan bir yerden.”</p>

  <p class="calibre3">“Giacoia dinledi. “Sadece buz çatlaması. Bir kase dolusu Rice Krispies gibi duyuluyor.”</p>

  <p class="calibre3">“Hayır, başka bir şey daha olduğundan eminim.” Lim, dalgakıranın merdiveninden aşağıya, buza indi. Silahını omzundan indirdi.</p>

  <p class="calibre3">“Dikkatli ol.”</p>

  <p class="calibre3">Lim, kafasını yukarı doğru kaldırarak buzda ilerledi. Daha sonra Giacoia da ona katıldı. Muhtemelen kendisinin de, buzlardan çıkan sesler altına gömülmüş bir şeyler duyduğunu düşünmüştü. Bir tür eşeleme, pençelerden gelen kazıma sesi.</p>

  <p class="calibre3">İki asker, dikkatli ve uyanık bir biçimde, birbirlerinin pozisyonlarını düzenli olarak kontrol ederek yürüdü.</p>

  <p class="calibre3">“Bir şey var mı?” dedi Giacoia.</p>

  <p class="calibre3">“Hayır. Durmuş gibi görünüyor. Belki de ben... Ah, işte tekrar başladı. Hala, tam yerini bulamıyorum, allah kahretsin. Sanki, sesi çıkaran şeyi görebileceğim kadar yakında gibi, fakat...” Lim’in sesi kısıldı.</p>

  <p class="calibre3">“Fakat ne?” Giacoia, kısa bir süre için arkasını kontrol ederken bakışlarını uzaklaştırdı.</p>

  <p class="calibre3">“Tanrım, sesin geldiği yer</p>

  <p class="calibre3">Bir çatlak, bir parçalanma sesi geldi. Giacoia döndü. Lim. Lim nereye gitmişti?</p>

  <p class="calibre3">“Lim? Onbaşı Lim? Nerdesin?”</p>

  <p class="calibre3">“Justin?” dedi Giacoia. “Eğer beni duyabiliyorsan, cevap ver,”</p>

  <p class="calibre3">Bu çok tuhaftı. Lim, birdenbire... yok olmuştu. Açık buz alanında bir an oradaydı, bir sonraki an yoktu.</p>

  <p class="calibre3">Ve şimdi de Giacoia, tekrar o kazıma sesini duyuyordu. Bu</p>

  <p class="calibre3">kez ses yüksek ve netti, çok yakından geliyordu. Pençeleriyle buzun üzerinde giden bir vampirin çıkaracağı türden bir sesti.</p>

  <p class="calibre3">Ancak, eğer ortada bir vampir varsa, neredeydi? Onu görebiliyor olması gerekliydi.</p>

  <p class="calibre3">Ve Giacoia sonunda anladı.</p>

  <p class="calibre3">Aşağıya, ayaklarına doğru baktı.</p>

  <p class="calibre3">Aynı anda, altındaki buz çatladı, içeriden yukarıya kollar uzandı. Pençeli eller, bacaklarına kenetlendi. Giacoia, buz gibi&nbsp;suyun içine çekildi.</p>

  <p class="calibre3">Her şey o kadar hızlı olmuştu ki, bir mermi bile sıkamamıştı.</p>

  <p class="calibre3">Eller, onu daha da derine çekti. Karşı koydu. Savaştı. Ancak suya dalmadan önce içine nefes çekmek gibi bir şansı olmamıştı. Ciğerlerinde hava yoktu ve halihazırdı panik, boğulmanın&nbsp;dehşeti onu ele geçiriyordu.</p>

  <p class="calibre3">Buz da sersemletici ve hissizleştiriciydi.</p>

  <p class="calibre3">Yukarıda, bombeli bir loş ışık diski, içerisinden aşağıya doğru çekildiği buzdaki deliğe işaret ediyordu. Işık, gittikçe küçülüyor ve silikleşiyordu.</p>

  <p class="calibre3">Vampirlerin nefes almaya ihtiyacı yoktu. Giacoia’nın vardı.</p>

  <p class="calibre3">Akciğerleri, oksijen için yalvarıyordu.</p>

  <p class="calibre3">Kasları, zayıf hissediyordu. Her geçen saniye, mücadelesi zayıflıyordu.</p>

  <p class="calibre3">Delik, şimdi çok küçüktü, uzaklardaki bir yıldız gibi görünüyordu.</p>

  <p class="calibre3">Giacoia, ağzını açtı. Refleks olarak nefes aldı.</p>

  <p class="calibre3">Buz gibi karanlık, gürleyerek içeri girdi.</p>
</body>
</html>
