<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Yirmi Yedinci Bölüm</h1>

  <p class="calibre3">FARTHINGALE, yavaşça göz kırptı.</p>

  <p class="calibre3">“Tekrar anlat.”</p>

  <p class="calibre3">“Hattın diğer ucundaki oldukça korkmuş olan Porfiri teknisyeni sertçe yutkundu, kendini toparladı ve “Gittiler, Efendim. Ve içimizden iki kişiyi de indirdiler. İndirdiler derken, öldürdüler demek istiyorum. Ben... Ben şanslı olanlardandım. Zamanında kaçmayı ve saklanmayı başardım ve beni yakalayamadılar.&nbsp;Ancak, çılgına dönmüşlerdi. Demek istediğim, zırdeli gibiydiler. Çok korkunçtu. Tam bir katliamdı.”</p>

  <p class="calibre3">“Tam olarak açıkla.” dedi Farthingale. “Kızıl Göz Takımı size karşı zor kullandı...”</p>

  <p class="calibre3">“Evet, Efendim.” Teknisyenin adı Dale Postma idi ve 26 yaşında bir MIT mezunuydu. “Başta bize iyi davrandılar. Neredeyse kibardılar. ‘Kusura bakmayın çocuklar, fakat bunu yapmak zorundayız. Bizimle iş birliği yaparsanız, kimsenin canı yanmaz.’ diyorlardı. Üzerlerinde teçhizatları vardı. Karşı çıkmaya&nbsp;<span style="text-indent: 1.5em; font-size: 1em; line-height: 1.2;">çalışmayacaktık. Eğitimli ve silahlı katillere karşı bunu yapamazdık. Tanrı aşkına, biz laboratuvar inekleriyiz. Söyleneni yaptık.”</span></p>

  <p class="calibre3">“Ve onlar da sizden yeni bir doz PP-66 istiyordu.”</p>

  <p class="calibre3">“Evet ve Dr. Istamboulian, son dozdan bu kadar kısa bir süre sonra yeni bir dozun iyi bir fikir olmadığını düşündüğünü söyledi ve Kızıl Gözlerden biri, sanırım Abbotts ‘Bu senin kararına&nbsp;bağlı değil, doktor’ gibi bir şeyler dedi ve onu kafasına bir kurşun sıkmakla tehdit etti. Böylece Istamboulian geriye çekildi,&nbsp;sonuçta o kimdi ki? Ve hepimiz tedavi odasına yollandık...”&nbsp;“Evet, evet.” dedi Farthingale sabırsızca. “Anladım. Uysal birer kuzu gibi onlara yeni doz verdiniz. Sonra ne oldu?”</p>

  <p class="calibre3">“Onlara kırk dakika verdik, tekrar içeri girdik...”</p>

  <p class="calibre3">“Bu arada benimle irtibat kurmayı düşünmediniz mi? Hiçbirinizin aklına olayların bu hoş olmayan akışının beni, patronunuzu bilgilendirmeye değer olduğu gelmedi mi?”</p>

  <p class="calibre3">“Bunu yapmamamız emredildi. Kadın, eğer bunu yaparsak bize ödeteceğini söyledi. Ayrıca, bilseniz bile yapabileceğiniz çok fazla bir şey olmadığını düşündük.”</p>

  <p class="calibre3">“Kadın? Kıdemli Subay Berger?</p>

  <p class="calibre3">“Elebaşları oydu, Efendim.” dedi Postma. “Bu anlaşılıyordu. Diğerlerinin hepsi onun liderliğindeydi ve ona uyuyordu. Hatta&nbsp;rütbesi daha yüksek olmasına rağmen Giacoia bile.”</p>

  <p class="calibre3">Kaltak, diye düşündü Farthingale. Demek o yüzden onları bilgilendirmek için yaptığı görüşme esnasında devamlı Jacobsen’den bahsedip durmuştu. Onların arasında bir şeyler olduğuna kuşkusu zaten vardı.</p>

  <p class="calibre3">Berger sevgilisini kaybetmişti ve birinin bunun bedelini ödemesini istiyordu.</p>

  <p class="calibre3">“Peki PP-66’yı aldıklarında” dedi, “nasıl bir tepki verdiler?” “Hiç böyle bir şey görmemiştim. Bantları kopardılar. Onları,<span style="text-indent: 1.5em; font-size: 1em; line-height: 1.2;">bildiğiniz parçaladılar. İki tanesi, Abbotts ve Lim, en yakınlarında duranımıza doğru atıldı. On sırada duran, ilk gider... Dr. Istamboulian... Ah, Tanrım... O ses. Etin yırtılması. Tanrım,&nbsp;sanki kanvas parçalanıyormuş gibi duyuldu. Sonra, sanki bir&nbsp;hortumdan geliyormuş gibi yere kan aktı ve onlar da kanı içmeye başladı. Hepsi delirmişti. Gözleri tamamen kırmızıydı, iblislerin gözleri gibi, neredeyse alevleniyordu.”</span></p>

  <p class="calibre3">“Postma, kendine gel. ‘İblisler’, cidden mi?”</p>

  <p class="calibre3">“Bay Farthingale, aylardır tanıdığım ve birlikte çalıştığım iki kişinin parçalandığını ve yendiğini daha yeni gözlerimle gördüm. Bana kendime gelmemi söylemeyin. Siz kendinize gelin!”&nbsp;“Biraz saygı...”</p>

  <p class="calibre3">“Bak ne diyeceğim? Siktir git, saygıyı da sikeyim.” Postma, histerinin kıyısındaydı ve hızlı hızlı anlaşılmaz bir şekilde konuşuyordu, sesi tükenmiş çıkıyordu. “Sizin bu çılgın projeniz, insanları bir günlüğüne vampir yapmak. Her zaman bunun gelmiş&nbsp;geçmiş en kötü fikir olup olmadığını düşünmüştüm. Şimdi biliyorum.”</p>

  <p class="calibre3">“Bu işe başlarken hiç böyle endişelerin olduğundan bahsetmemiştin ve sana önderdiğim yüksek maaşı kabul etmiştin.” “Öğrenciliğimden kalma deli gibi borcum var. Kazanabileceğim her kuruş önemli. Ve piyasadaki işlerin, biyoteknoloji mezunları için bile nasıl olduğunu bildiğimden, lanet olsun, işe&nbsp;alım yaptıklarını bilsem Kuzey Kore’deki bakteriyolojik silahlarla ilgili bir işe bile başvururum. Dahası, muhtemelen buradan&nbsp;daha bile güvenli olur.”</p>

  <p class="calibre3">“Bana şunu söyle.” dedi Farthingale. “Kızıl Göze Takımı nereye gitti? Dışarıdalar mı? Beşi birden?”</p>

  <p class="calibre3">“Söylediğim gibi. Eşya dolaplarından birinin ardında saklanırken gittiklerini duydum. Asansörle zemin kata gittiler.” “Güpegündüz.”</p>

  <p class="calibre3">“Tamamen sarılmış dürümdalar, bir şey olmaz.”</p>

  <p class="calibre3">“Demek istediğim. Hummer ellerinde değil. Gündüz gözüyle sokaklarda silahlar taşıyarak, tam bir askeri görünüm içerisinde&nbsp;geziyorlar. Fark edilmekten korkmuyorlar mı?”</p>

  <p class="calibre3">“Herhangi bir şeyden korktuklarını sanmıyorum. Sanırım bunun ötesine geçtiler. Sadece çıkmak istiyorlar. Bitirmeleri gereken bir iş var, ne olduğunu bilmiyorum.</p>

  <p class="calibre3">Ben biliyorum, diye düşündü Farthingale.</p>

  <p class="calibre3">“Ve yollarına çıkan zavallı piçin de Tanrı yardımcısı olsun.” diye ekledi Postma.</p>

  <p class="calibre3">FARTINGALE, bu sefer telefonu ya da herhangi bir şeyi parçalamak istemiyordu. Donakalmış ve dehşete düşmüştü. Masasına oturdu ve az önce öğrendiklerini sindirmeye çalıştı.</p>

  <p class="calibre3">Başkaldırı. Uygun kelime buydu. Kızıl Göz Takımı isyan çıkarmıştı.</p>

  <p class="calibre3">Kimin peşinde olduklarını ve bunun nedenini biliyordu. Ancak bunun bir faydası yoktu. Redlaw’u öldürmeleri, her zaman hoş karşılayacağı bir şeydi. Ancak şu anda değil. Bu şekilde değil. Eğer Başkan öğrenirse...</p>

  <p class="calibre3">Hayır, burada bir eğer yoktu.</p>

  <p class="calibre3">Başkan, Kızıl Göz Takımı’nın serbest ve kontrolden çıkmış olduğunu öğrendiğinde, Farthingale düşünülebilecek en derin boka batmış olacaktı. Guantanamo hakkındaki o tehditler, muhtemelen abartıydı, bir başkanlık kasılmasıydı. Dünyanın lideri olmak, gezegendeki en büyük çüke sahip olmak gibi bir şeydi ve&nbsp;eğer onu arada bir dışarı çıkarıp insanların yüzüne tutamayacaksanız, ne anlamı vardı?</p>

  <p class="calibre3">O zaman, evet, belki Gitmo’da hapis yatmayacaktı, ama şüphe yok ki durumun çok sert sonuçları olacaktı. Kızıl Göz hile yapmıştı ve bu Farthingale’in suçu değildi, fakat Başkan’a göre&nbsp;<span style="text-indent: 1.5em; font-size: 1em; line-height: 1.2;">bu bardağı taşıran son damla olacaktı. Ardından bir tür kamu davası gelecekti. Farthingale’in pestilini çıkaracaktı.</span></p>

  <p class="calibre3"><i>Yanlış adamı kızdırdın, seni aşağılık mirasyedi herif.</i></p>

  <p class="calibre3">Lanet olası liberallerin sorununun bu olduğunu düşündü Farthingale. Ahlaki taviz meselesiyle başa çıkamıyorlardı. Kafalarında doğru ve yanlışla ilgili bir hayal dünyası vardı. Her şey ya biriydi ya da öteki, arada hiçbir şey yoktu. Tüm teknolojik ilerlemelerin ve iş girişimlerinin geri tepme potansiyellerini değerlendiriyor gibi görünmüyorlardı. Risk olmadan ödül olmazdı. Bir liberal -ve sağlık hizmeti yenileme poliçesi ve yükselen hükümet harcamalarını karşılamak için arttırılan vergiler sistemiyle yükümlü biri, Beyaz Saray basın sözcülerinin ve akıl hocalarının söylediklerinin aksine bir liberaldi- her zaman kolay&nbsp;yolu, ortayı bulmayı, mutabakata varmayı; daha az direnişle karşılaşacakları yolları tercih ediyordu.</p>

  <p class="calibre3">Öte yandan direniş, bir kuramın ya da bir doktrinin tek gerçek sınavıydı. Sahip olmaya değer her şey, önce, acılı fakat gerekli bir rafine sürecinden geçmeliydi ve atıkların ya da ikinci dereceden zararların her zaman önüne geçilemezdi.</p>

  <p class="calibre3">Porfiri Projesi’nin geliştirilmesi de bu noktada mükemmel bir örnekti.</p>

  <p class="calibre3">Proje’nin kökeni, Farthingale’in ITP teşhisine dayanıyordu. Farthingale, bir anda oldukça kişisel bir konu haline gelen kan&nbsp;hastalıkları üzerine kara kara düşünüyordu ve vampirizmin bu&nbsp;derdin devası olup olamayacağını merak etmeye başlamıştı. Zihninde bir sürü muhtemel bağlantı belirmeye başlamıştı.</p>

  <p class="calibre3">Vampirler, kan ile besleniyordu. Kan onlara iyi geliyordu. Bir şekilde onları, fiziksel olarak üstün yırtıcı hayvanlar haline getiriyordu. Acaba vampir metabolizmasında kanı bir süper iksire&nbsp;dönüştüren, onlara güç, dayanıklılık ve uzun ömür bahşeden bir&nbsp;şey mi vardı? Ve eğer öyleyse, bu şey insanları da geliştirmek&nbsp;<span style="text-indent: 1.5em; font-size: 1em; line-height: 1.2;">için kullanılabilir miydi? İnsanların zayıflıklarını ve hastalıklarını iyileştirebilir miydi?</span></p>

  <p class="calibre3">Şüphesiz ki bu, peşinden gitmeye değer bir araştırma alanı olarak görülüyordu. Daha da önemlisi, kendi durumuyla ilgili&nbsp;bir çözüm olasılığı vardı.</p>

  <p class="calibre3">Aile vecizesi. Sanguis ordo est. Kan mezheptir.</p>

  <p class="calibre3">Ancak belki de, kan aynı zamanda kardır.</p>

  <p class="calibre3">İlk güçlük, vampir DNA’sım tedarik etmekti. Farthingale, birçok ilaç firmasının sahibiydi ve hepsinin AR-GE bölümlerini uygun gördüğü amaca göre yönetebilirdi. Ancak, beyaz önlükler içerisindeki insanların, gerekli materyaller olmadan yapabileceği çok az şey vardı.</p>

  <p class="calibre3">Neyse ki, tanıdığı bir adam bu konuda ona yardımcı olabiliyordu. Nathaniel Lambourne, o esnada kendi evinde bir vampiri tutsak olarak tutuyordu. Denek V olarak adlandırdığı yaratığı, yaşayan ölü fizyolojisi üzerinde vazopresin etkilerini belirlemek için kobay olarak kullanıyordu.</p>

  <p class="calibre3">Lambourne, Farthingale’in isteği üzerine Denek V’den doku ve kemik iliği örnekleri göndermişti. Karşılığında tek istediği&nbsp;ise, Farthingale’in bu tür üzerinde yaptığı herhangi bir pazarlanabilir keşiften yüzde 5 pay talep etmek olmuştu. Farthigale, bu&nbsp;payı yüzde 3,5’e düşürmeyi başarmıştı. Bu, kendisi, Lambourne&nbsp;ve Uona arasında işlerin işleyiş şekliydi. Hiçbir şey bedava yapılmazdı. Hiçbirisi iyilik ve iyi niyet gösterisi gibi kelimelerin anla-|&nbsp;&nbsp;&nbsp;&nbsp;mini bilmiyordu. Onların üçlü ilişkisi, karşılıklı güvensizlik ve&nbsp;<span style="text-indent: 1.5em; font-size: 1em; line-height: 1.2;">ortak finansal çıkarlara dayalıydı.</span></p>

  <p class="calibre3">Farthingale, eczacılık ve uygulamalı genetik üzerine doktora<span style="font-size: 1em; line-height: 1.2; text-indent: 1.5em;">ları bulunan bir Ermeni olan Ghazar Istamboulian’ı, projeyi yönetmesi için görevlendirdi. Projeye nadir bir kan hastalığı olan “Porfiri”nin adını veren de oydu. Bu hastalığın semptomları, bir&nbsp;zamanlar onun vampirizmle ilişkilendirilmesine neden olmuştu.</span></p>

  <p class="calibre3">Ortaçağ’da batıl inançlara sahip köylüler, kolaylıkla, dişlerinde ve idrarlarında aşırı kan pigmentasyonundan dolayı kızıllık olan&nbsp;ve derilerinde kabarcıklar oluşmasına neden olacak kadar ışığa&nbsp;duyarlılık geliştiren bu insanların, bölgedeki bir yaşayan ölü&nbsp;kan emici tarafından yakınlarda ziyaret edildiği sonucuna varabilirdi. Bu temsil, esrarlı bir şekilde folklorle örtüşüyordu. En&nbsp;iyi tedavinin kalbe saplanan bir kazık olduğunu bile düşünmüş&nbsp;olabilirlerdi. Dr. Istamboulian, isim seçiminin harika bir ironi&nbsp;olduğunu düşünüyordu.</p>

  <p class="calibre3">Meslektaşları, Denek V’den alınan örnekleri kurcalamış ve adım adım, kesin bir sonuca daha fazla yaklaşmıştı. Ancak bu,&nbsp;Farthingale’in umduğu sonuç değildi.</p>

  <p class="calibre3">“Bu işler böyledir.” diye yazmıştı Dr. Istamnoulian, Farthingale’e gönderdiği aylık durum raporlarından birinde. “Bir sonuç için uğraşırsın, fakat tesadüf eseri bir başka şey bulursun. Charles Goodyear, plastiğin daha kolay şekillendirilebilen ve uzun&nbsp;ömürlü bir biçimini araştırırken, acemice ocağa plastik, sülfür&nbsp;ve kurşun dökmüştü. Vay canına, vulkanizasyon. Henri Becquerel, radyoaktiviteyi, uranyum taşını ve fotoğrafik plakayı bir&nbsp;hafta boyunca aynı çekmecede saklayınca keşfetmişti. Bu planlanmamış bir olaydı, yalnızca güzel bir tesadüftü. Alexander&nbsp;Flemming, laboratuvar tezgahını bir gün temizlemeyince, geri&nbsp;döndüğünde kültürlerinin üzerinde bakteri öldüren mantar&nbsp;oluştuğunu görmüşü; penisilin. Porfiri Projesi’nde, kanın yapısına ve bağışıklık sistemine özel iyileştirmeler yapacak şeyler&nbsp;bulamıyoruz. Bulduğumuz şey, insanın fizyolojik kapasitesinin&nbsp;tamamını geliştirme vaadinde bulunuyor. Vampir DNA’sının&nbsp;bir bileşimini yaptık ve bu, geçici olarak alıcının DNA’sının yerine geçiyor. Onun vücutta dakikalar içerisinde yayılmasını sağlamak için hızlı hareket eden bir retorvirüsle taşınmasını sağlayabilir ve pakete, etkilerini belirli bir süre sonra, belki yirmi<span style="text-indent: 1.5em; font-size: 1em; line-height: 1.2;">dört saat içerisinde yok etmek için kendi kendini yok eden bir enzim ekleyebiliriz. Siz Amerikalılar’ın dediği gibi, çocuk&nbsp;oyuncağı.”</span></p>

  <p class="calibre3">Makaklar üzerinde yapılan deneyler, tepki verme sürelerinde, reflekslerde ve dışalgıda ve içalgıda -çevre ve benlik ile ilgili farkındalıkta- artış gösteriyordu.</p>

  <p class="calibre3">“Ne yazık ki aynı zamanda da agresyon.” diye yazmıştı Dr. Istamboulian. “İki tanesini tek bir kafese koyduğunuzda, eğer yakın bir ilişkileri yoksa, elinizde tek bir maymun kalması olasılığı çok yüksek. İnce ayarlar yapmaya devam etmeliyiz. Formülün neden olduğu şiddet dolu eğilimleri azaltmanın bir yolu olmalı. Bu, basitçe, genomun ilgili yerlerini kırpma ve parçaları birleştirmeyle ilgili bir mesele.”</p>

  <p class="calibre3">Dr. İstamnoulian, altmış beş kere çok yaklaştıktan sonra, nihayet sorunu çözdüğüne ikna olmuştu.</p>

  <p class="calibre3">“Eğer dozlar dikkatli bir şekilde ölçülür ve uygulanırsa,” demişti Farthingale’e, “herhangi bit olumsuz taraf göremiyorum. Kana susama davranışı, insanlar birbirlerinden uzak tutularak&nbsp;çözülebilir. Agresiflik olacak tabii, fakat zarar verici bir türden&nbsp;değil. Kabul edilebilir parametreler içerisinde kalacak. Tabii,&nbsp;dövüş bağlamında, hiper uyarıcıların istendiği durumlarda kabul edilebilir diyorum; ve neticede dövüş, yarattığımız şeye uygun alan. Bu anlamda Porfiri, bu işin için en uygun araç.”</p>

  <p class="calibre3">Öyle de olmuştu, ta ki tedaviyi gören insanlar işleri kendi başlarına halletmeye karar verene kadar.</p>

  <p class="calibre3">Şimdi ölmüş olan Dr. Istamboulian, bir deneyi ne kadar yakından izleyip düzenlerseniz düzenleyin, her zaman bir öngörülemezlik unsuru olduğunu canını vererek öğrenmişti. Bu örnekte söz konusu unsur, insan doğası, disipline üstün gelen duygulardı.</p>

  <p class="calibre3">Farthingale ise, her muhtemel durumda mahvolmakla karşı karşıyaydı.</p>

  <p class="calibre3">Durumu kontrol altına al, dedi kendi kendine. Denetimi yeniden kazan. Kızıl Göz Takımı’nın iletişim kanalına, bilgisayarı vasıtasıyla erişmeye çalıştı. Askerlerle konuşabilirdi. Onlarla tatlı dille&nbsp;sohbet edebilir, doyurucu miktarlarda rüşvet önerebilir ve belki&nbsp;de onları, istemediği bir şey yapmadan önce vazgeçirebilirdi.</p>

  <p class="calibre3">Onlara ulaşamadı. Ekrandaki mesajda, Şu anda bir sinyal alınamıyor, yazıyordu.</p>

  <p class="calibre3">Kaskları da çıkarmışlardı. Lanet olası herifler, kendilerini ondan tamamen koparmıştı.</p>

  <p class="calibre3">Tabii ki öyle yapacaklardı.</p>

  <p class="calibre3">Farthingale kendini yalnız, çaresiz ve ahmak hissediyordu. Bunlar tanıdık olmayan, yabancı ve nahoş hislerdi.</p>

  <p class="calibre3">Avukatları, muhasebecileri ve halka ilişkiler danışmanlarını aramanın zamanının geldiğini düşündü. Gardım almalıydı.&nbsp;Gelmekte olan fırtınaya hazırlanmalıydı.</p>

  <p class="calibre3">Ancak, henüz kendine bunu yaptıramıyordu. Bu hareket, yenilgiyi kabul etmekle eş değerdi.</p>

  <p class="calibre3">Hala bir şeyler olabilirdi. ‘‘Zenginlerin şansı” hala işe yarayabilirdi.</p>

  <div class="calibre1">
    <div class="calibre1">
      <br class="calibre2" />
    </div>
  </div>

  <h1 class="calibre7" id="sigil_toc_id_16">Yirmi Sekizinci Bölüm</h1>

  <p class="calibre3">OKUL SERVİSİ, fabrikanın kuzey tarafındaki yükleme bölümünün önünde durdu.</p>

  <p class="calibre3">Redlaw ve Tina arabadan inerken, bir silah patladı. Bir kurşun, beton yük rampasının üzerinden vınlayarak sekti. Tina, merminin kulağının yalnızca milimetrelerce yakınından vızıldayarak geçtiğine yemin edebilirdi.</p>

  <p class="calibre3">Redlaw, çömeldi ve Cindermaker’ına uzandı. Tina’yı arkasına doğru iterek geri çekildi ve hem kendini hem de onu otobüsün&nbsp;arkasına sakladı.</p>

  <p class="calibre3">“Özür dilerim!” diye biri bağırdı fabrikanın içinden. “İyi misiniz? Kimseyi vurmadığımı söyleyin.”</p>

  <p class="calibre3">“Kimsin?” diye bağırdı Redlaw.</p>

  <p class="calibre3">“Benim. Mary-Jo.”</p>

  <p class="calibre3">“Peki Tanrı aşkına, neden bize ateş ediyorsun?”</p>

  <p class="calibre3">“Size ateş etmek istemedim.” dedi vampir, üzgün bir şekilde. “Nöbet tutuyordum ve tüfek de burada duruyordu. Daha önce&nbsp;<span style="text-indent: 1.5em; font-size: 1em; line-height: 1.2;">silah kullanmıştım ve eğer o vampir avcıları sizden önce gelirse...”</span></p>

  <p class="calibre3">Redlaw, ayağa kalktı ve yük rampasının üzerine tırmandı. Mary-Jo Schaeffer, arkaya doğru açılan demir kapısı uzun süre&nbsp;önce sökülmüş ve hurda olarak götürülmüş antrede duruyordu.&nbsp;Yüzbaşı Jacobsen’in Colt AR-15’İ elinde kocaman kalmıştı.</p>

  <p class="calibre3">“Birkaç sefer poligona gitmiştim.” dedi. “Birkaç saatimi harcamıştım.”</p>

  <p class="calibre3">“Tabancalar?”</p>

  <p class="calibre3">“Evet.”</p>

  <p class="calibre3">“Yarı otomatik saldırı silahlarıyla ilgili deneyimin yok?” “Hayır.”</p>

  <p class="calibre3">“Aptal.” Redlaw, tüfeği onun elinden aldı. “Kafamı havaya uçurabilirdin.”</p>

  <p class="calibre3">“Tetiğin o kadar hassas olduğunu fark etmemişim.” diye itiraz etti Marry-Jo.</p>

  <p class="calibre3">“Ya da, anlaşılan, arkada bir mermi olduğunu fark etmedin.” “Üzgünüm dedim.”</p>

  <p class="calibre3">“Üzgün olman bir cesedin işine yaramaz.”</p>

  <p class="calibre3">Mary-Jo oldukça üzgün görünüyordu. Shtrigasından sert sözler duymuştu ve bu canını yakmıştı.</p>

  <p class="calibre3">Tina, ona karşı hafif bir şefkat hissetti. “Doğru olanı yaptığını düşünüyordu, Redlaw. Sözlü tokada gerek yok.”</p>

  <p class="calibre3">“Fiziksel tokadı mı tercih ederdin.”</p>

  <p class="calibre3">“Sadece söylüyorum.”</p>

  <p class="calibre3">“Söyleme” diye çıkıştı Redlaw. “Eğer faydalı olmak istiyorsan, neden otobüsü güneş ışığı geçirmez hale getirmeye başlamıyorsun. Pencerelerin her santimine içeriden kağıt yerleştirilecek.&nbsp;On camda biraz boşluk bırak ki, arabayı kullanırken görebileyim. Bunu yapabilir misin?”</p>

  <p class="calibre3">“Sanırım üstesinden gelebilirim.” diye ağır ağır konuştu Tina.</p>

  <p class="calibre3">“Peki ben zanaat kraliçeliği yaparken, sen neyle meşgul olacaksın?”</p>

  <p class="calibre3">“Tesisimizde kanı emilmiş bir ceset var. Onun ölü kaldığından emin olmak için kafasını koparacağım.”</p>

  <p class="calibre3">“Ah.”</p>

  <p class="calibre3">“Tabii eğer işleri değiştirmek istemezsen. Bunun yerine makas ve bantla uğraşmaktan büyük memnuniyet duyarım.”</p>

  <p class="calibre3">“Yok yok. Böyle iyiyim.”</p>

  <p class="calibre3">“Ben de öyle düşünmüştüm.”</p>

  <p class="calibre3">REDLAW, Jacobsen’in kafasını gövdesinden ayırmak için adamın kendi dövüş bıçağını kullandı. Bu, tüyler ürpertici bir&nbsp;işti, fakat Redlaw buna alışkındı. Kaslar ve kıkırdaklar, yirmi&nbsp;beş santimetrelik karbon ve krom çelik bıçağın altında kolayca&nbsp;yarılıyordu. Sonlara, iki boyun omurunu ayırana kadar fazla pislik ortaya çıkmamıştı, fakat ondan sonra renksiz beyin-omurilik&nbsp;sıvısı akmaya başladı.</p>

  <p class="calibre3">Bıçağı, Jacobsen’in artıklarından temizledi. Güzel bir aletti. Jacobsen’in artık ona ihtiyacı yoktu. Redlaw, bıçağın kılıfını beline taktı ve koruma maksadıyla bıçağı oraya yerleştirdi.</p>

  <p class="calibre3">TINA’NIN OTOBÜS PENCERELERİYLE işi bitmişti. Tüm kovan kağıtlarını, çift kat bantla yapıştırmıştı. Kağıtları, tam&nbsp;pencerelere oturacak şekilde kesmişti.</p>

  <p class="calibre3">Arada bir, işini bırakıp BlackBerry’sini çıkarıyor ve internet sitesini kontrol ediyordu. Kene Sohbeti’ndeki ziyaretçi sayısı&nbsp;yükselmeye başlamıştı. Normal bir günde en fazla yarım düzine&nbsp;ziyaretçisi olurdu. Bu şaşırtıcı değildi; site yeniydi ve şimdiye&nbsp;kadar içeriğinde pek de öyle dünyayı sarsacak bir şey yoktu.</p>

  <p class="calibre3">Öte yandan, işlenmemiş vampir görüntülerini koyduğu bir saat içerisinde, yüzden fazla ziyaretçisi olmuştu. Ve her baktığın<span style="font-size: 1em; line-height: 1.2; text-indent: 1.5em;">da da toplam sayı artıyordu. Ziyaretçiler yorumlar da bırakıyordu. Tabii, görüntünün sahte olduğunu iddia eden öngörülebilir huysuz ve kötümser tipler de vardı. Bunun, oyuncuların makyaj&nbsp;yaptığı, lens ve protez diş taktığı bir performans sanat projesi ya&nbsp;da bir Hollywood korku filminin tanıtımı olduğunu düşünüyorlardı. Ancak, bunların her biri karşılığında üç ya da dört kişi,&nbsp;görüntünün gerçek olduğunu anlıyor ve bunlar hakkında arkadaşlarına tweet atıp blog yazacaklarına hevesle yemin ediyordu.</span></p>

  <p class="calibre3">Tina’nın tüm istediği, tüm ihtiyacı olan da buydu. Paylaşım, retweet etme, link verme, hashtag açma, filizlenen ilgi. Video&nbsp;küplerinin oldukça popülerleşmesini ve bir fenemon haline gelmesini sağlayacak, katlanarak giden bir zincirleme tepki. Küresel eşik kütlesine ulaştığında, artık Tina’nın fark edilmemesi&nbsp;mümkün olmayacaktı. Sürekli reddedilme ve göz ardı edilme&nbsp;dönemi bitecekti.</p>

  <p class="calibre3">Nihayetinde otobüsün içi tamamen karanlık olmuştu; bir zarf büyüklüğünde bir boşluk bıraktığı direksiyonun ön tarafı hariç,&nbsp;hiçbir yerden en ufak bir ışık içeri girmiyordu.</p>

  <p class="calibre3">Ziyaretçi sayacı 1000’e ulaştı ve yükselmeye devam etti. Üstelik bu, Tina’nın hayal etme cesareti gösterdiğinden çok daha hızlı bir şekilde ve şaşırtıcı bir süratle gerçekleşiyordu.</p>

  <p class="calibre3">Midesinde hissedebiliyordu. İşte oluyordu. İnternet sitesi dalgalar yaratıyor ve o dalgalar uzaklara yayılıyordu. Tina “Kene” Checkley, büyük bir başarıya ulaşmak üzereydi.</p>

  <div class="calibre1">
    <p class="calibre3"><br class="calibre2" /></p>
  </div>

  <h1 class="calibre7" id="sigil_toc_id_17">Yirmi Dokuzuncu Bölüm</h1>

  <p class="calibre3">TOPLU HALDE hareket ediyorlardı, fakat bir sürü gibi değillerdi. Av köpeklerine ya da kurtlara benzemiyorlardı. Organizlerdi. Eğitimleri, köklerine işlemişti ve hala egemen durumdaydı. Her zaman, dört tanesi beşincisinin etrafında savunma amaçlı bir dörtgen oluşturuyordu. En öndeki adam yola lidelik&nbsp;ediyordu. En arkadaki adam, düzenli aralıklarla arkasını kolluyor ve birkaç adım geri geri yürüyordu.</p>

  <p class="calibre3">Central Park’ı geçtiler. Çoğunlukla ormanlık alanda kalıp, kayaları ve kış mevsiminin çıplak bıraktığı ağaçları gizlenmek için kullandılar. Su deposunun orada bir koşucuyu korkuttular.&nbsp;Adam, bacaklarının müsade ettiği kadar hızlıca koşarak ve çığlık atarak kaçtı. Ancak fazla uzağa gidemedi. İki tanesi ona yetişip adamı etkisiz hale getirdi. Onu yere yatırıp parçaladılar.</p>

  <p class="calibre3">Belvedere Kalesi’nin yakınında kartopu oynayan gençler onları fark etti. Telefonlarına uzandılar ve kayıt yapmaya başladılar. Bu, yaptıkları son şey oldu.</p>

  <p class="calibre3">Parkın diğer tarafında bir polis aracı durdu. Sirenleri ötüyordu. İçerisinden tabancalarını çekmiş iki memnur çıktı. Tek bir mermi sıkmak için bile yeterince hızlı değillerdi. Bağırsakları&nbsp;boşaltılmış mideleri, buz gibi havada buhar çıkardı.</p>

  <p class="calibre3">Askerler, şehrin batı tarafında rahatça koşuyordu. Yorulmak ve durmak bilmiyorlardı.</p>

  <p class="calibre3">Yollarına çıkan herkes ölmemişti. Bazıları yalnızca sakatlanmış ya da bayıltılmış veya hastanelerin kritik hastalar listesinde bırakılmıştı.</p>

  <p class="calibre3">Manhattan’da askerler. Karla kaplı sokaklarda ilerliyorlardı. Arkalarında vatandaşları yaralı bir şekilde uzanmış olarak bırakıyorlardı. Ancak onlar, aslında askerden daha fazlasıydı.</p>

  <p class="calibre3">Katıksızlardı. Kuşkulardan ve endişelerden arınmışlardı. Mutlak bir basitlik dünyasında hareket ediyorlardı. Yaşam, temel şeylere indirgenmişti.</p>

  <p class="calibre3">Amacına ulaş. Yoluna çıkanları ortadan kaldır.</p>

  <p class="calibre3">Hummer’a ulaştılar. Onu bir GPS konum belirleyici ile bulmuşlardı. Jacobsen’in kokusu, aracın her yerine sinmişti.</p>

  <p class="calibre3">Hummer’ı karın içerisinden elleriyle çıkardılar. Motor, ilk denemede çalıştı. İçeriye oturdular.</p>

  <p class="calibre3">Jacobsen’in son yolculuğu çok net bir şekilde havaya yazılmıştı, kokusu o kadar canlıydı ki, neredeyse bir rengi vardı.</p>

  <p class="calibre3">Hummer hareket etti ve Manhattan’ın her yerinde sirenler çaldı ve kar, kırmızıyla lekelenmişti.</p>

  <h1 class="calibre7" id="sigil_toc_id_18">Otuzuncu Bölüm</h1>

  <p class="calibre3">VAMPİRLER birer birer yük rampasının üzerinden atlayıp, yükleme bölümünden okul servisinin arkasına geçiyordu. Arka&nbsp;kapıya doğru dalıyorlar ve karanlık hale getirilmiş iç mekana&nbsp;doluşuyorlardı. Güneş alçalmış ve bulutlarla kapanmıştı ve fabrikanın gölgesi altındaydılar. Hızlı hareket ettikleri sürece, yanma riski azdı.</p>

  <p class="calibre3">En sonuncuları olan Miguel, güvenli bir şekilde araca binice, Redlaw kapıyı kapattı ve koridordan yürüyüp ön taraf geçti. Ti-na, şoförün tam arkasındaki koltuğu almıştı. Yan kapıya giden&nbsp;basamakların üzeride Jacobseıı’in silah zulası yığılmış bir şekilde duruyordu.</p>

  <p class="calibre3">“Özel eğitim ekspresinde herkes yerini aldı.” dedi Tina. “Bir sonraki durak, müzikle terapi dersi.”</p>

  <p class="calibre3">Redlaw, ona bir bakış attı.</p>

  <p class="calibre3">“Ne?” dedi Tina. “O çatık kaşlar da neyin nesi?”</p>

  <p class="calibre3">“Uygunsuz oldu.”</p>

  <p class="calibre3">“Bazı insanların espri anlayışı yok.”</p>

  <p class="calibre3">“Tam anlayamadım. Ne demiştin?”</p>

  <p class="calibre3">“Hiç. Sadece, fısıldayarak söyleniyordum. Senin hakkında.” Redlaw, sürücü koltuğuna yerleşti. “Alışık olmadık bir şekilde iyi bir ruh halinde gibisin, Tina.”</p>

  <p class="calibre3">“Neşeliyim. Neşeli olmakta bir sorun yok. Otobüs gezisi. Yaşasın.” Yumruklarını, sanki ponponları olan bir amigo kız gibi havaya kaldırdı. “Bir şarkı bilen var mı? ‘Bingo’ya ne dersiniz?&nbsp;Ah...”</p>

  <p class="calibre3">Yüzünü buruşturan Redlaw, motoru çalıştırdı. Vitesi, sert ve gürültülü bir şekilde bire aldı.</p>

  <p class="calibre3">“Hey!” diye bağırdı Miguel. “Kıza dikkat et. Böyle yapmaya devam edersen vitesi kıracaksın.”</p>

  <p class="calibre3">“Keşke vites çubuğunu doğru tarafa koysalar...” Redlaw öne eğilidi ve kovan kağıdındaki boşluktan dışarıya baktı, “ikinci&nbsp;Dünya Savaşı tank sürücüleri bunu başarmıştı.”</p>

  <p class="calibre3">Gaza bastı ve otobüs hareket etmeye başladı.</p>

  <p class="calibre3">İleride fabrika kapıları eğri bir şekilde duruyor, dayanak noktalarından sallanıyordu. Redlaw, içeri girerken onları istasyon kapılarına yaptığı gibi zorla açmıştı. Yavaşça, otobüsü aradaki&nbsp;boşluğa soktu. Kapılardan biri büküldü ve yakınındaki tekerleğin altına girdi. Otobüs, yanları endüstriyel ünitelerle kaplı dar&nbsp;bir bağlantı yolunda ilerlemeye başladı.</p>

  <p class="calibre3">“Şimdiye kadar herkes iyi mi?” diye sordu Redlaw, omzunun üstünden. Hızlı bir yolculuk beklemeyin. Bu kısıtlı görüşümle,&nbsp;bundan daha süratli yol alamayız.”</p>

  <p class="calibre3">“Biz iyiyiz.” dedi Denzel.</p>

  <p class="calibre3">“Sonunda hareket ettiğimiz için rahatladım.” dedi Diane. “Evet.” dedi Anu. “Kolay hedef olarak oturmak hiç iyi hissettirmiyordu.”</p>

  <p class="calibre3">“Bay Redlaw?” diye konuşmaya başladı küçük Cindy. “Tam</p>

  <div class="calibre1">
    <p class="calibre3"><br /></p>
  </div>

  <p class="calibre3">James Lovegrove olarak nereye gidiyoruz?”</p>

  <p class="calibre3">“Manhattan’ın dışına.” diye yanıt verdi Redlaw. “Ondan sonrasını pek düşünmedim. Nihayetinde durup, durum değerlendirmesi yapacağımız bir yer bulacağız. Orada planlarımızı geliştiririz. Şimdilik, sadece acil tehlikeyi atlatmak istiyorum. Hepimizi ateş hattından çıkarmak istiyorum.”</p>

  <p class="calibre3">Yolun diğer tarafından bir araba geliyordu. Alçaktı ve koyu griydi, rock yıldızlarının ve film yıldızlarının binmeyi sevdiği&nbsp;türden askeri tarz arabalardan biriydi. Redlaw, pencerelerin içini görememişti.</p>

  <p class="calibre3">Elleri, direksiyonu daha sıkıca kavradı ve biraz daha hız için gaza bastı.</p>

  <p class="calibre3">Araba, kesinlikle bir şeyin peşinde gibi görünüyordu. Bir şey arıyordu.</p>

  <p class="calibre3">Redlaw’un görüşünden çıkıp gözden kayboldu.</p>

  <p class="calibre3">Redlaw, işe yaramaz durumda olduğunu hatırlamadan önce, otomatik olarak dönüp dikiz aynasına baktı. Arkada yalnızca siyah kağıt görebiliyordu. Dikkatini yola verdi. Kar, aşağı yukarı&nbsp;durmuş durumdaydı, fakat yerdeki tabaka kalındı ve otobüsün&nbsp;tekerleklerine karşı gösterdiği direnişi hissedebiliyordu. Lastiklerde kar zincirleri takılıydı, ama sanki sıkıca kavramayı bıraktığı anda otobüs yoldan sapacakmış gibiydi. Kendini bir arabanın direksiyonun başında olmaktan çok, yüksek dalgalı denizdeki bir geminin dümeninde gibi hissediyordu.</p>

  <p class="calibre3">Araba önemli değildi. Onun hakkında düşünecek vakti yoktu, içinde onunla ilgili kötü bir his vardı, fakat bunun dikkatini dağıtmasına izin veremezdi. Otobüsü sürmeye, yolda kalmaya&nbsp;konsantre olmalıydı. Dikkatini...</p>

  <p class="calibre3">ÇAT!!!</p>

  <p class="calibre3">Otobüsün arkasına çok güçlü bir darbe gelmişti. Aracın tamamı darbeyle inledi. Herkes, oturduğu yerde ileri doğru sarsıldı.</p>

  <p class="calibre3">Direksiyon, Redlaw’un kontrolünden çıktı. Otobüs yoldan saptı. Redlaw, onu düzeltmek ve yolun doğru yerinde kalmak için savaşıyordu.</p>

  <p class="calibre3">Vampirler, dehşet içerisinde bağrıyordu.</p>

  <p class="calibre3">Tina haykırdı, “Lanet olası kutsal şey adına, o da ne..?” ÇAT!!!</p>

  <p class="calibre3">İkinci sarsıcı çarpışma. Otobüs, arka ayaklarına vurulmuş bir at gibi yukarı sıçradı.</p>

  <p class="calibre3">“Biri bize çarpıyor!” diye bağırdı Patti.</p>

  <p class="calibre3">"Hadi canım. Gerçekten mi?” dedi Tina.</p>

  <p class="calibre3">“Kim yapıyor bunu?” dedi sinirli bir şekilde Any Gregg. “Onlar mı?”</p>

  <p class="calibre3">Redlaw, gazı kökledi.</p>

  <p class="calibre3">“Redlaw, onlar mı dedim.”</p>

  <p class="calibre3">“Bilmiyorum. Muhtemelen. Biraz önce yanımızdan bir araba geçmişti, sanırım şu Hummer denen şeylerden biri. Geri dönmüş olmalı. Kaplanmış camlarımız bizi ele verdi. Şimdi, herkes&nbsp;çenesini kapasın ve sıkı dursun. Ben...”</p>

  <p class="calibre3">ÇAT!!!</p>

  <p class="calibre3">Hummer, bu sefer hakikaten gaza basmış ve belirli bir açıyla gelmiş olmalıydı, çünkü otobüs, sanki arka dingillerinden birinin altında mayın patlamış gibi sallanmıştı. Otobüs döndü, arka tarafı çılgınca dışarı doğru dönüyordu. Redlaw, direksiyonu&nbsp;çekiştirdi ve patinajın etkisini o tarafa doğru direksiyon kırarak&nbsp;azaltmaya çalıştı. Yıllar önce Met ile bir sürücü eğitimi modülüne katılmıştı. Bu nedenle bir iki numara biliyordu. Ancak&nbsp;hantal Starcraft okul servisi, bir polis Vauxhall Vectra’sına göre&nbsp;oldukça farklıydı. Ayrıca hesaba katılması gereken bir de kar&nbsp;vardı. Öğrendiği kuralların yarısı, şu anda geçerli değildi.</p>

  <p class="calibre3">Arka sağ teker, kaldırımın kenarına çarptı. Otobüs, diğer tarafa doğru sarsıldı. Redlaw, içgüdüsel olarak frene basma gereği&nbsp;<span style="text-indent: 1.5em; font-size: 1em; line-height: 1.2;">hissetti, fakat bu muhtemelen ona kontol kazandırmaktansa kontrolü daha çok kaybetmesine neden olacaktı. Onun yerine&nbsp;gazı bıraktı, dönmekte olan tekerin tekrar yönünü değiştirmesine izin verdi. Otobüs, aniden ileriye doğru fırladı ve karın içerisinde tekrar yol tutuşunu buldu.</span></p>

  <p class="calibre3">Yol, bir T kavşak ile son buluyordu. Redlaw, otobüsü sert bir şekilde sola döndürdü. İki yoldan da araba gelip gelmediğine&nbsp;bakmaya zamanı olmadı ve zaten bunu yapabilme fırsatı da oldukça sınırlıydı. Sadece yolun boş olacağını umdu. Kar fırtınasının New York’un resmen donup kalmasına neden olduğu düşünülürse, bu oldukça yüksek bir ihtimal gibi görünüyordu.&nbsp;Öyle değildiyse de... Yani, zaten fazla seçme şansı yoktu.</p>

  <p class="calibre3">İleride bir korna bangır bangır çaldı. Görüşü, gelmekte olan belediyeye ait bir kar temizleme aracıyla kapandı.</p>

  <p class="calibre3">Redlaw, otobüsü diğer şeride geçirdi. O araçtan ne kadar kıl payı kurtulduğuyla ilgili hiçbir fikri yoktu, sadece kurtulduğunu biliyordu. Arkadan belli belirsiz, fakat sert bir pat sesi geldi&nbsp;ve Redlaw, Hummer’ın o kadar başarılı olamadığı sonucunu çıkardı. Muhtemelen otobüsü o kadar yakından takip ediyorlardı&nbsp;ki, kar temizleme aracını son ana kadar, otobüs sola çekilip onun&nbsp;görünmesine müsade edene kadar fark etmemişlerdi.</p>

  <p class="calibre3">Kafa kafaya bir çarpışma olduğunu ve Hummer’ın kullanılamaz hale geldiğini, ön tarafının kar temizleme aracının kesici ağzına denk geldiğimi ummak biraz fazla mı olurdu?</p>

  <p class="calibre3">Adil bir Tanrı, elbette ki, bunun böyle olmasını sağlardı.</p>

  <p class="calibre3">Ancak, onun kimin tarafında olduğunu her zaman bilemezdiniz.</p>

  <p class="calibre3">Otobüsün arkasına kurşunlar çarpmaya başladı.</p>

  <p class="calibre3">Bu umut da buraya kadarmış.</p>

  <p class="calibre3">“Eğilin! Aşağı eğilin!” diye bağırdı Redlaw.</p>

  <p class="calibre3">Vampirler çığlık çığlığa eğildiler.</p>

  <p class="calibre3">“Tina! Kurşun delikleri var mı?”</p>

  <p class="calibre3">“Ben nereden bileyim?”</p>

  <p class="calibre3">“Baksana, lanet olsun.”</p>

  <p class="calibre3">Tina, koltuk başlığının üzerinden bir göz attı. “Bir iki tane.”</p>

  <p class="calibre3">“Alçakta mı?”</p>

  <p class="calibre3">“Evet.”</p>

  <p class="calibre3">“O zaman yolcularımız iyi durumda olmalı. Şimdilik. Fraxinus’un sıradan mermiler kadar delip geçme gücü yoktur. Kaporta, kurşunların hızını epey kesmiştir. Ancak, eğer pencerelere ateş etmeye başlarlarsa...”</p>

  <p class="calibre3">Başladılar. Cam kırıldı. Mermiler, kovan kağıdından geçip içeri girdi. Yumuşak güneş ışığı mızrakları zıpkın gibi içeriye&nbsp;daldı. Vampirler, daha da aşağıya eğildi.</p>

  <p class="calibre3">“Sıkı durun!” diye emretti Redlavv.</p>

  <p class="calibre3">Onun haricinde de başka bir uyarı vermedi. Fren pedalına sertçe bastı. Otobüs, sanki kayak yapıyormuş gibi düz bir şekilde kaymaya başladı. Hummer, ona tam arkadan çarptı ve onu&nbsp;daha da hızlı itti, iki araç, çifte kızak gibi, birbirine kenetlenmiş bir şekilde arka arkaya ilerledi. Redlavv, direksiyonu tüm&nbsp;gücüyle merkezde tutmaya çalışıyordu.</p>

  <p class="calibre3">Sonra da kuvvetle gaza basıp, otobüsü Hummer’dan uzaklaştırdı. Arabaya, onu neredeyse sabit bir nesneye kafa üstü çarpmaya zorlayarak önemli derecede hasar vermiş olmak için Tanrı’ya dua etti. Hummerlar sertti, fakat belki de radyatörü kırmış ya da hatta ön dingili bükmüş olabilirdi...</p>

  <p class="calibre3">Artık ateş edilmiyordu. Redlavv, birkaç harika an için, beladan kurtulduklarına inanabilmişti. Hummer, kullanılamaz durumdaydı. Otobüs, rahatsız edilmeden ve takip edilmeden sokakta&nbsp;ilerlemeye devam edebilirdi.</p>

  <p class="calibre3">Daha sonra Hummer’ın motorunun devri tekrar başladı ve sesi gittikçe yükseldi. Araba, otobüsle beraber sürükleniyor gibiydi.</p>

  <p class="calibre3">Ve sonra da yukarıdan boğuk bir güm sesi geldi.</p>

  <p class="calibre3">Yukarıda biri vardı. Birisi, Hummer’dan otobüse atlamıştı.</p>

  <p class="calibre3">Redlaw, gözlerini yoldan ayırmadan Cindermaker’ını çıkardı, sürgüyü uyluğunun üzerinde tek eliyle çekti, omzunun üzerinden nişan aldı ve tavana doğru altı mermi yolladı. Atışlarını otobüsün orta hattına doğru sıra halinde gönderdi. Kurşunlardan&nbsp;birinin hedefini bulduğunu, tiz bir kadınsı çığlık ve ardından&nbsp;gelen bir dizi gümbürtüden -arabanın tavanı boyunca yuvarlanan ve sonra da yere düşen bir bedenin sesinden- anlamıştı.</p>

  <p class="calibre3">Hummer’ın gürlemesi zayıfladı. Şüphesiz ki, düşen askeri almak için geri çekiliyordu.</p>

  <p class="calibre3">“Tina. Delikleri kapat.”</p>

  <p class="calibre3">“Ne?”</p>

  <p class="calibre3">Redlaw, ona tavandaki deliklerden gelen güneş ışınlarını işaret etti. Tepeden kar taneleri içeriye giriyordu. “Delikler. Onları bantla kapat.”</p>

  <p class="calibre3">“Meşgulüm.” Tina, kamerasını çıkarmıştı ve merceğin üzerindeki kapağı çıkarıyordu.</p>

  <p class="calibre3">Redlaw, kamerayı onun elinden kaptı ve onu ayak boşluğuna attı. “Şimdi değil. Önceliklerimiz var.”</p>

  <p class="calibre3">“Pekala.” diye bir ergen gibi huysuzlandı Tina. Sonra da sırt çantasında koli bandından arta kalanı aradı ve bulunca da dişleriyle küçük parçalar koparmaya başladı.</p>

  <p class="calibre3">Delikler kapanır kapanmaz, Hummer geri dönüp tekrar sol tarafta onları yakaladı.</p>

  <p class="calibre3">Redlaw, otobüsü ona doğru çevirdi. İki araç yan taraflarından birbirine dokundu. Metal sürtündü ve gıcırdadı.</p>

  <p class="calibre3">Hummer uzaklaştı ve sonra da otobüse yandan çarparak biraz önceki iyiliğin karşılığını verdi. Bir iki pencere kırıldı, fakat kovan kağıdına bir şey olmadı. Tina, güneş ışığını içeriye sokmamak konusunda iyi bir iş başarmıştı. Redlaw, bu konuda onun&nbsp;hakkını teslim etmeliydi.</p>

  <p class="calibre3">Otobüs, bir dört yol ağzını, kırmızı ışık yanarken hızla geçti. Hummer da onunla aynı hizada kaldı. Minibüs, saatte 50 km&nbsp;hızla gidiyordu ve bu kadar çok karda, bu oldukça yüksek bir&nbsp;hızdı. Redlaw, yalnızca yarı kontrol sahibi olduğunu hissediyordu. Geri kalan Tanrı’nın takdirine bağlıydı.</p>

  <p class="calibre3">Yukarıdan bir gümbürtü daha geldi. İkinci bir asker, arkadaşının yapamadığı şeyde başarılı olmayı deniyordu. Bu seferki oyalanmadı. Hemen ateş açıp tavanı kurşunlarla deldi. Redlaw&nbsp;hariç, otobüsün içerisindeki herkes bağırmaya ve çığlık atmaya&nbsp;başladı. İçerisi, Fraxinus mermilerle taranıyordu.</p>

  <p class="calibre3">Bir tanesi hedefine ulaştığında bir uluma duyuldu.</p>

  <p class="calibre3">Atış durdu.</p>

  <p class="calibre3">Şarjör boşaldı. Redlaw, direksiyonu cesaret edebildiği kadar sağa sola sallayıp askerin dengesini bozarak şarjörü tekrar doldurma süresini geciktirmeye çalışıyordu.</p>

  <p class="calibre3">“Kim vuruldu?” diye seslendi.</p>

  <p class="calibre3">“Ben.” dedi Miguel. “Lanet olası bacağım. Hijo di puta!?</p>

  <p class="calibre3">“Bir sıyrık mı?”</p>

  <p class="calibre3">“Hayır. İçeri girdi. Derinde. Çok fena acıyor.”</p>

  <p class="calibre3">Bu durumda onun için yapacak bir şey kalmamıştı. Fraxinus’un sıyrığından, eğer yaranın etrafını hemen bir bıçakla keserseniz ve kurşunun değdiği tüm eti oyup çıkarırsanız, hayatta kalınabilirdi. Ancak kurşun, Miguel’in bacağının içerisine girdiğine göre, muhtemelen dişbudak ağacı halihazırda onu zehirliyor, sistemini bozuyordu. Çürüme, hızlı ve öfkeli bir kangren gibi dışarı yayılacaktı. Miguel’in sonu gelmişti. Bunu biliyordu. Yüzü&nbsp;solgundu, halihazırda sararmış cildi, şimdi bir yulaf ezmesi griliğindeydi. Gözleri karanlık ve kaybolmuştu, korkuyla doluydu.</p>

  <p class="calibre3">“İki elimin de serbest kalmasına ihtiyacım var.” dedi Redlaw ona. “Profesyonel sürücü olan sensin. Direksiyona geç.”</p>

  <p class="calibre3">Miguel, ondan istenen şeyi anladı. Fazla zamanı yoktu. Hem</p>

  <p class="calibre3">Redlaw hem de o, bunun kendisine daha fazla ızdırap vereceğini bilse de, son anlarını faydalı olarak geçirebilirdi. Koridorda, çaprazlama giden loş güneş ışıklarının arasından aksayarak yürüdü. Her ışın, cildini bir damga gibi işaretledi.</p>

  <p class="calibre3">Redlaw sürücü koltuğundan kalktı ve yerine Miguel geçti. Otobüs, bir anlığına yavaşladı, fakat kısa süre içerisinde Miguel&nbsp;onu tekrar eski haline getirdi.</p>

  <p class="calibre3">“Fazla uzun sürmez.” dedi Redlaw. “Sadece yukarıdaki arkadaşın hakkından gelene kadar. Dayanabilir misin?”</p>

  <p class="calibre3">Miguel, penceredeki açıklığa sanki bir nükleer bomba patlamasının kalbine açılan bir kapıymış gibi bakıyordu. Gözlerinin etrafındaki deri halihazırda kızarmaya başlamıştı.</p>

  <p class="calibre3">“Keşke biraz gölge olsaydı.” dedi. “Evet, dayanabilirim. Hızlı ol.”</p>

  <p class="calibre3">“Otobüsü mümkün olduğu kadar sağlam tut.” Redlaw, Miguel’in omzuna dokundu, sonra da AR-15’e uzandı. Tüfeği dikey olarak tutup yukarıya doğru rastgele ateş ederek koridorda yürümeye başladı. Bir önceki seferki kadar şanslı olmayı ummuyordu, fakat yukarıdaki askerin diken üstünde ve güvensiz olmasını istiyordu.</p>

  <p class="calibre3">“Aşağıda kalın.” diye emretti vampirlere. “Daha fazla ışık gelecek.” Arka kapıyı açtı, tüfeği askısından sırtına astı ve kendini dışarı attı. Arka koltukların sırtlarını ayak basacak yer olarak kullanarak, tavana tırmandı.</p>

  <p class="calibre3">Önünde, şimdiye kadar gördüğü en cüsseli insanların biri, bileğine kadar çiğnenmiş ve yüzeyi leke dolu kara batmış halde duruyordu. Boyu 1,95’in üzerindeydi ve bir vücut geliştiricisi gibi oldukça kaslıydı. Kıyafetinin kolları ve pantalonunun bacakları,&nbsp;devasa sert uzuvlarım içine almak için zorlanmıştı. Adamın beyaz mı, siyah mı, yoksa Asyalı mı olduğunu anlamanın bir yolu&nbsp;yoktu. Bedeninin bir santimi bile açık değildi. Savaş kıyafetleri,<span style="text-indent: 1.5em; font-size: 1em; line-height: 1.2;">kask, gözlükler, maske ve eldivenler her yerini kaplıyordu.</span></p>

  <p class="calibre3">Yarı otomatik tüfeğini aşağı doğru tutmuş, otobüse daha fazla kurşun yollamaya hazırlanmıştı. Sonra doğruldu. Döndü. Güçlendirilmiş algı merkezi, arkasında bir şey olduğuna dair&nbsp;onu uyarmıştı.</p>

  <p class="calibre3">Redlaw, kendini yüz üstü yere atıp, aynı anda da AR-15’i çalıştırdı. Askerin hizasına doğru bir atış yapmaya çalıştı, fakat asker sıçrayıp onun tam önüne kondu ve tüfeği ellerinden kaptı.</p>

  <p class="calibre3">Redlaw, silahı yeniden ele geçirmeye çalışmak yerine, askerin silahının namlusunu yakaladı. Namluyu, mümkün olduğu kadar sert bir şekilde büküp, aynı anda da kendisini yukarıya çekip doğrulttu.</p>

  <p class="calibre3">İkisi birlikte tüfek için mücadele etti, fakat bu daha çok tek taraflı bir savaştı ve sonucu hiç sürpriz olmadı. Asker, kolaylıkla avantaj kazandı. Tüfeği sertçe çekip Redlaw’un tavan üzerinde dengesizce geriye doğru kaymasına neden oldu.</p>

  <p class="calibre3">Kar yığınları, Redlaw’u kurtarıp ilerleyişini yavaşlattı ve ona yandan aşağı düşmeden kendini toparlama şansı verdi. Elleri ve ayaklarıyla olimpiyat yarı<span style="font-size: 1em; line-height: 1.2; text-indent: 1.5em;">şındaki bir kısa mesafe koşucusu gibi fırlattı. Jacobsen’in dövüş bıçağını kılıfından çıkarmıştı.</span></p>

  <p class="calibre3">Asker, akıllıca davranıp kenara çekildi. Redlaw, yalpalayarak yanından geçerken bıçağı savurdu. Kıyafet yırtılmıştı. Yara yoktu. Ancak bu iyiydi. Askerin pantalonunun bir bölümü açılmış,&nbsp;çikolata kahverengisi tenini ortaya çıkarmıştı.</p>

  <p class="calibre3">Asker kıkırdadı.</p>

  <p class="calibre3">“Iska!”</p>

  <p class="calibre3">Sonra da küfretmeye başladı.</p>

  <p class="calibre3">“Ahhh. Lanet olsun. Adi herif. Canımı yaktın.”</p>

  <p class="calibre3">Güneş. Yakıyordu.</p>

  <p class="calibre3">Redlaw, aynı yoldan hızla geri döndü, tabisi dört ayak üzerin-</p>

  <p class="calibre3">de debelenmek pek koşmak sayılmazdı. Otobüs sallanıyor ve sarsılıyordu. Ayakta durmak oldukça güç bir işti.</p>

  <p class="calibre3">Bıçak, askerin kıyafetinin kolunda bir delik açtı.</p>

  <p class="calibre3">“Ah, hayır. Bu olmadı.”</p>

  <p class="calibre3">Redlaw, üçüncü bir saldırı için toparlanamadan, asker şaşılacak derecede hızlı bir şekilde ona doğru atıldı ve onu boynundan yakaladı.</p>

  <p class="calibre3">“Bu kadarı yeter, küçük adam. Acı verme sırası bende.”</p>

  <p class="calibre3">Redlaw’u tek eliyle yukarı kaldırıp boğazını sıktı. Diğer eliyle de Redlaw’un bileğini yakalayıp bıçağı uzaklaştırdı.</p>

  <p class="calibre3">“Senin canını çıkaracağım. O sivri kafanı gövdesinden koparacağım.”</p>

  <p class="calibre3">Redlaw, askerin gözlüklerini kavradı ve aşağıya çekti. Asker, anında onu bıraktı. Beceriksizce gözlükleri tekrar yerine taktı.&nbsp;Bu da Redlaw’a, yakında yarı gömülü bir şekilde duran Jacob-sen’in AR-15’ine uzanması için bir fırsat verdi.</p>

  <p class="calibre3">Bir tarafı üzerinde yatarken, dirseğiyle kendine destek olarak tek eliyle bir atış yaptı. Eğer amacınız keskin nişansa, bu pek de iyi bir atış olmamış demekti yi<span style="text-indent: 1.5em; font-size: 1em; line-height: 1.2;">ne de askeri omzundan sıyırarak yalnızca hafifçe yaralamayı başarmıştı.</span></p>

  <p class="calibre3">İkinci bir el atış yapma şansı olmadı. Asker, vahşi bir ulumayla kendini onun üzerine fırlattı. Redlaw’a doğru kafa üstü atıldı ve ikisi beraber tavan boyunca karınları üzerinde otobüsün arkasına doğru kaydılar. AR-15, tavandan aşağıya fırladı. Redlaw,&nbsp;boşlukta sallandığım hissetti. Düştü. Asker de onunla birlikte&nbsp;düştü.</p>

  <p class="calibre3">Redlaw, açık arka kapıya tutundu. Asker de aynısını yaptı. Birkaç an boyunca, ikisi de yan yana kapıdan sarkıyor, bacakları sallanırken tüm güçleriyle tutunuyordu.</p>

  <p class="calibre3">Daha sonra asker, kendini toparladı ve Redlaw’u tekmeleme<span style="text-indent: 1.5em; font-size: 1em; line-height: 1.2;">ye başladı. Redlaw’un diyaframına ve uyluğuna iki, üç, dört kadar iyi birer topuk vuruşu yaptı. Redlaw, kapıya zayıf tutunuşunun kaymaya başladığını hissediyordu. Eğer tutunmayı bırakırsa, arabanın tekerleri altına düşer ya da arabanın önüne takılmış olan koruyuculara doğru fırlardı.</span></p>

  <p class="calibre3">Bıçak, hala diğer elindeydi. Bir şekilde onu düşürmemeyi başarmıştı.</p>

  <p class="calibre3">Uzandı ve askerin parmak eklemlerini kesti. Kopmuş parmaklar her tarafa uçuştı. Adam, acı acı feryat etti ve otobüsten düştü. Devasa gövdesi, Hummer’ın kaputuna büyük bir gürültüyle çarptı.</p>

  <p class="calibre3">Hummer, sert bir fren yaptı. Kaputunda yatan askerle, arka tarafı karın üzerinde bir o tarafa bir bu tarafa sallandı. Sonra da&nbsp;yolun karşı tarafındaki kenarında durdu.</p>

  <p class="calibre3">Otobüs, ilerlemeye devam etti. Redlaw, büyük bir çabayla kapının girişinden bacaklarını içeri sokup, sonra da vücudunun geri kalanını içeri aldı. Kapıyı kapattı ve koridorda nefes nefese&nbsp;ve hırıltılarla soluk alarak uzandı. Askerin tekmelediği yerler&nbsp;zonkluyordu. Boynu, ezilmiş gibi hissediyordu. Soluk borusu,&nbsp;bir pipetin çapına indirgenmiş gibiydi.</p>

  <p class="calibre3">“Redlaw!” diye bağırdı Tina. “Tanrım. İyi misin?”</p>

  <p class="calibre3">“Daha iyi olmamıştım.” diye hırıltıyla konuştu Redlaw.</p>

  <p class="calibre3">Tina, onun kalkmasına yardım etti. “Hiç de öyle görünmüyor. Onları güzel yolcu ettin. Tekrar peşimize düşmek için acele edecekler gibi görünmüyor.”</p>

  <p class="calibre3">“Buna pek inanma.” Redlaw, aksayarak otobüsün ön tarafına ilerledi. “Miguel. Döndüm. Senin işin bitti.”</p>

  <p class="calibre3">Hızlı bir değişim yaptılar. Redlaw sertçe kontrolü ele alırken, Miguel en yakın koltuğa yığıldı.</p>

  <p class="calibre3">“Zamanı gelmişti.” dedi soluk soluğa. “Neredeyse kör oldum.”</p>

  <p class="calibre3">Abartmıyordu. Gözlerinin etrafındaki deri, kavrulup kararmıştı ve göz yuvarlarında kabarcıklar vardı. İris tabakası, sanki ciddi boyutta katarakttan muzdaripmiş gibi matlaşmıştı.</p>

  <p class="calibre3">“İyi iş başardın.” diye ona moral verdi Redlaw. “Bir kusur bulamıyorum.”</p>

  <p class="calibre3">“Ancak onları durduramadık.”</p>

  <p class="calibre3">“Korkarım hayır. Mola vermelerine neden olduk, onlara üzerinde düşünecekleri bir şey verdik, ama hayır, pek saf dışı kalmış sayılmazlar.”</p>

  <p class="calibre3">“Lanet olsun. Sanırım bunu beklemek fazla olurdu.”</p>

  <p class="calibre3">Jacobsen’in silahım da kaybettik, diye düşündü Redlaw.</p>

  <p class="calibre3">Onları geciktirmişler ve biraz mesafe katetmişlerdi.</p>

  <p class="calibre3">Ancak kovalamaca, hiç de bitmiş sayılmazdı.</p>
</body>
</html>
