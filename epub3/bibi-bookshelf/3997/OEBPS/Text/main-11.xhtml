<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Yirmi Birinci Bölüm</h1>

  <p class="calibre3">ASKER BİLİNÇSİZ BİR ŞEKİLDE yatarken üzerinden alınan eşyalar arasında bir telefon vardı. Redlaw, telefonu açtı. Dışarıdaki çığlıklar zayıflıyor, sesler alçalıyor; düzensiz inlemelere ve hıçkırıklara dönüşüyordu.</p>

  <p class="calibre3">Sorgu metodundan ufak bir kar payı gelmişti. Telefon, başka bir olası soruşturma kanalıydı.</p>

  <p class="calibre3">Redlaw, telefon rehberinde gezindi. Çok fazla bir şey yoktu. Bir avuç isim, bir banka, bir telekom hizmet sağlayıcısı ve pizza servisi numarası vardı. Arama kayıtlarına baktı. En son arama&nbsp;gece 02.07’de yapılmıştı ve birkaç dakika sürmüştü. Arayanın&nbsp;sadece numarası kayıtlıydı.</p>

  <p class="calibre3">Gecenin o saatinde, bu kadar sürmüş bir konuşma dikkate değer olmalıydı.</p>

  <p class="calibre3">Redlaw, numarayı tekrar aramak için düğmeye bastı. Telefonu on kez çaldırdı ve sonunda uykulu bir sesten cevap geldi.</p>

  <p class="calibre3">“Yüzbaşı. Tamam mı? Tamam olduğunu söyle.”</p>

  <p class="calibre3">“Kiminle konuşuyorum?” dedi Redlaw.</p>

  <p class="calibre3">Ses sertleşti. “Sen de kimsin? Sen Jacobsen değilsin. Neden Jacobsen’in..? Sonra da öfke, yerini daha serinkanlı bir şeye bıraktı. “John Redlaw. Şensin değil mi? Ve Jacobsen...”</p>

  <p class="calibre3">“Arkadaşın Jacobsen, dışarıda biraz güneşe yakalanmış durumda.”</p>

  <p class="calibre3">Hattın diğer ucundaki adam, anlamsız anlamsız güldü. “Ah, çok hoş. Ondan erken davrandın demek.”</p>

  <p class="calibre3">“Buraya yalnız gelerek işimi kolaylaştırdı. Benim peşime sadece tek bir adam göndermek oldukça küstah bir davranış. Aynı zamanda da aşağılayıcı.”</p>

  <p class="calibre3">“Kötü bir durumdan en iyi sonucu çıkarmaya çalışıyordum. Yüzbaşı seni kendi yakalamak istedi. Onu vazgeçiremedim. O&nbsp;nedenle de devam etmesine izin verdim ve bunun bir getirisi olmasını umdum.”</p>

  <p class="calibre3">“Ama olmadı.” dedi Redlaw.</p>

  <p class="calibre3">“Bu açıkça görülüyor.”</p>

  <p class="calibre3">“O zaman tekrar soracağım. Kimsin? Sesini tanımıyorum. Aksan... Boston, değil mi? Ancak bunun ötesinde, senin hakkında bir şey bilmiyorum, öte yandan sen, bana karşı kişisel bir kan&nbsp;davası güdüyor gibisin. Durum biraz orantısız görünüyor.”</p>

  <p class="calibre3">“Kiminle konuştuğun konusunda gerçekten bir fikrin yok mu?”</p>

  <p class="calibre3">“Umarım bu retorik bir sorudur, çünkü henüz öyle olduğunu ifade ettim.”</p>

  <p class="calibre3">Adam tekrar güldü, bu kez gerçekten eğleniyordu. “O zaman ciddi bir dezavantajın var, değil mi? Benim senin hakkında ne&nbsp;kadar çok şey bildiğimi düşünürsek.”</p>

  <p class="calibre3">“Belki öyledir.” dedi Redlaw. “Öte yandan belki de değildir. Eminim, senin emirleri veren kişi olduğunu düşünmekte haklıyımdır. Vampirlere suikast düzenleyen askerlerin maaşını sen&nbsp;<span style="text-indent: 1.5em; font-size: 1em; line-height: 1.2;">ödüyorsun. Aynı zamanda, şu ana kadarki konuşmamıza dayanarak, kimse için değil kendin için çalıştığından da eminim. ABD yönetiminin ya da güvenlik hizmetlerinin herhangi bir koluna&nbsp;bağlı değilsin. Bağımsız, özel bir bireysin. Ve zenginsin. Aslına&nbsp;bakarsan, ultra zenginsin.”</span></p>

  <p class="calibre3">“Bunların hepsini sadece sesimden mi çıkardın?”</p>

  <p class="calibre3">“Ses, üslup, seçtiğin kelimeler, kibirli havan... Ve son tepkin de bunları onayladı. Hiçbir şeyi inkar etmedin, bu da seni yakaladığım anlamına geliyor.”</p>

  <p class="calibre3">“Ne kadar zekisin.” dedi diğer ses, acı acı.</p>

  <p class="calibre3">“Zor olmadı. Senin gibi adamlarla daha önce de karşılaştım. Dünyanın her yerinde aynısınız. Küçük insanları yoldan çekilmeleri için tekmeleyen ya da onları eşya gibi satın alan milyarder kabadayılar. Rahatlıkla fark ediliyorsunuz.”</p>

  <p class="calibre3">“Ah, beni yaralıyorsun, Redlaw.” dedi adam ruhsuzca. “Beni kırdın. Gerçekten kırdın. ‘Milyarder kabadayı.’ Benim suçluluk&nbsp;duygumu uyandırdın. Aslına bakarsan, şimdi kendimi o kadar&nbsp;kötü hissediyorum ki, sahip olduğum tüm maddi varlıkları dağıtacağım ve geri kalan zamanımı, imkanları az olan çocuklarla&nbsp;çalışarak geçireceğim.”</p>

  <p class="calibre3">Redlaw, bu alaycı sözleri bir iç çekişle geçiştirdi. “Çok da uzun olmayan bir zaman önce senin gibi biriyle karşı karşıya&nbsp;gelmiştim. O daha da kötü bir sonuç elde etmişti. Belki onu&nbsp;duymuşsundur. Hepiniz aynı özel kulübün üyesisiniz, değil mi?&nbsp;Hepiniz aynı özel çemberde dönüyorsunuz. Adı Lambourne’du.&nbsp;Nathaniel Lambourne. Sana bir şey çağrıştırdı mı?”</p>

  <p class="calibre3">“Çok güzel, Redlaw.” dedi diğeri. “İyi oynadın. Ondan bahsedince nasıl bir tepki vereceğimi görmek istedin.”</p>

  <p class="calibre3">“O zaman iş arkadaşıydınız. Hayır. Daha da fazlası. Arkadaştınız.”</p>

  <p class="calibre3">“Yakın olduğumuzu söyleyebilirsin.”</p>

  <p class="calibre3">“Ah. Şimdi taşlar yerine oturmaya başladı. Neden benden bu kadar nefret ettiğin. Neden beni yakalamaya çalıştığın. O zaman&nbsp;bir düşüneyim. Vampirlere yapılan tüm bu saldırıların, baştan&nbsp;beri beni öldürmek için Atlas Okyanusu’nun karşı kıyısına geçirmek amacıyla özel olarak tasarlanmış bir yem olduğunu düşünecek kadar kendini beğenmiş değilim. Bu, intikam almak&nbsp;için güvenilmez ve verimsiz bir yöntem olurdu. Beni kendi&nbsp;memleketimde profesyonel bir tetikçi kiralayarak temizlemek&nbsp;varken, neden bu kadar zahmete giresin? Ancak, burada olmam&nbsp;ve yoğun olarak yok etmeye çalışmakla meşgul olduğun vampirlerle bir araya gelmem, senin için hoş bir tesadüf oldu, değil mi?&nbsp;Bir taşla iki kuş. Gökte ararken yerde bulma.”</p>

  <p class="calibre3">“Ben buna ‘zenginlerin şansı’ olarak bakıyorum. Ne kadar zengin ve etki sahibiysen, kader de o kadar senin yolundan gidiyor gibi görünüyor. Bu, doğanın bir tür değişmez kuralı gibi.”&nbsp;“O zaman bana adını söyleyiver.” diye çıkıştı Redlaw. “Kendim bulamayacak değilim. Senin hakkında bildiklerime bakılırsa -statü, doğum yeri, Lambourne ile olan bağlantı- internette&nbsp;on beş dakika gezip kim olduğunu öğrenebilirim. Beni bu çabadan ve zaman israfından kurtar. Bana bir iyilik yap.”</p>

  <p class="calibre3">“Sana yapacağım tek iyilik Redlaw, seni öldürmek olacak.” diye cevap geldi. “Daha fazla askerim var. Sen ölene kadar onları arkandan göndermeye devam edeceğim.”</p>

  <p class="calibre3">“O zaman öyle yap. Dene. Belki başarırsın. Peki en azından kimi ölümcül derecede sinirlendirdiğimi bilmem gerekmez mi? Bunu senin ağzından duymamı istemez misin? Bu, bir internet&nbsp;sitesinden öğrenmemden daha tatminkar olmaz mı?”</p>

  <p class="calibre3">İnce derili. Narsist. Otokratik. Rahatça fark edilen bir gurur. Bu kısa süre içerisinde Redlaw, muhatabının oldukça detaylı bir&nbsp;izlenimini edinmişti. Eğer durumu doğru ölçtüyse...</p>

  <p class="calibre3">“Üçüncü J. Howard Farthingale.” dedi adam.</p>

  <p class="calibre3">Bingo. İşte bu.</p>

  <p class="calibre3">“Ve şunu bil, John Redlaw.” diye devam etti J. Howard Farthingale III. “Yaşamak için yirmi dört saatten az zamanın kaldı. Eğer adamlarımdan biri seni bulabiliyorsa, diğerleri de bulabilir. Tanrı ile barışını yap, çünkü yakında O’nunla karşı karşıya&nbsp;geleceksin.”</p>

  <p class="calibre3">“Tanrı ve ben karşılaştığımızda,” diye sakince yanıtladı Red-law, “inan bana onunla tartışacağız. Ve eğer bu bugün olacaksa, o zaman O nun için durum çok daha kötü, çünkü onunla görülecek ciddi hesaplarım var. Ancak, bunun gerçekleşeceğinden&nbsp;şüpheliyim. Senin yerinde olsam buna pek güvenmezdim. Beni&nbsp;öldürmek şaşırtıcı derecede zordur. Tanrı, kendine ait sebeplerle, beni böyle yaratmış.”</p>

  <p class="calibre3">“Göreceğiz Bay Redlaw.” dedi Farthingale. “Göreceğiz.”</p>

  <p class="calibre3">Hat kesildi.</p>

  <p class="calibre3">Redlaw’un aklına gelen ilk şey, GPS sinyalleri nerede olduğunu bulmak için kullanılanlasın diye telefonu yok etmekti. Ancak, Farthingale’in askerlerinin vampirlerin yerini bulma konusunda pek zorluk yaşamadığı düşünülürse, bunun pek de bir anlamı yoktu. Ayrıca, düşmanla arada bir hat olması da işe yarayabilirdi. Telefonu kapattı ve cebine koydu, sonra da bir sonraki adımını düşünmeye koyuldu.</p>

  <div class="calibre1">
    <div class="calibre1">
      <br class="calibre2" />
    </div>
  </div>

  <h1 class="calibre7" id="sigil_toc_id_14">Yirmi İkinci Bölüm</h1>

  <p class="calibre3">GÖRECEĞİZ BAY REDRAW, GÖRECEĞİZ.</p>

  <p class="calibre3">Farthingale, görüşmeyi sonlandırdığında dahi, son hamlesinin güçlü mü yoksa zayıf mı olduğunu bilemiyordu. Şaşkındı. Oyununu iyi oynayamamıştı. Bu Redlaw kim olduğunu sanıyordu?&nbsp;Kendini beğenmiş küçük İngiliz pislik. Önemini yitirmiş bir&nbsp;milletin değersiz bir üyesi. J. Howard Farthingale III ile, bir&nbsp;Amerikan titanı, evrenin bir efendisi ile öyle konuşabilmek için&nbsp;epey cüreti vardı. Bu düpedüz küstahlıktı.</p>

  <p class="calibre3">Farthingale doğruldu. Has ipekten pijamaları, Mısır’dan gelmiş 1.000 ilmek pamuk çarşafların üzerinde hışırdadı. Perdeleri açmak için komodinin üzerinde bir düğmeye bastı. Kar, lekeli&nbsp;kömür gibi görünen gökyüzünden aşağıya iniyordu. Gece boyunca, Far Tintagel’in kenarlarında büyük birikintiler oluşmuştu.&nbsp;Evin alçak tek katlı bölümleri neredeyse tamamen gömülmüştü.&nbsp;Çamların pek çoğu, en üst dallarına kadar yutulmuştu. Adadan&nbsp;ana karaya giden yol, kusursuz bir beyazlık içerisindeydi.</p>

  <p class="calibre3">Farthingale, Kızıl Göz Takımı’nın operasyonlarını bizzat yönetmek için bugün New York’a gitmeyi planlıyordu. Özel helikopteri olan Bell 222, Boston’Un helikopter terminalinde bekliyordu ve onu doksan dakikadan daha az bir süre içerisinde Manhattan’daki Midtown Skyport’a götürebilirdi. Ancak aklı&nbsp;başında hiçbir pilot, bu koşullarda uçmazdı.</p>

  <p class="calibre3">Evde kapalı kalmıştı. Kar onu hapsetmişti.</p>

  <p class="calibre3">Bu oldukça sinir bozucu olsa da, en azından tamamen bağlantısı kesilmiş durumda değildi. Ofisi, işlerinin çoğunu hallettiği merkezdi. Farthingale, tıpkı ağının merkezindeki bir örümcek&nbsp;gibi, imparatorluğunun herhangi bir köşesinde ne olduğunu bilmek için hareket etmek zorunda değildi. Masasından, bilgisayarından, telefonundan ilmek ilmek iletişim yayılıyordu ve o da&nbsp;onlardan gelen verilere ayak uyduruyordu. Tetikte ve iletişim halinde kaldığı sürece, kontrol edemeyeceği ya da harekete geçemeyeceği bir şey olamazdı. Telefonu çaldı. Yine Redlaw muydu?</p>

  <p class="calibre3">Hayır.</p>

  <p class="calibre3">Gelen çağrı, o numaradan, muhtemelen telefonunun hafızasında kayıtlı numaraların en önemlisinden geliyordu.</p>

  <p class="calibre3">“Farthingale.” dedi Başkan. “Direkt olarak konuya gireceğim. Bu iş burada bitiyor.”</p>

  <p class="calibre3">“Efendim?"</p>

  <p class="calibre3">“Beni duydun. Tamamen masummuş gibi davranma. Yaptığın bu saçmalıklar. Manhattan’ın yerleşim yerinde patlayan otomatik silahlar? New York’un tam göbeğinde? Olacak şey değil ulan! Bitti. Bugün dükkanın fişini çektin. Bu bir öneri değil,&nbsp;bir emirdir. Direkt olarak Oval Ofis’ten.</p>

  <p class="calibre3">“Efendim, eğer bir şey söyleyebilirsem...”</p>

  <p class="calibre3">“Hayır, bir şey söyleyemezsin Farthingale. Ne kadar kızgın olduğum hakkında bir fikrin var mı? Benden bir cevap almaya uğraşıp duruyordun. Al, işte cevabım. Senin yarı vampir askerleri<span style="font-size: 1em; line-height: 1.2; text-indent: 1.5em;">ni istemiyorum. ABD Genelkurmay Başkanlığı, senin yarı vampir askerlerini istemiyor. Pentagon, Savunma Bakanlığı ve Yurtiçi Güvenlik ve bilmiyorum, muhtemelen Tarım Bakanlığı da senin yarı vampir askerlerini istemiyor. Kimse istemiyor. Ya da&nbsp;hiçbir zaman istemeyecek. Çünkü, görüyorsun ki, beni zorladın&nbsp;ve kışkırttın ve itekledin ve ben zorlanmayı, kışkırtılmayı ve&nbsp;iteklenmeyi sevmem. Bunlardan hiç hoşlanmam. Bunların hiçbirine hoş karşılıklar vermem. Yanlış adamı kızdırdın, seni aşağılık mirasyedi herif.”</span></p>

  <p class="calibre3">“Bu konuyu gerçekten düşündünüz mü Sayın Başkan?” dedi Farthingale. “Mesele üzerinde etraflıca kafa yordunuz mı? Vampir göçünün üstesinden gelme işini bir tarafa bırakalım. Porfiri&nbsp;Projesi’nin askeri uygulamaları ne olacak? Size süper askerler sunuyorum. Daha güçlü, daha dirençli, yaralanmalara karşı daha&nbsp;az hassas ve geliştirilmiş duyulara sahipler... Elbette ki bu, her&nbsp;komutanın fantazisidir. Porfiri ile gücü arttırılmış uzman birliklerin düşman uluslarda gizlice çalıştıklarını düşünün. Yapabileceğiniz anti-terörist harekatları, etkileyebileceğiniz rejim&nbsp;değişikliklerini, devirebileceğiniz anti-Amerikan diktatörleri&nbsp;düşünün. Bir tabur işlem görmüş birlik, durdurulamaz durumda olur.”</p>

  <p class="calibre3">“Hayır, Farthingale.” dedi Başkan. “Bunu yemiyorum. ABD toprakları üzerinde suç içeren aktivitelerde bulunuyorsun.”</p>

  <p class="calibre3">“Size söyledim, bunlar saha çalışmaları.”</p>

  <p class="calibre3">“Tanrı aşkına, adamların dün gece bir kiliseye ateş açtı.” “Dini olmaktan çıkmış, vampirlerle dolu bir kiliseye.”&nbsp;“Kontrolden çıkmış durumdasın ve en az yüz federal kanunu&nbsp;çiğniyorsun. Seni tutuklatıp Guantanamo’ya gönderebilirim.&nbsp;Bunu yapmam da gerekir. Ancak, merhametli biri olduğumdan&nbsp;ve yaptığın her şeyin beni etkilemek amacı taşıdığını takdir ettiğim için -ki bu oldukça sevimli duruyor- bu jübileye izin ve&nbsp;<span style="font-size: 1em; line-height: 1.2; text-indent: 1.5em;">vereceğim. Kiliseden bahsediyorum. Gönülsüz de olsa, bu olayı kapatmak için prosedürleri devreye sokacağım. FBI’ın bunu karşıt vampir grupları arasındaki bir kavga olduğunu iddia etmesini sağlayabiliriz. Bu, uygun görünüyor, insanlar, vampirlerin&nbsp;kendilerini öldürdüklerini düşününce, yataklarında biraz daha&nbsp;rahat uyuyacak.”</span></p>

  <p class="calibre3">Başkan, kendisinin bu doğaçlama konuşmasından epey memnun kalmış gibiydi.</p>

  <p class="calibre3">“Ama hepsi bu.” diye devam etti, yine sertçe. “Bu sana son göz yumuşum. Daha fazlası yok. O projeyi sonlandır. Tamamen.”&nbsp;“Peki, ya etrafta benim yaptığım şeyle ilgilenen yabancı güçler varsa?” dedi Farthingale. “Daha az titiz ve duyarlı hükümetler? Küresel bir ekonominin içerisinde yaşıyoruz. Beni Porfiri&nbsp;projesini en yüksek teklifi verene satmaktan alıkoyacak şey ne?”&nbsp;“Böyle bir şey yapmamanı şiddetle öneririm.” dedi Başkan, oldukça ciddi bir şekilde. “Tabii, eğer o Özel Armani takımı, sonsuza kadar turuncu bir tulumla değiş tokuş etmek istemiyorsan.”&nbsp;“Benim uluslararası pazarda serbestçe ticaret yapma hakkımı&nbsp;mı kısıtlayacaksınız?”</p>

  <p class="calibre3">“Sen benim reflü sorunum olmadan sabah kahvemi içme hakkımı kısıtladığın sürece, evet. Hislerimi açıkça ifade ettim, Farthingale. Bunu daha açıkça söyleyemem. Porfiri meselesi kapandı. Git ve başka bir yolla milyonlar kazan. Anlaşıldı mı?&nbsp;“Evet, Sayın Başkan.”</p>

  <p class="calibre3">“Ah, bir de Farthingale?”</p>

  <p class="calibre3">“Evet?”</p>

  <p class="calibre3">“Bu numarayı sil. Eğer beni bir daha ararsan, o kadar hızlı bir şekilde Küba’ya uçarsın ki, ayağın yere bile değemez.”&nbsp;Farthingale, telefonun ekranına bakakaldı. Çağrı sonlandı yazıyordu. Eklemleri bembeyaz oldu. Telefonu odanın içerisinde&nbsp;karşıya doğru fırlatıp attı. Telefon, ceviz Hilton banyoya çarptı,<span style="font-size: 1em; line-height: 1.2; text-indent: 1.5em;">oradan geri sekti ve yere düşündü. Mucizevi bir şekilde, zarar görmemişti. Farthingale, gidip onu yerden aldı ve tekrar ezmeyi denedi.</span></p>

  <p class="calibre3">Ancak bunu yapmasına fırsat kalmadan kapı açıldı ve Clara içeri girdi. Üzerinde, normalde Transilvanya Aileleri kıyafet serisi yetişkin pazarı için üretilmediğinden dolayı, Farthingale’in&nbsp;onun için özel olarak yaptırdığı Felix Fänger pijamaları vardı.&nbsp;Kumaşın üzerinde Felix Fanger’ın meşhur sözünün arasına serpiştirilmiş resimleri bulunuyordu.</p>

  <p class="calibre3">“Günaydın, Howie!” diye neşeyle bağırdı Clara. “Dışarıda ne kadar kar olduğunu gördün mü? Şimdiye kadarki en kocaman&nbsp;büyük kardan adamı yapabiliriz! Otuz metre filan boyunda bir&nbsp;dev olabilir.”</p>

  <p class="calibre3">Gözünü kör eden bir öfke, Farthingale’i ele geçirdi. Bir anda Clara’ya “Dışarı çık, lanet olası! Dışarı çık!” diye bağırmaya başladı.</p>

  <p class="calibre3">Kardeşi, sanki onu tokatlamışcasına geri çekildi. “Howie..?”</p>

  <p class="calibre3">‘“Dışarı çık’ sözünün neresini anlamadın?”</p>

  <p class="calibre3">Clara’nın dudakları titremeye başladı.</p>

  <p class="calibre3">“Seni lanet olası ucube!” Farthingale’in ağzından tükürükler çıkıyordu. Seni obez mongol yaratık! Seninle kardan adam falan&nbsp;yapmayacağım, ‘en kocaman büyüğü’ bile olsa. Tanrım, öyle embesilsin ki, İngilizceyi bile doğru dürüst konuşamıyorsun. Haydi, gözümün önünden kaybol. Seni görmeye katlanamıyorum.&nbsp;Seninle akraba olduğumu düşünmek bile midemi bulandırıyor.”</p>

  <p class="calibre3">Clara’nın gözlerinden yaşlar süzülüyordu. Odadan hıçkırıklar içerisinde çıktı ve koridor boyunca uzaklaşmaya başladı. Farthingale, bir anlık bir tereddütün ardından, pişmanlıkla dolu bir&nbsp;şekilde arkasından gitti. Clara hızlı koşuyordu, fakat Farthingale’in onun nereye gittiğiyle ilgili bir fikri yoktu. Aynı şekilde,&nbsp;tartışmayı kendi odasından duyup yardım için ne yapabileceği<span style="text-indent: 1.5em; font-size: 1em; line-height: 1.2;">ne bakmak amacıyla geceliği ve terlikleriyle gelmiş olan Rozetta da Clara’nın nereye gittiğini bilemiyordu. Farthingale ve Filipinli hemşire, Clara’yı panik odasına kadar takip etti.</span></p>

  <p class="calibre3">Panik odası, neredeyse evin tam merkezinde yer alıyordu, aşağı yukarı her kanadın ve katın en uzak noktasına eşit mesafedeydi. Havalandırması, telefon hattı, tuvaleti, üç kişiye bir hafta kadar yetecek yiyeceği ve suyu ve her ihtimale karşı, bir milyon dolar değerinde Amerikan altın külçesi bulunan gizli bir bölmesi vardı. Duvarlar kalın betondandı ve malzemesinde kevlar olan&nbsp;kapıda, güçlendirilmiş menteşe ve emniyet levhası bulunuyordu. Mimarın iddia ettiğine göre oda kasırgaya, terörist saldırısına ve soyguncuların kaba kuvvetle içeri girme çabalarına karşı&nbsp;koyabilirdi.</p>

  <p class="calibre3">Panik odasını açmak, yalnızca dışarıdaki duvarın üzerine yerleştirilmiş bir şalteri indirmekle mümkündü. Bir zamanlar, kendini içeriye kilitlemek de aynı derecede kolaydı. Ancak bir&nbsp;gün Clara, bir öfke nöbetinin ortasında kendini buraya kilitlemiş ve yerinden kımıldamayı reddetmişti. İki saat boyunca Farthingale ve Rozetta, onu dışarı çıkarmak için uğraşmıştı. Sonunda, bir sürü şeker, FAO Schwarz’da gönlünce alışveriş ve nihai&nbsp;olarak Disneyworld’e bir gezi sözü verilmesiyle onu kapı açma&nbsp;düğmesine basmaya razı etmişlerdi. Bu olaydan sonra Farthingale, böyle bir olayı tekrar yaşamamak için odanın içine sadece&nbsp;kendisinin bildiği bir kod dizisiyle işleyen alfanumerik bir klavye koymuştu.</p>

  <p class="calibre3">Tabii ki Clara, şimdi panik odasının içerisinde, bir şişelenmiş su yığınının yanına kıvrılıp inzivaya çekilmişti.</p>

  <p class="calibre3">“Clara...” diye başladı Farthingale.</p>

  <p class="calibre3">“Hayıııııınır!” diye acı acı bağırdı Clara. Kulaklarını kapatıyordu.</p>

  <p class="calibre3">“Clara, lütfen beni dinle. Bana ne olduğunu bilmiyorum. Ge<span style="font-size: 1em; line-height: 1.2; text-indent: 1.5em;">ce geç saate kadar ayaktaydım ve iyi uyuyamadım ve sağlık durumum beni bazen asabi yapıyor, bunu biliyorsun. Howie Huysuz Keçi, hatırladın mı? Kötü bir ruh halinde olduğumda öyle oluyorum. Söylediğim şeyleri söylememeliydim. Çok büyük&nbsp;baskı altındayım. İşle ilgili şeyler. Anlıyor musun?”</span></p>

  <p class="calibre3">“Howie’nin ne söylediğini duyuyor musun, tatlım?” dedi Rozetta. “Sana yaptığı şeyden dolayı üzgün olduğunu söylüyor.” “Umrumda değil.” diye çıkıştı Clara. “Bana korkunç şeyler&nbsp;söyledi. Bana vurmaya çalıştı. Benim bir yaratık olduğumu söyledi. Ben yaratık değilim. 0 bir yaratık.”</p>

  <p class="calibre3">“Öyle demek istemediğine eminim.” dedi Rozetta. “Sana güzel bir kahvaltı hazırlamama ne dersin? Üzerinde şurup ve Lucky Charms olan taze krepler. En sevdiğin. Buna ne dersin?”&nbsp;Ancak Clara, teselli edilemez bir şekilde acı acı inliyordu.&nbsp;“Clara.” dedi Farthingale sertçe ve panik odasının eşiğine doğru bir adım attı. “Gerçekten de bu kadar yeter.”</p>

  <p class="calibre3">Clara, ona ayağıyla vurdu. Farthingale yumruğunu sıktı ve eğer Rozetta araya girmeseydi, o yumruğu kullanabilirdi. Hemşire, kibarca Farthingale’i yana itip Clara’nın yanma çökerek ona&nbsp;sarıldı. Clara, yüzünü Rozetta’nın geceliğine gömdü ve kalbi&nbsp;parçalanıyormuş gibi ulumaya başladı.</p>

  <p class="calibre3">Rozetta, Farthingale’e hem rahatlatıcı hem de dışlayıcı bir el hareketi yaptı. Ben hallediyorum. Sen git. Şu an yapabileceğin bir şey&nbsp;yok.</p>

  <p class="calibre3">Farthingale, gönülsüzce geri çekildi.</p>

  <p class="calibre3">PANİK ODASINDA dakikalar geçti. Daha sonra Clara, gözyaşları içerisindeki bir yüzle kafasını kaldırıp Rozetta’ya baktı ve “Howie beni sevmiyor.” dedi.</p>

  <p class="calibre3">Rozetta, “Seni çok seviyor, Clara.” diye cevap verdi.</p>

  <p class="calibre3">“Ama bana çok kötü davrandı.”</p>

  <p class="calibre3">“İnsanlar, üzgün veya kızgın oldukları zamanlarda istemedikleri şeyler yapar. Ama bilerek değil.”</p>

  <p class="calibre3">“Evet, ama son zamanlarda çok garip davranıyor. Nesi var? Kanla ilgili şey mi? Kötüye mi gidiyor?”</p>

  <p class="calibre3">“Bilmiyorum, tatlım. Sanmıyorum.”</p>

  <p class="calibre3">Ancak Rozetta, işvereninin daha önceki zamanlara göre Far Tintagel’de dikkate değer miktarda fazla zaman geçirdiğini fark&nbsp;etmişti. Bir münzevi olduğu yoktu, fakat teşhisinden önceki zamanlara göre kesinlikle daha az seyahat ediyordu. Boston ve&nbsp;New York’tâki ofislerine çok daha az gidiyordu ve yurt dışına&nbsp;yapılan iş gezileri de neredeyse geçmişte kalmıştı, işinin çoğunu elektronik olarak hallediyordu.</p>

  <p class="calibre3">Sanki Bay Farthingale, kafasına gelen bir darbenin ölümcül bir beyin kanamasına ya da kazara oluşan bir yaranın kanamadan&nbsp;dolayı ölüme neden olacağını bildiğinden, artık kendini dışarıdaki kocaman dünyada güvende hissetmiyor gibiydi. Adada,&nbsp;böyle bir şey yaşanması ihtimali çok daha azdı, o nedenle de,&nbsp;mümkün olduğu kadar burada kalıyordu.</p>

  <p class="calibre3">Evi, sanki bir tür hapishane olmuştu. Ve bu da, şüphesiz ki, bir adamın ruh sağlığı için iyi değildi.</p>

  <p class="calibre3">“Önemli olan,” dedi Clara’ya, “onun senin duygularını incittiği zaman onu bağışlama gücünü kalbinde bulabilmen. Howie’yi bağışlayabileceğim düşünüyor musun, Clara?”</p>

  <p class="calibre3">Clara, jelatinimsi bir sümük parçasını burnuna doğru çekti. “Bilmem. Sanırım. Belki.”</p>

  <p class="calibre3">“Akıllı kız.”</p>

  <p class="calibre3">Ancak Clara’nın mavi-yeşil gözleri sertti. “Sadece belki dedim.”</p>

  <h1 class="calibre7" id="sigil_toc_id_15">Yirmi Üçüncü Bölüm</h1>

  <p class="calibre3">“BURADA KALAMAYIZ.” dedi Redlaw, toplanan vampirlere ve Tina’ya. “Orası kesin. Fabrika artık güvenli değil. Başka bir yer bulmalıyız.”</p>

  <p class="calibre3">“Ama neresi?” diye sordu Patti Marsden. Paniğe kapılmış bir el, sanki dini bir muskaymış gibi, Merhaba! Adım PATTI rozetini kavradı. “Nereye gideceğiz?”</p>

  <p class="calibre3">“Ve nasıl?” diye ekledi Anu Ahmed. “Öylece çıkıp gidemeyiz. Gece çökene kadar olmaz.”</p>

  <p class="calibre3">“Doğru.” dedi Redlaw. “Ve gece çökene kadar zamanımız da olmayabilir. Güneş ışığı, bize saldıranlar için bir tehdit oluşturuyor, fakat siz gerçek Güneşsizler için oluşturduğu kadar değil.&nbsp;Dışarıdaki adam, yalnızca cildinin direkt olarak güneş ışığına&nbsp;maruz kaldığı yerlerden yandı. Baştan aşağı üzerleri kaplanırsa,&nbsp;hiçbir şey olmaz. O nedenle, arkadaşlarının peşimizden gelmesi&nbsp;uzun sürmeyebilir.”</p>

  <p class="calibre3">“Metro tünelleri olabilir mi?” dedi Denzel Lomax. “Hemen&nbsp;<span style="text-indent: 1.5em; font-size: 1em; line-height: 1.2;">ayağımızın altındalar.”</span></p>

  <p class="calibre3">“Onlara nasıl ulaşmayı planlıyorsun? Kazarak mı?”</p>

  <p class="calibre3">“Ah, hayır. Ben sadece...”</p>

  <p class="calibre3">“Ulaşım aracı. İhtiyacımız olan şey bu. Hepimizin içine sığabileceği bir araç. Manhattan’dan çıkabilmemiz çok önemli. Burası çok küçük, çok kalabalık, çok kapalı. Çok kolay bulunabiliriz. Böyle bir aracı nereden bulabileceğimizi bilen var mı? Önerilere açığım. Tina? Herhangi biriniz?”</p>

  <p class="calibre3">Omuz silkmeler. Boş bakışlar.</p>

  <p class="calibre3">“Bir kamyonet, kamyon, karavan ya da onun gibi bir şeyden bahsediyorsun, değil mi?” dedi Anu.</p>

  <p class="calibre3">“Evet.”</p>

  <p class="calibre3">“Dışarı çıkıp bir tanesini kaçırmaktan?”</p>

  <p class="calibre3">“Ödünç almak.” dedi Redlaw.</p>

  <p class="calibre3">Miguel elini kaldırdı. “Sanırım benim bir fikrim var.”</p>

  <p class="calibre3">“Devam et.”</p>

  <p class="calibre3">“Biliyorsunuz ki, ben eskiden bir servis şoförüydüm. Okul servisi.”</p>

  <p class="calibre3">“Şimdiden fikri sevmeye başladım.”</p>

  <p class="calibre3">“Bugün okul olmadığını tahmin ediyorum. Kar tatili. O zaman bütün filo öylece durakta duruyor olmalı.”</p>

  <p class="calibre3">“Nerede bu durak?”</p>

  <p class="calibre3">“Benim yolum Hamilton Tepeleri tarafında, şehrin yukarısındaydı ve rotama Henry Hudson Yolunun hemen dışındaki bir yerden başlardım. Ancak, daha yakınlardaki Meatpacking Bölgesi’nde, Gansevoort ve Washington kesişiminde, şu yüksekten&nbsp;geçen demiryolunun, Üst Hat’ın oradaki parkın yakınlarında bir&nbsp;tane daha var.”</p>

  <p class="calibre3">“Ne kadar uzakta?”</p>

  <p class="calibre3">“Çok değil. Kuş uçuşu bir buçuk kilometre. Sanırım, bu karla beraber yürüyerek bir saat sürer.”</p>

  <p class="calibre3">“Peki oradaki güvenlik durumu nasıl?”</p>

  <p class="calibre3">“Eğer şehrin yukarısındaki gibiyse, minimal düzeydedir.” dedi Miguel. “Tel örgüler. Kulübede bir denetleyici. Bugün belki o bile olmaz. Eğer şoförler gelmezse, onlar da gelmez.”&nbsp;“Otobüslerin anahtarlarını nereden bulacağım?”</p>

  <p class="calibre3">“Kulübenin içerisinde. Çok karmaşık bir operasyon olmayacak. Eğitim Bakanlığı, kızılötesi alarm sistemleri ya da o tarz işlere girmiyor. O kadar bütçesi yok ve zaten okul servisi, araç hırsızlığı söz konusu olduğunda hiç kimsenin listesinin başında yer almıyor.”</p>

  <p class="calibre3">“Peki onları kullanmak? Zor mu? Bilmem gereken bir şey var mı?”</p>

  <p class="calibre3">“Pek değil. Sert manevra yapamıyorlar ve vites oranları felaket, fakat onun haricinde oldukça kolay. Böyle havalarda muhtemelen harekete geçmeden önce onu birkaç dakika çalışır durumda tutman gerekir. Eğer motor yeterince ısınmazsa, her birkaç yüz metrede bir durabilir.”</p>

  <p class="calibre3">“Sağol Miguel.” dedi Redlaw. “Bana bir harita çizebilir misin? Bu Meatpacking Bölgesi’ne giden en kısa yolu?”</p>

  <p class="calibre3">“Benim daha iyi bir fikrim var.” dedi Tina. “Seni oraya ben götüreceğim.”</p>

  <p class="calibre3">“Tamam.”</p>

  <p class="calibre3">“Ama bir şartla.”</p>

  <p class="calibre3">“Ne?”</p>

  <p class="calibre3">“Açlıktan ölüyorum. En son ne zaman bir şeyler yediğimi hatırlamıyorum. Kan şekerim yerlerde sürünüyor. Yol üzerinde bir yerde yemek yemek için duracağız.”</p>

  <p class="calibre3">“Tamamdır.” dedi Redlaw. “Ben de bir şeyler yesem fena olmaz.”</p>

  <p class="calibre3">“Ve., eee... bir şeyler yemekten bahsetmişken...” dedi Miguel. “Biz de açız.” dedi Diane Bertorelli.</p>

  <p class="calibre3">“Çok fena açız.” dedi Mary-Jo Schaeffer.</p>

  <p class="calibre3">“Etrafta güvercinler var.” dedi Redlaw. “Gidip yakalayın.”</p>

  <p class="calibre3">“Bir de şu adam var.” diye parmağıyla işaret etti Miguel. “Dışarıda. Öleli çok olmadı. Onu...”</p>

  <p class="calibre3">Redlaw, kendisinin rızasını ve hoşgörüsünü istediklerini fark etti.</p>

  <p class="calibre3">“Peki.” dedi ve dışarı doğru ilerlemeye başladı.</p>

  <p class="calibre3">Asker, kendisini saran bağların içerisinde bükülmüş yatıyordu. Kafası, saçsız bir oval şekildi; sert ve siyah, kalın bir kömür gibi, neredeyse taş kesilmişti. Kulakları gitmiş, burnu biçimsiz&nbsp;bir yumru haline gelmişti. Elleri incecik ve çöp gibiydi. Kemikler, yanmış incecik deriden dışarı çıkıyordu.</p>

  <p class="calibre3">Redlaw, onu yakalarından yakaladı, çevirdi ve fabrikanın içine doğru sürüklemeye başladı.</p>

  <p class="calibre3">Yolun yarısında, çok hafif bir inleme fark etti.</p>

  <p class="calibre3">Askerin katı dudakları aralandı. Gözkapaklarından biri açılıp gümüşsü gözakını ortaya çıkardı.</p>

  <p class="calibre3">Redlaw, sadece kısa bir an durdu, sonra da onu geri kalan yolda sürüklemeye devam etti.</p>

  <p class="calibre3">“Hala yaşıyor.” dedi vampirlere. “Bir şekilde. O yüzden kanının tamamını içtiğinizden emin olun. Bu, geri gelmesini hiç istemediğim biri.”</p>

  <p class="calibre3">“Sekiz boş mide?” dedi Miguel. “Onun kanını son damlasına kadar içeceğiz.”</p>

  <p class="calibre3">“İki üç saat içerisinde döneceğiz. Yerinizde durun. Dikkat çekmeyin. Tetikte olun.”</p>

  <p class="calibre3">Ancak vampirler ona pek dikkat göstermedi. Askerin bağlarını çözmeye ve savaş kıyafetlerini yırtmaya başlamışlardı bile. Sonunda, soluk ten ortaya çıktı ve vampirler, eğilip sivri dişleriyle etin üzerinde delikler açtı. Kan gelmeye başlayınca da, dilleri açık yaralara uzanarak açgözlülükle doyasıya içmeye koyuldu<span style="text-indent: 1.5em; font-size: 1em; line-height: 1.2;">lar. Askerin bedeni titredi ve irkildi ve boğazından inleme olabilecek bir şey çıktı.</span></p>

  <p class="calibre3">Tina, vampirler büfelerinin başındayken birkaç saniye çekim yapmayı başardı, fakat daha sonra Redlaw, kamera merceğinin&nbsp;önüne elini yerleştirdi.</p>

  <p class="calibre3">“Ah, yapma!”</p>

  <p class="calibre3">“Hayır. Onlara biraz mahremiyet tanı.” dedi Redlaw.</p>

  <p class="calibre3">“Ama vampirler birini...”</p>

  <p class="calibre3">“Bu da büyük çoğunluğun görmek istemeyeceği bir şey.”</p>

  <p class="calibre3">“Seni şaşırtabilirler.”</p>

  <p class="calibre3">“O zaman, bu benim çoğunluğun görmesini istemediğim bir şey.”</p>

  <p class="calibre3">“Hey, burada yaptığım şey şişirme bir haber değil, Redlaw.” dedi Tina. “Senin halkla ilişkilerini yapmıyorum. Nasılsa öyle&nbsp;göstereceğim. Vampirlerin ham halini. Dişlerindeki ve pençerelerindeki kırmızılığı ve bunun gibi her şeyi. Tıpkı sizin Sör David Attenborough’unuz ve onun BBC doğa belgeselleri gibi.&nbsp;Eğer o olsaydım, beni sansürlemeye kalkmazdın.”</p>

  <p class="calibre3">“Ama o değilsin ve bunlar da hayvan değiller.” Redlaw, sertçe onun dirseğini tuttu. “Şimdi gidip kendimize bir otobüs bulalım.”</p>
</body>
</html>
