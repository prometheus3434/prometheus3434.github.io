<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">On Beşinci Bölüm</h1>

  <p class="calibre3">ALBAY JACOBSEN, önündeki yaratığı, rahip kıyafetleri içerisindeki vampiri inceledi. Giacoia ve Child, vampiri kollarından yakalamış, ayakta tutuyordu, çünkü vampir tek başına ayakta durabilecek durumda değildi. Jacobsen, her iki femur da çatırdayana kadar uyluğuna bastırmıştı.</p>

  <p class="calibre3">“Tanrı aşkına, nesin sen?” dedi Jacobsen.</p>

  <p class="calibre3">Rahip vampir, alaycı bir şekilde güldü. “Ben de sana aynısını sorabilirim. İki şey arasında kalmışsın. Hiçbir kategoride değilsin. Temelde insansın, fakat üzerinde oynanmış. Geliştirilmişsin.</p>

  <p class="calibre3">“Benim hakkımda bilmen gereken tek şey, sorgulamayı benim yapmakta olduğum. Hayatın benim ellerimde.”</p>

  <p class="calibre3">“Korkudan sinip ayaklarına kapanmadığım için beni affet.” dedi vampir. “Benden daha aşağıda olanlara bunu yapmak gibi&nbsp;bir eğilimim yok.”</p>

  <p class="calibre3">Jacobsen, ona doğru, sıradan bir adamın kafatasını parçalayacak sert bir yumruk salladı.</p>

  <p class="calibre3">Vampir, silkelenip darbenin etkisinden kurtularak hiddetle sırıttı. “Ben Peder Rudi Çaykovski’yim. Yüz elli yıl yaşadım ve&nbsp;yaşamaya da devam ediyorum. İki insan hayatı geçirdim ve senden çok daha kötüleriyle karşılaştım. Senden korkmuyorum.”&nbsp;“Korkmalısın,” diye homurdandı Jacobsen, “çünkü ben, eğer&nbsp;iş birliği yapmaya başlamazsan seni toza çevirecek kişiyim.”&nbsp;“Ayrıca ben shtrigayım.” diye sert bir yanıt verdi Çaykovski.&nbsp;“Seni çıplak ellerimle paramparça edebilirim.”</p>

  <p class="calibre3">“Edebilirdin, ama şu an edemezsin."</p>

  <p class="calibre3">İşin aslı, diye düşündü Jacobsen, Çaykovski’nin tehdidi tamamen boş değildi. Onu kontrol altına almak için üç Kızıl Göz gerekmişti. Onu Onbaşı Lim’in üzerinden alıp yere yatırabilmek için epey uğraşmalardı. Child, onu sabit tutabilmek için devasa&nbsp;cüssesini kullanırken, Jacobsen onu etkisiz hale getirmek için&nbsp;bacaklarını kırmıştı. Ortalama bir vampirin, onlara bu boyutta&nbsp;sorun çıkarması söz konusu bile olamazdı; tabii ortalama bir&nbsp;vampiri yok ederlerdi, fakat bu yakalamaya değerdi, çünkü sıra&nbsp;dışı bir şekilde ortalamanın üzerindeydi.</p>

  <p class="calibre3">“Shtriga, ha?” diye devam etti Jacobsen. “Bu, meseleyi açıklıyor. Bir tür süper vampir, değil mi? Dört’e kök söktürdün, bu bir gerçek.” Gerçek şu ki, arkadaşları gelene kadar Lim, Çaykovski ile olan kavgasını kaybetme tehlikesiyle karşı karşıyaydı.&nbsp;“Peki hepimize karşı? Böyle sakatken? Gerçekten de, hiç endişeli değilim.”</p>

  <p class="calibre3">“Bence bu aşağılık herifi hemen ortadan kaldıralım.” diye araya girdi Lim. İncinmiş koluyla ilgileniyordu. Çaykovski, dövüş bıçağını elinden zorla almaya çalışırken omzunu çıkarmıştı.&nbsp;“Polisler gelmek üzeredir. Burada fazla kalamayız.”&nbsp;“Farkındayım, Onbaşı.” dedi Jacobsen. “Ancak bazı cevaplar&nbsp;istiyorum.”</p>

  <p class="calibre3">“Ben de.” dedi J. Howard Farthingale III, Jacobsen’in kulağı<span style="text-indent: 1.5em; font-size: 1em; line-height: 1.2;">na. “O kim?”</span></p>

  <p class="calibre3">Jacobsen, sesini alçalttı. “Ben de bunu anlamaya çalışıyorum, Efendim.”</p>

  <p class="calibre3">"Hayır, shtrigadan bahsetmiyorum. Diğer adam. Ekibinize ateş eden adam.”</p>

  <p class="calibre3">“Bilmiyorum, ama Kızıl Göz Altı ve Yedi peşindeler. Şimdiye kadar onu yakalamış olduklarına eminim.”</p>

  <p class="calibre3">“Ve ben de yakalamadıklarına eminim.” dedi Farthingale. “Bütün yayınlarınızı izliyorum, bilmiyorum farkında mısın? Ve&nbsp;Altı ve Yedi ile bağlantıyı kaybettim. Kask kameralarındaki&nbsp;sinyaller kesildi. Yayın durmuş durumda. O kim? Sor.”</p>

  <p class="calibre3">Jacobsen, tekrar Çaykovski’ye döndü. “Yanınızda biri daha vardı. Silahlıydı. Dostunuz mu?”</p>

  <p class="calibre3">“Sizi neden ilgilendiriyor?”</p>

  <p class="calibre3">Jacobsen, onun midesini tekmeledi. Çaykovski insan olsaydı, iç organları parçalanırdı.</p>

  <p class="calibre3">Çaykovski, bir zamanlar kan olmuş olabilecek siyah bir katranımsı sıvı öksürdü.</p>

  <p class="calibre3">“Neden onunla ilgileniyorsunuz?” dedi. “Ben yeterli bir ödül</p>

  <p class="calibre3">değil miyim?”</p>

  <p class="calibre3">“Bunları boşver de bana ondan bahset.”</p>

  <p class="calibre3">“Sizden kaçmayı başardı, değil mi? Bu, sizi epey mutsuz etmiş olmalı. Kendisiyle beraber cemaatimden birçok kişiyi de götürdüğünü gördüm. Hayatta kalmayı başaranlar. Yarım kalmış bir&nbsp;iş. Sizin için ne kadar sinir bozucu.”</p>

  <p class="calibre3">“Efendim, siren sesleri duyuyorum.” dedi Berger. “Fazla zamanımız yok.”</p>

  <p class="calibre3">“Lütfen bana bu piç herifin kafasını koparmam için izin verin, sonra gidebiliriz.” dedi Lim.</p>

  <p class="calibre3">“Adamın adının...” Farthingale, ısrarla Jacobsen’in kulağına konuşuyordu. “John Redlaw olup olmadığını sor.”</p>

  <p class="calibre3">“Redlaw.” dedi Jacobsen, “John Redlaw. Bu isim sana bir şey ifade ediyor mu?”</p>

  <p class="calibre3">Çaykovski’nin yüzünde çarpık bir gülümseme belidi. “Eğer halihazırda kim olduğunu biliyorsanız, neden sorgulama zahmetine giriyorsunuz?”</p>

  <p class="calibre3">Farthingale, küfretmeye ve bağırıp çağırmaya başladı. “Biliyordum! Biliyordum, onu tanıdım. Lanet olası saksocu İngiliz piç. Yine bize dalaşıyor...”</p>

  <p class="calibre3">Jacobsen, onun sesini kısabildiği kadar kıstı. “Sen ve şu Redlaw, iş birliği içerisinde misiniz?”</p>

  <p class="calibre3">“Pek öyle olduğunu söyleyemem.” dedi Çaykovski. “Ancak eğer cemaatimin kaçmasına yardım ettiyse, ki öyle olduğunu&nbsp;düşünüyorum, o zaman ona müteşekkirim. Şimdi, geriye bakınca, keşke ona daha merhametli davransaydım, diyorum. Onu hafife almışım. Onu, başka bir beyinsiz insan sığır, beslenme için&nbsp;uygun bir kaynak zannetim. Onun bundan çok daha iyi olduğunu şimdi açıkça görüyorum.”</p>

  <p class="calibre3">“Efendim?” dedi Lim. Bıçağını çıkarmıştı. Sağ kolu etkisiz hale gelmiş olsa da, Çaykovski’nin kafasını kolaylıkla koparabileceğine şüphe yoktu. Sol elle yapılan tek bir hareket, işin hallolmasına yeterdi.</p>

  <p class="calibre3">“Haydi, işi bitir.” dedi Çaykovski. “Yapabileceğim her şeyi yaptım. Cemaatimin bir kısmı, yaşamaya devam ediyor. Görevim bitti.”</p>

  <p class="calibre3">“Aaah!”</p>

  <p class="calibre3">Bodrum girişinden, öfke dolu bir çığlık geldi. Kızıl Göz Yedi -Er Abbotts- kapıdan sendeleyerek çıktı. Kilisenin içerisinde ıslak kıyafetleriyle yürüyor, arkasında su izleri bırakıyordu. Kaskı mahvolmuş, pek çok yerden kırılmıştı. Kamera, kablosundan&nbsp;aşağıya sarkıyordu. Yüzü dağılmıştı ve kanıyordu.</p>

  <p class="calibre3">“Yedi.” dedi Jacobsen. “Bu ne hal?”</p>

  <p class="calibre3">“Beni vurdu.” diye öfkelendi Abbotts. “Beni suratımdan vurdu. Ve Larousse’u öldürdü.”</p>

  <p class="calibre3">“Kim vurdu?”</p>

  <p class="calibre3">“Kim vurmuş olabilir? O vampirlerin başındaki beyaz saçlı adam, beni ve Larousse’u arkasından gönderdiğin herif. Aşağılık&nbsp;herif Kyle’ı öldürdü, neredeyse beni de öldürecekti.”</p>

  <p class="calibre3">Çaykovski, kıkır kıkır gülmeye başladı. “Ah evet, gerçekten de Redlaw’un değerini bilememişim. Şimdi ne kadar pişmanım.&nbsp;O hakikaten de vampirleri korumak istiyormuş. Bunların yapmacık tavır ve boş laf olduğunu düşünmüştüm, ama belli ki değilmiş. O da benim gibi Tanrı’nın temsilcisiymiş. Gerçekten de&nbsp;Tanrı, gizemli bir şekilde çalışıyor.”</p>

  <p class="calibre3">“Çeneni kapat.” diye çıkıştı Abbotts. "Gülmeyi kes. Arkadaşım öldü. Bu ekip içerisinde bir değeri olan ve bana ilgi gösteren tek kişi.”</p>

  <p class="calibre3">Çaykovski daha da yüksek sesle güldü.</p>

  <p class="calibre3">“Kapa çeneni dedim, kan emici herifi” diye bağırdı Abbotts. “Yeter bu saçmalık!”</p>

  <p class="calibre3">Çaykovski’nin onu dinlemek gibi bir niyeti yoktu. Boğazdan gelen kahkahaları, kirişlerde yankılanıyordu. “Ah, bu çok iyi.”&nbsp;dedi. “Bir adam, işlerinizi bozuyor. Tek bir adam, kıçınızı tekmeledi. Silahlarınız ve zırhınız ve süper güçleriniz buraya kadarmış. Suikast programınız buraya kadarmış. Yalnızca bir insan,&nbsp;sizinle alay... grrkkk!”</p>

  <p class="calibre3">Abbotts çenesini ve boynunu yakalamıştı ve kimsenin onu durdurmasına fırsat vermeden, sert bir şekilde çevirmişti. Çaykovski’nin kafası, omurların ayrılmasıyla ve kıkırdakların çatırdamasıyla çevrildi. Dili, keskin dişleri arasından sarkıyordu.&nbsp;Gözleri pörtlemişti.</p>

  <p class="calibre3">Abbotts, tutuşunu değiştirdi ve Çaykovski’nin kafasını yukarı doğru çekti. Derisi soyulmuş, kasları ve sinirleri zedelenmiş,&nbsp;<span style="text-indent: 1.5em; font-size: 1em; line-height: 1.2;">tendonlan parçalara ayrılmıştı. Çaykovski’nin kafası, serbest bir şekilde askerin ellerinde duruyordu ve Abbots onu sanki dehşetengiz bir ödül gibi yukarıda tutuyordu. Boynu vurulmuş beden sarkıyordu, şimdi Giacoia ve Child’ın desteklemesi için çok&nbsp;fazla ölü beden yükü vardı. Bıraktılar ve beden neredeyse anında hızlı bir körelme sürecine girerek çözülüp toz haline geldi.&nbsp;Abbots’un tutmakta olduğu baş da, ayrı bir şekilde fakat eş zamanlı olarak aynı sürece girdi ve o da başı bir tarafa attı. Baş yere yuvarlandı, çözülen maddenin toz bulutları yayılıyor, sıçrayıp&nbsp;dönerken hiçliğe doğru tükeniyordu.</span></p>

  <p class="calibre3">“Böylesi daha iyi.” dedi Abbots, eldivenlerinden tozları silkelerken. Tahrip olmuş yüzüne bir sırıtış yayıldı. “Şimdi kendi düşüncelerimizi tekrar duyabiliriz.”</p>

  <p class="calibre3">Dışarıda sirenler tiz sesler çıkarıyordu, uzaktalardı fakat sesler yükseliyordu.</p>

  <p class="calibre3">“Çıkın oradan.” diye talimat verdi Farthingale, Jacobsen’e. “İyice rezil olmadan oradan kurtulun ve merkeze dönün.” Sesi,&nbsp;canı oldukça sıkkın gibi çıkıyordu, ancak Jacobsen’in kendisi&nbsp;kadar sıkkın hissediyor olamazdı.</p>

  <p class="calibre3">“Millet, mesai bitti.” dedi Jacobsen, başının üzerinde eliyle bir daire çizerek.</p>

  <p class="calibre3">Kızıl Göz Takımının kalan altı üyesi, kırık camlara çıkmak için duvarlarda tırmanmaya başladı. Lim, incinmiş kolu nedeniyle Child’ın yardımına ihtiyaç duyuyordu. Berger’in de bir&nbsp;kolu incinmişti. Redlaw’un vurduğu yer olan dirseği yaralanmıştı. Jacbosen, ona yardım teklif etti, fakat o reddetti.</p>

  <p class="calibre3">Jacobsen, kiliseden çıkan son kişiydi. Dışarıda, kendini saçakların üzerinden çatıya fırlattı. Orada, yakındaki iki bina arasından kırmızı ve mavi ışıkların fırıl fırıl döndüğünü gördü. Polis ve itfaiye, şüphesiz ki bir de Özel Silah ve Taktikler ekibi. Araçlar, tepe lambaları yanar bir şekilde, yavaş bir konvoy halinde</p>

  <p class="calibre3">ilerliyordu. Eğer yolun durumu bu kadar kötü olmasaydı, çok daha önceden burada olmuş olurlardı.</p>

  <p class="calibre3">Bir adam düştü, diye düşündü Jacobsen kendi kendine, karla kaplı kiremitlerin üzerinden koşarken. Üçü de yaralandı.</p>

  <p class="calibre3">Ayrıca görevin amacından ödün verilmişti, hedefin tamamı gerçekleştirilememişti.</p>

  <p class="calibre3">Bu John Redlaw her kimdiyse, Albay Jim Jacobsen’ın kara listesinde doğrudan bir numaraya yükselmişti.</p>

  <p class="calibre3">Ve bu da hiç kimse için, bulunması hoş ve akıllıca bir yer değildi.</p>

  <h1 class="calibre7" id="sigil_toc_id_10">On Altıncı Bölüm</h1>

  <p class="calibre3">TİNA, ATEŞE BİR PARÇA DAHA ODUN ATTI. Kıvılcımlar ortaya çıktı ve tavana doğru daireler çizerek yükselirken kayboldular.</p>

  <p class="calibre3">Tina’nın etrafında vampirler toplanmıştı. Tek başlarına ya da çift olarak oturuyorlardı ve gözleri, ateşin korluğunda korkunç&nbsp;bir kırmızıyla parlıyordu.</p>

  <p class="calibre3">Redlaw, tek başına bir köşedeydi; kollarını birleştirmiş, çenesi göğsüne düşmüştü. Uykudaydı. Hatta çok hafif bir şekilde horluyordu.</p>

  <p class="calibre3">Yaşlı adamın kestirmeye ihtiyacı vardı. Tina ise uyuyamıyordu. Kafasında çok fazla şey dolanıyordu. Beyninde, asap bozukluğu ve uyanıklıkla dolu uğultular geziyordu.</p>

  <p class="calibre3">Bir de, tabii ki, vampirler. Onlar sekiz kişiydi, kendisi ise tek başınaydı ve onun kanını içmek için sıraya girmelerinin üzerinden fazla zaman geçmemişti. Redlaw, bu durumun tamamen değiştiğini söylemişti. Artık bu vampirlerin başında o vardı. Ti<span style="text-indent: 1.5em; font-size: 1em; line-height: 1.2;">na’ya saldırmaya cesaret edemezlerdi, çünkü Tina, Redlaw’la birlikteydi.</span></p>

  <p class="calibre3">Ancak Redlaw şu anda uyanık değildi, öyle değil mi? Ve Tina’ya yöneltilen bakışların bir kısmı belirgin bir biçimde açgözlüydü. Ya da belki de ona öyle geliyordu. Ateşin güvenilmez titreşimi. Gölgelerin yüzlerde yaptığı dans.</p>

  <p class="calibre3">Grup, sonuç olarak, metronun altına değil, yerin üstünde bir yere sığınmıştı. Redlaw, son anda plan değiştirmişti. Tünel girişine yaklaşırlarken, terk edilmiş diş macunu fabrikasını görmüştü ve kampı oraya kurmayı teklif etmişti.</p>

  <p class="calibre3">“Daha iyi savunulabilecek bir konum.” demişti. “Daha fazla erişim noktası var ve daha da önemlisi daha fazla çıkış noktası&nbsp;bulunuyor. Bir tünelden daha fazla kaçış seçeneği sunuyor.”</p>

  <p class="calibre3">“Ve bir Holiday Inn’den çok daha rahat.” demişti Tina.</p>

  <p class="calibre3">“Sana gitmen için şans verdim, Tina. Bunu sen seçtin. Sızlanmayı kes.”</p>

  <p class="calibre3">“Hey, yine de şikayet edemez miyim yani?”</p>

  <p class="calibre3">“Hayır. Benim gözetimimde olmaz.”</p>

  <p class="calibre3">Tina, onun arkasından bir selam çakmış ve “Başüstiine kaptan.” diye mırıldanmıştı.</p>

  <p class="calibre3">“Dediğini duydum.”</p>

  <p class="calibre3">“Duyman için söylemiştim.”</p>

  <p class="calibre3">Fabrika, otuzlu yıllardan, üretim hatlarının ve seri imalatın sakin çağından kalmaydı. İçerisi oldukça büyüktü; baştan aşağı&nbsp;koruyucu kıyafet giymiş işçilerin, saat başı binlerce diş macunu&nbsp;tübü üreten kocaman makinelerin başına yerleşmiş hallerini,&nbsp;parlak gülümsemeler yaratmak için yaptıkları sıkıcı işi kolayca&nbsp;hayal edebilirdiniz. Çatı, aşağı yukarı zarar görmemiş bir durumdaydı, fakat rüzgar çatlaklardan ve camları olmayan yüksekteki dar pencerelerden içeri girip yerdeki su birikintilerini dalgalandırıyordu. Güvercinler, tavandaki kirişlerde tünemiş, ötü<span style="text-indent: 1.5em; font-size: 1em; line-height: 1.2;">yor ve kanat çırpıyordu. Tina, neden kimsenin burayı yıkıp apartman dikmediğinden emin değildi. Herkes tarafından bilinmeyen imar esaslarının bunu yasakladığını tahmin ediyordu ya&nbsp;da belki de bir kampanyanın savunucuları, binanın miras statüsünde bir mimari veya öyle bir şey olarak korunması bir dava açmıştı. Her iki durumda da yasal sistem, hiçbir şey yapmayarak&nbsp;binanın harabeye dönmesine izin vermişti.</span></p>

  <p class="calibre3">Bir zamanlar yönetim ofisleri ve çalışanlar için bir kafeterya olan, şu anda ise içi boşaltılmış ve yıkık dökük halde bulunan&nbsp;ana merkezi alan, pek çok başka yan odaya açılıyordu. Redlaw,&nbsp;geniş, penceresiz ve gerektiğinde hızlı bir kaçış sağlayabilecek,&nbsp;direkt olarak dışarıya açılan bir arka kapısı bulunan bir oda seçmişti. Tutuşturucu olarak duvar kağıdı parçaları ve yakacak olarak da çürümüş paletler kullanarak ateş yakmıştı. Ayrıca vampirlere, fabrikanın ana girişini cüruf briketiyle, molozlarla ve&nbsp;paslanmış makinelerden arta kalmış parçalarla kapatmaları talimatını vermişti. Vampirler, söylediğini uysalca ve hevesle yaptı. Tina’nın, bu yaratıkların ne kadar itaatkar olabileceği hakkında bir fikri yoktu. Bu, onlara karşı olan korkusunun azalmasına yardımcı olmuştu.</p>

  <p class="calibre3">Vampirlere baktıkça, onlara daha fazla hayran kalıyordu. Karışık bir gruptu, tüm yaşlardan ve tüm etnisitelerden oluşan halkın bir çapraz kesitiydi. Bir tanesi, bir çocuktan biraz daha büyüktü ve yanındaki, babası gibi davranan fakat babası olabilecek kadar yaşlı olmayan adam, süslü kolları olan bir frak ve mavi boyalı yuvarlak gözlükleri olan bir Gotikti. Üzerindeki Dior parti&nbsp;elbisesi ve Louboutin ayakkabıları yeniyken muhteşem olması&nbsp;gereken, fakat şu anda bir evsiz kadının giyeceği her şey kadar&nbsp;eski püskü ve kirli olan bir kadın vardı. İnce kalçalı vücudu ve&nbsp;jestlerinin özenli hali kesinlikle eşcinsel diye bağıran siyahi bir&nbsp;adam bulunuyordu. Pek çok açıdan, normal insanlar gibiydiler.</p>

  <p class="calibre3">Ancak artık öyle değillerdi.</p>

  <p class="calibre3">Tina, kafasını dağıtmak için kamerasını çıkardı ve kayda başladı. Merceğin arkasında olmak, ona o andaki durumdan bir kaçış sağladı. Nesnel hale geldi. Katılımcı olmaktan çıkıp, gözlemci oldu.</p>

  <p class="calibre3">Yavaşça, soldan sağa doğru kamerayı çevirdi. Düzgün bir toplu çekim, diye düşündü. Vampirlerin yüzlerini, ateşin etrafında çember oluşturmuş kambur bedenlerini gösteriyordu. Bir mola&nbsp;ve rahatlık atmosferi yakalıyordu. Bunda neredeyse ilkel bir şey&nbsp;vardı, çok soğuk bir dünyanın içerisindeki ılık bir anı görüntülemişti.</p>

  <p class="calibre3">“Ne yapıyorsun?” diye sordu bir tanesi. Latin olan.</p>

  <p class="calibre3">“Ah, sizi videoya kaydediyorum.”</p>

  <p class="calibre3">“Bir tür muhabir misin?”</p>

  <p class="calibre3">Tina neredeyse hayır diyecekti, fakat sonra, Siktir et, öyleyim işte, diye düşündü. Şüphesiz ki, şimdiye kadar hiç daha fazla bir muhabir gibi hissetmemişti. Eğer bu habercilik -başkalarına&nbsp;iletmek için bilgi toplamak- değilse, o zaman hiçbir şey habercilik değildi.</p>

  <p class="calibre3">“Hı hı.” dedi. “Umarım sorun değildir. Redlaw’un bununla ilgili bir problemi yok. O yüzden peşine takılmama izin veriyor.&nbsp;Ben bir tür belgeselciyim. Sizinle ilgili bir şey yapıyorum. Sizin&nbsp;hikayenizi anlatıyorum. Senin bir hikayen var; Miguel, değil&nbsp;<span style="text-indent: 1.5em; font-size: 1em; line-height: 1.2;">mi?”</span></p>

  <p class="calibre3">Latin vampir başıyla onayladı. “Miguel.”</p>

  <p class="calibre3">“Bir hikayen var, değil mi? Hepinizin var. Sizin olduğunuz gibi olmak nasıl bir şey? Nasıl böyle oldunuz? Daha önceden&nbsp;kimdiniz? Sizin için hayat her zaman böyle değildi; insanlardan&nbsp;ve güneş ışığından kaçıp saklanmak, kan ile beslenmek. Siz insandınız. Siz insanstnız. Bununla ilgili konuşmak ister misiniz?&nbsp;Şimdi konuşabiliriz. İşte bununla.” Kamerasını işaret etti. “Be<span style="text-indent: 1.5em; font-size: 1em; line-height: 1.2;">nimle.”</span></p>

  <p class="calibre3">“Neden konuşmak isteyelim?” dedi Miguel, fakat Tina onun ilgisinin uyandığını görebiliyordu. Kimin ilgisi uyanmazdı ki?&nbsp;Ortada bir kamera vardı. O, modern günah çıkarma odasıydı.&nbsp;Gelecek kuşaklar için kaydedilmek, halka içini dökmek, hiç&nbsp;kimse olmaktansa biri olmak için -görüşünüzü yayınlamak, fikirlerinizin duyulmasını sağlamak için- bir fırsattı.</p>

  <p class="calibre3">“Olayları bir de sizin açınızdan anlatmak için.” dedi Tina. “Herkes vampirlerden korkuyor. Ben korkuyorum, mesela. Sizden korkuyor olmamızın sebebi, sizi tanımıyor, sizi anlamıyor&nbsp;oluşumuz. Belki eğer bunları yapabilseydik, durum bu kadar&nbsp;kötü olmazdı. Belki bu sizin davanıza, insanların sizi kabul etmesine yardımcı olur.”</p>

  <p class="calibre3">Belki, sizin beni potansiyel bir akşam yemeğinden daha fazlası olarak görmenizi sağlar.</p>

  <p class="calibre3">“Ben Tina Checkley.” dedi, bu sefer daha yüksek sesle, video için anlatıcı rolünü üstlenerek. Kayıttaki daha önceki konuşmaları çıkaracak ve tam bu noktada söze girecekti. “Şu anda on kadar gerçek, yaşayan ve nefes alan vampirle beraberim. Tabii aslında, yaşamıyor ve nefes almıyorlar. Lafın gelişi söyledim. İçlerinden birinin, tam karşımda gördüğünüz kişinin adı Miguel ve&nbsp;o: Kaç yaşındasın Miguel?”</p>

  <p class="calibre3">“Otuz altı.” dedi Miguel. “En azından, iki sene evvel ısırılmadan önce otuz altıydım. Sanırım, o zamandan beri de aynı yaşta olduğumu söyleyebiliriz.” Kısa, buruk bir gülümseme. “Hiçbir&nbsp;zaman kırk yaşına basmam gerekmeyecek. Hiçbir zaman, bununla baş etmek zorunda kalmayacağım. Orta yaş krizi yaşamayacağım.”</p>

  <p class="calibre3">Ve bir saat boyunca, birbirleri ardına, hepsi hikayesini anlattı.</p>

  <p class="calibre3">Ve Tina, kendini unuttu, içerisinde bulunduğu durumu -ıslak, ateşe rağmen kemiklerine kadar donmuş, kıyafetleri ve saçı&nbsp;<span style="text-indent: 1.5em; font-size: 1em; line-height: 1.2;">bok gibi kokan halini- unuttu. Her şeyi unuttu ve yalnızca elindeki işe odaklandı. Hikayeleri topladı. Ham görüntüleri aldı. Sorular sordu. İkna etti. Teşvik etti. Bir gazeteci gibi davrandı.</span></p>

  <p class="calibre3">Bu, şüphesiz ki, dünyaya yapması için gönderildiği işti.</p>

  <p class="calibre3">MIGUEL DOMINGUEZ. Bir okul servisi sürücüsüydü. İşini seviyordu. Çocukları, onların davranışlarını, gürültülerini, gülümsemelerini seviyordu. Çok değerli bir yükü vardı. O otobüsü, sanki içerisinde kolay kırılan porselenler varmış gibi seviyordu. En çok özlediği şey buydu, o çocuklar. Onları, sanki kendi&nbsp;çocuklarıymış gibi, kendi sahip olmadığı -ve asla sahip olamayacağı- aileymiş gibi görürdü.</p>

  <p class="calibre3">PATTİ MARSDEN. Evliydi ve iki çocuğu vardı. Geçen yaz bir gece, süpermarkette gece vardiyasında çalışıyordu. İyi bir&nbsp;mahallede yaşıyordu. Normalde eve yürümek, günün ya da gecenin herhangi bir saatinde güvenliydi. Son zamanlarda ortadan&nbsp;kaybolan köpekler olmuştu. Yerel gazetede bununla ilgili bir&nbsp;haber de yayınlamıştı, fakat herkes bunun sadece garip bir olay&nbsp;olduğunu düşünmüştü. Tepelerdeki çakallarla ilgili birtakım&nbsp;söylentiler vardı ve durumun bununla ilgisi olabilirdi. O gece&nbsp;evine doğru yürürken gerçekte ne olduğundan hala emin değildi. Hafızasında kalıcı bir bulanıklık vardı. Parktan geçiyordu.&nbsp;Kaldırımların yan tarafındaki ağaçlardan bir figür sıçramıştı.&nbsp;Hala şöyle düşündüğünü hatırlayabiliyordu: Tanrım, dişleri!&nbsp;Sonra acı. Sonra da kim olduğunu ve nerede olması gerektiğini&nbsp;bilmediği, yalnızca kendi iyilikleri için kocasını ve çocuklarını&nbsp;bir daha görmemesi gerektiğini bildiği bulanık bir boşluk.</p>

  <p class="calibre3">DIANE BERTORELLI, lüks şeyleri seven bir kızdı. Ayak kabıları, alışverişleri, kokteylleri, SPA’da geçirdiği şımarma se<span style="text-indent: 1.5em; font-size: 1em; line-height: 1.2;">anslarını. Sadece, ona en iyi restoranlarda yemekleri, hafta sonları Hamptons gezileri, Aspen’de kayak, Cabo’da yat turları sağlayabilecek erkeklerle çıkardı. Bunda utanılacak bir şey yoktu. Şu anda olduğu şey, kendisi değildi. Bu eski püskü pejmürde kıyafetler, hayatta kalmak için yemek zorunda kaldığı şeyler... Bu,&nbsp;o değildi. Ve en kötüsü de neydi biliyor musunuz? Güneş, can&nbsp;düşmanı haline gelmişti. Eskiden sevdiği güneş. Eskiden,&nbsp;bronzlaşmak için, sağlıklı görünmek için her mümkün olduğunda altına yattığı güneş...</span></p>

  <p class="calibre3">ANU AHMED, ikinci kuşak bir Müslüman Amerikalı. Babası, kuru temizleme işi yapıyordu. Anu, tıp fakültesinde okuyordu, fakat tatillerde babasının işine yardım ediyordu. Plana göre Anu, bir doktor, belki bir onkolog olacak, babası dükkanı satacak ve anne ve babasına bakmak için yeteri kadar para kazanacaktı. İyi bir evlat. Ancak, artık değil. Artık -bulanık bir nefret&nbsp;dışında- ne olduğunu bilmiyordu.</p>

  <p class="calibre3">MARY-JO SCHAEFFER. Biliyor musunuz, bu olanlar ona bir Adsız Alkolikler toplantısını hatırlatıyordu. “Adım Mary-Jo&nbsp;ve ben bir vampirim.” On iki aşamayı da tamamlamıştı. O kadar çok tamamlamıştı ki, on iki bin aşama gibi hissediyordu.&nbsp;Her seferinde tekrar tekrar içmeye başlamıştı. O nedenle de, saldırıya uğrayıp vampire dönüştürüldüğünde, Connecticut Danbury’taki bir barın arkasında sarhoş ve kusuyor olmasının şiirsel&nbsp;adalet olduğunu düşünüyordu. Belki yukarılardan gelen bir cezalandırmaydı. Güvenmesi gereken o yüksek gücün lanet olası&nbsp;bir espri anlayışı vardı. Söyleyebileceği tek şey buydu. Onun bir&nbsp;sıvıya olan bağımlılığını, başka tür bir sıvıya olan bağımlılıkla&nbsp;değiştirmişti.</p>

  <p class="calibre3">DENZEL LOMAX, bu yalnızca sahne adıydı. Tiyatro oyuncusuydu ve zar zor geçiniyordu. Bir defasında, tiyatro okulundan yeni mezun olduğunda, Broadway’de Shakespeare oynarken Pacino ile aynı sahneyi paylaşmıştı. Aynı sahnede yalnızca iki üç&nbsp;replikleri vardı, ama yine de önemli bir şeydi. “Bana Al diyebilirsin.” demişti Pacino, provalar esnasında, ama Denzel hiç ona&nbsp;öyle hitap edememişti. Ona o kadar büyük hayranlık duyuyordu ki, o her zaman Bay Pacino idi. Ve sonra bir gece, gösteri&nbsp;sonrası geç saatte eve dönerken, üzerine bir şey atlamıştı. Onu&nbsp;önce bir hayvan, bir tür kudurmuş vahşi köpek sanmıştı. Onunla dövüşebilirdi, fakat... Böylece şimdi yeni bir rolü vardı. Oynaması gereken bir karakter. Sonsuza kadar. Duruma ancak bu&nbsp;şekilde yaklaşabilirdi -vampir olmak onun maskesiydi, bir vampirmiş gibi davranıyordu- çünkü eğer öyle düşünmezse, delirebilirdi.</p>

  <p class="calibre3">ANDY GREGG ve yanındaki çocuk, şu küçük kız, adı Cindy’ydi. Cindy’yi, Andy dönüştürmüştü. Geçmişten gelen&nbsp;ilim irfana göre, bu onu kızın atası yapardı ve ona bakıp onunla&nbsp;ilgilenmek Andy’nin sorumluluğundaydı. Andy, vampirlerle ilgili şeyler okumayı çok severdi. En sevdiği yazar Anne Rice’tı, fakat King’in Hortlak ve George R. R. Martin’in Ateş Rüyası ( F evre Dream) isimli eserlerini de oldukça severdi. Ancak, Richard&nbsp;Matheson’ın Ben, Efsane! adlı kitabından pek hoşlanmazdı. Onu&nbsp;fazla bilimsel bulurdu. Öykünün içerisinde sihir yoktu. Vampirler doğaüstü yaratıklardı. Yalnızca olgusal gerçeklere, biyolojik&nbsp;gerekçelere, virüslere, alerjilere ve bunlar gibi diğer şeylere indirgenemezlerdi. O zaman işin heyecanı, dehşeti nerede kalırdı?</p>

  <p class="calibre3">CINDY NEWTON. Dokuz yaşında. Annesini ve babasını çok özlüyordu, fakat onları bir daha göremeyeceği fikrine de alışmış<span style="text-indent: 1.5em; font-size: 1em; line-height: 1.2;">tı. Artık Andy, onun annesi ve babasıydı. En sevdiği ayıcığı Cingıl Ted yanındaydı. Eskiden ayıcığın içerisinde bir zil vardı,&nbsp;adını bu şekilde almıştı. Ancak bir nedenden ötürü, artık ses çıkarmıyordu. Cindy, Cingıl Ted’in kürkünün kokusunu seviyordu. Kendisinin ve anne ve babasının eskiden koktuğu gibi kokuyordu. Bazen, üzgün hissettiği zamanlarda, onu yüzüne tutar&nbsp;ve kokuyu içine çekerdi. Evinin kokusunu.</span></p>

  <p class="calibre3">“TEŞEKKÜRLER. Hepinize teşekkürler.”</p>

  <p class="calibre3">Tina, kamerayı kapattı. Başı dönüyor ve hatta biraz nefesi kesiliyormuş gibi hissediyordu. Omzunun üzerinden dönüp Red-law’a baktı.</p>

  <p class="calibre3">“Meşguldün?” dedi Redlaw.</p>

  <p class="calibre3">“Emin olabilirsin. Hafızanın yarısını konuşmalarla doldurdum, ama hepsi de nitelikli şeyler. Görmek ister misin?”</p>

  <p class="calibre3">“Başka zaman. Dinlendim, o nedenle gidip devriye gezmeliyim. Çevreyi kontrol etmeliyim.”</p>

  <p class="calibre3">“O askerlerin bizi buraya kadar takip edebileceğini mi düşünüyorsun?”</p>

  <p class="calibre3">“Bilmiyorum. Kar fırtınasının bıraktığımız izleri kapatması gerekir. Ancak, en iyisi işi şansa bırakmamak.” Redlaw, vampirlere döndü. “Birinizin benimle beraber gelmesini istiyorum. Bir&nbsp;vampirin duyuları benimkilerden çok daha keskindir. Sen.” parmaklarını Denzel Lomax’a doğru şaklattı. “Tetikte birine benziyorsun. Kalk bakalım.”</p>

  <p class="calibre3">Denzel Lomax, Redlaw’u odanın dışına doğru takip etti ve Tina, kamerasını çantasına yerleştirdi. Artık ona yalnızca bir elektronik alet olarak bakmıyordu. Artık o kamera, bundan çok daha fazlasıydı. Onun içerisinde, dünyanın daha önce hiç görmediği bir şey vardı. Vampirler kendileri hakkında konuşuyor, pişmanlıklarını ve kaygılarını dile getiriyordu. Canavarca görüntü<span style="text-indent: 1.5em; font-size: 1em; line-height: 1.2;">lerinin ve iştahlarının ardında, onlar hala insandı. Eski benliklerinin artıklarından çok daha fazlasıydılar. Ölmüşlerdi, fakat hala canları vardı.</span></p>

  <p class="calibre3">Daha önceden, Miguel’e vampirlerin de insan olduğunu söylediğinde, bu konuda ciddi değildi. Kendisine karşı açılrriasını sağlamak için boş boş konuşmuştu.</p>

  <p class="calibre3">Ancak şimdi, durumun gerçekten de öyle olabileceğini görüyordu..</p>

  <p class="calibre3">Ve insanların duyması gereken şey de buydu. Tina, bunu ortaya çıkarmak için sabırsızlanıyordu.</p>

  <h1 class="calibre7" id="sigil_toc_id_11">On Yedinci Bölüm</h1>

  <p class="calibre3">REDLAW VE VAMPİR, fabrika civarında çevreyi dolaşıyordu. “Bir şey var mı?” diye sordu Redlaw. “Askerler? Tehlike?”&nbsp;Vampir kafasını salldı. “Algılayabildiğim kadarıyla hiçbir şey&nbsp;yok. Belli bir bölgede bir tek biz varız.”</p>

  <p class="calibre3">“İyi. Denzel’dı değil mi? Sen Tina'yla kameraya doğru konuşurken kulak misafiri oldum.”</p>

  <p class="calibre3">“Aslında Dennis.” dedi Denzel. “Dennis adıya vaftiz edildim. Ancak Denzel çok daha hoş ve ayrıca, halihazırda adı Dennis Lomax olan bir aktör var. Actor’s Equity’den<a id="footnote1"></a><sup class="calibre9"><a href="#bookmark0">1</a></sup> baktım. Televizyon&nbsp;işleri yapıyor. Birkaç yapımda karakter rolü oynamış ve figüranlık yapmış. Duymuş olacağın şeyler değil. Birbirimize hiç benzemiyoruz. O yaşlı, şişman, beyaz ve ben hiçbiri değilim. Bizi&nbsp;asla birbirimizle karıştırmazlar. Ancak sendika kuralları böyle.”</p>

  <p class="calibre3">“Söyle Denzel, benden korkuyor musun?”</p>

  <p class="calibre3">“İyi bir soru, değil mi? Bilmiyorum. Demek istediğim, sen artık bizim shtrigamızsın.”</p>

  <p class="calibre3">“Öyle miyim?”</p>

  <p class="calibre3">“Sanırım. Öyle olduğunu söylüyorsun, bize yardım ediyorsun ve bizim patronumuz gibi davranıyorsun. Shtrigamız değil misin?”</p>

  <p class="calibre3">"Belki. Hala bu fikre alışmaya çalışıyorum. Üzerime olup olmadığına bakıyorum. Eskiden Güneşsizleri denetlediğimi ve serserilik yapanlarını avlayıp toza çevirdiğimi söylesem bu seni&nbsp;rahatsız eder mi?”</p>

  <p class="calibre3">Denzel, biraz düşündü. “Ben her zaman insanları geçmişteki değil, şu andaki hareketleriyle yargılamak gerektiğine inanmışımdır. Aksi halde, hiç kimse hiç kimseyle anlaşamaz.”</p>

  <p class="calibre3">“Peki buna ne diyeceksin?” Redlaw, boynundaki hacı çıkartıp gösterdi. Onu yukarı doğru kaldırdı. “Bu seni rahatsız ediyor&nbsp;mu?”</p>

  <p class="calibre3">Vampir, parlak bir ışık yüzüne doğru tutulmuş gibi gözlerini kısarak geri çekildi.</p>

  <p class="calibre3">“Çok değil.” dedi. “Bir süreliğine bir kilisede yaşadık. Hassasiyetimiz azaldı.”</p>

  <p class="calibre3">Redlaw, tekrar haçı sakladı. “Evet, ondan olmalı.”</p>

  <p class="calibre3">Ya da berideki haçın hiçbir gücü bulunmuyor, çünkü arkasında bir inanç yok. Kalmadı.</p>

  <p class="calibre3">O zaman, merak ediyordu, onu dinden döndüren, saptıran şey neydi ?</p>

  <p class="calibre3">Nasıl böyle olmuştu? Hala içgüdüsel olarak, varlığının her bir parçasında bir Tanrı olduğunu ve O’nun, tıpkı herkes için olduğu gibi, John Redlaw için de bir planı olduğunu hissediyordu.&nbsp;Redlaw, bu planı kavrayamıyor olabilirdi, fakat inanç, kavraması gerektiği anlamına gelmiyordu. Sadece, bir plan olduğunu ve&nbsp;<span style="text-indent: 1.5em; font-size: 1em; line-height: 1.2;">bunun çoğunluğun yararına olacağını kabul etmesi gerekiyordu. Tıpkı Eyüp peygamberin, İbrahim peygamberin, Paul’ün ve&nbsp;hatta İsa’nın yaptığı gibi. İncil, ne gibi fedakarlıklar ve izdi raplar getirirse getirsin, sorgulamadan Tanrı’nın söylediklerini yapan insanların örnekleriyle doluydu.</span></p>

  <p class="calibre3">John Redlaw, neden farklı olsundu ki?</p>

  <p class="calibre3">Ladbroke Korusundaki papaz evinde gerçekleşen buluşmalardan birinde, Peder Graham Dixon ile yaptığı bir konuşmayı hatırladı. Redlaw çay, Peder Dixon ise bira içiyordu. Alkol, onun tek kötü alışkanlığıydı. Olay, Peder Dixon’un GÖLGE’deki misafir papazlık görevi bittikten sonra ve iki adamın, yalnızca peder ile tövbekar olmanın ötesine geçip arkadaş olduklarını fark&nbsp;ettikleri zamanda gerçekleşmişti. Bir araya gelişleri, hem günah&nbsp;çıkarmanın zaman zaman tekrarlanan gayriresmi bir alternatifi,&nbsp;hem de birbirleriyle vakit geçirip sohbet etmek için fırsat haline gelmişti.</p>

  <p class="calibre3">“Tüm zamanların en lanet şeyi,” demişti Peder Dixon, “hiçbir zaman kesin bir evet ya da hayır cevabı alamayacak olmamız.&nbsp;Herhangi bir şey hakkında. Ölene kadar. Hayat, garip bir tek taraflı yarışma programı. Soruların hepsi ortada, fakat cevaplar&nbsp;yok. Her Şeye Kadir Yarışma Sunucusu, bizi bilmece ve açmaz&nbsp;yağmuruna tutuyor ve onları kendi kendimize çözmemizi bekliyor. Zaman zaman bize bir ipucu, küçük bir bilgi, hafif bir dürtü ya da bir işaret veriyor, fakat genellikle tek başımızayız. Sen,&nbsp;John, Çavuş Leary’nin ölümünün bir anlamı olup olmadığını&nbsp;bilmek istiyorsun. İçini kemiren şey bu.”</p>

  <p class="calibre3">Roisin Leary, bir aydan az bir zaman önce vampirler tarafından öldürülmüştü ve ölümünün yarası, bununla ilgili bir ilahi gerekçe bulmanın henüz yakınına bile yaklaşamayan Redlaw&nbsp;için hala taze ve açıktı.</p>

  <p class="calibre3">“Ve ben de sana olup olmadığını söyleyemem.” diye devam et<span style="text-indent: 1.5em; font-size: 1em; line-height: 1.2;">mişti Peder Dixon. "Bunu çözmesi gereken kişi sensin. Roisin öldüğü için kızgınsın, çünkü bu çok mantıksız görünüyor ve çünkü sen onu korumak için orada değildin. Gayet makul. Pişmanlığa ve kendimizi suçlamaya iznimiz var, özellikle de acı çekerken. ‘Peki hayata nasıl devam edeceğim?’ İşte kendine bunu soruyorsun. O senin için çok önemliydi, bunu hepimiz biliyoruz.” “Baş belası gevezenin tekiydi.” dedi Redlaw.</span></p>

  <p class="calibre3">“Hiç susmuyordu, değil mi? İngiliz Kilisesi’ne bağlı olduğuma ve hiç onun günah çıkarmasını dinlemek zorunda kalmadığıma memnunum. Epey uzun soluklu olurdu.”</p>

  <p class="calibre3">“Ve rahibeler tarafından eğitilmiş bir kız olarak, küfür konusunda asla cimrilik etmiyordu.”</p>

  <p class="calibre3">“Aynen. Roisin basit, dünyevi, canlı ve senin olmadığın her şeydi ve eğer o senin için özel olmasaydı, asla ortağın olarak ona&nbsp;katlanmazdın. Ve o da eğer, ne kadar dibe gömersen göm, sende içkin olan inceliği görememiş olsaydı, senin gibi suratsız bir&nbsp;yaşlı herife tahammül edemezdi. Şimdi ise o öldü ve sen şöyle&nbsp;düşünüyorsun: ‘Bundaki adalet nerede? İyi insanlar, bizim için&nbsp;önemli olan insanlar ölmemeli. Yalnızca aşağılık insanlar ölmeli.’ Ancak, eğer Tanrı sadece aşağılık insanları seçseydi... Dünya&nbsp;daha güzel bir yer olurdu, değil mi? Ancak öyle yapmıyor. Ayrımcılık uygulamıyor. Bizi sahip olduğumuz şeyler için çok çalıştırıyor ve tekrar tekrar bize çelme takıyor. Yaptığı şey bu. Tek&nbsp;yaptığı şey bu ve biz ölene kadar da asla durmayacak.”</p>

  <p class="calibre3">“Bu bir tür alıntı, değil mi?”</p>

  <p class="calibre3">“Daha fazla film izlemelisin, John. Arada bir DVD kiralarsan ölür müsün? Bizler gibi, sıradan ölümlüler gibi olsan ölür müsün?”</p>

  <p class="calibre3">“Yani, senin adlandırdığın gibi aşağılık insanlar serpilirken iyilerin ölmesine izin var.” dedi Redlaw. “Mesele bu mu? Bu,&nbsp;bizim dünyamızda rahatlıkla kabul edilebilir bir şey mi?”</p>

  <p class="calibre3">“Serpildiklerini söylemedim.”</p>

  <p class="calibre3">“Öyle görünüyorlar. Her yerde kötülük var, her sokak köşesinde günah var ve kimse bundan rahatsız oluyormuş gibi görünmüyor. Özellikle de Tanrı.”</p>

  <p class="calibre3">“Ah, işte paradoks bu, Yüzbaşı Redlaw. Büyük çözülmezlik.” Peder Dixon, birasından uzun, büyük bir yudum almıştı. İnce&nbsp;bir köpük çizgisi, dudağının üzerine yapışmıştı. “Neden Tanrı,&nbsp;kökünü kazımak kudretine sahipken, kötülüğün dünyada var&nbsp;olmasına izin veriyor? Mesele şu ki, kötülük sabit ve ölçülebilir&nbsp;bir şey değildir. Kötü insanlar, kötü olduklarının farkında değildir. Onlara göre, kötü ya da zararlı eylemleri gerçekleştirmenin bir sonucu yoktur. Kendilerini, benim bu birayı içerken hissettiğimden daha kötü hissetmezler. Bu da, hafif bir suçluluk&nbsp;duygusu barındırır, fakat bu duygu, bırakmamı sağlayacak boyutta değildir. Tıpkı sen ve küçük kabahatlerin gibi. Eğer varsa. Düşününce, galiba yok.”</p>

  <p class="calibre3">“Benim de bazı anlarım oluyor.”</p>

  <p class="calibre3">“Sanmam. Tanrı, hiç olmazsa, hepimize neyin iyi ya da kötü olduğuna karar verecek özgür irade vermiştir. Bu, onun en büyük ve en kafa karıştırıcı hediyesidir. Bunu bize vererek kendini -en azından kendinin Yeni Ahit versiyonunu- kötülük yapanlara karşı harekete geçme konusunda etkisiz hale getirmiştir. Bize, iyi olmanın O’nun sorumluluğu değil, kendi sorumluluğumuz olduğunu söyler. Bu, tamamen bize bağlıdır.”</p>

  <p class="calibre3">“Tüm bunlardan bağımsız olarak, kötülük yanlıştır ve cezalandırılmalıdır.”</p>

  <p class="calibre3">“Ah, o konuda tartışmaya gerek yok. Bırak Tanrı’nınkini, insan hukukunu çiğnemek kötüdür. Ne güzel ki, bunu yapanları yakalayıp adaleti sağlayan senin gibi kanun yaptırımı profesyonellerimiz var.”</p>

  <p class="calibre3">“Peki, tüm bunların içerisinde vampirler nerede duruyor?” di<span style="text-indent: 1.5em; font-size: 1em; line-height: 1.2;">ye sormuştu Redlaw.</span></p>

  <p class="calibre3">Peder Dixon, odanın diğer ucundan kurnuzca Redlaw’a baktı. “Su götürmez bir şekilde kötüler. Bunun oldukça açık olduğunu düşünüyordum. Canavarlar. İğrençler. Cehennem mahlûkları. Bu nedenle inançlı kişiler, onları yönetmeli. Bu oldukça&nbsp;mantıklı. Kutsal Su bombaları ve tabancalarla silahlanmış&nbsp;inançlı insanlar. Bundan emin değil misin, John? Roisin’e olanlardan sonra bile mi?"</p>

  <p class="calibre3">Tam o esnada, Redlaw henüz cevap veremeden, papaz evinin telefonu çalmıştı. Bir cemaat üyesinin Peder Dixon’a ihtiyacı&nbsp;vardı. Küçük oğlunda hayati tehlike arz eden bir beyin tümörü&nbsp;olan bir anne, umutsuzluğa kapılmıştı ve ona danışma ihtiyacı&nbsp;duyuyordu.</p>

  <p class="calibre3">“Kötü olmayanlar bir türlü dinlenemiyor.” demişti Peder Dixon, montunu ve bisiklet kilidini alırken. “Bu tartışmaya daha sonra devam edeceğimize inanıyorum.”</p>

  <p class="calibre3">Ancak, bu konu bir daha açılmamıştı. Redlaw, tekrar gündeme getirmek konusunda isteksizdi ve Peder Dixon da onun konuşmak istemediğini anlayıp, ruhunun inceliğiyle konunun kapanmasına müsade etmişti.</p>

  <p class="calibre3">PEDER DIXON’IN kıkırdaması. Dudağının üzerindeki bira köpüğü. O an, Redlaw’un hafızasında sönüp gitti. Peder Dixon&nbsp;da ölmüştü. Teğmen Khalid tarafından, Redlaw hedef alınarak&nbsp;sıkılmış bir kurşunla vurulmuştu. İyi bir insan daha göçüp gitmişti. Derin bir kayıp daha. Redlaw’un inancına bir darbe daha.</p>

  <p class="calibre3">Redlaw ve Denzel Lomax, karın üzerindeki kendi ayak izlerini takip ederek bir kez daha fabrikanın çevresini gezdi. İçlerinden biri, nefes aldıkça ardında buhar bırakıyordu, diğerinde ise böyle bir durum söz konusu değildi.</p>

  <p class="calibre3">“Eğer sizin grubunuzun shtrigası olacaksam,” dedi Redlaw so<span style="text-indent: 1.5em; font-size: 1em; line-height: 1.2;">nunda, “size her zaman yumuşak davranmayabilirim. Ancak, bu hep sizin iyiliğiniz için olacak.”</span></p>

  <p class="calibre3">Denzel bunu düşündü, sonra da sırıttı. “Bize göz kulak olduğun sürece, bana uyar.”</p>

  <p class="calibre3">Vampirler; su götürmez şekilde kötü müydü?</p>

  <p class="calibre3">Peder Dixon, pek çok konuda haklıydı, fakat en dogmatik olduğu bu konu, en çok yanıldığı mesele olmuştu.</p>

  <p class="calibre3"><a id="bookmark0"></a><a href="#footnote1">1</a></p>

  <p class="calibre3">Actor’s Equity, Amerika’da oyuncuları temsil eden bir sendikadır.</p>
</body>
</html>
