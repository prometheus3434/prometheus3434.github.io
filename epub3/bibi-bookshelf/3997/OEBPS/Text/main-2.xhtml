<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">İkinci Bölüm</h1>

  <p class="calibre3">JOHN REDLAW, BİR SOKAK ARASINDA, dizlerinin üzerinde duruyordu.</p>

  <p class="calibre3">Eğer dua etmiyorsa, ki şu anda dua etmediği oldukça açıktı, dizlerinin üzerinde olmaktan hoşlanmazdı.</p>

  <p class="calibre3">Dizleri, yaşlanmış dizlerdi; elli küsür senedir koşmaktan, dövüşmekten, taban tepmekten ve normal eskime ve yıpranmadan dolayı sertti ve sıklıkla çıtırdıyordu.</p>

  <p class="calibre3">Bu dizler, sıklıkla ağrı çekiyordu. Her ikisinde de kronik çapraz bağ hasarı ve menisküs vardı. Bir doktor, bir seferinde dizlerine titanyum takılması ihtimalinden bahsetmişti. Redlaw, Tanrı’nın doğuştan kendisine vermiş olduğu dizlerin, ömrünün&nbsp;sonuna kadar onu taşıyacağını düşünmeyi yeğleyerek, o doktoru&nbsp;bir daha ziyaret etmemişti.</p>

  <p class="calibre3">Dizleri, şu anda özellikle kötü bir ağrı çekiyordu, çünkü yaklaşık yirmi beş santim kadar kara gömülmüştü. Soğuk ve ıslak<span style="text-indent: 1.5em; font-size: 1em; line-height: 1.2;">lık, zonklamalarına neden oluyordu.</span></p>

  <p class="calibre3">Ancak daha da kötüsü, Redlaw’ın dizlerinin üzerinde olmaktan hoşlanmıyor oluşunun asıl nedeni, kafasına dayanmış silahtı.</p>

  <p class="calibre3">Bu, herhangi bir silah da değildi.</p>

  <p class="calibre3">Bir Cindermaker'dı.</p>

  <p class="calibre3">İşte burada ironi vardı.</p>

  <p class="calibre3">Ya da belki de, şiirsel adalet...</p>

  <p class="calibre3">“DÜŞÜNÜYORUM DA,” dedi Cindermaker’ı tutan genç adam, “gösterdiğin tüm o nakit parayı, o güzel kalın desteyi bana vermen gerekiyor. Neden senin gibi bir bunağın elinde bu&nbsp;kadar para olsun ki, anlatabiliyor muyum? Yani, sen seksen yaşında falansın, bense daha yeni on sekiz oldum. Önümde koca&nbsp;bir ömür var. Ödeyeceğim faturalar, sevişeceğim fahişeler var,&nbsp;anlıyor musun?”</p>

  <p class="calibre3">Genç adam, bir hip hop yıldızı gibi giyinen ve konuşan ve D-Funkt adıyla tanınan beyaz bir çocuktu. Bu isim, şüphesiz ki anne ve babasının ona vaftiz edilirken verdiği isim değildi. Kocaman kalın bir kapitone mont giymişti ve kafasının etrafına sarılmış bir bandana ile kulaklıkları çenesinin altında bağlanmış kürklü bir kalpağı vardı. Dudağındaki pirsing, ona kalıcı bir&nbsp;alaycı gülümseme veriyordu. Çenesinin altında, sanki yosun tutmuş gibi bir tutam sakal vardı.</p>

  <p class="calibre3">“Öte yandan senin, bayım” -ve D-Funkt, Cindermaker’ın namlusunu Redlaw’ın şakağına daha da fazla bastırdı- “önünde&nbsp;birkaç yıldan fazlası yok. Üstelik eğer şu anda dediğimi yapmazsan, çok daha az zamanın var.”</p>

  <p class="calibre3">“Bela istemiyorum.” dedi Redlaw, olabildiği kadar sakin bir şekilde.</p>

  <p class="calibre3">“Bela istemiyorum.” diye onun aksanını kötü bir şekilde taklit etti D-Funkt. Bir Ingiliz’den çok bir AvustralyalI gibi duyul<span style="text-indent: 1.5em; font-size: 1em; line-height: 1.2;">muştu. “Öyle mi? O zaman neden karanlık çöktükten sonra Aşağı Doğu Yakası’na gelip bir silah satın aldın?”</span></p>

  <p class="calibre3">“İstediğim tek şey bu. Silah. Benden istediğin parayı verdim. Bir anlaşmamız var.”</p>

  <p class="calibre3">"Evet ve benim bunun için söyleyeceğim şey ne biliyor musun? ‘Siktir git, ahbap’. İşte buna vereceğim cevap bu. Artık sana lanet olası silahı vermek istemiyorum. Senin vermeni istiyorum! Bana! Her şeyi! Senin! Paranı!” Son beş kelimeyi, Cinder-maker’ı Redlaw’un kafasını daha da yana doğru iten sert birkaç dürtme ile söylemişti.</p>

  <p class="calibre3">“Tamam, tamam.” Redlaw, montunun içerisine elini uzattı ve cüzdanını çıkardı. Cüzdanı, işaret ve orta parmağının arasında&nbsp;tutarak çocuğa uzattı. İtiraf etmesi gerekirdi ki, cüzdan gösterişli bir şekilde kağıt parayla doluydu. Geriye dönüp baktığında, daha dikkatli olması gerektiğini anlıyordu.</p>

  <p class="calibre3">“İşte bundan bahsediyorum, yaşlı adam.” dedi D-Funkt, elinden cüzdanı çekerken. “Görüyor musun? O kadar da zor değilmiş, değil mi? Şimdi senin o buruşuk beyaz kıçına silah sokmak zorunda değilim. Herkes kazanmış durumda.”</p>

  <p class="calibre3">D-Funkt, cüzdanı bir cebe saklamak için bir harekette bulundu. İşte o anda, bir saniyeyi zar zor dolduracak bir süre zarfında, dikkati dağılmıştı ve tam olarak silah ve Redlaw üzerinde değildi.</p>

  <p class="calibre3">İşte, o an, Redlaw’un saldırdığı andı.</p>

  <p class="calibre3">Cindermaker’ı tutan bileği yakaladı ve silahı başından başka tarafa doğru çevirdi. Aynı zanda, diğer kolunun dirseği ile D-Funkt’ın dizine vurabildiği kadar sert bir şekilde vurdu. Diz kapağı yerinden çıkarken, kendisini tatmin eden bir pat sesi duydu. Daha da tatmin edici olan şeyse, D-Funkt’ın keskin, afallamış ve ızdırap dolu ulumasıydı. Redlaw, çocuğun silahı tutan&nbsp;bileğini bırakmadan ağaya kalktı. Döndü ve bir zamanlar sevinç&nbsp;dolu yüzün, şimdi acıdan çöktüğünü gördü.</p>

  <p class="calibre3">"Tanrı aşkına!” diye zırıldadı D-Funkt. “Lanet olası dizim! Ahh! Tanrı aşkına!”</p>

  <p class="calibre3">Redlaw, çocuğun suratına bir yumruk attı.</p>

  <p class="calibre3">“Yapma.”</p>

  <p class="calibre3">Bir kere daha yumrukladı.</p>

  <p class="calibre3">“Al.”</p>

  <p class="calibre3">Üçüncü kez yumrukladı.</p>

  <p class="calibre3">“Boşuna Tanrı’nın adını ağzına alıyorsun.”</p>

  <p class="calibre3">D-Funkt, burnu kırılmış bir şekilde ve yüzünden kanlar akarak karların üzerine çkötü. Redlaw, Cindermaker’ı D-Funkt’ın hissizleşmiş elinden çekip aldı.</p>

  <p class="calibre3">“Ah, adamım” diye inledi D-Funkt. “Ah, Tanrım. Lütfen bana zarar verme. Lütfen bana daha fazla zarar verme. Sana yalvarıyorum.”</p>

  <p class="calibre3">“Bela istemediğimi söyledim.” dedi Redlaw. “Sana şans vermiştim.”</p>

  <p class="calibre3">“Özür dilerim, özür dilerim.”</p>

  <p class="calibre3">“Benden bu silah için bin dolar istemen yeterli değil miydi? Esasen ne kadar paraya ihtiyacın var?”</p>

  <p class="calibre3">D-Funkt, nadir ihraç mallar, yasa dışı anlaşmalar ve bu ekonomik düzende geçinmek için bir adamın yapabildiği her şeyi yapması gerektiği ile ilgili bir şeyler geveledi.</p>

  <p class="calibre3">Redlaw, aşağılayıcı bir tavırla dudaklarını büzdü. Eğildi ve çocuğun cebinde el yordamıyla cüzdanını aradı. “Bunu geri almam gerekiyor, teşekkürler.” dedi, cüzdanı kendi cebindeki ait&nbsp;olduğu yere koyarken.</p>

  <p class="calibre3">“Ve ayrıca bana bir kutu Fraxinus mermi borcun var. Mermilerin fiyata dahil olduğunu hatırlıyorum.”</p>

  <p class="calibre3">“Orada” dedi D-Funkt, montunun diğer tarafına işaret ederek. Redlaw, cebi karıştırdı ve kutuyu buldu. Elli adet 9 mm’lik dişbudak kerestesinden mermi. Hepsi oradaydı.</p>

  <p class="calibre3">“Bin dolarını geri istiyor musun? Alabilirsin. Pantolonumda duruyor.” diye sızlandı D-Funkt. “Lütfen. Yalnızca beni rahat&nbsp;bırak. Başına daha fazla bela açmayacağım. Al ve git.”</p>

  <p class="calibre3">“Hayır. Bir anlaşmamız vardı.” dedi Redlaw. “Ve ben, en azından, sözünün eri bir adamım. Para senin. Muhtemelen, zaten ona ihtiyacın vardır. Duyduğuma göre bu ülkedeki sağlık&nbsp;sistemi aşırı derecede pahalıymış ve sen de bana sigorta poliçesi&nbsp;satın almış biri gibi görünmüyorsun.”</p>

  <p class="calibre3">REDLAW, daha sonra otel odasına gittiğinde makyaj masasına oturdu ve Cindermaker’ın sahralarını söküp silahı temizledi. Bunu yaparken, D-Funkt’ın kendisini soymaya çalışacağını öngörmesi gerektiği üzerine düşünmeye başladı. Gerçekten de, ne&nbsp;bekliyordu ki? Bu, New York’un en sert mahallelerinden birindeki bir çıkmaz sokakta gerçekleşen, gizli ve yasa dışı bir alışverişti. Eğer, çocuk onu soymaya çalışmasaydt, işte o zaman bir sürpriz olurdu.</p>

  <p class="calibre3">Belki de yaşlanıyorumdur.</p>

  <p class="calibre3">Ancak bu işte bir belki yoktu. Gerçekten de yaşlanıyordu. Her gün, açıkgözlülükten ve dirençlilikten bir adım daha uzaklaşıyordu. Her gün, mezara bir adım daha yaklaşıyordu.</p>

  <p class="calibre3">Redlaw, becerikli ve deneyimli hareketlerle silahı parçalarına ayırdı. Nişan çubuğu ve geri tepmesi biraz paslanmıştı, fakat&nbsp;Redlaw yanında bir miktar yağ ve tiftiksiz kumaş getirmişti.&nbsp;Ayrıca namlu fırçası ve namluda biriken karbonu ve kiri temizlemek için çözücüsü de vardı. Biraz ovma ve hareketli parçalar -horoz, tetik düzeneği- için biraz yağlama yaparak Cindermaker’ı&nbsp;yepyeni bir silah haline getirebilirdi.</p>

  <p class="calibre3">Yan odada bir televizyondan laklak sesleri geliyordu. Geç saatlerde yayınlanan bir sohbet programının sesi o kadar açıktı ki, sanki kötü bir şeyler gizlenmeye çalışılıyor gibiydi. Tam aşağı<span style="text-indent: 1.5em; font-size: 1em; line-height: 1.2;">da, bir kadın ve bir erkek kavga ediyor; kızgınlıkları arttıkça sesleri de yükseliyordu. En fazla ılık denebilecek bir hava üfleyen yerdeki ısıtma bacasından bir hışırtı geldi. Gramercy Parkı’nın hemen güneyindeki ince kumtaşından yapılmış bir binanın içinde bulunan otel, pek de Ritz Carlton’a benzemiyordu.&nbsp;Ancak Redlaw’ın bütçesi sıkışıktı. Cindermaker berbat, fakat&nbsp;gerekli bir masraftı. Onun haricinde, harcadığı her kuruşun hesabını yapmak zorundaydı. Bu yolculuğu yapabilmek için tüm&nbsp;birikimini kullanmıştı. Bankada yalnızca birkaç bin poundu&nbsp;vardı. Bu pek de Kraliyet polis teşkilatındaki ve Gece Birliği’ndeki otuz yıl süren hizmetlerinin karşılığı gibi durmuyordu,&nbsp;fakat yeterli olmak durumundaydı; çünkü şu anda bir geliri&nbsp;yoktu. GOLGE’ye göre Redlaw, istenmeyen adamdı. Eğer merkezde yüzünü gösterecek olursa, görüldüğü yerde tucuklanırdı.</span></p>

  <p class="calibre3">Hiçbir şeyi yoktu.</p>

  <p class="calibre3">Çok az tanıdığı, fakat hayran olduğu bir kadına; hatta onu sevdiğini söyleyecek kadar ileri gidebileceği bir kadına verdiği&nbsp;söz dışında bir şeyi yoktu.</p>

  <p class="calibre3">Onu ayakta tutan şeyler, yalnızca bu söz ve inancıydı.</p>

  <p class="calibre3">Ve artık inancından da o kadar emin değildi.</p>

  <p class="calibre3">Redlaw, bir silahı yeniden monte etmeyi daima bir terapatik bir eylem olarak görürdü. Birbirine kenetlenen parçaları, tıpkı&nbsp;bir yapbozu ya da bir suç olayını çözer gibi, yerlerine oturturdu.</p>

  <p class="calibre3">İşini bitirince, Cindermaker’ın sürgüsünü, hareketin pürüzsüz olup olmadığını görmek için gerdi. Daha sonra da şarjörü, Fraxinus mermilerle doldurdu ve hazneye yerleştirdi.</p>

  <p class="calibre3">Cindermaker, elinde güzelce ve ağır bir şekilde duruyordu. Çok yakından tanıdıktı ve amacı için öldürücü biçimde uygundu.</p>

  <p class="calibre3">Redlaw, Atlas Okyanusu üzerinden yaptığı uçuşta kendi Cin-dermaker’ım gümrükten geçiremediği için, buraya vardığında önceliği bir Cindermaker bulmaya vermişti. Küçük İtalya’daki&nbsp;<span style="text-indent: 1.5em; font-size: 1em; line-height: 1.2;">ateşli silah satıcılarında yaptığı araştırmalar, kafa sallamalarla ve şaşkın kaş çatmalarla karşılanmıştı. Britanya üretimi tabanca?&nbsp;Dişbudak kerestesi mermiler? Bu ülkede olmaz dostum. Amerika Birleşik Devletleri’nde öyle bir şeye karşı istek yok. Hayır,&nbsp;bayım. En azından şimdilik.</span></p>

  <p class="calibre3">Ancak, dükkandaki bir müşteri konuşmayı duymuştu ve Red-law’u kenara çekip ona aradığı şeyi verebilecek birini tanıdığını söylemişti. İşi halletmek için biraz uğraşmak gerekecekti, ama...</p>

  <p class="calibre3">Yüz dolarlık bir ücret, Aşağı Doğu Yakası’ndaki bir arka sokakta D-Funkt ile bir görüşme ayarlamasını sağlamıştı.</p>

  <p class="calibre3">Artık Redlaw silahlıydı. Her ihtimale karşın korunması vardı. Şimdi ise, gidip vampir arama zamanıydı.</p>

  <h1 class="calibre7" id="sigil_toc_id_4">Üçüncü Bölüm</h1>

  <p class="calibre3">REDLAW’UN NEW YORKTA temas kurabileceği kimse yoktu. Büyük Elmaya daha önce hiç gelmemiş, Birleşik Devletler’i bile hiç ziyaret etmemişti. Hayatı boyunca Britanya kıyılarından yalnızca iki olaydan ötürü uzaklaşmıştı. Bir tanesi, Aziz James&nbsp;Yolu’nun son bölümünü olan ve Galisya’daki Santiago de Compostela katedraline giden hacı yolunu yürümek için Ispanya’ya kısa bir ziyaretti. Diğeri ise, Güneşsizlere karşı gösterdiği sıfır tolerans, vampir göçü ile baş etmede alışılmadık derecede etkili olan&nbsp;Surete ile taktik değiş tokuşu ve not karşılaştırması yapmak için&nbsp;GOLGE’nin sponsorluğunda Paris’e yaptığı bir kültürel değişim&nbsp;yolculuğuydu. Her iki gezi de tatil olarak adlandırılabilecek şeyler değildi ve zaten Redlaw da pek tatil insanı sayılmazdı.</p>

  <p class="calibre3">Amerika’ya gelme sebebi de kesinlikle etrafı görmek ve alışveriş yapmak değildi.</p>

  <p class="calibre3">Buraya bir söylentiyi araştırmaya ve bu söylentinin ardındaki gerçeği öğrenmeye gelmişti.</p>

  <p class="calibre3">REDLAW, Amerikan saldırılarıyla ilgili tüm düşünceleri zihninin arka tarafında rafa kaldırmıştı ve onların orada kalması gerektiğine inanmak için yeterli nedeni vardı.</p>

  <p class="calibre3">Ancak konuyla ilgili görüşü, aynı akşam yetkili mercilerle arasındaki iki yakın temastan sonra değişmişti.</p>

  <p class="calibre3">Birincisi, internet kafeden ayrılırken gerçekleşmişti. Bir polis arabası, sokakta önünden geçti. İki memur, anlaşılan yalnızca&nbsp;etrafı gezip kolaçan ediyordu. Yine de Redlaw, bir dükkanın kapı aralığında gölgelerin içerisine doğru saklanıp, kabuğuna çekilen bir kaplumbağa gibi kafasını montunun içine çekmişti.&nbsp;Polis arabası ileri doğru sürmüştü... ve sonra durmuştu. Ters yöne dönen ışıklar, göz kırpıyordu. Redlaw, kapı aralığından çıkmıştı ve tekrar Java Crypt’in önünden geçerek ters yöne doğru&nbsp;hızlıca yürümeye başlamıştı.</p>

  <p class="calibre3">Koşmak istemişti, fakat kendini daha da fazla şüpheli göstermek korkusuyla koşmamıştı. Bir köşeyi dönmüştü ve en yakındaki evin ön bahçesine dalmıştı. Çitlerin üzerinden bakarken, polis arabasının sokağın sonuna doğru gittiğini ve sonra geri&nbsp;döndüğünü görmüştü. Görüş alanının dışına çıkmak için eğilmişti. Polis arabası, saklandığı yerin önünden, herhangi bir arabanın gidebileceğini düşündüğünden çok daha yavaş bir şekilde&nbsp;geçmişti. Redlaw, tam arabanın gittiğine ve ortaya çıkabileceğine inandığı anda, araba tekrar diğer yönden ilerlemeye başlamıştı. Şüphesiz ki, memurlar birini arıyordu. Kendisini mi? Bir tanesi ortalıkta dolaşan tutuklama emrinden kendisini teşhis mi&nbsp;etmişti? Acaba, onu “Kaçak Redlaw” ve “Kanunsuz Tacir” olarak adlandıran magazin basınından tanımış mıydı?</p>

  <p class="calibre3">Gece çöktükten sonra uzun bir süre daha o ön bahçede çömelip kalmıştı. O esnada etraf temiz görünüyordu ve nihayet dışarı çıkıp eve doğru gitmeye cesaret edebilmişti.</p>

  <p class="calibre3">Ev, Ealing’deki dairesi değildi. Oraya şu anda gidemiyordu ve&nbsp;<span style="text-indent: 1.5em; font-size: 1em; line-height: 1.2;">belki de hiç gidemeyecekti. Evin önünde bir GÖLGE devriye arabası, yedi gün yirmi dört saat park etmiş halde beklerken gidemezdi. Şu anda evi, Stoke Newington SRA’nın sınırındaki&nbsp;terk edilmiş bir Hint restoranının üzerinde izinsiz oturduğu bir&nbsp;yerdi. Çatı akıyordu, güvercinler çatı katını berbat hale getirmişti. Ancak en azından, buranın sahibi suyu kapattırmak için&nbsp;zamanım ayırmamıştı ve dolayısıyla tuvalet ve soğuk musluklar&nbsp;çalışıyordu.</span></p>

  <p class="calibre3">Redlaw, aşırı yorgundu ve uyku tulumunun içine dalıp biraz uyumak için can atıyordu.</p>

  <p class="calibre3">Ancak, davetsiz bir misafirin başka fikirleri vardı.</p>

  <p class="calibre3">REDLAW, Cindermaker’ını zamanında çekememişti. Oturma odasında, perdesiz pencerenin önünde silüeti görünen figürün de Cindermaker’ı vardı ve silahını Redlaw’un kafasına doğrultmuştu.</p>

  <p class="calibre3">“Silahını bırak, Redlaw. Sakin ve yavaş. Yere koy. İşte böyle.” Redlaw, biraz daha az yorgun, biraz daha ayık hissediyor olmayı dileyerek silahını bırakmıştı. Ayrıca, sesin ve silahın sahibini tanımıyor olmayı da dilemişti.</p>

  <p class="calibre3">“Çavuş Khalid" demişti. “Beni buldun.”</p>

  <p class="calibre3">“Yüzbaşı Khalid” demişti Redlaw’un GÖLGE’deki eski ezeli rakibi. “Ama tabii, sen merkezdeki terfi durumlarını elbette ki&nbsp;pek takip etmiyorsun. Sen bize hilekarlık yaptığından beri pek&nbsp;çok değişiklik oldu. Boş pozisyonlar, yeni kan, eskinin yerini&nbsp;alıyor. Bu yukarı kadar böyle gidiyor ve boş alanı yaratan kişi&nbsp;sen olduğun için, bu konuda sana teşekkür etmemiz gerekiyor.”&nbsp;“Sana yukarıya olan yükselişinde yardım edebildiğim için çok&nbsp;mutluyum. Seni son gördüğümde Khalid, asiler tarafından dövülüyordun. Şimdi nasıl hissediyorsun? Yaraların iyileşti mi?”&nbsp;Diğer adamın gülümsemesi neşesizdi. “İyiyim. Qureshi de iyi,<span style="text-indent: 1.5em; font-size: 1em; line-height: 1.2;">alnında sevimsiz bir yara taşıyor olmasına rağmen. Ona Harry Potter diyoruz. Bundan nefret ediyor. Yaşlı Heffernan’a gelince...”</span></p>

  <p class="calibre3">Redlaw, bir suçluluk sancısı hissetmişti.</p>

  <p class="calibre3">“Tekerlekli sandalyeye bağlı.” diye devam etti Khalid. “Cerrahlar omuriliğini yeniden birleştiremedi. Bizimle bir masa başı işe başladı, bilgisayarını kullanmak için ses tanıma yazılımı kullanıyor, fakat onun gibi biri için bu epey bir düş kırıklığı oldu. Senin adın anıldığında suratındaki ifadeyi görmelisin;ki bu&nbsp;sıklıkla oluyor. Nefret ve hüsrandan oluşan o korkunç karışım.&nbsp;Eline geçirse, sana neler yapacak.”</p>

  <p class="calibre3">“Ben değildim. Ona ben zarar vermedim.”</p>

  <p class="calibre3">“Hayır, sen değildin. Shtriga’ydı, ama o seninleydi. Seni korurken onun boynunu kırdı. Eğer sen o kaltakla Jbjjjijk olmasaydın, Heffernan hala pazar öğleden sonraları rugby oynuyor olacaktı.”</p>

  <p class="calibre3">“Onun hakkında böyle konuşma.”</p>

  <p class="calibre3">“Kaltak, kaltaktır.” diyerek kafasını kaldırdı Khalid. “Senin izini nasıl sürdüğümü merak etmiyor musun?”</p>

  <p class="calibre3">Redlaw omuz silkmişti.</p>

  <p class="calibre3">“Zor olmadı.” demişti Khalid. “Yeteri kadar Güneşsizi sorgulayınca, istediğin cevapları alman uzun sürmüyor. Gerçek şu ki, senden bahsetmekten kendilerini alamıyorlar. Senin adını duyduklarında onları susturmak zor oluyor. Kömürcülerden kurtardıkların, kudretli John Redlaw ile ilgili övgüler düzüyor ve geri kalanlar da eski bir GÖLGElinin vampirlerin destekçisi olması fikrine bayılıyor. Nasıl değiştin Redlaw? Neden onların yeni&nbsp;kahramanı sen oldun?”</p>

  <p class="calibre3">“Sen bunu anlamazsın ve ben de açıklama zahmetine katlanmayacağım.”</p>

  <p class="calibre3">“Peki, sen taraf değiştirdiğinden beri, vampirlerin insanlara yönelik saldırılarında artış olduğunu biliyor muydun? Bazı ve<span style="text-indent: 1.5em; font-size: 1em; line-height: 1.2;">riler, sadece birkaç ay içerisinde yüzde on sekizlik bir artış olduğunu gösteriyor.”</span><span style="text-indent: 1.5em; font-size: 1em; line-height: 1.2;">“Bunun benimle ilgisi yok. Suçu hükümette arayın. Tüm o Güneşkent olaylarından sonra Güneşsizler artık hiç kimseye,&nbsp;özellikle de GOLGE’ye güvenmiyor ve Yerleşim Bölgesi ile herhangi bir ilgileri olsun istemiyor. Eğer bir kere ısırıldıysan, vesaire...”</span></p>

  <p class="calibre3">“Her neyse” demişti Khalid. “Yeni dostlarının sana bu kadar sevgi göstermesi sayesinde, tek yapmamız gereken verileri düzenlemek, nirengi yapmak ve keşfe çıkmaktı. Yalnızca tek bir&nbsp;hedefe adanmış bir birimim vardı: Milletvekili Giles Slo-cock’un, iş adamı Nathaniel Lambourne’un ve GÖLGE Komutanı Gail Macarthur’un katilini bulmak. Met’in tam iş birliği ile&nbsp;benimle gece gündüz çalıştılar ve benimle şu anda bu odada&nbsp;olurlardı, eğer...”</p>

  <p class="calibre3">“Eğer sen tüm övgüyü kendin için istemeseydin.” dedi Red-law. “Ve tabii itibarı. Komutanın koltuğunda gözün olduğuna dair hiç şüphem yok.”</p>

  <p class="calibre3">Khalid, hakarete uğramış gibi bir ifadeye bürünmeye çalıştı.</p>

  <p class="calibre3">“Lambourne’u öldürmediğimi biliyorsun? O konuda masumum. O işi yapan Macarthur’du.”</p>

  <p class="calibre3">Khalid dudaklarını şişirdi. “Ne fark eder?”</p>

  <p class="calibre3">“Ve Slocock ve Macarthur meselesinde de, olay nefsi müdafaydı; cinayet değildi.”</p>

  <p class="calibre3">“Açıkçası, hiç umrumda değil. Bunlar, bir hakimin ya da jürinin ilgileneceği konular. Ben ise, yalnızca seni kulağından tutup merkeze götüren kişi olmak istiyorum. Merak etme, oraya vardığında sana göz kulak olacağız; buna güvenebilirsin. Seni&nbsp;görüşme odasında ziyaret etmek isteyen, seninle hoş bir sosyal&nbsp;temasta bulunmak isteyen pek çok memur var ve ben Heffer-nan’ın tüm bunlar için en ön sıradan bir koltuk aldığından emin&nbsp;<span style="text-indent: 1.5em; font-size: 1em; line-height: 1.2;">olacağım.”</span></p>

  <p class="calibre3">"Sessizce gelmeyeceğim. Bunu bilmen gerekli.”</p>

  <p class="calibre3">"Öyle yapmayacağını umuyorum. Yaralı ya da sağlam, benim için fark etmiyor. Böylelikle, senin acıdan kıvrandığını herkesten önce görebilirim. Bir kazan-kazan durumu. Sanırım bacağına ateş etmem bu işi halleder. Uyluk atardamarını ıskalamak&nbsp;için elimden geleni yapacağım.”</p>

  <p class="calibre3">Khalid, Redlaw’un uyluğuna doğru nişan almıştı.</p>

  <p class="calibre3">Redlaw sıçramıştı.</p>

  <p class="calibre3">Kurşun, tam ayağının altındaki döşeme tahtasını parçalamıştı. Aynı anda Redlavv, bir koçbaşı gibi yatay olarak Khalid’e doğru atılmıştı.</p>

  <p class="calibre3">Çarpışmanın gücü, onları doğruca pencereye ve oradan da dışarıya savurmuştu.</p>

  <p class="calibre3">Dışarıdaki kaldırımın üzerine, Khalid allta, Redlaw üstte düşmüştü. Bu, yaklaşık üç buçuk metrelik bir düşüştü ve Khalid, darbenin etkisini sırtına almıştı. O ve Redlaw, cam kırıklarının&nbsp;ve çerçeve parçalarının arasında şaşkınlıkla uzanmıştı, fakat yalnızca bir tanesi ayağa kalkmayı başarabilmişti. Khalid, Rediaw&nbsp;kalkıp kendini ondan kurtarırken inlemişti. Redlaw, GÖLGE&nbsp;Yüzbaşısı’nın kötü derecede yaralanmış olduğundan şüphelenmişti, fakat bu endişeleri arasında pek önemli bir yer tutmuyordu. Khalid, kaldığı yere yalnız girmiş olabilirdi, fakat destek&nbsp;kuvvetsiz gelmiş olamazdı. Civarda bir yerlerde, gözden uzakta&nbsp;gizlenmiş başka GÖLGEliler olmalıydı ve silah sesi ile cam kırılması kesinlikle...</p>

  <p class="calibre3">“Hey!”</p>

  <p class="calibre3">Sokağın karşısından bir ses. Başka bir boş evden çıkan biri. Hızla, koşarak gelen ayak sesleri.</p>

  <p class="calibre3">Redlaw, Khalid’in Cindermaker’ını kapmıştı ve sesin geldiği yöne doğru ateş etmişti. Niyeti vurmak değil, caydın olmaktı ve&nbsp;<span style="text-indent: 1.5em; font-size: 1em; line-height: 1.2;">başarılı da olmuştu. Göz ucuyla GÖLGE memurunun bir sokak lambası direğinin arkasına hızlıca kaçtığını görmüştü. Adamı&nbsp;olduğu yerde kalmaya ikna etmek için tekrar ateş etmiş ve sonra da yola doğru koşmaya başlamıştı.</span></p>

  <p class="calibre3">Karşı ateş, onun olduğu tarafa gelmişti, fakat gecikmişti ve o menzil dışına çıkmadan önce ona ulaşamamıştı.</p>

  <p class="calibre3">Redlaw, bir sonraki köşeyi döndüğünde, ona doğru gelen bir GÖLGE devriye aracıyla burun buruna gelmişti. Hiç tereddüt&nbsp;etmeden, ona doğru iki kurşun sıkmıştı. Kurşunlardan biri, radyatör ızgarasını delmiş, diğeri de kaputa isabet etnişti. Ya motora epey zarar vermişti ya da sadece sürücüyü korkutmuştu.&nbsp;Her ne idiyse, sonuç olarak araba savrulmuş ve durmuştu. İki&nbsp;GÖLGEli, arabadan fırlayıp ateş etmeye başlamıştı.</p>

  <p class="calibre3">Redlaw, hızla geriye dönmüş, Hint restoranının olduğu yolun sonuna doğru koşmaya başlamıştı. Fraxinus mermiler, etrafında&nbsp;vınlıyor ve sekiyordu. Göz ucuyla, iki üç GÖLGE memurunun&nbsp;sırtüstü yatan Khalid’in başında endişeyle durduğunu görmüştü. Birkaç tanesi daha yola doğru aceleyle ilerleyip çabucak arabadan çıkan iki kişiyle beraber kovalamacaya katılmıştı. Red-law, Londra etrafında bulanık bir hayale dönüşürken, daha fazla&nbsp;koşacak gücü kalmayana kadar, durmaksızın koşmuştu. Sonunda, büyük bir çöp tenekesine yaslanıp dinlenmek için yalpalayarak durduğunda; ciğerleri içi dışına çıkmış gibi hissediyor, bacakları yanıyor ve kalbi o kadar hızlı atıyordu ki, tükenmesinden ya da fazla kurulmuş bir çalar saat gibi tutukluk yapmasından korkuyordu. Eğilmişti ve midesinin içindekileri kaldırım&nbsp;taşlarının üzerine bırakmıştı. Bir süreliğine her şey bulanıktı.&nbsp;Belki de, bir şekilde ayakta kalmayı başararak kendinden bile&nbsp;geçmişti.</p>

  <p class="calibre3">Peşindekileri atlattığını, ancak zihni berraklaştığında fark etmişti. O ana kadar, bunu farkedememişti. Şehrin etrafında zig-<span style="text-indent: 1.5em; font-size: 1em; line-height: 1.2;">zag çizişini, ara yollara ve arka sokaklara doğru fırlayışını ve onu kovalayanları atlatmak için arazinin özellikleriyle ilgili bilgilerini kullanarak parklardan geçişini belli belirsiz hatırlıyordu.&nbsp;Büyük bir rahatlamayla, sırtını çöp tenekesine vermişti.</span></p>

  <p class="calibre3">Gecenin geri kalanında, üzerine basılmış bir kedi gibi sancılar içerisinde, kasvetli şehirde dolanıp durmuştu. Her beklenmedik&nbsp;ses, her acil durum aracının sireninin feryadı, ona aranan bir&nbsp;adam olduğunu hatırlatıyordu. Şafak söktüğünde bir karar vermesi gerekmişti. Bu, bir seçimden ziyade, elindeki tek hareket&nbsp;tarzını kabul etmek gibiydi. Tanrı’nm eli, onu belirli bir yöne&nbsp;doğru itiyor gibiydi. Diğer tüm kapıları kapatıp, yalnızca tek&nbsp;bir çıkış yolu bırakan o bildik tanırsal strateji. Özgür irade? Pek&nbsp;tabii ki, o çıkışı kullanmak zorunda değildiniz...</p>

  <p class="calibre3">Redlaw, bankasının bir şubesini bulmuştu ve şube açılır açılmaz, birikim hesabındaki paranın hepsini çekmişti.</p>

  <p class="calibre3">Şansına, pasaportu halihazırda yanındaydı. Daha da önemlisi, kimse John Redlaw’un uluslararası uçuş riskini alabileceğini düşünmemişti ve sınır dairesini gerekli önlemleri alması konusunda uyarmamıştı.</p>

  <p class="calibre3">Hethrow Havaalanı’ndan JFK Havaalanı’na gitmişti ve Atlas Okyanusu büyüklüğünde bir köprü, için için yanan harabeler&nbsp;içerisinde arkasında kalmıştı.</p>

  <p class="calibre3">EĞER REDLAW’UN nasıl yapılacağını bildiği bir şey varsa, o da vampirleri bulmaktı. Garip, yabancı bir şehirdeydi ve hava&nbsp;oldukça kötüydü. Ancak nerede olursanız olun ve koşullar nasıl&nbsp;olursa olsun, bazı vampir davranışları değişmezdi. Tercih olarak&nbsp;seçmenin yanı sıra çoğunlukla zorunluluktan dolayı da kırık dökük, gizli saklı yerlerde saklanırlardı. Dikkatleri mümkün olduğunca az üzerlerine çekmek isterlerdi. Ayrıca her zaman, gözün&nbsp;fark etmek için eğitilebileceği izler bırakırlardı.</p>

  <p class="calibre3">Bunlar, birtakım hayvanların, özellikle de farelerin, bodrum katlarının ışık bacalarında birikmiş kalıntıları olabilirdi. Alışılmadık biçimde kırmızı, etrafa sıçramış ve keskin kokulu dışkı&nbsp;birikintileri olabilirdi. Tıpkı köpekler gibi, kokularını bıraktıkları ve diğer vampirlere varlıklarını bildirikleri idrarları olabilirdi. Vampirler, en temiz ve ileri görüşlü canlılardan değildi. İnsan oldukları kadar hayvanlardı da ve kendi pisliklerini temizlemeyi ya da bıraktıkları döküntülerle diğerlerinin kendilerinin&nbsp;izini sürebileceğini düşünmezlerdi.</p>

  <p class="calibre3">Redlaw, belindeki kemere takılmış Cindermaker’ı ile, dükkanları ve restoranları olan iyi aydınlatılmış caddelerden uzak duruyordu. Güneye, şehrin örgü deseninin sona erdiği ve kavşakların artık değişmez bir şekilde doğru açılı çaprazlar olmadığı yere yöneldi. Yukarı Manhattan’ın ve şehir merkezinin katı&nbsp;geometrisi, onun için daha rahat tanınabilir olan bir şeye yol&nbsp;vermişti: plansız şehirleşme, bir yönetici ya da gönye tarafından&nbsp;düzenlenmek yerine doğal olarak ortaya çıkmış bir sokak planı.</p>

  <p class="calibre3">Buranın, Dünya Ticaret Merkezi’nin kalıntıları ve finansal bölgenin aşırı kibri arasındaki eski ve sıkışık binalardan oluşan&nbsp;kalabalık bir mahallenin, vampir göçmenlere avantaj sağlayabileceğini görebiliyordu. Londra gibi, New York’un bu bölümünün&nbsp;de gündüzleri kalabalık, geceleri ise ıssız olma eğiliminde olduğunu, bunun da Güneşsizler için uygun olduğunu düşündü.</p>

  <p class="calibre3">Redlaw, sabırlı ve azimli bir biçimde karın içerisinde ağır adımlarla yürüdü. Birtakım işaretler ve bölgesel işaretlemenin&nbsp;belirtisi olan keskin kokulu lekeler bulmak için eğilip eşiklere&nbsp;baktı. Daha bakımsız apartmanların üst katlardaki pencerelerini, camların arkasına bantlanmış gazete sayfaları ve karton parçaları gibi gün ışığını ilkel bir şekilde engelleme yöntemleri aradı. Hayvanların izlerini arayan bir avcıydı, fakat oradan geçenler&nbsp;-ki çok azlardı- için bir deliden, New York’ta gereğinden fazla&nbsp;<span style="text-indent: 1.5em; font-size: 1em; line-height: 1.2;">buluan ve gizli bir kıyameti önlemek için esrarlı bir ritüel gerçekleştiren, birtakım işkenceler görmüş bir şizofrenden fazlası değildi.</span></p>

  <p class="calibre3">Gece yarısından sonraki saatler geldi ve Redlaw’ın elinde çabalarının ürünü olarak ıslak ayakkabılar, nemli ayaklar, gelip giden ve her başladığında daha da şiddetli olan bir titremeden başka bir şey yoktu. Hiç bu kadar üşümemişti. Yarın -kendine not-daha sıcak tutacak kıyafetler al.</p>

  <p class="calibre3">Dahası, tüm bu dertlerine ek olarak, saat 2 gibi tekrar kar yağmaya başladı. Kar taneleri kocamandı ve sessizdi; tıpkı sonbahar yaprakları gibi düşüyorlardı. Kirpiklerine iniyorlar ve omuzlarında beyaz apoletler oluşturuyorlardı. Savunmasız başı, hemencecik beyaz bir başlık sahibi oldu ve bu da özellikle saçının daha ince olduğu tepe bölgesindeki kafa derisinin acımasına neden&nbsp;oldu.</p>

  <p class="calibre3">İlerlemeye devam etti, çünkü o öyle bir adamdı. Biraz kar -hayır, çok fazla kar- John Redlaw’a mani olamazdı. Neredeyse, Roisin Leary’nin kendisine ahmak olduğunu ve eğer kıçını bir&nbsp;yere sokmazsa fena halde hasta olacağını söylemesini duyabiliyordu. Eski GÖLGE ortağı, sözünü sakınan bir kadın değildi.</p>

  <p class="calibre3">Benzer şekilde, çok da uzun olmayan bir zaman önce onunla ittifak yapan shtriga Illyria Strakosha’nın da Leary ile aynı şeyleri söylediğini neredeyse duyabiliyordu. Bu sözleri, belki daha&nbsp;dobra, fakat aynı miktarda göz devirmeyle söylerdi. Cidden Red-law, bu aptalca saçmalığı bırak artık. Bir insandan fazlası değilsin,&nbsp;eski dostum.</p>

  <p class="calibre3">Ölülerin hayaletleri. Vicdanının sesleri. Redlaw, onların yalnızca birer anı, zihninin boşluklarına musallat olan bedensiz yankılar olduğunu biliyordu, fakat bazen onların melekler olduğunu düşünüyordu.</p>

  <p class="calibre3">Ve sonunda, başarı. Bir sonuç. Sabrın ödülü.</p>

  <p class="calibre3">Dini olmaktan çıkarılmış kilisenin önünden halihazırda iki kez geçmişti ve yalnızca üçüncü seferde oradaki bir şeyin normal olmadığını hissetti. Ön cephede yüksekteki küçük bir yuvarlak&nbsp;pencere, düzgün bir şekilde yerinden çıkartılmış gibi görünüyordu. Diğerleri gibi, fırlatılan taşlardan dolayı lekeli camlarında&nbsp;delikler açılarak tahrip edilmemişti. Bu pencere, artık orada değildi ve ardında insan büyüklüğünde bir bedenin geçmesine izin&nbsp;verecek büyüklükte bir yuvarlak açıklık bırakmıştı.</p>

  <p class="calibre3">Redlaw, daha yakından bakınca, boş pencerenin altındaki duvar işçiliğinde çizikler keşfetti. Bir kolon runik çizik işareti, duvarın yukarısına doğru gidiyordu. İşaretler, anormal bir şekilde keskin ve güçlü pençeler tarafından bırakılmış gibiydi. Bir vampir için, bir binanın düz duvarına tırmanmak imkansız olmaktan çok uzak bir beceriydi.</p>

  <p class="calibre3">Kilise yüksekti ve boho tarzı şık çatı katı dairelerine dönüştürülmüş eski ambarların arasında kalmıştı. Zamanında olağanüstü bir şey olmalıydı. Ayrıca, onu yakın gelecekte yeniden olağanüstü bir şey yapma fikri olan bir yapsatçının gözüne kestirdiğine de şüphe yoktu. Ancak şimdilik, pek bir şeye benzemiyordu. Kullanışsız, içi boş bir fazlalık. Özellikle de, paranın Tanrı olduğu ve din ile genel görüşün, onun insanların gökdelenlere&nbsp;büyük uçaklarla çarpmasına neden olan bir delilik olduğu şehrin bu bölümünde, bu yapı, artık ihtiyaç duyulmayan eski bir&nbsp;tapınma yeriydi. Dünya hayatına devam etmişti ve bu kiliseyi,&nbsp;geniş, kuleli bir mezar taşı olarak ardında bırakmıştı.</p>

  <p class="calibre3">Çift kanatlı kapı kolları, asma kilitli bir zincirle bağlanmıştı. Bir levhadaki uyarı, kent yasasına göre bu mülke izinsiz girmenin ağır para cezası ve olası hapis cezası ile cezalandırılabilecek&nbsp;bir suç olduğunu söylüyordu.</p>

  <p class="calibre3">Redlaw, sokak boyunca her iki yöne baktı. Etrafta, görebildiği kadarıyla, kimse yoktu. Yalnızdı. Kar, şiddetli bir şekilde, so<span style="text-indent: 1.5em; font-size: 1em; line-height: 1.2;">kak lambalarını kaplayarak ve arabaları altına gömerek yağıyordu. Redlaw’un bakışları, kilisenin önündeki parmaklıklara takılmıştı. Vandallar, burada da bulunmuştu. Pek çok parmaklık yerinden sökülmüştü; iki üç tanesi yerde duruyor, karın içerisinden çıkıyordu. Redlaw, bir tanesini eline aldı. Sağlam demir çubuk, düzgün bir kaldıraç görevi görecek gibi görünüyordu. Çubuğu, zincir halkasının içerisine soktu. Dakikalarca burkma ve&nbsp;bükme, hiçbir işe yaramadı. Zincir bağlı kaldı. Başka bir yol denemeye karar verdi. Parmaklığı, asma kilidin halkasına soktu.&nbsp;Ucunu ise, tıpkı bir kaldıracı çeken bir işaretçi gibi, kapılardan&nbsp;birine dayayarak destekledi. Asma kilit direndi. Redlaw zorlamaya devam etti. Tüm gücünü kullanarak yüklendi. Birbirine&nbsp;kenetlenmiş dişlerinden nefesi sızıyordu.</span></p>

  <p class="calibre3">Metalik bir çıtlama sesi duyuldu ve kilit halkası açıldı. Birdenbire gerçekleşen boşalma Redlaw’u hazırlıksız yakaladı ve geriye doğru yıktı.</p>

  <p class="calibre3">Zincir, serbest bir şekilde yere düştü. Redlaw, kendini yerden kaldırarak kapı kollarından birini kavradı. Kapıyı, ön tarafta birikmiş dize kadar gelen kar yığıntısına doğru güçlükle iterek,&nbsp;geçmesine yetecek kadar bir aralık açtı. Cindermaker’ını çekip&nbsp;mermiyi sürerek içeri girdi.</p>

  <p class="calibre3">GÖZLERİ KARANLIĞA alışana kadar geçen anlar, en tehlikelileriydi. Geçici körlük yaşarken, başına her şey gelebilirdi.</p>

  <p class="calibre3">GÖLGE’de görüntü netleştirici gözlükler, standart ekipmandı. Şimdi “serbest” çalışırken, bir zamanlar kanıksadığı şeyler olmadan hareket etmeyi öğrenmesi gerekiyordu.</p>

  <p class="calibre3">Kilisenin içi, bulanık bir biçimde şekil almaya başladı. Oturaklar, gelişigüzel bir şekilde, bazıları ters devrilmiş olarak duruyordu. Vaftiz su kabı -muhtemelen, yeniden satmaya değer, güzel bir mermer işçiliğiydi- geride sadece boş bir kaide bırakı<span style="text-indent: 1.5em; font-size: 1em; line-height: 1.2;">larak kaldırılmıştı. Vaaz kürsüsü ve mihrabın arkasındaki yarım kubbede duran gerçek boyutlardaki çarmıh, zarar görmemişti.&nbsp;Çarmıhın üzerinde İsa, dini figürleri tasvir eden pek çok heykeltıraşın uygun gördüğü o pozda betimlenmişti. Tanrı’nın oğlu,&nbsp;belirgin bir acı göstermiyordu. Yüzünde, yalnızca bilge bir keder vardı. Izdırabı, fiziksel olmaktan çok ruhaniydi.</span></p>

  <p class="calibre3">Çarmıhın varlığı, Redlaw’u duraksattı. Belki de hata yapmıştı. Kilisenin içinin boş olacağını, kutsal kıyafetlerinin çıkarılmış olacağını varsaymış«. Bu devasa kutsal sembol hala buraya hükmederken, burada nasıl vampir olabilirdi? Onlar için bu, radyoaktif atık kadar zehirliydi.</p>

  <p class="calibre3">Daha sonra, vampir dışkısının belirgin etimsi kokusunu yakaladı. Koku, taze gibiydi.</p>

  <p class="calibre3">Ayrıca başının yukarısında küçük ve sinsi bir hareket fark etti. Kirişler.</p>

  <p class="calibre3">Vampirler yukardaydı. Onu izliyorlardı. Çiftler halindeki kırmızı gözlerin aşağıya bakışını hissedebiliyordu.</p>

  <p class="calibre3">Kilisenin içerisine doğru, taşlarının üzerinden pek çok cemaat toplantısının ve pek çok gelin ve cenaze alayının geçmiş olması gereken koridor boyunca ilerledi. Sakin ve barışçıl bir hava yaymaya çalıştı. Kimseyi telaşlandırmak istemiyordu. Cin-dermaker, montunun içerisinde ihtiyatlı bir şekilde gizlenmiş olarak yan tarafından sarkıyordu.</p>

  <p class="calibre3">Nefin sonuna ulaşırken, vampirlerin arkasından aşağıya doğru inmekte olduğunu hissetti, içgüdüsel bir şeydi, ense kıllarındaki bir karıncalanmaydı. Kendilerini, Redlaw ile kilisenin girişi&nbsp;arasına yerleştirip, çıkış yolunu koruyorlardı. Bazıları, kilisenin&nbsp;sütunlarından, neredeyse mükemmel bir gizlilik içerisinde, gölgelerin arasında değişen gölgeler olarak iniyordu. Ona açıkça&nbsp;meydan okumayacaklardı. Henüz bunu yapmayacaklardı, belki&nbsp;de hiç yapmayacaklardı. Onun ne yaptığını görmek için bekli<span style="text-indent: 1.5em; font-size: 1em; line-height: 1.2;">yorlardı. Eğer dönüp sola giderse, muhtemelen ona izin verip, sanki hiç orada olmamışlar gibi tekrar karanlığa çekileceklerdi.</span></p>

  <p class="calibre3">Vampirlerin, saldırganlık yaparak kazanacağı hiçbir şey yoktu ve dikkatli bir tutum sergileyerek de hiçbir şey kaybetmezlerdi.</p>

  <p class="calibre3">Redlaw, kabartma bir lahitten çok da farklı olmayan çıplak bir taş bloğu olan mihrapta durdu. Deneyimleri ona en azından&nbsp;yirmi, belki de otuz Güneşsiz ile birlikte olduğunu söylüyordu.&nbsp;Kilisedeki akustiği, bir yarasanın sonarım kullanarak çevresini&nbsp;hari talandı ra bileceği gibi okuyabiliyordu. Başkalarına rastgele&nbsp;arka plan sesleri olarak duyulacak, pençelerin taşların üzerindeki minik kazıma tıkırtıları, ona çok şey söylüyordu.</p>

  <p class="calibre3">Sağ omzu, ani ve isteksiz bir spazm geçirerek, ona vampirlerle dolu koca bir binadaki en son bulunuşunu hatırlattı, isle of Dogs’taki endüstriyel bir birimde. Dünyada tam ve kesin olarak&nbsp;güvendiği birkaç insandan biri tarafından ona kurulan bir tuzak.</p>

  <p class="calibre3">Bu hikaye ona pek çok yara izi ve her sabah kazık gibi olan bir kol bırakmıştı.</p>

  <p class="calibre3">Yoldaşına olan inancı da büyük zarar görmüştü.</p>

  <p class="calibre3">“Buradayım,” dedi yüksek, net bir sesle, “yalnızca konuşmak için. Size zarar vermek gibi bir niyetim yok.”</p>

  <p class="calibre3">Sözleri, kesin bir sessizlikle karşılık buldu. Vampirlerin, gövdeleri sabit, kulakları dikilmiş bir şekilde dinlerken, sütunlardan ve duvarlardan sarktığını hayal etti.</p>

  <p class="calibre3">“Muhtemelen bir silah taşımakta olduğumun farkındasınızdır.” diye devam etti. “İtici barutun ve dişbudak kerestesinden mermilerin kokusunu alabiliyorsunuzdur. Sizi temin ederim,&nbsp;bunlar yalnızca meşru müdafa için. Gerekmedikçe, ki bundan&nbsp;kastım kışkırtılmadığım ve hayatımdan endişe etmediğim sürece, onu kullanmak gibi bir niyetim yok. Samimiyetimin bir göstergesi olarak, silahı mihraba koyuyorum ve uzaklaşıyorum.”</p>

  <p class="calibre3">Öyle de yaptı ve geriye doğru üç adım attı.</p>

  <p class="calibre3">“Şimdi silah, kolayca ulaşabileceğim bir yerde değil. Üzerimde avantaj sahibisiniz. Söylediğim gibi, zarar vermek gibi bir amacım yok. Gerçekten, yalnızca konuşmak istiyorum.”</p>

  <p class="calibre3">Kilisenin boşluklarında fısıltılar gidip geldi. Gergin konuşmalar. Meselenin özünü kavramışlardı. Kimdi bu? Ona inanabilirler miydi?</p>

  <p class="calibre3">“Size adımı verebilirim, fakat burada çok bir anlam taşıyacağını sanmam. John Redlaw. Eskiden işim, sizin türünüzü kontrol altında tutmaktı. Sonradan daha pastoral bir rol üstlendim.”</p>

  <p class="calibre3">Farkına vardı ki, eğer bu Güneşsizlerin çoğu doğuştan İngilizce konuşmuyorsa, dilini basitleştirmesi gerekebilirdi.</p>

  <p class="calibre3">“Bana insan shtriga diyebilirsiniz.”</p>

  <p class="calibre3">Bu söylediği, konuşmaları başlatmıştı. Shtriga kelimesinin bir ağırlığı vardı. Vampir olmayanların bu sözcüğü bilmemesi gerekliydi.</p>

  <p class="calibre3">“Ne kadar ilginç” dedi, Redlaw’un solunda biri.</p>

  <p class="calibre3">Redlaw döndü.</p>

  <p class="calibre3">Kilisenin o taraftaki yan kolundan, kürsünün kaidesinin etrafından ağır ağır yürüyen bir adam ortaya çıktı. Dik yakası ve bileklerine kadar inen siyah cübbesiyle bir rahip gibi giyinmişti, fakat bir rahip gibi hareket etmiyordu. Yürüme biçimi nazikti,&nbsp;kedi gibiydi ve zarafet ile kas gücü doluydu. Alnının ortasındaki saç çizgisinde belirgin bir V şeklinde nokta vardı ve sivri çenesine doğru incelen yüzü cılızdı.</p>

  <p class="calibre3">Güneşsiz değildi. Gözlerinde vampir kırmızısı yoktu ve normal görünüyorlardı.</p>

  <p class="calibre3">Ancak, sıradan bir insan da değildi.</p>

  <p class="calibre3">“Kendine haksızlık ediyorsun.” diye devam etti. Amerikan aksanma sahipti, fakat biraz Doğu Avrupa izleri de taşıyordu. Belki Rus. “R”leri söyleyişi ve tonlaması, yükselip alçalıyordu. “Şimdiye kadar gereğinden fazla mütevazı davrandın. John Red-<span style="text-indent: 1.5em; font-size: 1em; line-height: 1.2;">law’un ünü, Birleşik Krallık sınırlarının ötesine yayılmış durumda. Küresel olduğunu söyleyecek kadar ileri gitmeyeceğim, ama uluslararası olduğu bir gerçek. Tabii, belirli bir sosyal tabaka içerisinde.”</span></p>

  <p class="calibre3">“Ve sen..?”</p>

  <p class="calibre3">Rahip, tabii eğer bir rahipse, gülümsedi. Ve bir anda, artık Redlaw’un önünde durmuyordu, arkasındaydı; elinde Cinder-maker ile mihrabın üzerine çökmüştü.</p>

  <p class="calibre3">“Senden daha hızlıyım.” dedi, silahla Redlaw’a nişan alarak. “Ve eğer, en ufak bir yanlış hareket yaparsan, kafanı havaya&nbsp;uçurmaya hazırım.”</p>

  <h1 class="calibre7" id="sigil_toc_id_5">Dördüncü Bölüm</h1>

  <p class="calibre3">SHTRIGA, diye düşündü Redlaw. Benim gibi bir taklitçi değil. Gerçek.</p>

  <p class="calibre3">“Gelin, çocuklarım” dedi shtriga rahip, etraftaki görünmeyen vampirleri başıyla çağırarak. “Şu anda burası güvenli. Durum&nbsp;kontrolüm altına. Korkacak bir şey yok. Yüzbaşı Redlaw, kaderinin benim ellerimde olduğunun farkında. Artık beni zararsız&nbsp;hale getiremez, yenemez ve benden daha ileriye gidemez. O nedenle yakma gelin ve görün. Pek çok kardeşinizi toza çeviren ve&nbsp;şimdi tek amacı sizi de toza çevirmek olan, bir silah taşıyarak özel&nbsp;mabedimizi işgal etme cesaretini gösteren bu adama bakın."</p>

  <p class="calibre3">Vampirler, tüneklerinden aşağı doğru inerek, sessizce yere kondu. Redlaw’un etrafında hareket eden ve daralan bir çember&nbsp;halinde toplandılar. Kırmızı gözler, göz kırptı. Uzun, sivri dişleri açılarak kurt gibi, mor-siyah dillerini ortaya çıkardı. Yaratıklar, pek çok yaşı ve etnisiteyi temsil edecek şekilde, çeşitli boyutlara sahipti. Ortak noktaları ise, dış görünüşe önem verme<span style="text-indent: 1.5em; font-size: 1em; line-height: 1.2;">meleri -çamaşır yıkamaya ve tarak kullanımına yabancıydılar- ve bir aslan ile bir sırtlan arasında kambur, omuzları çökük bir duruşa sahip olmalarıydı.</span></p>

  <p class="calibre3">Redlaw’un etrafı daha önce de vampirler tarafından sarılmıştı, fakat her seferinde üzerinde ufak bir cephane olurdu; kazık, sarımsak sis bombası, kutsal su tüpleri ve benzerleri. Bu sefer, tamamen silahsızdı ve yakınlarda destek sağlayacak bir GOLGEli&nbsp;ekibinin varlığını bilmenin avuntusuna da sahip değildi.</p>

  <p class="calibre3">“İki nokta var” dedi shtrıga’ya, olabildiği kadar sakin durarak. “İlk olarak, artık ‘yüzbaşı’ değilim. Bay Redlaw’um ya da yalnızca Redlaw’um. Eğer hakkımda herhangi bir şey biliyorsan,&nbsp;bir yalancı olmadığımı da biliyorsundur. Kastettiğim şeyi söylerim ve söylediğim şeyi kastederim.”</p>

  <p class="calibre3">“Ve bir shtriga olduğunu iddia ediyorsun?” Rahip eğildi ve pek de nazik olmayan bir şekilde Redlaw’un çenesini kavradı.&nbsp;“Bana dişlerini göster.”</p>

  <p class="calibre3">Redlaw, dudaklarını araladı.</p>

  <p class="calibre3">“İnsan dişleri” dedi rahip. “Ve senin...” Yüzünü, boynunu ve omuzlarını koklayarak Redlaw’u burnuyla uzun bir değerlendirmeye tabi tuttu. “Üzerinde shtriga kokusu var. Küçük izler.&nbsp;Onu yalnızca koklayabiliyorum, ama orada olduğunu biliyorum. Çok uzun olmayan bir zaman önce bizden biriyle karşılaşmışsın. O adamı iyi tanıyormuşsun. Hayır, adamı değil. Kadını. Evet. Kadını. Üzerinde izlerini bırakmış. Bu öylesine bir&nbsp;karşılaşma değilmiş, ikiniz yakınlaşmışsınız. Belki de cinsel&nbsp;partner bile olmuşsunuz?”</p>

  <p class="calibre3">“Bu beni ilgilendirir.” dedi Redlaw sert bir şekilde.</p>

  <p class="calibre3">"Ah, bence bunun beni de ilgilendirdiğini anlayacaksın. Elimde bu varken,” -rahip Cindermaker’ı salladı- “seninle ilgili&nbsp;her şey, beni ilgilendirir.”</p>

  <p class="calibre3">“Evet, o konuya gelince.” Bu, Redlaw’un son günlerde üçün<span style="text-indent: 1.5em; font-size: 1em; line-height: 1.2;">cü kez bir silah namlusuyla, dahası bir Cindermaker’la burun buruna gelişiydi ve artık bundan ciddi ciddi sıkılmaya başlamıştı. “Ya o şeyi suratımdan çek ya da kullan. Birini ya da diğerini&nbsp;yap. Tek istediğim, sanki sana gerçekten bir şey ifade ediyormuş&nbsp;gibi onu sallamayı kes. Ona ihtiyacın yok. Beni çıplak ellerinle&nbsp;öldürebilirsin ve bunu hepimiz biliyoruz. Sana karşı herhangi&nbsp;bir şansım yok. Silah sadece bir sahne eşyası. Böylece ‘çocuklarına’ durumu nasıl benim aleyhime çevirdiğini, nasıl tamamen senin merhametine kaldığımı, beni kendi silahımla tehdit ettiğini gösterebilirsin. Üzgünüm, fakat bu melodramı tam bir zaman&nbsp;kaybı olarak görüyorum.”</span></p>

  <p class="calibre3">Rahip, onu inceledi ve Redlaw bir anlığına bu cesaret gösterisinin kendine erken bir mezar getirip getirmediğini merak etti.</p>

  <p class="calibre3">Daha sonra, o cılız suratta bir gülümseme daha belirdi ve rahip, Cindermaker’ı çevirdi. Böylece artık silahı namlusundan tutuyordu ve silahın kabzası Redlavv’a dönüktü.</p>

  <p class="calibre3">“Haydi. Al.” dedi. “Haklısın. Ona ihtiyacım yok. Ancak, eğer onu kullanmayı denersen, seni temin ederim, bu yapacağın son&nbsp;şey olur.”</p>

  <p class="calibre3">“Birbirimizi anlıyor gibiyiz.” dedi Redlaw, silahı emniyete alıp tekrar pantolonuna sokarken. “Şimdi... Buraya birtakım cevaplar bulmak için geldim.”</p>

  <p class="calibre3">“Öyle mi? Ve benim o cevapları sana vermemi bekliyorsun?”</p>

  <p class="calibre3">“Öyle umuyorum.”</p>

  <p class="calibre3">“Sanırım, bu sorulara göre değişir.” dedi rahip.</p>

  <p class="calibre3">“Aslında tek bir soru var.” dedi Redlaw. “Vampirleri kim öldürüyor?”</p>

  <p class="calibre3">RAHİBİN BİR ADI VARDI. Rudi Çaykovski. Evet, Çaykovski. Bestecininki gibi. Onunla uzak akrabaydı ya da öyle olduğuna inanması sağlanmıştı. Ünlü Çaykovski, kuzeninin kuze<span style="text-indent: 1.5em; font-size: 1em; line-height: 1.2;">ni veya onun gibi bir şeydi; arada belki bir kuşak fark vardı. Elbette, bu yalnızca bir hikaye de olabilirdi, fakat ailesi için şöhretin smokininin kuyruğuna umutsuzca bir tutunmaydı.</span></p>

  <p class="calibre3">Diğer Çaykovskilerin uğraşı müzik olsa da, bu Çaykovski, doğduğundan beri kaderinde tek bir alan vardı, o da kiliseydi; elbette ki Rus Ortodoks Kilisesi. Babası, dedesi gibi bir rahipti ve genç Rudi’nin hiçbir zaman, onların adımlarını takip etmekten&nbsp;başka bir şey yapma ihtimali olmamıştı. Kendisi de, bir rahipten&nbsp;başka bir şey olmak istememişti. Çocukluk döneminde, Tanrı’nın gizemleri ona bir kitap ya da oyuncak gibi heyecan verici&nbsp;geliyordu. Kostroma’nın dışında, Moskova’nın yaklaşık 300 km&nbsp;uzağındaki kırsal bir kasabada büyürken, Tanrı’nın etkisini etrafındaki her şeyde, her ağaçta ve her ot sapında, karın üzerine vuran her güneş ışığında ve taygadaki her kurdun ulumasında fark&nbsp;edebiliyordu. Tanrı sevgisi, Rudi’nin dünyasına oldukça derinden, neredeyse hücresel seviyede nüfuz etmişti ve bu tutkuyu, bu&nbsp;neşeyi, bu tanrısal her yerde bulunmayı yerel kilise katılımcıları&nbsp;ile paylaşmaktan daha soylu bir şey hayal edemiyordu.</p>

  <p class="calibre3">Çaykovski, tüm bunları Redlaw’a dar bir spiral merdivenden mahzene doğru inerlerken anlatmıştı. Çaykovski’nin vampir&nbsp;“cemaati”nin yarısı, belirli bir mesafeden saygılı bir şekilde onları izliyordu ve diğerleri de kilisenin nefînde nöbet tutuyordu.&nbsp;Vampirler, gece boyunca kilisenin kirişlerine nöbetçi koyuyordu; aynı zamanda gün boyunca da, başıboş güneş ışınlarından&nbsp;kaçınmak için epey çaba sarf ederek aynı şeyi yapıyorlardı. Çay-kovski’ye göre ihtiyatlı olmak, hayati bir meseleydi.</p>

  <p class="calibre3">Mahzende daha fazla Güneşsiz vardı. Burası onlarla doluydu. Bir zamanlar tabutların durduğu oyukların içindelerdi. En üstteki yatak ile alçak kubbeli tavan arasında azıcık yer kalacak şekilde, üç katlı ranzalara uzanmışlardı. Bazıları hafif uykudaydı.&nbsp;Diğerleri ise Redlaw'a temkinli ve uyanık gözlerle bakıyordu.</p>

  <p class="calibre3">Bu kadar kapalı, havasız bir yere kapatılmış bu kadar çok yaşayan ölü, çok kuvvetli bir pis koku ortaya çıkarıyordu. Redlaw, böyle şeylere alışkın olduğunu düşünüyordu, fakat o bile ağzını&nbsp;ve burnunu kapatmak zorunda kalmıştı.</p>

  <p class="calibre3">Rahatsızlığını gören Çaykovski “Alışılıyor.” dedi. “Ben şahsen artık neredeyse hiç hissetmiyorum ve tabii onlara da rahatsızlık&nbsp;vermiyor. Onlar için bu misk kokusu, cemaat ve kokuyla birleşme anlamına geliyor.</p>

  <p class="calibre3">“Bir rahiptin” dedi Redlaw, göz ucuyla Çaykovski’ye bakarak “ve şimdi de bir shtrigasın. Bu nasıl işliyor?”</p>

  <p class="calibre3">“Düşündüğünden daha iyi.”</p>

  <p class="calibre3">“Peki bu ikisi, karşılıklı olarak birbirini dışlamıyor mu?”</p>

  <p class="calibre3">“Bunu kim söylüyor Bay Redlaw? Tanrı mı? Ben Tanrı’nın tasarısına inanıyorum. Eğer O izin vermezse hiçbir şey olmaz. Benim bir asır önce bu hale dönüşmem O’nun iradesiydi. Bana verilen becerileri, talihli olmayanları kucaklamak ve onları yüceltmek için kullanmam, iyi bir kılavuz olmam O’nun iradesi. Bunu, Bolşevik Devrimi gelip de dine karşı zulüm başlamadan önce Kostroma Oblast’tayken bir rahip olarak yapmıştım ve şimdi de aynı şeyleri burada, modern zaman New York’unda bir shtri-ga olarak yapıyorum.”</p>

  <p class="calibre3">“Dini olmaktan çıkarılmış bir kilisede.”</p>

  <p class="calibre3">Çaykovski sırıttı ve ilk kez, düzenli, sıkı kenetlenmiş ve ortalama bir vampirin kırık dişlerine hiç benzemeyen dişlerini gösterdi. “Bunun hoş bir... ironisi var diyecektim, ama sen pek ironi sevdalısı olmadığını gösterdiğinden, onun yerine simetrisi var diyelim.”</p>

  <p class="calibre3">“Peki burada her yerde bulunan semboller. Pencereler. O çarmıh.”</p>

  <p class="calibre3">“Beni en ufak derecede bile etkilemiyorlar ve buradakilere de gelince de...” bir araya toplanmış vampirlere işaret etti. “Bir to<span style="text-indent: 1.5em; font-size: 1em; line-height: 1.2;">lerans geliştirdiler. Üst üste maruz kalma, onlara aşı vermiş gibi görünüyor. Ancak aynı zamanda, anlamlarından ve önemlerinden&nbsp;yoksun oldukları sürece, pencerelerdeki o azizler ve melekler nedir ki? Çarmıhtaki İsa? Renklendirilmiş cam ve boyanmış tahta,&nbsp;hepsi bu. Güçlerini, onlara bakan kişilerden alıyorlar ve bu kilisede uzun zamandır içten ve samimi seyirci yok. İnanç, cansız&nbsp;nesneleri güçle doldurur ve onları bir pil gibi şarj eder. Nesneler,&nbsp;kendi içlerinde anlamsızdır. Boynunda bir şey var, değil mi? Bir&nbsp;zincir görüyorum. Bir haç olduğunu tahmin ediyorum.”</span></p>

  <p class="calibre3">Redlaw, başıyla onayladı.</p>

  <p class="calibre3">“Yalnızca bir miktar dökülmüş metal.” dedi Çaykovski. “Aslen küçük bir parça maden olan şey, arabanın bir bölümü, bina iskelesinin bir parçası ya da bir masa sandalyesinin ayağı olabilirdi. Tesadüf eseri, belirli bir şekli olan bir ikon olarak, bir boyun aksesuarı olarak dövülmüş. Onu özel yapan şey ise, onu takan kişi. John Redlaw, onu bir vampiri defetmek için tuttuğunda, vampiri kovan şey hacın kendisi değildir; onu elinde tutan&nbsp;adamın inancıdır. Ona sen güç verirsin ya da senin aracılığınla&nbsp;Tanrı verir. Ve bu” diye hafifçe özür dileyen bir baş selamıyla&nbsp;sözlerini bitirdi; “bir zamanlar kutsal bir yer olan, fakat şimdi&nbsp;basitçe boş bir kent müklü haline gelmiş bir yerde nasıl bir&nbsp;vampir yuvasının barınabildiği ile ilgili benim uzun ve sıkıcı&nbsp;açıklamam. Beni bağışla. Vaaz verme alışkanlığını kırmak zor.&nbsp;Buraya bunları öğrenmek için gelmedin.”</p>

  <p class="calibre3">“Hayır.”</p>

  <p class="calibre3">“Mahzene gösterimsel sebeplerle geldik.” dedi Çaykovski. “Bugün, görebildiğin gibi, burada avuç içi kadar boş yer yok.&nbsp;Bir ay önce epey yer vardı. Bu ranzaları -askeri üretim fazlası- almak durumunda kaldım ve onların içine kişileri mümkün olduğunca sıkı bir şekilde yerleştiriyorum, fakat limitimizi doldurduk. Dönüşümlü bir sistem bile uygulamak zorunda kaldım.</p>

  <p class="calibre3">Eski zamanlardaki kadırgalarda, denizcilerin yatakları paylaşıp vardiyalı olarak uyuyarak, herkesin dinlenecek bir yer sahibi olmasını sağlaması gibi. Ve bunun sebebi de...”</p>

  <p class="calibre3">“Yeni gelenler. Taze kan.”</p>

  <p class="calibre3">“Aynen öyle.”</p>

  <p class="calibre3">“Başka bir yerden geliyorlar."</p>

  <p class="calibre3">“Tüm New York eyaletinin her yerinden; New Jersey’den, hatta New England’dan. Şehre kaçıyorlar. Bir araya geliyorlar.&nbsp;Kalabalıkta güvenlik arıyorlar.”</p>

  <p class="calibre3">“Çünkü korkuyorlar. Çünkü birisi vampirleri öldürmekle meşgul.”</p>

  <p class="calibre3">“Öyle.”</p>

  <p class="calibre3">“Bazı bildirimler duydum.”</p>

  <p class="calibre3">“Bu da kanıtı Bay Redlaw.” dedi Çaykovski.</p>

  <p class="calibre3">“Tam burada. Her gece daha da fazlası geliyor. Koku izlerini sürüp, ağızdan ağıza dolaşan bilgilerle benim kapımın yolunu&nbsp;buluyorlar ve ben de onları meşru görevim icabı içeri alıyorum&nbsp;ve onlara yardım ve sığınak sağlıyorum. Bu ülkede birisi vampirleri hedef almaya başladı ve sistematik olarak yuvaların yerini bulup onları yok ediyor.”</p>

  <p class="calibre3">“Kim?”</p>

  <p class="calibre3">“Bilmiyoruz. Senin kömürcüler gibi, yasa dışı kanun infazcıları olabilir.”</p>

  <p class="calibre3">“Onlar ‘benim’ kömürcülerim değil.” diye çıkıştı Redlaw. “Lafın gelişi. Ancak şunu söylemeliyim ki, durum ondan daha&nbsp;organize görünüyor. Saldırılarda belirgin bir desen ve tutarlılık&nbsp;var. New Jersey’de başladılar ve buraya doğru, kuzey yönünde&nbsp;ilerliyorlar. Bu sivil bir linç çetesine pek benzemiyor. Bana kalırsa bu işte planlama ve yönlendirme var. Hatta diyebilirim ki,&nbsp;güdülen bir sürüyle karşı karşıyayız.”</p>

  <p class="calibre3">“Vampirleri yoğun nüfusla alanlara çekmek” dedi Redlaw.</p>

  <p class="calibre3">“Bu durumda, ‘kim’ sorusunun dışında ‘neden’ sorusu da var. Bu yalnızca spontane olarak gerçekleşen bir Güneşsiz karşıtı fikir&nbsp;dalgası değil. Burada saklı bir itki bulunuyor.”</p>

  <p class="calibre3">“Gerçekten endişelisin, Bay Redlaw.”</p>

  <p class="calibre3">“Şaşırmış görünüyorsun.”</p>

  <p class="calibre3">“Bırakın umursamayı, yalnızca birkaç değerli insan vampirlere ilgi duyuyor. Hatta, neredeyse hiç. Korku, en yaygın tepkidir; ikinci sırada iğrenme gelir. İkisi de, bağışlanabilir olmasa da, anlaşılabilirdir. Ancak, vampirlerin iyiliğine gerçekten büyük önem veren bir insanla karşılaşmak neredeyse hiç duyulmamış bir şeydir. Ve hele ki eski bir GÖLGE memuru. Bu süslü&nbsp;dönüşüme ne neden olmuş olabilir, merak ediyorum.”</p>

  <p class="calibre3">“Kaçak avcılıktan av alanı bekçiliğine geçmek gibi, Saul’dan Aziz Pavlus’a dönüşmek kadar değil. O av yeri bekçisinin bir&nbsp;çevreci olduğunu düşün.”</p>

  <p class="calibre3">“Ve bu inanç değişimin sebebi..?”</p>

  <p class="calibre3">“Olaylar. Koşullar. Olağanüstü hal.”</p>

  <p class="calibre3">“Kendin hakkında fazla bir şey açığa vurmuyorsun, değil mi? Redlaw kartları oldukça gizli oynanıyor.”</p>

  <p class="calibre3">“Böylece oyunu kazanma ihtimalim artıyor, değil mi?” dedi Redlaw. “Şimdi, eğer bir sakıncası yoksa, tekrar yukarı çıkmak&nbsp;istiyorum.” Mahzendeki koku, daha dayanılır hale gelmiyordu.&nbsp;Tam tersine, Redlaw’un midesi bulanmaya başlamıştı. En hafif&nbsp;nefes bile, bedenine istediğinden çok daha fazla pis hava girmesine neden oluyordu.</p>

  <p class="calibre3">“Tabii, tabii” dedi Çaykovski. “Özür dilerim. Yalnızca, durumun görsel bir sunumunun, benim tüm sözlerimden daha etkili olacağını düşünmüştüm. Gidebiliriz. Çocuklar? Yer açın.” Çaykovski’yi ve Redlaw’u takip eden vampir grubu, onlara yer&nbsp;vermek için açıldı.</p>

  <p class="calibre3">Merdivenlerin başlangıcının yakınlarında, oyuklardan birinin&nbsp;<span style="text-indent: 1.5em; font-size: 1em; line-height: 1.2;">içinden bir el çıktı ve Çaykovski’nin kolunu yakaladı.</span></p>

  <p class="calibre3">“Peder” dedi istirham eden bir ses, “Lütfen. Çok açım. En son ne zaman bir şeyler yediğimi hatırlamıyorum. Boşmuş gibi hissediyorum. Sana yalvarıyorum, besle bizi. Tekrar besle bizi.”</p>

  <p class="calibre3">Redlaw’un eli montunun altına gidip Cindermaker’ını aradı. Güneşsizlerle dolu bir binada tek yaşayan yaratık olduğunun oldukça farkındaydı. Yırtıcı hayvanların arasında bir av. Ayaklarının dibinde bir yemek. Damarlarında akan kan, bir yemek çanı&nbsp;gibi çalıyordu. Vampirlerin iyiliğini istemekle ilgili tüm o iddialarına rağmen, bu hislerinin karşılıklı olmayabileceğini&nbsp;unutmaması gerekirdi.</p>

  <p class="calibre3">“Uzun zaman oldu” diye devam etti vampir. Latin kökenliydi ve toprak rengi teni, artık hastalıklı bir sarıya dönüşmüştü.&nbsp;"Çok zayıfım. İçim acıyor.”</p>

  <p class="calibre3">“Biliyorum Miguel, biliyorum.” dedi Çaykovski, yatıştırıcı bir şekilde. “Yakında yemek gelecek. Söz veriyorum. Sizi ne zaman hayal kırıklığına uğrattım? Lütfen biraz sabırlı ol.”</p>

  <p class="calibre3">Miguel, acıklı bir iç çekişle tekrar oyuğuna çekildi. Etraftaki diğer vampirler, onun yalvarışlarına acı dolu inlemelerle katıldı.</p>

  <p class="calibre3">“Onları neyle besliyorsun?” diye sordu Redlaw, Çaykovski ile beraber merdivenlerden çıkarlarken.</p>

  <p class="calibre3">“Bildik şeylerle. Sokaktan toplanabilen her türlü hayvanla. Başka ne olabilir ki?”</p>

  <p class="calibre3">“Zor olmalı. Beslenecek çok kişi var.”</p>

  <p class="calibre3">“Oldukça zor, ama idare ediyoruz. îsa, beş bin kişiyi neredeyse elinde hiçbir şey olmadan besledi. Ben O değilim, ama elimden geleni yapıyorum.”</p>

  <p class="calibre3">“Hiç aklın çelindi mi..?”</p>

  <p class="calibre3">“Çekil önümden, Şeytan.” dedi Çaykovski omzunun üstünden sert bir şekilde. “Bunun en hafif deyimiyle ne kadar aptalca bir&nbsp;davranış olacağını sen de benim gibi biliyorsun. Amerika’da seni&nbsp;<span style="text-indent: 1.5em; font-size: 1em; line-height: 1.2;">düşündüğünden çok daha uzun zamandır vampirler var, Bay Red-law. Çok fazla değiller, fakat buradaki varlıkları doğu Avrupa’daki yeni diasporadan onlarca yıl öncesine dayanıyor. Peki nasıl hayatta kalmayı başardılar? Radarın dışında kalarak. Ani ve vahşi bir intikama neden olacak tek şeyi yapmaktan uzak durarak.”&nbsp;“Elbette ki, tek tük insan kurbanlar olmuştur.”</span></p>

  <p class="calibre3">“Hiç şüphem yok. Vampir doğası öyle. Yine de, dikkatli oldular. Ve sayılar arttıkça bu dikkatin artması daha da yaşamsal bir hale geldi. Fransa’da ve Ispanya’da ve hatta senin güzel ülkende gerçekleşen ters tepmeyi burada yaşayamayız. Amerika&nbsp;öyle olmamalı. Bu ülke, kıyılarına gelen herkesi hoş karşılamasıyla ünlü. Neticede, burası fırsatlar diyarı. Göçlerle oluşan ve&nbsp;büyüyen bir millet. Eminim ki zamanla, vampirler Amerikan&nbsp;yaşamının bir parçası olarak, diğer çeşitli gruplar gibi kabul görecek; fakat bu sadece biz kurallara uymaya devam edersek ve&nbsp;geleneği bozmazsak gerçekleşecek.”</p>

  <p class="calibre3">“Tam bir idealistsin.” dedi Redlaw.</p>

  <p class="calibre3">“Yalnızca Tanrının öğretilerini uygulamaya geçirmeye çalışan biriyim. Bugünlerde kendimizi içerisinde bulduğumuz dünya, İsa’nın güç bela tanıyabileceği bir yer olsa da...”</p>

  <p class="calibre3">ÇAYKOVSKİ, onu sanki ayinden sonra cemaatin son üyesini kapıya kadar geçiren bir papazmışçasına kilisenin kapısına götürdü.</p>

  <p class="calibre3">“Senin ve benim karşılaşmamızın kader olduğunu düşünüyorum, Bay Redlaw.” dedi eşikte. “Sen de öyle düşünmüyor musun? Buraya doğru yönlendirildiğini hissetmiyor musun?” Redlaw’un ifadesi belirsizdi. Kader, Tanrı nın eli, önceden tasarlanmış evrensel bir plan; tüm bunlar, günümüzde gerçekliklerinin kabul edilmesi hususunda sıkıntı yaşanan kavramlardı.&nbsp;Eğer Tanrı, onu tek bir nihai hedefe doğru zorluklar ve utanç&nbsp;<span style="text-indent: 1.5em; font-size: 1em; line-height: 1.2;">içerisinden geçirerek yönlendiriyorduysa, bu hedef gerçekten de gizemliydi. Şu anda, tanrısal amaç, kolaylıkla kin dolu bir garezle karış t ırılabı lirdi. Tanrı, en sadık destekçilerine, yalnızca&nbsp;öyle istediği ve bunu yapabileceği için zorbalık ediyordu.</span></p>

  <p class="calibre3">Cevap olarak tek söylediği şey ise “Temasta olacağım.” oldu. “Ve ben de” dedi Çaykovski, “gözümü dört açacağım ve bu&nbsp;saldırılar ile ilgili daha fazla şey öğrenmeye çalışacağım. Eğer&nbsp;bilgileri ve kaynakları bir araya getirirsek, ilerideki toplu cinayetleri engelleme ve hatta belki de daha da hız kazanmadan bu&nbsp;girişimi sona erdirme konusunda şansımız var.”</p>

  <p class="calibre3">“Ana fikir bu.” dedi Redlaw ve karla dolu karanlığın içerisinde kayboldu.</p>
</body>
</html>
