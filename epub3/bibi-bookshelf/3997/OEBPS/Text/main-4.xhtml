<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Altıncı Bölüm</h1>

  <p class="calibre3">TİNA CHECKLEY’NİN hayattan çok fazla bir beklentisi yoktu. Yalnızca ün, zenginlik ve milyonların kendisine hayranlık duymasını istiyordu. Bunlar, herkesin arzuladığı ve uğruna&nbsp;savaş verdiği şeylerdi ve o da bunları herkes kadar istiyordu ve&nbsp;arzuladığınız şeyleri hak etmez miydiniz? İşte bu, Amerikan rüyasıydı, öyle değil mi? Ünlü olmak ve ödüllendirilmek. Ve eğer&nbsp;yeterince isterseniz, yeterince çok çalışırsanız, bunu gerçekleştirebilirdiniz.</p>

  <p class="calibre3">Sadece ünlü olmuş olmak için ünlü olmak istemiyordu. Yetenek yarışmasını kazanmak ya da bir realite şov yıldızı olmak gibi sahte şeyleri tercih etmiyordu. Kamuoyuna, bir jüri kurulunun görüşleri ya da kendi şişko kıçları için oy veren televizyon bağımlısı zombiler tarafından sunulmak istemiyordu. Tanrı aşkına, ona biraz itibar edin, olmaz mı? Tina, zirveye hak ederek,&nbsp;kendi alın teriyle tırmanmak istiyordu. Bu da, genel kozmik düzende onun yararınaydı. Onu, ödüle daha layık hale getiriyordu.</p>

  <p class="calibre3">Ancak Tina, mücadeleyi düşündüğünden daha zor bulmuştu. Başarıya giden merdiven, beklediğinden çok daha uzun ve kaygandı. Aslına bakılırsa Tina, ayağını en alt basamağa yerleştirmekte bile sorun yaşıyordu.</p>

  <p class="calibre3">İki yıl önce, bolca borçla ve büyük umutlarla mezun olmuştu. Boşuna yer işgal eden anne ve babası, üniversite ücretini ödeyemeyeceklerini söylemişti. Bu da, para biriktirmedikleri ve kıçlarını kaldırıp finansal ayarlamalar yapma zahmetine girmeyecekleri anlamına geliyordu. Burs da alamamıştı, çünkü notlan yeteri kadar yüksek değildi ve ailesinin gelir durumu da yeteri kadar&nbsp;düşük değildi. Bu nedenle, kendi eğitimini yemek kuponlarıyla,&nbsp;öğrenci kredileriyle ve bir avuç limiti dolmuş kredi kartıyla kendisi karşılamak durumunda kalmıştı. Şimdi ise, az ücretli kötü&nbsp;işlerle bu borçlarını geri ödemekle meşguldü. Ana dalını gazetecilik, yan dalını da medya çalışmaları üzerine yaparak, kendini&nbsp;oyuna hazırlamıştı. Tina Checkley, bir televizyon haberciliği ikonundan daha azı olmayacaktı. Kapıları tekmeleyecek ve en garip&nbsp;soruları soracaktı ve en belalı sahtekarlar, en tuhaf politikacılar&nbsp;dahil, kimsenin yalanlarına müsade etmeyecekti. Bam teli meselelerde mücadele edecek ve alt tabaka insanların hakları için savaşacaktı: Diana Sawyer, Wonder Woman ve Gandhi, tek bir kişide birleşecekti. Tina Checkley, ona övgüler yağdırın; kim olduğu için değil, söylediği şeyler ve yardım ettiği kişiler için.</p>

  <p class="calibre3">Üniversitedeyken -New York Devlet Üniversitesi, Ivy League<a id="footnote1"></a><sup class="calibre9"><a href="#bookmark0">1</a></sup> olarak adlandırılan birliğin kuramlarından da değildir. Tina’nın&nbsp;takma adı “Kene”<a id="footnote2"></a><sup class="calibre9"><a href="#bookmark1">2</a></sup> idi. Her ne kadar, hiçbir zaman bir iltifat&nbsp;niyetiyle kullanılmamış olsa da, Tina bu takma adı benimsemişti. insanlara tutunup, alabileceği şeyler için onları kullanmak&nbsp;<span style="text-indent: 1.5em; font-size: 1em; line-height: 1.2;">gibi bir huyu vardı. Parası olan erkekler, ona ekstra kredi verebilecek profesörler, ona dışarıdaki dünyada avantaj sağlayabilecek temasları var gibi görünen herkes. Tina, utanç duymadan kendini bu insanların önüne atıyordu ve içlerini kurutana kadar&nbsp;onlara yapışıyordu. Eğer önemsiz bir yerden -mesela Randalls-twon, Maryland’den- geliyorsanız ve hiçbir şeyiniz yoksa, ancak&nbsp;böyle bir yere varabilirdiniz ve Kene, inatçıydı. Kuvvetli bir&nbsp;türdü. Bir cambazdı ve hayatta kalmayı başarıyordu.</span></p>

  <p class="calibre3">O yüzden evet, açık konuşmak gerekirse, o esnada bekar olmayan iki üç güven fonu adamıyla yatmıştı ve kız arkadaşları onunla ilgili kadınlar tuvaletine düşmanca şeyler yazmıştı. Ayrıca evet, belki ikinci senesinde İngilizce Edebiyat hocasıyla olan kısa süreli ilişkisi düşüncesizceydi; ama o piç herif de bir arkadaşının CNN’de çalıştığını söylemişti ve onun yalan söylediğini&nbsp;nereden bilebilirdi ki? Nihayetinde, yapmanız gereken şeyi yapmalıydınız ve üniversite, kendini beğenmiş hemcinsi öğrenciler&nbsp;ne düşünürse düşünsün, bir popülerite yarışması değildi. Üniversite bir savaş alanı, bir göğüs göğüse dövüş, bir arena, eylem&nbsp;halindeki Darwin’di. Lise gibiydi, fakat daha az tabanca ve birazcık daha iyi uyuşturucular vardı. Onunla, arkadaş edinerek&nbsp;değil, düşmanları yenerek başa çıkılırdı.</p>

  <p class="calibre3">Tina, cebine üniversite diplomasını ve yararlı telefon numaraları ve e-posta adresleriyle dolu BlackBerry’sini koyarak, kendisine iş aramaya koyuldu. Eyaletteki her televizyon kanalına, Tina’nın özgeçmişinin bir kopyası ve üniversitedeyken kaydettiği kamera görüntüleri, bir günden az bir süre içerisinde gelen bir&nbsp;takip telefonu ve ondan sonraki gün gelen ikinci bir takip telefonu ile beraber ulaşmıştı. Ancak, büyük şebekelerin haber bölümleri işe alım yapmıyordu. Üst üste hepsinden sepetlenmişti. Üzgünüz. Mesele ekonomi. Yeni çalışan almıyoruz. Hatta, küçülüyoruz.&nbsp;Bir sene içerisinde tekrar denerseniz, belki. Yerellerde de durum ay<span style="text-indent: 1.5em; font-size: 1em; line-height: 1.2;">nıydı. Hatta skalanın üstündeki kablolu kanallar dahi öyleydi.</span></p>

  <p class="calibre3">Bu noktada Tina, durumu kişisel olarak algılamaya, kendisiy le ilgili bir durum gibi görmeye başlamıştı. Tina, ya aşırı istekliydi ya da yeteri kadar uysal değildi; fazla agresif, fazla ısrarcıy&nbsp;dı. Ya da belki mesele ince siyah saçlarının ve hafif İtalyan görünüşünün -bunlar için Büyükanne DiBonnaventura’ya teşekkür etmek gerekliydi- ekrandaki aptal ve çekici kadın standardına uymamasıydı.</p>

  <p class="calibre3">O nedenle, standartlarını düşürdü ve radyoyu denedi fakat orada da farklı bir durum yoktu. Ücretsiz staj yapmayı, kahve&nbsp;hazırlamayı önerdi. Nafile. Ulusal Halk Radyosu ile bile temasa geçti. İşte o kadar umutsuzdu.</p>

  <p class="calibre3">Hepsine lanet olsun. İnternet çağında yaşıyordu. Eski düzen değişmişti. Artık basamaklardan yukarıya pençelerinizle tırmanmak zorunda değildiniz. Sıranın başına, kendinizi sanal&nbsp;alemde ortaya koyarak ve tüm o ineklerin ve kavga başlatan çıkıntı tiplerin arasında büyük bir ses olarak sıçrayabilirdiniz. Dağın zirvesine giden yol uzundu ve dolambaçlıydı, fakat çevrim&nbsp;içi dünyada tıpkı teleferik gibi bir kestirme vardı.</p>

  <p class="calibre3">Bazı aletler satın aldı: 240 gigabayt kapasiteye sahip yüksek çözünürlüklü bir kaydedici kamera, bilgisayarı için kurgu yazılımları. Tüm bunları ödeyebilmek için, Astoria’da asansörsüz&nbsp;binanın dördüncü katındaki LaGuardia’ya inen ve oradan kalkan&nbsp;ticari jet uçaklarını gören dairesinin sahibiyle bir anlaşma yapmak zorunda kalmıştı.</p>

  <p class="calibre3">Haftada bir, Bay Constantinopoulos, onu evinde ziyaret edecek ve onun soyunup dıış almasını izleyecekti. Bunun karşılığında da, o haftanın kirasını almayacaktı. “Çamaşır sepetinden bir külot ve belki bir koşucu sutyeni de eklersen, anlaşırız.” demişti Bay Constantinopoulos.</p>

  <p class="calibre3">Durum o kadar da kötü değildi. Tek yapması gereken, yatağı<span style="text-indent: 1.5em; font-size: 1em; line-height: 1.2;">nın ucunda kızarmış yumurta gibi duran gözleriyle otururken ve pantolonunun içinde nefes darlığı varmış gibi hırıldayarak otuz&nbsp;bir çekerken, o yokmuş gibi davranmaktı. Durumdan, onun&nbsp;üzerindeki gücünden; adamın yüzündeki, orgazm olana kadar&nbsp;süren yoğun, heyecanlı tapınmadan garip bir zevk almaya bile&nbsp;başlamıştı. Dünyadaki en güzel kadın olmayabilirdi, fakat hoş&nbsp;bir görüntüsü, güzel göğüsleri (ve bunun için iri göğüslü büyükanne DiBonnaventura’ya gerçekten teşekkür etmek gerekliydi)&nbsp;olduğunu biliyordu. Bir striptizci ya da kucak dansçısı da işte&nbsp;böyle hissediyor olmalıydı. Yalnızca üstlerini çıkarırken, erkeklerin tam itaatini sağlayabiliyorlardı. Feministlerin canı cehennemeydi. Eğer becerebiliyorduysanız, bunu yapardınız.</span></p>

  <p class="calibre3">Kendisini çevrim içi olarak lanse etmesi için her şey hazırdı. Yalnızca tek bir sorunu vardı. Bir konuya ihtiyaç duyuyordu.&nbsp;Eğer kısa süreli raporlar hazırlayıp onları YouTube’a ya da benzer yerlere yüklemeye başlayacaksa, şaşırtıcı, cesur ve ilginç olmalı ve eğer mümkünse tartışmalara yol açmalıydı. Haberler&nbsp;dikkat çekmeliydi. Kayıp köpekler, kamuya açık parklardaki teşhirciler ya da bağışlar ve aşevleriyle yaşayan yağmalanmış ikinci&nbsp;ürün değiş tokuşçuları ile ilgili haberler yapıp duramazdı.</p>

  <p class="calibre3">Adını duyurmak istiyorsa, güncel ve şimdiye ait bir şey yapmalıydı. İnsanların daha önce görmediği ve görmek istediğini bilmediği bir şey olmalıydı.</p>

  <p class="calibre3">Cevap, oldukça açıktı.</p>

  <p class="calibre3">Vampirler.</p>

  <p class="calibre3">Başka ne olabilirdi?</p>

  <p class="calibre3">Olay vampirlerdi. Onlar sıra dışıydı ve modaydı. Çevrim içi izleyiciyi garanti eden tek şey onlardı. Vampirlerle ilgili videolar, her zaman büyük izleyici toplardı. Avrupa’dan gelen şeyler,&nbsp;her seferinde kazanan olurdu. Amerika vampirleri tanımak, onlar hakkında bir şeyler öğrenmek istiyordu. Vampriler, Ameri<span style="text-indent: 1.5em; font-size: 1em; line-height: 1.2;">ka’nın ilgisini çekiyordu. Amerika’nın kendi vampirleri yoklu, en azından olduğunu itiraf etmek istemiyordu. Oradalardı. Her&nbsp;kes bunu biliyordu. Yalnızca burada, çoğu Amerikan vatandaşının kaygılanmasına neden olmaya yetecek kadar yoktu. Hükümet, endişesini dile getirmişti, fakat sıradan vatandaş, huzursuz&nbsp;olsa da muallaktaydı. Tina “Kene” Checkley, sıradan vatandaşın&nbsp;vampirlerden dolayı kaygılanmasına neden olacaktı. Vampirlerin&nbsp;ipliğini pazara çıkaracaktı, insanlara gerçeği gösterecekti. Daha&nbsp;sonra da insanlar uyanacak ve dikkat vermeye başlayacaktı.</span></p>

  <p class="calibre3">Tabii ki vampirlere.</p>

  <p class="calibre3">Ancak aynı zamanda kendisine de.</p>

  <p class="calibre3">ŞÎMDÎ ÎSE Tina, East Village’taki bir bodrum katı barında, yanındaki taburede oturan adamın gönülsüzce ısmarlamaya razı&nbsp;olduğu bir Jagerbomu içiyordu.</p>

  <p class="calibre3">Adamın kendisi de bir sade kahve içmekteydi ve kadının şok tabancasının yükleme elektrodlarının temas ettiği karnında yaralı bir bölge vardı.</p>

  <p class="calibre3">Ve yarım düzine ağır bar kuşları ile Celine Dion’un üçlü şakımasıyla etrafları sarılmış bir şekilde huzursuzca yan yana otururlarken Tina, John Redlaw’a hikayesinin kısaltılmış bir versiyonunu, pek hoş olmayan bölümleri -yakışıksız sevişmeleri, katışıksız hırsını, Yunan ev sahibinin her hafta onun karşısında çavuşu tokatladığını- atlayarak anlattı. Anlattıkları Tina Checkley’nin şimdiye kadarki hayatının sterilize edilmiş versiyonuydu. Bu hayatta cesur ve zorlu bir kahraman olarak, birtakım koşullarla etrafı sarılmıştı, fakat o hala mücadele ediyordu</p>

  <p class="calibre3">“Seni St. Magnus’un dışında gördüğüm an tanıdım. Buradaki pek çok insan tanımaz, ama ben o insanlardan biri değilim. Sana&nbsp;tek bir kere baktım ve bu da nesi diye düşündüm, ben bu adamı&nbsp;tanıyorum, bu John Redlaw. Çünkü Britanya kökenli pek çok&nbsp;<span style="text-indent: 1.5em; font-size: 1em; line-height: 1.2;">şey izledim; videolar, BBC raporları, telefon kayıtları, hepsini. Sizin orada ciddi vampir sorunlarınız var, ama sanırım sen bunu&nbsp;zaten biliyorsun; ben bunların hepsiyle ilgileniyorum. Vampirler&nbsp;benim işim. Sanırım, bana vampir avcısı diyebilirsin. Tabii, ben&nbsp;onları o şekilde avlamıyorum. Belki takipçi olabilirim.”</span></p>

  <p class="calibre3">Redlaw, hiçbir şey söylemedi, yalnızca kahvesinden bir yudum aldı. Tina, bunu konuşmaya devam etmesi için bir davet olarak kabul etti.</p>

  <p class="calibre3">“Onları takip ediyorum, çünkü onlar beni büyülüyor; fakat aynı zamanda bu benim işim. Ben bir İletişimciyim. İletişim&nbsp;kurarım. Ve Amerika’daki inşaların vampirler hakkında eğitilmesi gerekiyor, çünkü hoşlarına gitse de gitmese de burada&nbsp;vampirler var ve Avrupa’daki duruma bakılırsa, ilerleyen yıllarda sayıları gittikçe artacak. Başkan, meselenin kontrol altında&nbsp;olduğunu ve acil bir durum olmadığını söyleyip duruyor. Ancak&nbsp;seçim yılındayız ve elbette öyle söyleyecek. Eğer çıkıp itiraf etse ve ‘Ahh vampirler’ -bir panik parodisi yapar gibi ellerini başının iki yanında salladı- dese, o zaman rakip adaylar üzerine saldırıp onu zayıf ve korkak olmakla itham eder. Şimdi, başını kuma gömüp her şeyin geçip gitmesini umduğunu söylüyorlar, ki&nbsp;bu da bir korkak olmak kadar kötü değil, öyle değil mi? Politik&nbsp;olarak değil. Çok mu konuşuyorum?”</p>

  <p class="calibre3">Redlaw omuz silkti. Kibarlık ediyordu. Kibarlık ediyor muydu?</p>

  <p class="calibre3">“Her neyse, ben vampirlerle ilgili haberleri, gerçeği yaymanın peşindeyim, çünkü birinin bunu yapması gerekiyor, değil mi?&nbsp;Ben de bunu görevim haline getirdim. Anaakım medya, bu konudan bahsetmiyor. Bir iki tane HBO belgeseli ve Fox’ta açık&nbsp;bir teşhir olmuştu. Ancak bunların hepsi, içerisinde hiç askerimiz olmayan bir savaş varmış gibiydi. Bilirsin, sanki burda olmuyormuş, başka bir yerde oluyormuş gibi. O nedenle boşvere<span style="text-indent: 1.5em; font-size: 1em; line-height: 1.2;">biliriz, bizimle bir ilgisi yok. Onun yerine Dancing With The Stars’ı izleyelim. Ancak, bu işin bizimle bir ilgisi var ve yakında daha da çok olacak. Vampirler; siz onlara Güneşsiz diyorsunuz, değil mi? Onlar için hoş bir, nasıl desem, hüsnütabir bulmuşsunuz. Tam bir Britanyalı davranışı. Tıpkı, tuvaletim geldi&nbsp;demek istediğinizde ‘Lavaboya kadar gitmem gerek’ demeniz&nbsp;gibi. Hiç İngiltere’ye gitmedim, ama sizin bütün gün birbirinize, şapkanıza dokunarak selam verdiğinizi ve birbirinize bir fincan çay yapıp durduğunuzu hayal ediyorum. Oraya gitmek isterim. Nasıl olduğunu görmek isterim. Sen, Güneşsiz Konutlandırma ve Dağıtma Yönetimi’nde çalışıyorsun, değil mi?</span></p>

  <p class="calibre3">“İfşa oldum.” dedi Redlaw, sanki ona yetişmekte zorlanıyormuş gibi kaşlarını çatarak. “Ve çalışıyordun olacak, geçmiş zamanlı.”</p>

  <p class="calibre3">“Ah, evet. Doğru. Haberlerde duymuştum. Ayrılmışsın.”</p>

  <p class="calibre3">“Bir anlamda.”</p>

  <p class="calibre3">“Bir anlamda.” diye tekrarladı Tina. “Fakat hala vampir oyununda varsın? Lütfen öyle olduğunu söyle.”</p>

  <p class="calibre3">“Bayan Checkley” diye konuşmaya başladı Redlaw.</p>

  <p class="calibre3">“Tanrım, bunu söyleyiş tarzına bayıldım. Tekrar söyle lütfen. Bana kendimi bir Jane Austen filminde gibi hissettiriyor.”&nbsp;“Bayan Checkley, burada seninle, yapmamam gerektiğini bilmeme rağmen, yalnızca tek bir sebepten dolayı oturuyorum. Bana bir şok tabancasıyla saldırman yeterince kötü, fakat bu konudaki suç biraz da benim. Buna hazırlıklı olmalıydım. Tedbiri elden bırakmamalıydım.”</p>

  <p class="calibre3">“Evet, tabii, burası New York. Bu kentte bir kıza pençe atmaman gerektiğini bilmelisin.”</p>

  <p class="calibre3">“Beni ilk gördüğünde ismimle çağırabilirdin.”</p>

  <p class="calibre3">“Öyle yapacaktım, ama ondan önce sana daha iyi bakmak, gerçekten sen olduğundan emin olmak istedim. Ayrıca kavgadan çık<span style="text-indent: 1.5em; font-size: 1em; line-height: 1.2;">mış gibi görünüyordun, bağırarak seni korkutmak istemedim.” “Onun yerine, arkamdan düşmanca niyetleri olan biri geliyormuş gibi düşünmeme neden oldun.”</span></p>

  <p class="calibre3">“Benim hatam.” dedi Tina, omuz silkerek.</p>

  <p class="calibre3">“Her neyse, olan oldu.” dedi Redlaw. “Şimdi bir de senin gevezeliğini dinlemek zorunda kalıyorum ve alınma, ama bu da neredeyse elektrik verilmesi kadar eziyetli.”</p>

  <p class="calibre3">“Alınmadım.” dedi Tina, garip bir zevk spazmı hissederek. Daha önce hiç bu kadar... özenli bir şekilde küçümsenmemişti.</p>

  <p class="calibre3">“Beni etkisiz hale getirdikten sonra, görmem gereken bir şey olduğunu söylemiştim. İlgimi çekebilecek bir kamera görüntün&nbsp;olduğundan bahsetmiştin.”</p>

  <p class="calibre3">"Söyledim, doğru”</p>

  <p class="calibre3">“Evet?”</p>

  <p class="calibre3">“İlk önce neden St. Magnus’a girdiğini sorabilir miyim? Ve orada bütün bu süre içerisinde ne yapıyordun?”</p>

  <p class="calibre3">“Ben de sana aynı şeyi sorabilirim. Oranın dışarısında ne yapıyordun?”</p>

  <p class="calibre3">“Gözetliyordum.” dedi Tina. “Belli bir kastım yoktu.”</p>

  <p class="calibre3">“Orada vampirler olduğunu mu biliyordun?” “Şüphelenmiştim. Var mı?”</p>

  <p class="calibre3">“Niçin şüphelenmiştin?”</p>

  <p class="calibre3">“Burada kim kimi sorguluyor?”</p>

  <p class="calibre3">“Şu anda mı? Ben seni.” dedi Redlaw.</p>

  <p class="calibre3">“Peki, tamam. Şüphelenmiştim, çünkü söylediğim gibi ben vampir avlıyorum ve bu işte epey ustalaştım. St. Magnus, onların takılması için muhtemel bir yer gibi göründü. Tanrı’nın evi&nbsp;meselesini unut gitsin. Bu çok güzel bir gizlenme sağlar. Onları orada aramak kimin aklında gelir? Ayrıca, geçen gece birinin&nbsp;içeri girdiğini gördüm. Sabahın saçma bir saatiydi ve hava deli&nbsp;gibi soğuktu. Etrafta meraklı şahsım hariç hiç kimse yoktu. Bu&nbsp;<span style="text-indent: 1.5em; font-size: 1em; line-height: 1.2;">adam hızla ön cepheden yukarı seğirtti ve bir pencereden içeri girdi. Aşırı hızlıydı. İzlemesi tüyler ürperticiydi. Tıpkı örümcek&nbsp;adam gibiydi. Bu da şüphelerimi perçinledi. Kameramla olanları kaydedemedim -her şey iki üç saniye içerisinde olup bitti ve&nbsp;ben doğru dürüst düşünemedim- fakat o zamandan beri her gece, bir kere daha aynı şey olmasını umarak oraya gidiyorum. Sıra sende. Kilisede vampirler var mı?”</span></p>

  <p class="calibre3">“Biraz, evet.” dedi Redlaw.</p>

  <p class="calibre3">“Tanrı’nın şu yaptığına bak! Manhattan’ın tam ortasında. Kimin aklına gelirdi?”</p>

  <p class="calibre3">“Lütfen. Tanrı’nın adını karıştırmayalım.”</p>

  <p class="calibre3">“Tabii. Afedersin. Dindarsın, değil mi? Bir inançlı? Siz GÖLGE tiplerinin öyle olduğunu unutmuşum.”</p>

  <p class="calibre3">“Ve video görüntüsü?” diye hatırlattı Redlaw.</p>

  <p class="calibre3">“Elbette. Yanımda değil. Evdeki sabit diskimde.”</p>

  <p class="calibre3">“Tarif edip bana biraz fikir verebilir misin?”</p>

  <p class="calibre3">“Pek yapamam. Biraz şey... anlaşılması güç.”</p>

  <p class="calibre3">“Fakat kesin olarak benimle alakalı olduğunu düşünüyorsun? Görmeyi isteyeceğim bir şey mi?</p>

  <p class="calibre3">“Aslında hayır.” dedi Tina. “Senin kim olduğunu düşünürsek, onun ne anlama geldiğini bana açıklayabileceğini umuyorum,&nbsp;çünkü benim en ufak bir fikrim yok.”</p>

  <p class="calibre3"><br /></p>

  <p class="calibre3"><a id="bookmark0"></a><a href="#footnote1">1</a></p>

  <p class="calibre3">Amerika’nın en seçkin üniversiteleri olarak kabul edilen 8 üniversiteden oluşan birlik.</p>

  <p class="calibre3"><a id="bookmark1"></a><a href="#footnote2">2</a></p>

  <p class="calibre3">İngilizcede “Kene” kelimesinin karşılığı “Tick”tir. Burada yazar, karakterin adı Tina ile bu kelime arasındaki benzerlikten dolayı böyle bir lakap kullanıldığım ima ediyor.</p>
</body>
</html>
