<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Yedinci Bölüm</h1>

  <p class="calibre3">METROYA BİNDİLER. Manhattan’ın dışına çıkan N trenindelerdi. Geç bir trendi ve gecenin sonuncusuydu. Redlaw’a sanki herhangi bir yere giden son tren gibi gelmişti. İçerisine birkaç sarhoş, birkaç küstah çete üyesi ve kendileri vardı.</p>

  <p class="calibre3">New York metrosu çok kötü kokuyordu. Londra’nınki de kötüydü fakat bu daha da fenaydı. Araçtaki havanın resmen tadı vardı; sanki içebileceğiniz, fakat asla içmeyi tercih etmeyeceğiniz bir şey gibi.</p>

  <p class="calibre3">Kuzeye, sonra da doğuya doğru sallanarak gidip, Queens’teki nehrin altına doğru dalarlarken Redlaw, bu Tina Checkley adlı&nbsp;kızı gizlice takdir etti. Kız, karşısında oturuyordu ve omuzları&nbsp;kamburlaşmış bir şekilde, bir bacağını aşağı yukarı sallayarak&nbsp;geçip giden tünel ışıklarını izliyordu. Gözleri etrafı inceliyordu.&nbsp;Bakışları hiç rahat etmiyordu. Kendisi hiç rahat etmiyordu.&nbsp;Onunla bu karşılaşmasının sonucunun ne olacağını merak ediyordu. Muhtemelen, hiçbir şey olmayacaktı. Bu kız yalnızca, yo<span style="text-indent: 1.5em; font-size: 1em; line-height: 1.2;">lu tesadüfen kendisininkiyle kesişmiş; garip, gergin bir New Yorkluydu. Kamerasıyla kaydettiği şey anlamsız ve konuyla ilgisiz olabilirdi.</span></p>

  <p class="calibre3">Ancak eğer öyle değilse, o zaman bu kız faydalı bir rehber olabilirdi. Kızın göstereceği şeylere bakarak kaybedeceği bir şey yoktu.</p>

  <p class="calibre3">Tina, onu kendisini incelerken yakaladı.</p>

  <p class="calibre3">“Ne var?” diye çıkıştı.</p>

  <p class="calibre3">“Hiçbir şey.”</p>

  <p class="calibre3">“Benim bir tür salak olduğumu düşünüyorsun, değil mi? Bunu yüzünden okuyabiliyorum, ama sorun değil. Söyle bakalım, kaç tane vampire kazık sapladın?”</p>

  <p class="calibre3">“Biz buna toz alma diyoruz.?</p>

  <p class="calibre3">“Yine o lanet hüsnütabirler. Sanki ev işi yapıyormuşsun gibi. ‘Ello, neredesin hayatım?’ 'Yalnızca birazcık toz alıyorum.’”&nbsp;“Beni mi taklit ediyorsun?”</p>

  <p class="calibre3">“Evet. Yani? Kaç tane?”</p>

  <p class="calibre3">“Güneşsizler ile uğraşırken, her zaman ölümcül yöntemlerden kaçınmak için elimden geleni yaptım. Eğer ikna ve baskı ile üstesinden gelemezsem, ancak o zaman bir sonraki adımı atardım.”&nbsp;“Onları tahta mermilerle patlat. Kazığı içlerine sok. Hala sorumu cevaplamadın.”</p>

  <p class="calibre3">Redlaw, düşündü. “Açıkçası mı? Bilmiyorum.”</p>

  <p class="calibre3">“Sayısını unuttun mu? O kadar çok yani.”</p>

  <p class="calibre3">“GÖLGE ile yirmi yıla yakın çalıştım. O süre içerisinde sıklıkla Güneşsizler ile anlaşmazlık yaşadım. Eğer kendi güvenliğim tehlikedeyse, eğer mesele ben ya da onlarsa, kaçınılmaz olarak kendimi seçtim.”</p>

  <p class="calibre3">“Toz almak nasıl hissettiriyor?”</p>

  <p class="calibre3">“Neden bu kadar bilmek istiyorsun?”</p>

  <p class="calibre3">“Gazeteciyim. Kendi ticaretimi yapıyorum.”</p>

  <p class="calibre3">“Kişisel merak?”</p>

  <p class="calibre3">“Peki. O da var.”</p>

  <p class="calibre3">“Şöyle hissettiriyor...” Redlaw tereddüt etti. Ona söylemeli miydi? Kendisi nasıl hissettiğini biliyor muydu? “Bir hayatı bitirmek gibi değil. Daha çok... bitmemiş bir işi tamamlamak gibi. Daha önce olması gereken bir şeyi gerçekleştirmek gibi.”&nbsp;“Çünkü onlar yaşayan ölü, değil mi? Ölü olmalılar; ama vampirleştirme süreci onların daha uzun süre -süresiz bir şekilde-devam etmesini sağlıyor.”</p>

  <p class="calibre3">“Öldürmekle aynı şey değil, o kadarından eminim. Hiç değil. Çünkü dağılıyorlar, tıpkı kumdan bir heykelin çöküşü gibi.&nbsp;Eğer tam olarak insan olsalardı, bu olmazdı.”</p>

  <p class="calibre3">“Ama konuşuyorlar. Duyarlılar. Duyguları var.”</p>

  <p class="calibre3">“Evet, fakat...” Ellerine baktı. “Bu ara bir bölge. İnsan nedir? İnsan olmamak için ne kadar ileri gitmen gerekir? Bazen toz almaya bir merhamet olarak bakardım.”</p>

  <p class="calibre3">“Izdıraplarını sona erdirmek.”</p>

  <p class="calibre3">“Aynen.”</p>

  <p class="calibre3">“Tıpkı bir deri altı iğnesi olan veteriner gibi.”</p>

  <p class="calibre3">“Daha az tıbbiyse.”</p>

  <p class="calibre3">“Sanki bunlar artık seni i'ızüyormuş gibisin.” diye bir gözlemde bulundu Tina.</p>

  <p class="calibre3">“Şöyle ifade edeyim” dedi Redlaw. “Vampirlerin canavar olduğunu düşünürdüm. Ancak daha sonradan daha korkunç canavarlar olduğunu keşfettim.”</p>

  <p class="calibre3">“İnsanlar.”</p>

  <p class="calibre3">“Bazıları. İnsanların yapabilecekleri şeyler. Yapmaya hazırlandıkları şeyler.”</p>

  <p class="calibre3">“Detaylandırmak ister misin?”</p>

  <p class="calibre3">Ancak o esnada N treni rayların yukarıya çıktığı bir bölüme ulaşmıştı ve dışarıda görülecek şeyler vardı; manzara, dikkat da<span style="text-indent: 1.5em; font-size: 1em; line-height: 1.2;">ğıtıcılar, karla kaplı bir şehir ve Redlaw bakışlarını onlara yönlendirdi.</span></p>

  <p class="calibre3">TREN HATTI, Ditmars Bulvarında son buldu ve oradan Tina’nın evine pek de kısa olmayan bir yürüyüş vardı. Tina dış kapıyı açtığında Redlaw’un saati sabahın üçünü gösteriyordu. Geç saatler normalde onu rahatsız etmezdi. Uzun süre profesyonel bir gececi olmuştu. Ancak şu anda aşırı derecede yorgun hissediyordu. Zaman farkından kaynaklı ritm bozukluğu, günlük düzenini alt&nbsp;üst etmişti. Ya da belki de mesele yaşı olabilir miydi? Bu zaman&nbsp;kuşağı hakkında bir şey yapamazdınız. Yaşam ritmi bozukluğu.</p>

  <p class="calibre3">Tina, içeri girmeden önce parmağını dudaklarına götürdü. “Merdivenlerde sessiz olmalıyız. Ev sahibim ilk katta oturuyor.&nbsp;Pek derin uyumaz ve bir şahin gibi kulakları vardır. Saat on birden sonra evime erkek misafir alamıyorum. Kira kontratı böyle.&nbsp;Gerçi..” diye ekledi Redlaw’a bir tahminde bulunuyormuş gibi&nbsp;bir bakış atarak “Senin sayılacağını pek sanmam.”</p>

  <p class="calibre3">“Sağol.”</p>

  <p class="calibre3">“Hayır, öyle demek istemedim. Erkek arkadaşım olamazsın, öyle değil mi? Daha çok babam gibisin. Eğer Bay Constantinopoulos seni görür ve sorarsa, benim amcamsın. Güzel İngiltere’den gelen amcam John. Uzun zamandır ilk kez Amerika’yı ziyaret ediyorsun. Olur mı?”</p>

  <p class="calibre3">“Eğer konuşmayı kesersen, onu uyandırmamak için epey şansımız var.” dedi Redlaw. Ev sahibinin uykusunu kaçırmadan üç kat çıktılar ve Tina, Redlaw’a “İşte lüks dairem” diyerek, dar ve&nbsp;dağınık bir odaları gösterdi. İnce halılar, çıplak yer döşemelerinin önemli bir bölümünü açıkta bırakıyordu. Tavan ve duvarlar,&nbsp;rutubet lekeleriyle kaplanmıştı ve birkaç leke, başarısız bir şekilde boyanmış kumaş parçalarıyla kapatılmıştı. Camlardan buz&nbsp;gibi rüzgar giriyordu. Dışarıda gökyüzü, kırmızı ombra gibiy<span style="font-size: 1em; line-height: 1.2; text-indent: 1.5em;">di; havaalanından gelen parıltı, alçak bulutlara yansıyordu.</span></p>

  <p class="calibre3">Tina, perdeleri kapattı ve ısıtıcıyı sonuna kadar açtı ve kira denetiminin gayet hoş olduğu fakat eğer mesele kalorifer ocağı olduğu zaman, asla düzenli hizmet verilmediği üzerine bir şeyler mırıldandı. Sonra da bilgisayarını açtı ve önüne fazladan bir sandalye çekerek boş Red Bull ve Mountain Dew kutularını oturulacak yerin üzerinden aldı.</p>

  <p class="calibre3">“Pekala, kıçını şuraya park et ve izle.”</p>

  <p class="calibre3">Bir dosyayı, üzerine tıklatıp açtı ve karanlık, pürüzlü bir görüntü, ekranda belirmeye başladı.</p>

  <p class="calibre3">“Bunu sahip olduğum her filtreyle çalıştırdım, zıtlığı ve çözünürlüğü arttırdım, netleştirme teknikleri uyguladım, kontras düzeltmesi yaptım, hepsini denedim ve hala bok gibi görünüyor.&nbsp;Ortam ışığıyla çekim yapıyordum ve pek de fazla ışık yoktu.”</p>

  <p class="calibre3">Redlaw, görüntüye baktı. Tek görebildiği, loş ve düzensiz renk blokları, koyu mavinin, siyahın ve kömür renginin çeşitli&nbsp;tonlarıydı.</p>

  <p class="calibre3">“Neye bakıyorum?”</p>

  <p class="calibre3">“Bu sadece yaptığım bir ön kayıt. Kamera ışığını açmadan ne kadar şey yakalayabileceğimi ölçmeye çalışıyordum. Eğer zorunda değilsem, ışığı açmayacaktım.”</p>

  <p class="calibre3">“Kızılötesi yok mu?”</p>

  <p class="calibre3">“Etrafına bir bak. Zengin değilim. Bir metro tünelindeydim. Artık kullanılmayan bir tanesinde. Batı Yakası’nda, Dokuzuncu&nbsp;Caddeye yakın bir yerde. Köstebek insanların yaşadığı yerde.”</p>

  <p class="calibre3">“Köstebek insanlar?”</p>

  <p class="calibre3">“Evsizler. Orada, şehrin altında düzenli bir mahalleleri vardı. Bir ev için gereken tüm konfor nesnelerine sahiptiler. Tabii, oradan gitmek zorunda kaldılar.”</p>

  <p class="calibre3">“Neden?”</p>

  <p class="calibre3">“Sence neden? Oraya başkası taşındı ve onları oradan çıkardı.”</p>

  <p class="calibre3">“Vampirler?”</p>

  <p class="calibre3">“Ben öyle duydum.” dedi Tina. “Tribeca’da tanıştığım yaşlı serseri anlattı. Etrafı eşeliyor, vampirler hakkında incelemeler&nbsp;yapıyordum ve böylece nerede olabileceklerini çözmeye çalışıyordun. Bunu sormak için evsizlerden daha iyi kim var ki? Sokaklarda ne olduğunu onlardan daha iyi kim bilebilir?</p>

  <p class="calibre3">İşte şu zaman zaman Batı Broadway’de flüt çalarken görebileceğiniz, pasaklı rastaları olan yaşlı adamla konuştum ve o da bana nasıl eskiden tünelde kalacak bir yeri olduğuyla ilgili bir dolu şey anlattı. Yatak, ocak, gemici feneri, hepsi. Şapkasını çıkarabileceği, havadan korunabileceği bir yer. Ancak daha sonra yabancılar gelmiş -onları böyle adlandırıyordu, ‘yabancılar’- ve artık orada kalamayacağını anlamış. Böylelikle de o ve diğer evsizler, hızlıca oradan uzaklaşmış ve şimdi de tekrar sokaklardaymış, kıçı donuyormuş, insanlardan bozuk para almak için flütünü çalıyormuş ve muhtemelen kışı çıkaramayacakmış vs. vs. Ona beş&nbsp;dolar verdim ve bu onu mutlu etti.”</p>

  <p class="calibre3">“O ‘yabancılar’ı tarif etti mi?”</p>

  <p class="calibre3">“Adam kafası iyi olsun diye son kullanma tarihi geçmiş ağız gargarası içiyor. Kendi annesini bile tarif edebileceğinden şüpheliyim. Ancak onların insan olmadığıyla ilgili bir izlenim edindim, anlatabiliyor muyum? Çünkü bu köstebekler normalde çayırlarını savunur. Dişleriyle ve tırnaklarıyla, maket bıçaklarıyla&nbsp;ve kırılmış Thunderbird şişeleriyle ve ellerinde ne varsa onunla.&nbsp;Bırakıp kaçmazlar. Her neyse, işte o nedenle oraya gittim. Ne&nbsp;olduğunu anlamak için. Kendi gözlerimle görmek için.”</p>

  <p class="calibre3">Redlaw, ona saygınlıkla baktı.</p>

  <p class="calibre3">“Biliyorum!” diye çığlık attı Tina. “Cesur ya da deli, istediğini söyle. Bu olayda, vampir bulamadım. İşte bunu buldum. İzlemeye devam et. Her an başlayabilir...”</p>

  <p class="calibre3">Önce sesler geldi: adımlar, ayak sürümeler, yankılar. Kamera&nbsp;<span style="text-indent: 1.5em; font-size: 1em; line-height: 1.2;">sallandı. Tinan’nın sesi, fısıldadı: “Bu da nesi, aman Tanrım. Lanet olsun. Biri geliyor. Kim?”</span></p>

  <p class="calibre3">Görüntü çılgınca dönüp durdu.</p>

  <p class="calibre3">“Burada saklanıyorum.” dedi Redlaw’a. “Rayların yan tarafında, bazı basamakların üzerinde bir miktar alan vardı. Orada çalışan insanlar için bir sığınak; orada oturup öğlen yemeklerini falan yiyebilecekleri bir yer.”</p>

  <p class="calibre3">Görüntü tekrar sabitlendi. Tina, kameraya doğru fısıldadı: “Aman Tanrım, umarım vampirler değildir. Belki de sesimi&nbsp;duymuşlardır.”</p>

  <p class="calibre3">“Tüm meselenin senin vampir araman olduğunu sanıyordum.” dedi Redlaw.</p>

  <p class="calibre3">“Evet, ama benim koşullarımda. Onlar tarafından yakalanmak istemiyordum.”</p>

  <p class="calibre3">“Ve ayrıca, seni duymaktan çok, seni koklarlardı."</p>

  <p class="calibre3">“Teşekkürler, Bay Uzman. Düzenli olarak yıkandığımı söylemek isterim.”</p>

  <p class="calibre3">“Fark etmez.”</p>

  <p class="calibre3">Ekrana yeni figürler geldi. Raylar boyunca tek sıra halinde yürüyorlardı. Altı, hayır yedi kişilerdi. Loşlukta ancak silüetleri fark edilebiliyordu. Tıknaz dış hatlar. Hantal kıyafetler. Silahlar.</p>

  <p class="calibre3">Tina’nın kamerası, ürkekçe sağdan sola doğru kayarak, onları yürürken takip etti. Kameranın odağı titriyordu. Arka planda,&nbsp;yürüyen botların ve ekipmanların hafif çangırtısının üzerinde&nbsp;korkmuş, hafif nefesler duyulabiliyordu; Tina’nın nefesleri. Figürler, tek sıra halinde görüş alanından çıktı. Kamera, neredeyse bir rahatlamayla alçaldı. Tina’mn sesi “Tanrım, bu...” dedi.&nbsp;Tam o esnada kayıt, ansızın sona erdi.</p>

  <p class="calibre3">“O cümleyi nasıl bitirdiğimi hatırlayamıyorum.” dedi Tina. Belki “Kıl payıydı” demiş olabilirim. Rahatlıkla anlayabileceğin&nbsp;üzere, epey korkmuştum. Demek istediğim, sanırım teknik ola<span style="text-indent: 1.5em; font-size: 1em; line-height: 1.2;">rak oraya izinsiz girmiştim ve ilk düşüncem bu adamların taşıma işçileri olabileceğiydi. Daha sonraki bir saat boyunca, ya geri gelirlerse ya da arkalarında daha fazlası varsa diye kımıldamaya cesaret edemedim. Daha sonra da bir nevi sürünerek çıktım. Ondan sonra pek vampir kovalamaca oynamak istemedim. Ah,&nbsp;tüm o Tanrı ile ilgili sözler için özür dilerim. Ağzımdan çıkıveriyor. Bir şey kastetmiyorum.”</span></p>

  <p class="calibre3">“Sorun da bu ya, kimse kastetmiyor.” dedi Redlaw. “Videoyu tekrar oynat.”</p>

  <p class="calibre3">Tina da öyle yaptı.</p>

  <p class="calibre3">“Ve tekrar.”</p>

  <p class="calibre3">İki kere daha izlediler ve daha sonra emin olmak için bir kere daha izlediler.</p>

  <p class="calibre3">“Peki, ne düşünüyorsun?” diye sordu Tina. “Kim bunlar?”</p>

  <p class="calibre3">“Çok fazla bir şey söyleyemiyorum. Yeteri kadar detay yok. Ancak, kesinlikle askeri görünüyorlar.”</p>

  <p class="calibre3">“Aynen. Yeniden izlediğimizden beri, ben de aynı şeyi düşünüyorum.”</p>

  <p class="calibre3">“Kasketler. Saldırı silahları. Üzerlerindeki vücut zırhı da askeri seviyede gibi görünüyor. Kurşun geçirmez yelek, dirseklik ve dizlik. Aynı zamanda tek sıra halinde, aralarında eşit mesafe bırakarak ilerliyorlar. Bu da bana eğitimi çağrıştırıyor. Disiplinli&nbsp;talimler yapmışlar. Ve hepsi bu da değil. Geri sarabilir misin?&nbsp;En net görüntüyü dondur, bireylerden birini başının tepesinden&nbsp;ayak ucuna kadar görebildiğin görüntüyü.”</p>

  <p class="calibre3">Tina, söyleneni yaptı.</p>

  <p class="calibre3">“Gördün mü?” dedi Redlaw, silüetlerden birine işaret ederek. “Nasıl yürüdüğünü, ayağını yere nasıl koyduğunu görüyor musun?”</p>

  <p class="calibre3">Tina kaşlarını çattı. “Yani?”</p>

  <p class="calibre3">“Garip bir şeyler var. Normalde bir adam böyle yürümez. Ha<span style="text-indent: 1.5em; font-size: 1em; line-height: 1.2;">yır, bu dediğimi unut. Normal bir adam böyle yürümez.” “Anlamıyorum.”</span></p>

  <p class="calibre3">“Anlamanı beklemiyorum.” dedi Redlaw. “Hayal görüyor olabilirim, ama.... Güneşsizler ile benim kadar bir arada kalırsan, onların davranışlarının belirli yönlerine aşina oluyorsun. Örneğin, beden dili. Vampirler, pek öyle görünmeseler de, istedikleri zaman şaşırtıcı derecede zarif görünebilir. Biraz dansçılar gibi, ayaklarının ön tarafıyla yürürler. Bu kişi...” ekrana dokundu&nbsp;“neredeyse aynı yürüyüşe sahip. Yedisinde birden aynı şey var.&nbsp;Keşke hatlarını daha iyi görebilseydik...”</p>

  <p class="calibre3">Ancak figürlerin yüzleri, tüm video boyunca gizli kalmıştı; gölgelerin içerisinde, erişilemez durumdaydı.</p>

  <p class="calibre3">“New York metrosunda askerlerin ne işi var? Öğrenmek istediğim şey bu.” dedi Tina.</p>

  <p class="calibre3">“Güneşsizlerin bulunmasıyla ünlü olan metroda.” diye ekledi Redlaw. “Oraya gidip bir göz atmam gerekli.” Ayağa kalktı.&nbsp;“Bana nerede olduğunu gösterecek misin?”</p>

  <p class="calibre3">“Oha ortak” dedi Tina. “Şu anda mı? Saatin kaç olduğuyla ilgili bir fikrin var mı?”</p>

  <p class="calibre3">“Şu andan daha iyi bir zaman yoktur.”</p>

  <p class="calibre3">"Evet, ama Batı Yakası’ndan bahsediyoruz. Tren seferleri bitti ve bir taksi bulmayı da unut gitsin. Dışarısı eksi 10 derece ve kar da durmuyor. Azıcık akıl sahibi olan tüm taksiciler eve dönmüş durumda. Bu işi sabaha bırakmaya ne dersin?”</p>

  <p class="calibre3">Redlaw, bu söylenenleri mantıklı buldu. “Tamam.” dedi. “Bu durumda sanırım burada kalacağım. Yoksa beni sokağa mı atacaksın?”</p>

  <p class="calibre3">Tina, köşedeki kanepeyi işaret etti. Kanepe eski püsküydü, üzerinde delikler vardı ve çöpten kurtarılmış gibi görünüyordu.&nbsp;“Bü senin.” dedi. “Sana bir iki battaniye getireyim.”</p>

  <p class="calibre3">Redlaw, kendini incecik yastıkların üzerinde mümkün oldu<span style="text-indent: 1.5em; font-size: 1em; line-height: 1.2;">ğu kadar rahat ettirmeye çalıştı. Kullanmadığı bir otel odasına para ödüyor olmak canını sıkmıştı, fakat bu konuda yapılabilecek bir şey yokyu.</span></p>

  <p class="calibre3">“Bir uyarı.” dedi Tina, yatak odasının kapısını göstererek. “Ben orada olacağım ve belirteyim ki, şok tabancam ve biber gazımla uyuyorum. Sadece söyleyeyim dedim, aklına birtakım düşünceler gelmesi ihtimaline karşı.”</p>

  <p class="calibre3">“İnan bana, gelmez.”</p>

  <p class="calibre3">“Gelmeyeceğine eminim.”</p>

  <p class="calibre3">“Bir şey daha var Tina.” dedi Redlaw, Tina odasına girmeden önce. “Bu kaydı başka gören oldu mu?”</p>

  <p class="calibre3">Tina kafasını salladı. “Sadece ben ve şimdi de sen.”</p>

  <p class="calibre3">“Yani internette herhangi bir yere yüklemedin ya da bir arkadaşına göstermedin?”</p>

  <p class="calibre3">“I-ıh. Neden?”</p>

  <p class="calibre3">“Güzel.”</p>

  <p class="calibre3">“Neden?” diye ısrar etti Tina.</p>

  <p class="calibre3">“Sadece bir his.”</p>

  <p class="calibre3">“Yani, bu önemli bir şey.”</p>

  <p class="calibre3">“Muhtemelen. Sadece, senin iyiliğin için, buna sahip olduğunun reklamını yapmanın akıllıca bir hareket olmayacağını düşünüyorum. En azından, daha fazla şey öğrenene kadar ve belki o zaman bile.”</p>

  <p class="calibre3">“Hadi canım. Cidden mi?”</p>

  <p class="calibre3">Hiç de endişeli gibi görünmüyordu. En fazla, heyecanlanmış gibiydi.</p>

  <p class="calibre3">Sıra dışı bir kız, diye düşündü Redlaw ve yatakta dönüp, anında uykuya dalabilmesine şaşırdı.</p>
</body>
</html>
