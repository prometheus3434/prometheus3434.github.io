<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Otuz ikinci Bölüm</h1>

  <p class="calibre3">DOĞU STANDART SAATİ ile sabah 10.15. Japonya’da geç bir saat. Farthingale, bu saatte Uona’yı evinden aradığı için kendinden nefret ediyordu. Bunun ne kadar zavallı göründüğünü&nbsp;biliyordu.</p>

  <p class="calibre3">Sesi uykulu ve umursamaz duyulan bir kadın “Alo.” dedi.</p>

  <p class="calibre3">Uona’nın karısı. Adı neydi?</p>

  <p class="calibre3">“Izumi. Howard Farthingale. İyi akşamlar. Bu saatte...”</p>

  <p class="calibre3">Bayan Uona’dan birtakım Japonca sözler geldi, tonu keskin ve asabiydi. Farthingale, bu sözlerin kendisine söylenip söylenmediğini anlayamadı. Sonra da telefonun el değiştirme sesini duydu.</p>

  <p class="calibre3">“Howard.” dedi Uona. “Eğer Doğu Yakası ile Japonya arasındaki zaman farkını unuttuysan, izin ver hatırlatayım. Biz sizden on saat gerideyiz. Ya da gün değiştirme çizgisini hesaba katarsan on dört saat ilerdeyiz. Her iki durumda da, burada saat gece yarısını geçmiş durumda.”</p>

  <p class="calibre3">“Yukinobu, lütfen, başım ciddi belada.”</p>

  <p class="calibre3">“Biliyorum.”</p>

  <p class="calibre3">“Biliyor musun?”</p>

  <p class="calibre3">“Gece yatmadan önce, belirli birtakım kaynaklardan senin Kızıl Göz ajanlarının -bunu nasıl ifade edeyim?- kendilerini haklarından mahrum bırakıp bağımsız çalışmaya başladıkları bilgisini aldım. Aynı zamanda anladığım kadarıyla baş yöneticin de seninle ilişiğini kesti.”</p>

  <p class="calibre3">“Beni kurtların ortasına atacak.”</p>

  <p class="calibre3">“Evet, bu olası görünüyor."</p>

  <p class="calibre3">“Bütün bunları biliyordun ve benimle iletişime geçmedin mi?” Farthingale, sesindeki incinmeyi gizlemeye çalışıyordu.&nbsp;“Bunun ne gibi bir faydası olurdu?”</p>

  <p class="calibre3">“Bana yardım etmeyi önerebilirdin.”</p>

  <p class="calibre3">“Nasıl?”</p>

  <p class="calibre3">“Bilmiyorum. Bir şekilde. En azından biraz desteğini göster.” “Yardım etmemi istiyor musun?”</p>

  <p class="calibre3">“Evet! Başka neden seni aramış olabilirim?”</p>

  <p class="calibre3">“Ama ben ne yapabilirim ki?” dedi Uona. “Dünyanın senin bulunduğun tarafı. Senin insanların. Senin özel projen. Ben on&nbsp;bir bin kilometre uzaktayım. Burada farklı bir zaman var. Senin&nbsp;bugünün, benim dünüm. Benim bu kadar uzak mesafeden bir&nbsp;sihirli değnek sallayıp her şeyi düzeltmemi mi bekliyorsun? Ben&nbsp;senin perin değilim. Senin pisliğin. Sen temizle.”</p>

  <p class="calibre3">“Sen bu işe dahil olmamış durumda değilsin.” dedi Farthingale. “Çıkarların var. Benim şirketlerimde hisselerin var. Tıpkı benim senin şirketlerinde hisselerim olduğu gibi. Eğer ben dibe batarsam, sen de batarsın.”</p>

  <p class="calibre3">“Ah, Floward. Nathaniel ile ilgili deneyimimiz sana hiçbir şey öğretmedi mi? Biz birbirimizin kazançlarından kar sağlarız,&nbsp;ama aynı zamanda birbirimizin kayıplarından da kar sağlarız.&nbsp;Senin için bir felaket, benim için bir ganimet fırsatı olabilir.</p>

  <p class="calibre3">“Seni akbaba. Bunu gerçekten de...”</p>

  <p class="calibre3">“Üzgünüm Howard, ama bu konuşma sona erdi. Yatakta yanımda Izmui oldukça kızgın bir şekilde yatıyor. Uykusunun bölünmesinden nefret eder. En az yarım saat onu yatıştırmam gerekecek.”</p>

  <p class="calibre3">“Yukinobu...”</p>

  <p class="calibre3">“Yalvarma. Bu hiç haysiyetli bir şey değil.”</p>

  <p class="calibre3">“Yukinobu, lütfen. Yapabileceğin bir şey olmalı. Hadi, bana bir şey söyle.”</p>

  <p class="calibre3">Bir kıta ve bir okyanus uzaklıkta, Uona düşünüyor gibiydi.</p>

  <p class="calibre3">“Herhangi bir şey.” dedi Farthingale. “Karşında diz çöktüğümü, gururumu ayaklar altına aldığımı düşün.”</p>

  <p class="calibre3">“Ve saygınlığını yitirdiğini.”</p>

  <p class="calibre3">“Ben bir gaijinim. Zaten bizim saygınlığımız falan yok, değil mi? Yani sizin için.”</p>

  <p class="calibre3">“Ters psikoloji. Her zaman işlemez.”</p>

  <p class="calibre3">“Birbirimizi ne kadar zamandır tanıyoruz?”</p>

  <p class="calibre3">“Bu da ortak çıkarımıza hitap eden bir şey değil.” Uona, ona acıyıp yumuşamış gibiydi. “Sana bir şey vereceğim. Birazdan e-posta kutunu kontrol et. Ancak, unutma Howard, senin başına&nbsp;gelen şey, otomatik olarak benim de başıma gelmez. Ben epey&nbsp;ilerideyim, halihazırda harekete geçmiş durumdayım. Tekrar&nbsp;ediyorum: senin bugünün, benim dünüm. Her zaman da böyle&nbsp;oldu.”</p>

  <p class="calibre3"><br /></p>

  <p class="calibre3">FARTHINGALE, takıntılı bir şekilde gelen kutusunu kontrol ediyor, yeni e-posta penceresinde Uona’nın adının ortaya çıkmasını bekliyordu.</p>

  <p class="calibre3">Hadi, hadi.</p>

  <p class="calibre3">Uona’nın ona davranış şeklinden -donuk bir ilgisizlik hali-dolayı öfkeliydi, fakat aynı zamanda, Japon meslektaşının kur<span style="text-indent: 1.5em; font-size: 1em; line-height: 1.2;">tarıcısı olması konusunda çaresizce bir umut besliyordu. Akranlardı, fakat Uona daha büyük, daha bilge ve birazcık daha zengindi. Belki de Farthingale’e tepeden bakmaya hakkı vardı.</span></p>

  <p class="calibre3">Farthingale, bir şeyden emindi. Uona, hiçbir zaman bu şekilde bir cankurtaran yeleği istemek için ona koşmazdı. Onu fırlatmadan önce de iki kere düşündüğünden emin olurdu.</p>

  <p class="calibre3">Tabii bu karmaşadan zarar görmemiş bir şekilde çıktığı varsayılırsa. Ki bu da pek garanti değildi.</p>

  <p class="calibre3">Bir ping sesi geldi. E-posta ulaşmıştı.</p>

  <p class="calibre3">İçerisinde bir metin ya da bir ek yoktu. Sadece bir bağlantı vardı.</p>

  <p class="calibre3">Farthingale, bağlantının üzerine tıkladı.</p>

  <p class="calibre3">Kene Sohbeti isimli bir siteye yönlendirildi.</p>

  <p class="calibre3">Vampirlerin amatörce çekilmiş görüntüleri. Peki bunda ne vardı?</p>

  <p class="calibre3">Neredeyse pencereyi kapatacaktı. Bu bir tür şaka mıydı? Uona eğleniyor muydu? Bıçağı sokup bir de yaranın içerisinde çeviriyor muydu?</p>

  <p class="calibre3">Neredeyse bir hevesle, videolardan birini açtı.</p>

  <p class="calibre3">Sonra bir diğerini.</p>

  <p class="calibre3">Daha sonra da bir diğerini.</p>

  <p class="calibre3">Vay canına.</p>

  <p class="calibre3">Redlaw. Ve Yüzbaşı Jacobsen. Ve Kızıl Göz Takımı’nın geri kalanı. Ve yalnızca bir avuç vampir değil, Kızıl Göz Takımı’nın&nbsp;takip ettiği vampirler.</p>

  <p class="calibre3">Bu durumda, Redlavv ile birlikte, onun maceralarını kaydeden ve herkesini görmesi için bu görüntüleri internete koyan biri&nbsp;vardı.</p>

  <p class="calibre3">Bunun anlamı da ya Redlaw’un gezegendeki en kibirli, en taşaklı piç olduğuydu ya da çekimlerin yayınlandığından haberi olmadığıydı.</p>

  <p class="calibre3">Kanıtlar, ikinci ihtimale işaret ediyordu.</p>

  <p class="calibre3">Bu durumda bu kadın, kameranın arkasındaki Tina Checkley, düşman kampındaki bir ajan gibiydi. En azından, Redlaw’u&nbsp;kendi bilgisi olmadan dış dünyaya bağlayan bir kanaldı.</p>

  <p class="calibre3">Değerli bir varlıktı.</p>

  <p class="calibre3">Ve değerli varlıklar, satın alınabilirdi. Her zaman bir fiyatları olurdu.</p>

  <p class="calibre3">Farthingale, sanki aylardır ilk kez gülümsüyormuş gibi hissederek sırıttı.</p>

  <h1 class="calibre7" id="sigil_toc_id_19">Otuz Üçüncü Bölüm</h1>

  <p class="calibre3">MİGUEL, hızla güçten düşüyordu. Yaralı bacağı ufalanıyor, mide bulandırıcı bir isli barbekü kokusuyla yavaş yavaş yanıyordu. Sivri dişleri ortaya çıkmış ve kenetlenmişti.</p>

  <p class="calibre3">Ancak, ateşli inlemeleri içerisinde, hala Tina ile tartışabiliyordu.</p>

  <p class="calibre3">“On Birinci Cadde mi? Saçmalama. On Birinci Cadde bu kadar... bu kadar güneyde çift yönlü değil. On Üçüncü Cadde’ye kadar... Onuncu Cadde üzerinde kalmalıyız. En iyi rota bu.”</p>

  <p class="calibre3">“Ama On Birinci Cadde’nin girişi daha hızlı olur.”</p>

  <p class="calibre3">“O sadece arabalar için. Hiçbir şey bilmiyorsun galiba? Bu caddelerde yıllarca şoförlük yaptım. Neden bahsettiğimi biliyorum.”</p>

  <p class="calibre3">“Ben yine de Holland Tüneli’nden gitmemiz gerektiğini düşünüyorum.”</p>

  <p class="calibre3">“Dinle küçük kız, Lincoln’un bir otobüs şeridi var ve biz de bir otobüsteyiz.”</p>

  <p class="calibre3">“Ne yani, bunun bir şekilde bizi takip eden psikopatları dur<span style="text-indent: 1.5em; font-size: 1em; line-height: 1.2;">duracağımımı düşünüyorsun? Hay Allah, oradan gidemeyiz, otobüsümüz yok.’ Bilmiyorum farkında mısın, ama yasaları pek&nbsp;sallamıyorlar.”</span></p>

  <p class="calibre3">“Ben sadece... sadece bize avantaj kazandırmaya çalışıyorum.” dedi Miguel ve bir acı spazmı daha bedenine vururken, inledi.</p>

  <p class="calibre3">“Tina, onu rahat bırak.” dedi Redlaw. “Eğer faydalı olmak istiyorsam, arka tarafa git ve bak.”</p>

  <p class="calibre3">“Hayatta olmaz. Arka taraf kurşunların geldiği yer. Vurulmak gibi bir niyetim yok.”</p>

  <p class="calibre3">“Söylediğimi yapmazsan, ben seni vuracağım.”</p>

  <p class="calibre3">Tina, ona dik dik baktı. “Seninle ilgili sorun ne biliyor musun? Senin şaka mı yaptığım, ciddi mi olduğunu hiç anlayamıyorum.”</p>

  <p class="calibre3">“Ciddi olduğumu varsay ve ona göre davran.”</p>

  <p class="calibre3">Tina, ağır ağır otobüsün arkasına yürüdü ve dikkatlice gözlerinden birini, kağıtlardaki bir kurşun deliğinin üzerine getirdi. “Evet. Hala ordalar. Arayı kapatıyorlar, fakat yavaşça.”</p>

  <p class="calibre3">“Hangi caddede olduğumuzu söyleyebilir misin? Onuncu mu?”</p>

  <p class="calibre3">“Öyle görünüyor. Sanırım şimdi önünde geçtiğimiz Chelsea Parkıydı.”</p>

  <p class="calibre3">“Sanır mısın?”</p>

  <p class="calibre3">“Karda her şey farklı görünüyor. Ayrıca ben senin lanet olası turist rehberin değilim.”</p>

  <p class="calibre3">“Değilsin. Bir turist rehberi, devamlı ağzını bozup durmaz.” “Beni bu konuda mı azarlayacaksın?” diye karşılık verdi Tina.&nbsp;“Şimdi bile mi? Arkamızda tetiği çekmeye hazır bir avuç dolusu katil var ve benim yine de küfretmeme izin yok mu?”</p>

  <p class="calibre3">“Siz ikiniz, kendinize bir oda tutun.” diye nefes nefese konuştu Miguel.</p>

  <p class="calibre3">Sonra da katıksız, her tarafını kaplayan bir acı içerisinde çığ<span style="text-indent: 1.5em; font-size: 1em; line-height: 1.2;">lık attı. Çürüme süreci, aniden hızlanmış, aşırı yüklemeye varan ani bir artış göstermişti. Bedeni, çözülmeye doğru hızla ilerliyordu. Titreyen, için için yanan bir şeye dönüşmüştü. Kızgın bir&nbsp;siyahlık her yerine yayılıyor, kıyafetleri ısıdan parçalara ayrılıyordu. Kasları gerginleşti, kolay kırılır bir hale geldi ve çatırdadı. Kemikleri, küle döndü. Saçları, hiçliğe doğru yol aldı. Bir&nbsp;anda, kıvranan hali çöktü, koltuğa ve yere akkor bir toz birikintisi gibi yayıldı.</span></p>

  <p class="calibre3">“Ah, aman Tanrım.” dedi Tina soluk soluğa.</p>

  <p class="calibre3">“Hayır!” diye hıçkırdı Diane. “Bu korkunçtu. Hayır.”</p>

  <p class="calibre3">Anu, kulaklarını kapatmıştı.</p>

  <p class="calibre3">Patti, dili tutulmuş ve dehşete düşmüş bir şekilde yüzünü diğer tarafa çevirdi.</p>

  <p class="calibre3">Vampirler, geçirdikleri son yirmi dört saat içerisinde, kendilerinden pek çok kişinin yok olduğunu görmüştü, fakat Miguel’in vefatı onlara özellikle çok zor gelmiş gibiydi. Çok sürüncemeli, çok acı verici olmuştu. Kalbin yaralanmasıyla gelen ani yok olma gibi değildi.</p>

  <p class="calibre3">“Bir de bizim shtrigamız olacaksın.” dedi Andy, Redlaw’a. Sesi, korku ve kızgınlıkla titriyordu. “Bizi koruman gerekiyor. Bu konuda iyi iş çıkarıyorsun, değil mi? Miguel’i bayağı iyi ‘korudun’, değil mi?”</p>

  <p class="calibre3">“Hey!” dedi Denzel. "Saçmalığı kes, seni Tim Burton çürüğü. Adam elinden geleni yapıyor. Daha biraz önce otobüsün tepesine çıkarak kendi hayatını riske attı. Biraz saygt göster.”</p>

  <p class="calibre3">“Sadece, Peder Çaykovski’nin Migııel’in o şekilde vurulmasına asla izin vermeyeceğini söylüyorum.”</p>

  <p class="calibre3">“Peder Çaykovski burada değil. Elimizde olanla yetinmek durumundayız. Yalnız mı olmayı tercih edersin? Peki, sen bilirsin, ilk fırsatta seni bırakırız. Ne kadar hayatta kalabileceğini görürsün.”</p>

  <p class="calibre3">“Belki de öyle yapmalıyım. Cindy benimle gelir. Değil mi Cindy? İkimiz kendi yolumuzu çizeriz.”</p>

  <p class="calibre3">“Ee, aslına bakarsan Andy," dedi Cindy, gergin bir şekilde, “Bay Redlaw’un yanında daha iyi olacağımı düşünüyorum. Acımasız olmak istemem, ama o senden epey daha çetin ve ne yaptığını da biliyor gibi görünüyor.”</p>

  <p class="calibre3">Andy, yan gözle ona baktı. “Cindy, senin atan benim. Seni ben yarattım. Bana borçlusun.”</p>

  <p class="calibre3">'“Borçlu’ olmanın ne demek olduğundan tam olarak emin değilim,” dedi vampir kız. “ama senden çok Bay Redlavv’a karşı öyle olmayı tercih ederim. Üzgünüm, Andy.”</p>

  <p class="calibre3">Andy’nin solgun yüz hatları asıldı. “Bu Lestat’ın<a id="footnote1"></a><sup class="calibre9"><a href="#bookmark0">1</a></sup> başına asla gelmezdi.” diye mırıldandı.</p>

  <p class="calibre3">Redlaw, “Şu demiryolu köprüsü üzerinde bir işaret gördüm. ‘Lincoln Tüneli’ne Ekspres Yol' yazıyor, doğru değil mi?” Dönüşü gerçekleştirdi. “Tina? Takipçilerimizin durumu ne?”&nbsp;“Durum şu ki,” dedi Tina, tekrar dışarı bakarak, “hala gerideler, fakat artık mesafeyi koruyorlar.”</p>

  <p class="calibre3">“Tabii ki öyle yapacaklar. Bunu göze alabilirler. Niyetimizi belli ettik ve onlar da kendimizi kapana kıstırdığımızı düşünüyor. Emin olmak için soruyorum, bu tünelin içerisinde bariyer&nbsp;veya bilet gişesi falan yok değil mi?”</p>

  <p class="calibre3">“Batıya giderken yok. Manhattan’a giriş yaparken ödeme yapıyorsun, ama çıkarken yapmıyorsun. Çünkü kimse Jersey’e gitmek için para ödemez.”</p>

  <p class="calibre3">“Yani yavaşlamaya veya bir şeye çarpmaya zorlanmayacağız.” dedi Redlaw. “Güzel. Ama eğer askerler tüneli kendi avantajlarına göre kullanabileceklerine inanmasalardı, Hummer geride&nbsp;kalmazdı.”</p>

  <p class="calibre3">“Kullanabilirler mi?”</p>

  <p class="calibre3">“Muhtemelen. Ama biz de kulllanabiliriz."</p>

  <p class="calibre3">,</p>

  <p class="calibre3">HUMMER, Dyer Caddesi boyunca ve tünele giden, yanlan duvarlarla çevrili rampa boyunca okul servisini takip etti. Otobüs, tüp geçitlerin en sağda olanına girdi ve Hummer da aynısını yaptı.</p>

  <p class="calibre3">Birdenbire, iki araba da karsız bir yolda gitmeye başladı. Hummer, hızını arttırdı. Otobüs de aynısını yaptı. Otobüsün&nbsp;motoru, 200 beygir gücüne ulaşabiliyordu, Hummer’ınki ise&nbsp;bunun iki katma çıkabilirdi. Otobüs, aynı zamanda Hummer’ın&nbsp;iki katı ağırlığındaydı. Araba, aralarındaki mesafeyi kolaylıkla&nbsp;kapattı. Çok kısa bir süre içerisinde, otobüsün kuyruğuna yapışmıştı. Motorların sesi, tünel sayesinde daha yüksek duyuluyordu. Hummer, otobüse daha da yaklaştı. Kaportası zarar görmüştü ve farlarından biri yoktu. Kar temizleme aracıyla olan çarpışmasında kırılmıştı. Otobüs de hırplanmıştı ve kurşun darbeleriyle bezenmişti.</p>

  <p class="calibre3">Teğmen Giacoia, yan camdan dışarı çıktı. SIG Sauer P226 Blackwater Special tabancası elindeydi. Silahını, sol ön kolunda&nbsp;sabitleyerek, otobüsün sağ arka tekerine nişan aldı.</p>

  <p class="calibre3">O esnada otobüsün arka kapısı açıldı ve kocaman bir şey havadan onlara doğru gelmeye başladı.</p>

  <p class="calibre3">OTOBÜSÜN İÇERİSİNDE, vampirler tekrar serbestçe dolaşabiliyordu. Artık, gün ışığından dolayı bükülüp kamburlarını çıkartarak oturmak zorunda değillerdi.</p>

  <p class="calibre3">Tünelin tavanı otobüsün üzerine kapanıp, tüm doğal ışığı karartır karartmaz, Redlaw vampirlere ikili koltukları sökmeleri talimatını verdi. Denzel, Anu, Patti ve Mary-Jo, hep beraber işe&nbsp;koyuldu. Güçlerini birleştirerek, koltukları tutturuldukları yer<span style="text-indent: 1.5em; font-size: 1em; line-height: 1.2;">den çekip almayı başarmışlardı.</span></p>

  <p class="calibre3">Hummer’a doğru otobüsten fırlayan şey, işte bu sökülmüş koltuk sırasıydı. Havada dönerek uçtu ve ön cama çarptı. Metal&nbsp;ayaklardan biri, camdan içeriye girip, örümcek ağı gibi çatlaklar oluşturdu. Koltuk sırası, neredeyse tamamen sürücünün görüşünü kapatıyordu. Berger, frene asılmak zorunda kaldı. Hummer, yan tarafa doğru kayarak durdu. Berger ve Giacoia, arabadan indi. Giacoia, otobüsün arkasından koşarak, SIG’ın birçok&nbsp;mermisini ona doğru yolladı, fakat uzakta kalmıştı ve otobüs,&nbsp;hedefi tutturması için çok hızlı gidiyordu. Bir gösterge ışığım&nbsp;vurabilmişti, ama hepsi buydu.</p>

  <p class="calibre3">Bu esnada Berger ise, koltuk sırasıyla cebelleşmişti ve sonunda onu saplandığı yerden çıkarabilmişti. Nefret dolu bir şekilde onu bir kenara fırlattı.</p>

  <p class="calibre3">“Teğmen! İçeri gir!”</p>

  <p class="calibre3">Giacoia, yanından geçerken Hummer’a atladı ve Berger, arabayı tüm gücüyle sürerken, bir yandan da alçak sesle küfretti. Otobüs, halihazırda görüşlerinin dışına çıkmıştı ve muhtemelen&nbsp;tünelin diğer ucuna yaklaşıyordu.</p>

  <p class="calibre3">Hummer, çıkışa ulaşıp tekrar gün ışığı ve karla karşılaştı. Sol tarafta, New Jersey tarafından gelen trafiğin aktığı ücretli geçiş&nbsp;gişeleri vardı. Onun ardında, 495 nolu karayolunu 180 derece&nbsp;döndürüp JFK Caddesi ile birleştiren üst ve alt geçitlerden oluşan Weehawken Helix vardı. Ancak okul servisiyle ilgili herhangi bir iz yoktu.</p>

  <p class="calibre3">Ancak, kar üzerindeki paralel tekerlek izleri içerisinde bir tanesi özellikle geniş ve derindi. Berger, bir sonraki kavşakta tekerlek izleri iki ayrı çifte ayrılıncaya kadar, kendinden emin bir şekilde onları takip etti. Otobüs, benzer aks uzunluğuna sahip&nbsp;bir aracın izleri üzerinden giderek saklanmıştı. Lanet olsun.</p>

  <p class="calibre3">Acaba Redlaw, otobandan çıkmış mıydı, yoksa dümdüz mü&nbsp;<span style="text-indent: 1.5em; font-size: 1em; line-height: 1.2;">devam etmişti? Berger, İngiliz’in güvenli olmayı tercih edip ana yollarda kalacağım varsaydı.</span></p>

  <p class="calibre3">Bir buçuk kilometre sonra Hummer... teslimatlarını yapabilmek için azimle mücadele eden bir FedEx aracına yetişti.</p>

  <p class="calibre3">Berger küfretti, arabayı yüz seksen derece döndürdü ve ana yoldan geriye gitmeye başladı. Seyrek trafiğin içerisinde, kıvrımlar çizerek ilerledi. Farlar yandı ve kızgın kornalar çaldı.&nbsp;Hummer, okul servisinin gitmiş olması gereken çıkışa vardı.</p>

  <p class="calibre3">“Lanet olası banliyöler.” dedi Giacoia. “Her yerde olabilirler.”</p>

  <p class="calibre3">“Bana bilmediğim bir şey söyle.” diye homurdandı Berger.</p>

  <p class="calibre3">Berger, ön camdaki delikten içeriye rüzgar girerken, civarda dolandı. Union City’den ve Hoboken’den geçerek boş yere tekrar vampirlerin kokusunu yakalamaya çalıştı. Batıya gidip South&nbsp;Marginal Otoyolu boyunca, kuzeyde New Jersey Otobanı boyunca, doğuda 1-95 boyunca ilerledi. Hiçbir şey yoktu.</p>

  <p class="calibre3">Otobüs gitmişti, New Jersey’nin tenha bölgelerinde kaybolmuştu.</p>

  <p class="calibre3">Berger, direksiyona defalarca vurarak, onun hafifçe bükülmesine neden oldu.</p>

  <p class="calibre3">“İnanamıyorum! Pislik herifler kaçtı!”</p>

  <p class="calibre3"><br /></p>

  <p class="calibre3"><a id="bookmark0"></a><a href="#footnote1">1</a></p>

  <p class="calibre3">Lestat de Lioncourt, Anne Ricein daha sonra filmi de çekilen Vampirle Görüşme isimli kitabının ve serinin diğer kitaplarının baş kahramanıdır.</p>
</body>
</html>
