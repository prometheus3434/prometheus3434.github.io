<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Yirmi Altıncı Bölüm</h1>

  <p class="calibre3">REDLAW, sanki kocaman bir yapbozun parçalarıymış gibi duran, sıkışık bir şekilde yerleştirilmiş en az elli sarı okul servisi saydı. Hepsi, kalın kardan bereler giymişti.</p>

  <p class="calibre3">Çite tırmanması yeterince kolaydı. Tel örgü, kararlı bir tırmanıcının kullanması için çok fazla tutacak ve ayak basacak yer sağlamasından dolayı, garip bir engel türüydü. Bir anlamda,&nbsp;kendi kendine yeniliyordu.</p>

  <p class="calibre3">Dikenli tel, yukarıya çekilmişti, fakat ekonomik olarak kullanılmış ve en üste tek bir kordon olarak burularak bağlanmıştı. Redlaw, eldivenli elleriyle kıyafetini takmadan ve kendini yaralamadan onu tutup üzerinden geçmeyi ve diğer tarafa düşmeyi&nbsp;başarmıştı.</p>

  <p class="calibre3">Kar, inişini yumuşatıp, dizlerine yardımcı olmuştu. Küçük merhametler.</p>

  <p class="calibre3">Denetçinin treylerden bozma yanları alüminyum kaplı kulübesine doğru sessizce yürüdü ve pencereden içeriyi görebilmek için&nbsp;<span style="text-indent: 1.5em; font-size: 1em; line-height: 1.2;">parmak ucuna yükseldi. İçeride kimse yoktu. Miguel’in tahmin ettiği gibi denetçi, başka kimse çalışmadığı için çalışmıyordu.</span></p>

  <p class="calibre3">Kulübenin içerisinde bir sürü anahtar, bir askıdan sarkıyordu. Redlaw, etrafa bakıp kapıyı zorlayıp açabilmek için bir inşaat&nbsp;demiri ya da onun gibi bir şey aradı.</p>

  <p class="calibre3">O esnada da gözüne, yakınlarda, iki sıra otobüsün arasında bulunan bir köpek kulübesi ilişti.</p>

  <p class="calibre3">Bu, büyük bir köpek kulübesiydi. Girişte Zoltan kelimesi yazılıydı.</p>

  <p class="calibre3">Büyük, boş bir kulübe.</p>

  <p class="calibre3">Köpeğin gelmekte olduğunu, son anda duydu. Gizlice arkasından yanaşmıştı. Havlamamıştı, fakat onu sinsice izlemeyi bırakıp koşmaya başladığında patileri karda ses çıkarmıştı.</p>

  <p class="calibre3">Redlaw, onunla yüz yüze gelmek için arkasını döndü. Köpek, kocaman bir yaratık, iri bir çoban köpeğiydi. Gerdanı kat kat olmuş ağzı kocaman açıktı, dişleri korkutucuydu ve kanlı gözleri&nbsp;kötücül ve tehlikeli bir şekilde parlıyordu.</p>

  <p class="calibre3">Redlaw’un aklına hemen Hendon’daki bir eğitim modülü geldi: tehlikeli bir köpekle karşı karşıya kaldığınızda yapılacaklar. Bu, otuz sene önce, o saf ve genç bir polis akademisi öğrencisiyken gerçekleşmişti, fakat öğrendiği teknikler dün gibi aklında&nbsp;kalmıştı.</p>

  <p class="calibre3">Çoban köpeği Zoltan atıldı.</p>

  <p class="calibre3">Redlaw’un sol kolu yatay bir şekilde yukarı yükseldi.</p>

  <p class="calibre3">Boğazımzdansa, kolunuz olması daha iyi. K9 antrenörü eğitmen böyle söylemişti. Bir elinizi kaybetmeyi güze alabilirsiniz, ama soluk borunuz için aynı şey söylenemez.</p>

  <p class="calibre3">Çoban köpeğinin çenesi, Redlaw’un ön koluna tutundu. Askeri üretim fazlası parkanın kalın kumaşı, onu ciddi bir yaralanmadan kurtarmıştı. Isırığın baskısı oldukça kötüydü, neredeyse kolunu marangoz tezgahı mengenesine kaptırmak gibiydi ve&nbsp;<span style="text-indent: 1.5em; font-size: 1em; line-height: 1.2;">köpeğin dişlerinin etine saplandığını hissedebiliyordu. Ancak, köpeğin çok daha kötüsünü yapabileceğini de biliyordu. Şimdiye kadar ucuz atlatmıştı.</span></p>

  <p class="calibre3">Bir adrenalin seli, Redlaw’un her şeyi netlikle görmesine neden oldu. Şu anda yapması gereken her hamle, kafasında detaylı bir şekilde belirlendi ve hayatta kalmak için bir yapılacaklar listesi ortaya çıktı. Tek bir şeyi yanlış yaparsa, köpek bunu ona&nbsp;pahalıya ödetirdi.</p>

  <p class="calibre3">Çoban köpeği, kolunu çekiştirip, onu kendi seviyesine indirmeye çalışıyordu. Redlaw, onun devasa ağırlığına karşı kendini yukarıya çekti. Köpek, ondan daha güçlüyü, fakat eğer onu arka&nbsp;ayakları üzerinde tutmaya devam ederse, dengesi bozulacak ve&nbsp;ona karşı o gücü kullanamayacaktı.</p>

  <p class="calibre3">Sağ elinin baş parmağını çıkardı, kaskatı hale getirdi ve hiç tereddüt etmeden köpeğin sol gözüne batırdı. Parmağı göz yuvasının içine girerken ve göz küresini yerinden çıkarmak için bükerken, garip klinik bir ayrılma hissetti. Pelte gibi göz küresi, ıslak bir çat sesiyle serbest kaldı ve arkasında sinir dokusuyla kıkırdak bıraktı.</p>

  <p class="calibre3">Zoltan’dan acıklı bir uluma çıktı ve aynı anda Redlaw’un kolu serbest kaldı. Köpek, inleyerek ve kafasını sallayarak geri çekildi. Hala yerine bağlı olan göz küresi oraya buraya sallanıyordu. Karın üzerine kan damlıyordu.</p>

  <p class="calibre3">Aslında, mesele kapanmalıydı. Gözünün çıkmasının verdiği şok, köpeği çaresiz bırakmalı, sinir sisteminin işleyişinin durmasına neden olmalıydı. Hatta köprek, kalp krizi geçirip ölebilirdi bile.</p>

  <p class="calibre3">Köpek ya bunu bilmiyordu ya da ortalama av köpeklerinden daha amansız bir malzemeden yapılmıştı.</p>

  <p class="calibre3">Kendini toparladıktan sonra, kötücül bir şekilde homurdandı. Geriye kalan sağlam gözü, Redlaw’a şeytani bir nefretle baktı.</p>

  <p class="calibre3">Sonra da tekrar Redlaw’un üzerine atıldı.</p>

  <p class="calibre3">Eğer diğer her şey başarısız olursa, demişti köpek modülündeki eğitmen, hayvanı boğmanız gerekli. Eğer yeteri kadar büyükse, bunu&nbsp;yapmanın en iyi yolu... Ve yöntemi bir cansız köpek mankeni üzerinde göstermiş, Redlaw dahil tüm öğrenciler suratını buruşturunca, Emin olun, mesele hayatınız olunca iki kere düşünmeyeceksiniz,&nbsp;demişti.</p>

  <p class="calibre3">Redlaw da iki kere düşünmedi. Kolu uzanmış ve parmakları piramit gibi aralanmış bir şekilde, sıçrayan köpeği karşıladı ve&nbsp;eliyle doğruca açık ve salyalı ağzı hedef aldı.</p>

  <p class="calibre3">Köpeğin gücü Redlaw’u yere düşürdü, fakat aynı zamanda Redlaw’ın kolunun köpeğin ağzından içeri daha derine gitmesine; bilekten dirseğe kadar olan mesafesinin yarısına kadar kolun&nbsp;içeri girmesine neden oldu. Redlaw, köpeğin boğazının derininde, elini top yaparak bir yumruğa çevirdi. Köpek onun üzerindeydi, fakat kolu onun gırtlağının içerisinde sabitlenmişti. Pençeleri göğsünü tırmalıyordu. Kafasını sağa sola sallıyor, umutsuzca tıkanıklığı açmaya çalışıyordu. Redlaw, köpeğin kaslarının ön kolu atrafında gerildiğini hissedebiliyordu.</p>

  <p class="calibre3">Zoltan’ın sağlam gözü, panik ile parlamaya başladı. Serbest kalma çabaları zayıfladı. Oksijen mahrumiyeti onu ele geçirirken, bütün bedeni irkildi. Aniden, Redlaw’un kolu hala içindeyken yan tarafına doğru devrildi. Bedeni spazm geçiriyordu ve&nbsp;bacakları seğiriyordu. Nihayetinde gözü, meşum parlaklığını&nbsp;yitirdi ve buğulandı. Bağırsakları da serbest kaldı ve karın üzerine dışkısını bıraktı. Son bir güçlü kas çabasından sonra, köpek&nbsp;hareketsiz kaldı.</p>

  <p class="calibre3">Redlaw, kolunu dikkatlice yaratığın içinden çıkardı. Parkasının kolu yırtılmış, tükürükle ıslanmış ve kanlıydı; ayrıca dişlenmeden dolayı içindeki dolgu malzemesinin bir kısmı dışarıya çıkmıştı. Isırıldığı yerlerdeki acı, harekete geçmeye başladı. Ser<span style="font-size: 1em; line-height: 1.2; text-indent: 1.5em;">sem gibiydi. Karda arkasına yaslandı, nefesinin ve kalp atışlarının normalleşmesini bekledi.</span></p>

  <p class="calibre3">“Tanrım,” dedi gökyüzüne bakarak, “biliyorum, insanları test etmek; onları, neyden yapıldıklarını öğrenmeleri, uyumlu olmaları ve daha güçlü hale gelmeleri için kaderin ateşlerinde denemeye tabi tutmak gibi bir huyun var. Ama bu?” Ölü köpeğe&nbsp;doğru elini savurdu. “Her şeyin üzerine bir de bu? Ciddi olamazsın.”</p>

  <p class="calibre3">Gökyüzünden, bitmek tükenmek bilmeyen beyaz rahmet kar yağışından başka bir cevap gelmedi.</p>

  <p class="calibre3">KULÜBENİN KAPISINI açmak için bir şey arayışı sonuçsuz kalınca Redlaw, Cindermaker’ın kabzasıyla pencerelerden birini&nbsp;kırma yoluna gitti. Uzandı, kapı sürgüsünü açtı ve içeri süzüldü.</p>

  <p class="calibre3">Otobüs anahtarları, araçların boyutuna göre dizilmişti ve hepsinde plakaların yazılı olduğu bir etiket vardı. Redlaw, yalnızca sekiz, Tina’yı da sayınca dokuz yolcusu olduğundan, çok büyük&nbsp;bir araca ihtiyacı olmadığını düşündü. Ayrıca, küçük bir otobüs&nbsp;hem daha kolay sürülür hem de daha hızlı olurdu.</p>

  <p class="calibre3">Kısa bir süre içerisinde, on iki koltuklu, motoru titreyen ve homurdanan ve arkada dizel dumanı bırakan bir aracın direksiyonunun başındaydı, içerisi, vanilyalı oda parfümü ve çocuk teri kokuyordu.</p>

  <p class="calibre3">İstasyonun kapısı, asma kilit ve zincirle kilitlenmişti. Her ikisi de göründüğünden daha sağlamdı ve otobüs, üçüncü kez kapıya çarpana kadar açılmadılar.</p>

  <p class="calibre3">Redlaw, Tina ile kırtasiye dükkanının önünde buluştuğunda, onun söylediğinden on dakika geç geldiği için canının sıkkın olduğunu düşündü. Ancak, sonuç olarak onu kızdıran şeyin otobüsün kendisi olduğu ortaya çıktı.</p>

  <p class="calibre3">“Küçük bir otobüs?” diye bağırdı binerken. “Gidip küçük bir&nbsp;<span style="text-indent: 1.5em; font-size: 1em; line-height: 1.2;">otobüs mü çaldın?”</span></p>

  <p class="calibre3">“Ne olmuş yani? Büyüklerden birine ihtiyacımız yok ki.”</p>

  <p class="calibre3">“Hiçbir fikrin yok, değil mi? Bu tip servisler, özel ihtiyaçları olan çocuklar içindir. Zihinsel ve bedensel engelliler içindir. Arka taraftaki tekerlekli sandalye için kullanılan aparatı gördün&nbsp;mü? Aklı başında hiç kimse bu tip otobüsler içerisinde hoş karşılanmaz.”</p>

  <p class="calibre3">“Bir tane daha çalmak için oraya dönecek değilim.” dedi Red-law. “Bunu almak için yeteri kadar zorluk atlattım.” Sol kolunu işaret etti.</p>

  <p class="calibre3">“Tanrım. Hale bak. Ne oldu?”</p>

  <p class="calibre3">“Şöyle söyleyeyim, orada izin günü kullanmayan bir gardiyan vardı.”</p>

  <p class="calibre3">“Acıyor mu? Açıyormuş gibi görünüyor.”</p>

  <p class="calibre3">“Daha kötüsünü yaşamıştım.” Redlaw, okul servisinin kapısını kapatan manivela kolunu sol eliyle çekerken irkildi. Sonra da debriyaja bastı, vitesi değiştirdi ve arabayı sürerek kaldırımdan&nbsp;uzaklaşmaya başladı. “Görüyorum ki malzemelerimizi almışsın.&nbsp;Harika.”</p>

  <p class="calibre3">“Evet, meraklanma, zamanımı iyi değerlendirdim.” dedi Tina. Redlaw, bilmediği bir aracı, oldukça karlı bir yolun yanlış tarafında sürüyordu, o nedenle de bu sözleri söylediğinde Tina’nın&nbsp;ağzının kenarından geçen küçük, umut dolu gülümseyişi fark&nbsp;etmek için zihni çok meşguldü.</p>
</body>
</html>
