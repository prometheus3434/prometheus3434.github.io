<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Kırk Dördüncü Bölüm</h1>

  <p class="calibre3">GÜNDOĞUMU YAKLAŞIYORDU. Havada, çok hafif bir ılıklık vardı. Son birkaç gündür, Büyük Don, Doğu Yakası’nı&nbsp;sıkıca tutuşunu biraz hafifletmiş gibiydi. Denizin üzerindeki&nbsp;buz eriyip, kırılmaya başlamıştı.</p>

  <p class="calibre3">Redlaw, Far Tintagel’in terasında, üç gece önce Farthingale’in durup Redlaw’un ölümü olacağını düşündüğü şeye bakarken durduğu yerde duruyordu. Adaya, buzla kaplı denize ve ana karaya&nbsp;baktı. Şu anda, o yediği dayaktan sonra ilk kez, hafifçe normal hissediyordu. Şimdiye kadar, Farthingale’in yatak odası dolabında&nbsp;bulduğu ağrı kesicilere rağmen, bir acı ve ağrı yığını olmuştu.</p>

  <p class="calibre3">Ayna, ona halen günbatımının tüm renklerini sunan ve tüm o yara bereden dolayı neredeyse tanınamaz olan bir yüz sunuyordu. Bedeni, sanki baştan aşağı bir zırh giyiyormuş gibi kaskatı&nbsp;hareket ediyordu.</p>

  <p class="calibre3">Ancak hayattaydı.</p>

  <p class="calibre3">Galipti.</p>

  <p class="calibre3">Şimdilik.</p>

  <p class="calibre3">Tina, evin içinden çıkıp yanına geldi. Onun gibi, vampirler gibi, Tina da altüst olmuş saatlere göre, gece vardiyasına uygun&nbsp;yaşıyordu. Redlaw, buna alışkındı, Tina’nın da alışması gerekiyordu. Aksi takdirde, tüm gün boyunca konuşacak kimse ve yapacak hiçbir şey olmadan yapayalnız kalacaktı.</p>

  <p class="calibre3">“Uyumayı düşünüyor musun?” dedi Tina, esneyerek. “Ben düşünüyorum.”</p>

  <p class="calibre3">“Düşünüyorum.” dedi Redlaw. “Ama eğer izleyebileceksem, gündoğumunu hiç kaçırmamak gibi bir kuralım var. Günün bu&nbsp;saati, Yaratıcı’nın estetik olarak en ilham dolu halini yansıtıyor.”</p>

  <p class="calibre3">Gümüşi mavi, karanlığı batıya doğru kovalıyordu.</p>

  <p class="calibre3">“Her şeye sahip olmuştun.” dedi Redlaw Tina’ya. “Geleceğin belirlenmiş ve mühürlenmişti. Böyle bir şeyi reddettiğin için&nbsp;pişmanlık duyuyor musun?”</p>

  <p class="calibre3">“Geleceğimin şu anda da belli olmadığını kim söylüyor?” dedi Tina. “Kene Sohbeti’nin ziyaretçi sayısı tavan yapmış durumda,&nbsp;sekiz haneli rakamlara ulaştı. Biri devlet, ikisi ulusal olmak üzere üç haber şebekesi benimle ilgileniyor. Beni temsil etmek isteyen biri var. Hatta muhtemel bir kitap anlaşmam bile bulunuyor. Gerçi, bu kadar eski bir iletişim türü ki, zahmete girer miyim, bilmiyorum. Gelecekle ilgili endişeli değilim. Nereye gittiğimi biliyorum ve oraya kendi gayretimle gidiyorum. Ya sen?”</p>

  <p class="calibre3">Redlaw, soruyu cevaplamadı. “Aceleci davranmamalı, o görüntüleri o esnada sitene koymamalıydın. Neredeyse batıyorduk.”</p>

  <p class="calibre3">Tina iç çekti. “Bunun için bana sonsuza kadar kin mi tutacaksın? Neticede bizim yararımıza oldu, değil mi? Şu anda nerede olduğunu hatırla, buraya nasıl geldiğini değil. Bir Hristiyan gibi davran. Bağışla.”</p>

  <p class="calibre3">“Sanırım bedelini ödeyip günahtan arındın.”</p>

  <p class="calibre3">“Tabii ki de öyle.”</p>

  <p class="calibre3">İlk güneş ışığı çizgileri, gökyüzünde belirdi.</p>

  <p class="calibre3">“O zaman gidiyorsun?” dedi Redlaw.</p>

  <p class="calibre3">“Mümkün olduğu kadar çabuk. Bu senin krallığın, benim değil. Senin ve sivri dişli arkadaşlarının. Benim kalmam için bir sebep yok. Buz tamamen ortadan kaybolduğunda, sanırım ana&nbsp;karadan gelip beni alması için bir tekne ayarlayabilirim.”</p>

  <p class="calibre3">“Benim krallığım.” dedi Redlaw, bu kavramdan memnun olmuş ve şaşkınlık duymuş bir şekilde.</p>

  <p class="calibre3">Galiba öyleydi.</p>

  <p class="calibre3">Farthingale ölmüştü, kardeşi tarafından öldürülmüştü. Redlaw, tamamen kanı emilmiş cesedi, panik odasının girişinde görmüştü. Emin olmak için son dokunuşu, başını bedeninden&nbsp;ayırarak yapmıştı.</p>

  <p class="calibre3">Kız kardeş, Clara, şimdi onun vampir kavminin bir parçasıydı. O ve Cindy, bir şekilde Cindy’nin atası Andy’yi rahatsız edecek şekilde yakın arkadaş oluyorlardı.</p>

  <p class="calibre3">Far Tintagel, eğer şu an birine aitse, ona ve shtrigalarına aitti.</p>

  <p class="calibre3">Bir krallık.</p>

  <p class="calibre3">Evet.</p>

  <p class="calibre3">Belki.</p>

  <p class="calibre3">Ya da bir kale. Korunaklı bir mevki. Tabya. İzole. Savunulabilir.</p>

  <p class="calibre3">İnsan dünyasından denizin oluşturduğu bir hendekle ayrılmış.</p>

  <p class="calibre3">Diğer vampirlerin de gelip sığınabilecekleri, güvende olabilecekleri bir yer.</p>

  <p class="calibre3">Redlaw’un zihninde bir vizyon oluşmaya başladı. Bir yol. Bir olasılık.</p>

  <p class="calibre3">“Nereye gittiğimi bilip bilmediğimi sormuştun.” dedi.</p>

  <p class="calibre3">Gülümsemesi dar fakat cesurdu, amansız fakat umut doluydu.</p>

  <p class="calibre3">Turuncu bir ışığın alevi, karlı çam ağaçlarının maytaplara benzemesine neden oldu.</p>

  <p class="calibre3">“Aslına bakarsan, bir yere gittiğim yok.”</p>
</body>
</html>
