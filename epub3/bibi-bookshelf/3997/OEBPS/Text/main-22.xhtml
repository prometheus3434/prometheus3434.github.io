<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Kırk Üçüncü Bölüm</h1>

  <p class="calibre3">FARTHINGALE, panik odasına doğru fırlamıştı.</p>

  <p class="calibre3">Sadece birkaç saniye. Zaferin yenilgiye, altının boka dönüşmesi sadece bu kadar sürmüştü.</p>

  <p class="calibre3">Redlaw ve Tina, ona çok fena bir oyun oynamışlardı. Onların küstahlığının, katıksız cesaretlerinin üstesinden gelemiyordu.&nbsp;Eğer bu sinsi bir yönetim kurulu darbesi olsaydı, olacakları görebilir ve engelleyebilirdi. Şimdi ise bir güzel kandırılmıştı.&nbsp;Özellikle Tina tarafından. Onu avcunun içine aldığından çok&nbsp;emindi. Onun kendi kölesi olduğu kesin gibiydi. Nasıl karşı&nbsp;koymuş olabilirdi? Aklı başına kim ona sunduğu teklifi reddedbilirdi?</p>

  <p class="calibre3">Ancak, bu iş bitmemişti. Büyük resimde mesele kapanmamıştı. Panik odasının girişine doğru giden son birkaç metrede ilerlerken, Farthingale halihazırda durumun kontrolünü nasıl geri kazanacağını planlamaya başlamıştı. Panik odasında günlerce,&nbsp;hatta haftalarca kalabilirdi ve ona ulaşmayı başaramazlardı. Bu&nbsp;<span style="text-indent: 1.5em; font-size: 1em; line-height: 1.2;">arada, dış dünyayla bağlantı kurabilir, yardım çağırabilir, yaptığı iyiliklerin karşılığını isteyebilir; polisi, kurtarma ekiplerini, Milli Muhafız Teşkilatı’nı, ihtiyacı olan herkesi ve her şeyi oraya getirebilirdi...</span></p>

  <p class="calibre3">Panik odasının kapısı açıktı.</p>

  <p class="calibre3">İçeride halihazırda biri vardı.</p>

  <p class="calibre3">Clara.</p>

  <p class="calibre3">Farthingale, bir utanç sancısı hissetti. Şu ana kadar, kız kardeşini düşünmemişti. Olayların etkisiyle, tek derdi kendisi olmuştu.</p>

  <p class="calibre3">Yine de Clara orada, panik odasındaydı. Halihazırda buraya sığınmıştı. Güzel. Onun için endişelenmesine gerek yoktu. İkisi de bu işten kurtulacaktı.</p>

  <p class="calibre3">Clara, bir köşede bacak bacak üstüne atmış yerde oturuyordu. Sersemlemiş, kendine güvensiz bir hali vardı.</p>

  <p class="calibre3">Şaşılacak bir şey değil, diye düşündü Farthingale. Silah sesini duymuş olmalı ve bu onu korkutmuş olmalı. Muhtemelen ne olup bittiği hakkında hiçbir fikri yoktur.</p>

  <p class="calibre3">“Aferin.” dedi ona. Rozetta hakkında bir şey sorma zahmetine girmedi. O sadece bir hemşireydi. Kendi başının çaresine baksındı. “Aferin sana. Buraya gelip beni bekleyerek doğru şeyi&nbsp;yaptın.” Kodu klavyeye girdi ve kapı, ağır bir şekilde kapanmaya başladı. “İyi olacağız. Sadece ikimiz, sadece Clara ve Howie.&nbsp;Burada güzelce ve rahat bir şekilde saklanacağız, ben destek çağıracağım ve her şey düzelecek. Tamam mı?”</p>

  <p class="calibre3">Clara cevap vermedi, sadece uzakta bir noktaya bakmaya devam etti. Gözlerinde garip bir şey vardı; ters bir şey.</p>

  <p class="calibre3">Farthingale, daha iyi görebilmek için eğildi.</p>

  <p class="calibre3">Clara başını kaldırdı.</p>

  <p class="calibre3">Gözleri artık babalarınınki gibi mavi-yeşil değildi. Canlı bir kırmızıydı.</p>

  <p class="calibre3">“Kızıl şurup.” dedi ayağa kalkarak.</p>

  <p class="calibre3">“Clara... Ah, hayır... Tanrım...” Farthingale uyuşmuş hissediyordu, aciz durumda gibiydi. Geriye doğru istemsiz bir adım attı.</p>

  <p class="calibre3">“Kızıl şurup, Howie.”</p>

  <p class="calibre3">Ağzı kocaman açıldı. Dişleri, artık sıradan dişler değildi.</p>

  <p class="calibre3">Kapı, hızla kapandı. Farthingale döndü ve kodu tekrar girip onu açmak için klavyeye doğru sendeledi. Parmakları, beceriksizce hareket ediyordu. Rakamları girdi. Kapı, kilitler açılırken&nbsp;yüksek bir pat sesi çıkardı.</p>

  <p class="calibre3">Ancak geç kalmıştı. Çok geç kalmıştı.</p>

  <p class="calibre3">“Şimdi canavar kim, Howie?”</p>

  <p class="calibre3">Sonra da Clara, son bir kıkırdama ve “Kızıl şuruuup!” şeklindeki keyif çığlığıyla, onun üzerine atıldı.</p>
</body>
</html>
