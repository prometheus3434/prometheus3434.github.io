<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Onuncu Bölüm</h1>

  <p class="calibre3">“ÇAY” DEDİ REDLAW, önündeki bardağın içinde bulunan bulanık kahverengi sıvıya suratsızca bakarak. “Bunun dünyadaki son süper güç, liberal demokrasinin ve serbest pazar ekonomisinin beşiği falan olduğu düşünüldüğünde, Amerikalıların doğru düzgün çay demleyecek akla sahip olacağını tahmin edersin.”</p>

  <p class="calibre3">Tina, bir parmağını havaya kaldırdı. “Birincisi, Hell’s Kitchen’daki<a id="footnote1"></a><sup class="calibre9"><a href="#bookmark0">1</a></sup> bir lokantadayız. Bence, beklentilerini biraz fazla yüksek tutuyorsun.”</p>

  <p class="calibre3">“Kesinlikle ortama uygun bir ad bulmuşlar.” diye homurdandı Redlaw.</p>

  <p class="calibre3">“İkincisi,” ikinci bir parmak, ilkine katıldı, “sizin Britanyalı kıçlarınızdan ne kadar nefret ettiğimizi göstermek için Boston&nbsp;Limanı’ndan kasa kasa çay döktük. Şimdi, bu işin için çaba gös<span style="text-indent: 1.5em; font-size: 1em; line-height: 1.2;">tereceğimizi mi düşünüyorsun?”</span></p>

  <p class="calibre3">“içtiğim bu iğrenç şeyin hesaplanmış aşağılanma mı olduğunu söylüyorsun?”</p>

  <p class="calibre3">“Buna tarihsel bir gelenek diyelim. Bir protesto. Kişisel algılama.”</p>

  <p class="calibre3">’’Benim içebileceğim bir şey değil.” Redlaw, kupayı bir kenara itti ve onun yerine ağzına bir kaşık dolusu çırpılmış yumurta götürdü.</p>

  <p class="calibre3">Lokanta oldukça sıcaktı. Pencereler, yoğunlaşmadan dolayı buğulanmıştı. Oturma bölümlerinin her biri, kimi tabloid gazetelere, kimi ise dizüstü bilgisayarlarına dalmış, çoğu telefonlarına dikkat kesilmiş öğlen müdavimleriyle doluydu. Garson, çabuk hazırlanan yemeklerle ilgilenen şefe bağırıyordu. Kadın kocaman bir JamaikalIydı, adamsa ufak tefek bir Vietnamlı. Her&nbsp;defasında kadına, ana dilinde lanet okuyarak yanıt veriyordu ve&nbsp;kadın da basitçe gözlerini devirirp, kimsenin aldırış etmediğine&nbsp;yönelik bir el işareti yapıyordu.</p>

  <p class="calibre3">Lokantadaki genel şamataya, duvara monte edilmiş bir televizyon da dahildi. Haberler başlamıştı ve bir kez daha hava durumu baş haberdi. “Meteoroloji uzmanları, Büyük Don on dokuzuncu gününe girerken, ufukta bir değişiklik görmüyor.” diye monoton bir sesle konuştu, kusursuz bir şekilde saçları yapılmış sunucu. “Dün gece yağan karı, bu akşam, yarın sabaha kadar sürecek bir tipi izleyecek. Halihazırda bu, yaşanmış ve anımsanan en kötü kış olarak kabul ediliyor ve yıpranmış ekonomi, Doğu Yakası’ndaki endüstri ve tica.ret, ev ile iş yeri arasındaki&nbsp;yolu tamamlamak için büyük mücadeleler veren çalışanlarla beraber durma noktasına gelince, daha da kötü bir darbe alıyor.”&nbsp;“Yani evi özlüyorsun?” dedi Tina, Redlaw’a.</p>

  <p class="calibre3">“Biraz. Bazı yönlerini.”</p>

  <p class="calibre3">“Neden oradan ayrılmıştın?”</p>

  <p class="calibre3">“Kişisel bir sebep.”</p>

  <p class="calibre3">“Tabii, yalnız mesele şu ki, şimdi senin hakkında bir şey hatırladım. Hayal meyal. Kendini Britanya’da rahatsız bir konuma soktuğunu düşünmekte haksız mıyım?”</p>

  <p class="calibre3">“Bu da jambon değil.” dedi Redlaw, çatalını bir tanesine saplamaya çalışırken. Jambon dilimi, bir düzine parçaya ayrıldı. “Jambon dediğin ettir, bu kolayca parçalanan saçma şey değildir.”</p>

  <p class="calibre3">“Bir tür skandal olmamış mıydı? Öyle olduğuna emin gibiyim. Manşetlerdeydin.”</p>

  <p class="calibre3">“Ve yanında bir şişe şerbet? Ana yemekle?”</p>

  <p class="calibre3">“İstediğin kadar konuyu duymazlıktan gel. BlackBerry’im elimin altında. Bir araştırma yapıp, saniyeler içerisinde tüm hikayeyi öğrenebilirim. Neden, boşuna çaba sarf etmemi engellemiyor ve bana kendin anlatmıyorsun? Hikayeyi kendi tarafından anlatırsın.”</p>

  <p class="calibre3">Redlaw, çatalını derin bir iç çekişle bıraktı. “Oldukça basit. Güneşsizleri ortadan kaldırmak için yapılmış gizli bir planı ortaya çıkardım. Bir Nihai Çözüm işiydi, başka bir deyişle, toplama kampıydı. Tüm komployu gözler önüne serdim. Çok kötü&nbsp;bazı insanların, çok kötü şeyler yapmasını engelledim.”</p>

  <p class="calibre3">“Bu yüzden de, ulusal bir kahraman olarak göklere çıkarıldın.” dedi Tina.</p>

  <p class="calibre3">“Bu nedenle de üzerime çamur atıldı, cinayetle suçlandım ve kaçmaya zorlandım.”</p>

  <p class="calibre3">“O kadar da uzak bir tahminde bulunmamışım. Adını temize çıkarmanın bir yolu olabileceğini düşündün mü?”</p>

  <p class="calibre3">“Yani bana inanıyorsun?”</p>

  <p class="calibre3">“Neden inanmayayım?”</p>

  <p class="calibre3">“Beni pek tanımıyorsun. Olayları sadece benim tarafımdan dinledin ve duyduğun şekilde kabul ediyorsun. Gazetecilerin&nbsp;bulgularını iki kere kontrol etmesi gerekmez mi?”</p>

  <p class="calibre3">“Gördüğüm kadarıyla güvenilir bir adamsın. Profesonel bir gazeteci olmayabilirim -henüz- ama içgüdülerim iyidir. Bazı insanlar sahtekardır. Bazıları yalancı lanet heriflerdir. Bazılarına,&nbsp;onları başınızdan atabileceğiniz noktadan daha ötesinde güvenmemeksin. Sen onlardan biri değilsin. Utanç duyman gereken&nbsp;bir şey yokmuş gibi davranıyorsun. Ve muhbirler her zaman, her&nbsp;zaman ihanete uğrar. Bu sanki...” Omuzları kalktı ve indi. “Bilmem, sanki doğanın yasası gibi. Piç herifler yönetimde. Onlarla zıtlaşan ya da onlara meydan okuyan herkesin başına kötü şeyler gelir. Berbat bir şey, ama dünya böyle.”</p>

  <p class="calibre3">“Denemekten vazgeçmemiz gerektiği anlamına gelmiyor.” dedi Redlaw. “İsa, yaşamı boyunca yöneticilere baş kaldırmıştı.&nbsp;Tefecilere, sahte sofulara, Romalılara karşı gelmişti...”</p>

  <p class="calibre3">“Evet ve başına gelenlere bak. Kendine acayip işkenceler çektirmek istiyorsan, hiç durma. Bu senin hakkın. Ancak bu yaptığımız şey, bu soruşturma ya da adı her neyse, sonunda bunun senin çıkış yolun, saygınlığını tekrar kazanman için bir bilet olabileceğinin farkında değil misin? Sana burada bir platform, kendini savunabileceğin ve iyi tarafta olduğunu gösterebileceğin bir kamusal forum sunuyorum. Bu, kimsenin sana müdahale edemeyeceği ya da senin sözünü kesemeyeceği bir yerde davanı savunmak için bir fırsat. John Redlaw’un lanet olası görüşlerini&nbsp;açıklama fırsatı”.</p>

  <p class="calibre3">“Çok fazla küfrediyorsun.”</p>

  <p class="calibre3">“Benim boş laflarla dolu görüşlerim.” Tina, masanın üzerinden adamın elini tuttu. “Redlaw, ben senin Woodward ve Bernstein’ın olmaya hazırım; yarı Italyan, yarı Baptist bir pakette hepsi bir arada olarak. Beraber hareket edersek, yirmi birinci&nbsp;yüzyıl Nixonlarina günlerini gösterebiliriz... Redlaw? Beni dinliyor musun?”</p>

  <p class="calibre3">Ancak Redlaw’un dikkati, birdenbire televizyona yönelmişti.</p>

  <p class="calibre3">Haberlerde, Brooklyn’deki bir tersaneden canlı yayın yapılıyordu. Çatlamış pembe yanakları olan bir muhabir, nakliye konteynerlerinden oluşan bir yığının önünde duruyordu. En üstteki konteynerin içine üst tarafından zorla girilmişti.</p>

  <p class="calibre3">“... New York Polisi halen şaşkın.” diyordu muhabir. Ekrandaki altyazı, konuşan kişinin Molly Chan adındaki iç işleri muhabiri olduğunu ve Brooklyn’den, East River Tersanelerinden bildirdiğini yazıyordu. “Konteyner, oldukça zarar görmüş durumda ve henüz doğrulanmamış olsalar da, içinde büyük miktarlarda mermi kovanı bulunduğuna dair raporlar var.”</p>

  <p class="calibre3">“Sesini açabilir misiniz, lütfen.” diye garsona sordu Redlaw. Garson ya duymamış ya da bu isteği görmezden gelmeyi seçmişti.</p>

  <p class="calibre3">“Hey!” diye bağırdı Tina. “Hanımefendi! Bu adam haberi dinlemek istiyor. Sesini aç.”</p>

  <p class="calibre3">Garson, cık cık etmiş, fakat isteğe uymuştu.</p>

  <p class="calibre3">“En ilginci de” dedi Molly Chan “faillerin konteynerin tepesini açmayı nasıl başardığı. Açıkça görülüyor ki, kesici aletler ve muhtemelen kaldıraç kullanmışlar, fakat burada bir, bir buçuk&nbsp;santimlik çelikten bahsediyoruz. Onu bükebilmek için, sıradan&nbsp;bir insanın yapabileceğinden daha fazla baskı uygulamanız gerekir. Teorilerden biri, ‘yaşam pençesi’ adlı, itfaiyecilerin zarar&nbsp;görmüş arabalardan kurbanları çıkarmak için kullandığı aletin&nbsp;işin içine dahil olduğu yönünde. Ancak bu, arkamda görebileceğiniz kıvrılma etkisini açıklamıyor.”</p>

  <p class="calibre3">Kameraman, muhabirin omzu üzerinden konteynıra zum yaptı. Konteynerin üzerinde bir çift polis memuru, kaldırılıp açılmış tepe kısmına dalgın dalgın bakıyordu. Duruma uygun bir şekilde şaşırmış görünüyorlardı.</p>

  <p class="calibre3">Stüdyodaki sunucu “Molly, bu olayın vampirlerle bağlantısı ile ilgili iddiaların olasılığı üzerine bize ne söyleyebilirsin?” di<span style="text-indent: 1.5em; font-size: 1em; line-height: 1.2;">ye sordu.</span></p>

  <p class="calibre3">“Dale, bu, şu anda ortada dolaşan söylentilerden biri, fakat soruşturma yapan dedektifler, konuyla ilgili hiçbir şey söylemiyor. Konteyner, Polonya’dan gelmiş ve söylendiğine göre ünlü bir&nbsp;mağaza zinciri için gönderilmiş mobilyaların nakliyesi için kullanılmaktaymış. Ancak, konteynerin geldiği yer Doğu Avrupa&nbsp;olduğu için, bu olayda vampir unsuru tamamen göz ardı edilemez gibi duruyor.”</p>

  <p class="calibre3">“Teşekkürler, Molly. Bu sıcak gelişme ile ilgili daha fazla bilgiyi, elimize geçtikçe aktaracağız. Şimdi, borsadan son haberler için Kevin Weingarten’deyiz. Kevin?”</p>

  <p class="calibre3">“Onlar.” dedi Redlaw, kesin bir şekilde. “Onlar olduğunu biliyorum.”</p>

  <p class="calibre3">“Öyle mi düşünüyorsun?”</p>

  <p class="calibre3">“Aynı hareket tarzı. Askeri usûl içeri sızma. Bir dolu mermi. O konteynerin içerisindekilerin Fraxinus mermisi olduğuna dair her türlü iddiaya girerim. Tıpkı metrodaki gibi, orada da kül&nbsp;yığınları olduğuna her türlü iddiaya girerim. Sadece, polis henüz bize bunu söylemiyor.”</p>

  <p class="calibre3">“Ama haber çoğunlukla varsayımdı.” dedi Tina. “O kötü burun estetiğine sahip sıska küçük kaltak, kendi kendine çıkarım yapıyor ve meseleyi heyecanlı bir hale sokmaya çalışıyordu. Bir</p>

  <p class="calibre3">şey bilmiyordu."</p>

  <p class="calibre3">“Nakliye konteynerleri, deniz aşırı yolculuk etmek isteyen Güneşsizler için idealdir. Güneş ışığı sızdırmazlar. Büyük çelik&nbsp;tabutlar gibidirler. A noktasından B noktasına, oradan da C&nbsp;noktasına gönderilirler, fakat varış yerlerine gelmeden önce&nbsp;kimse içlerini açıp bakmaz. Bu yolla Britanya’ya giren&nbsp;Güneşsizlerin sayısı inanılmazdır. GÖLGE’de, bunu durduracak&nbsp;kadar insan gücü yoktu ve gümrük memurlarını, konteynır beyannamelerine sadece şöyle bir göz atıp geçmelerine izin vermelerinden daha fazlasını yapmaya ikna etmek, oldukça zordu.”</p>

  <p class="calibre3">‘‘Tam olarak üst sınıf yolculuk da sayılmaz, değil mi?”</p>

  <p class="calibre3">“Genellikle başka bir alternatif yoktur. Bazen vampirler, kimse bakmadığı bir esnada konteynerin içerisine sızmayı yardım almadan başarır fakat daha çok, daha organize bir suç işin içine dahil olur. Çeteler, onlara kaçak olarak sınırları geçirerek epey para kazanabilir. Güneşsizler, bu geçişin ücretini ödemek için gereken&nbsp;parayı toplayana kadar kemerleri sıkar, para biriktirir, çalar ve&nbsp;kurbanlarının cüzdanlarındaki kartları kullanır. Bu, her zaman&nbsp;küçük bir servet demektir. Ancak, dolaşmak için alan ve vampir&nbsp;nüfusu fazlalığı olmayan yeni bir diyara gitmek için değer.” Red-law, hızlıca yemeğini bitirdi. “O tersaneyi ziyaret etmek istiyorum. Brooklyn diyordu. Beni oraya götürebilir misin?”</p>

  <p class="calibre3">İLGİLİ TERSANEYİ bulmak oldukça kolay olmuştu. Polis arabalarının durduğu ve bir sürü yayın aracının park ettiği yerdeydi. Öte yandan, olay yeri bandının arkasına geçmek olanaksızdı. Londra’dayken, o eski güzel günlerde, Redlaw GÖLGE rozetini sadece bir anlığına göstererek, buradan yürüyüp geçebilirdi. Ancak burası Londra değildi ve bu günler de ne eskiydi ne de&nbsp;güzeldi. Kapıda görevli olan polis, geçmek için geçerli bir mazereti olmayan herkesi geri çeviriyordu. Aynı zamanda sorulan soruları yanıtlamayı da kesin bir şekilde reddediyordu. Tek söylediği şey “yorum yok” idi. Herkese. Her konuyla ilgili olarak.</p>

  <p class="calibre3">Redlaw, olay mahalini saran bandın yanlış tarafında olmaya, kaza anında etrafta biten tiplere ve meraklılara katılmaya razı olmak durumundaydı. Uzaktaki zarar görmüş konteyner ve daha&nbsp;yakında, iki üç olay yeri inceleme görevlisi mavi iş kıyafetlerinin içerisinde kendi aralarında olayı müzakere ediyordu ve New&nbsp;York’un etrafta dikilip karton bardaktan kahve içen en iyi polislerinden birkaçı, erkeksi bir çokbilmişikle duruyordu.</p>

  <p class="calibre3">“Bu bir zaman kaybıydı.” dedi Tina. “Burada bütün gün durup kıçımızı dondurabiliriz, fakat ilginç bir şey görmemizin hiçbir yolu yok.</p>

  <p class="calibre3">“Katılmıyorum. Tüm bunlar oldukça açıklayıcı.”</p>

  <p class="calibre3">“Nasıl?”</p>

  <p class="calibre3">“Bak. Her yer polis kaynıyor. Burada ne olduğunu gizlemek için herhangi bir çaba sarf edilmiyor. Örtbas etmek için herhangi bir girişimde bulunulmuyor. Saldırı, oldukça cesurcaymış.&nbsp;Hatta küstahçaymış. Açıkta, herkesin görebileceği bir şekilde&nbsp;yapılmış.”</p>

  <p class="calibre3">“Yani, bunu her kim yaptıysa torpili mi varmış?”</p>

  <p class="calibre3">“Ya da demir gibi sağlam bir özgüveni. Caka satmaya bile başladılar. Bu da onları daha tehlikeli yapıyor. Etrafa epey çamur sıçrattılar, bu nedenle belki de daha büyük ve daha çamurlu bir&nbsp;şey yapmak için akılları cezbedilmiş olabilir. Bu konuda uyarmam gereken biri var.”</p>

  <p class="calibre3">Redlaw, geriye döndü ve yürümeye başladı.</p>

  <p class="calibre3">“Kim?” dedi Tina, onu izleyerek.</p>

  <p class="calibre3">“Peşime takılmakta ısrar edeceksin, değil mi?”</p>

  <p class="calibre3">“Hı hı, tabii ki. Sana tıpkı... bir köpeğe yapışan kene gibi yapışıyorum Redlaw.”</p>

  <p class="calibre3">“Ne kadar gurur okşayıcı. Her ikimiz için de.”</p>

  <p class="calibre3">“Yapma, biz bir ekip değil miyiz? Ortak.”</p>

  <p class="calibre3">Ortak? Redlaw’ın ne bir ortağa ihtiyacı vardı ne de bir ortağı olmasını istiyordu. Geçmişte bu durum pek iyi sonuçlanmamıştı. İki seferde de, ölümle sonlanmıştı.</p>

  <p class="calibre3">Ancak, Tina Checkley’ye bir şey borçlu olduğunu inkar edemezdi; belki de minnet borcu. Aynı zamanda işe de yarıyordu. “Peki.” dedi. “Sanırım şu anda öyle ya da böyle, seninle hareket&nbsp;etmek durumundayım.”</p>

  <p class="calibre3">Tina, onun koluna girdi. “O zaman neşelen. Benim burada ol<span style="text-indent: 1.5em; font-size: 1em; line-height: 1.2;">mam, sevindirici olmalı. Ben olmasam, sen buralarda yolunu bulamayan ve yerlilerle başa çıkamayan somurtkan bir yaşlı tip olursun. Benimle beraber enerji, kalite sahibi oluyorsun. Ayrıca, bu bölgeden ihtiyacın olan bilgi bende. Google’ın tangalı haliyimdir&nbsp;ben. İkimiz beraber insanlara dünyanın kaç bucak olduğunu gösterebilir ve dünyayı kurtarabiliriz. Her şey mümkün.”&nbsp;“Korktuğum şey de tam olarak bu.” dedi Redlaw soğuk bir şekilde. “Her şeyin mümkün olması.”</span></p>

  <p class="calibre3">Tina, oyuncu bir şekilde onun omzuna vurdu.</p>

  <p class="calibre3">Bu kötü olan omzuydu, birkaç ay önce bir vampir tarafından parçalanan omzuydu ve kızın darbesi, bir saat boyunca fena halde sızlamasına neden olmuştu. Ancak Redlaw, acıya da pek çok&nbsp;şeye dayandığı gibi, asık suratlı bir metanetle katlanıyordu. Nihayetinde o, uzun zamandır ızdırap çeken biriydi.</p>

  <h1 class="calibre7" id="sigil_toc_id_7">On Birinci Bölüm</h1>

  <p class="calibre3">“VAKİT GELDİ CLARA.” dedi Farthingale.</p>

  <p class="calibre3">Clara, dinlenme odasındaydı; bir armut koltuğa uzanmış, televizyona dalmıştı.</p>

  <p class="calibre3">“Yaaa” diye sızlandı. “Ama Transilvanyalı Aileler var. Daha yeni başladı. Gel benimle beraber izle, saf besin aktarımına ondan sonra gideriz.”</p>

  <p class="calibre3">Farthingale, özellikle kardeşi söz konusu olduğunda epey sabır sahibi bir insandı, fakat mesele bir çocuk programı olduğunda orada bir çizgi çekmesini bilirdi; hatta bu program, kendisinin sahip olduğu stüdyoda yapılmış, kendisinin sahip olduğu televizyon şebekesinde gösterilen ve lisanslı ürünleri, hisselerinin çoğuna sahip olduğu bir oyuncak firması tarafından üretilen&nbsp;bir program olsa da.</p>

  <p class="calibre3">“Hayır.” dedi, yumuşak ama kesin bir sesle. “Her hafta bu zamanda oluyor, bunu biliyorsun Clara. Bunu yapmak zorundayız. Ayrıca, daha sonra yapmam gereken, ertelenemeyecek önemli telefon görüşmeleri var.”</p>

  <p class="calibre3">“Haydi gel Clara” dedi Rozetta. Filipinli tıknaz hemşire, ellerini Clara’nın omuzlarına koydu. “Sadece bir an sürecek ve bittiğinde seninle oturacağım ve ne istersen onu izleyeceğiz.”</p>

  <p class="calibre3">Farthingale, Clara’nın duruşunun gerginleştiğini, yüzünün buruştuğunu görebiliyordu, işaretleri biliyordu. Eğer dikkatli&nbsp;olmazlarsa, bir sinir krizi başlayabilirdi. Kıyamet gibi bir kriz.</p>

  <p class="calibre3">“Ama canım acıyor.” diye sızlandı Clara. “İğne hep canımı acıtıyor ve ben onu sevmiyorum.”</p>

  <p class="calibre3">“Biliyorum hayatım, biliyorum.” diye onu sakinleştirmeye çalıştı Rozetta. “Ama iğnenin ağabeyine nasıl yardımcı oldığunu hatırla. Zavallı Howie hasta ve sen olmazsan daha da hasta olacak. Sen onun güçlü kuvvetli ve sağlıklı kalmasını sağlıyorsun.”&nbsp;Rozetta, herhangi başka birisinin yanında Farthingale’e Bay&nbsp;Farthingale olarak hitap ederdi. Yalnızca Clara varken ona Howie diyordu.</p>

  <p class="calibre3">“Bırak beni!” diye çıkıştı Clara. “Sen benim annem değilsin. Annemmişsin gibi konuşma.”</p>

  <p class="calibre3">Rozetta, çaresizce Farthingale’e baktı. İkisi de Clara’yı zorlamamaları gerektiğini biliyordu. Köşeye sıkıştırıldığında ve korkutulduğunda, deliye dönme eğilimi vardı. Sıklıkla, kendini kanatana kadar ısırırdı ve morartana kadar bir yerlere vururdu.</p>

  <p class="calibre3">Farthingale, televizyonun önüne geçti; çömelmişti, böylece gözleri kardeşininkiyle aynı seviyedeydi.</p>

  <p class="calibre3">“Clara.” dedi. “Sevgili Clara. Seni ne kadar çok sevdiğimi biliyorsun.”</p>

  <p class="calibre3">Clara, alt dudağını dışarı çıkararak başıyla onayladı.</p>

  <p class="calibre3">“Sen de beni seviyorsun, değil mi?”</p>

  <p class="calibre3">Tekrar bir baş hareketi geldi ve Clara; hepsi bir şekilde yaşayan Ölü olan ve Karpat Dağları’ndaki bir kasabada yaşayan vampir klanının, Fangerların ve komşularının çizilmiş maceralarını&nbsp;<span style="text-indent: 1.5em; font-size: 1em; line-height: 1.2;">daha iyi görebilmek için Farthingale’in etrafından bakmaya çalıştı. Programdaki en popüler karakter, Fangerların en küçük çocuğu Felix’ti. Felix’in hayatı, en sevdiği beslenme biçimi olan&nbsp;“kızıl şurup”un bir sonraki porsiyonunu bulmak üzerine kurulu&nbsp;hiç bitmeyen bir maceraydı.</span></p>

  <p class="calibre3">“Ve beni sevdiğinden dolayı, bunu benim için yapıyorsun. Haftada bir, bana kanının birazını veriyorsun. Çünkü eğer o olmazsa, ben ölebilirim. Ve sen benim ölmemi istemezsin, değil&nbsp;mi Clara? Ağabeyin Howie’nin ölmesini istemezsin.”</p>

  <p class="calibre3">Clara, sertçe başını salladı.</p>

  <p class="calibre3">“Ben ölürsem sana ne olur Clara? Sana kim bakar? Nerede yaşarsın?”</p>

  <p class="calibre3">“Rozetta bakar.” diye yanıtladı Clara. “Ve ben de burada, evimizde yaşarım.”</p>

  <p class="calibre3">“Ama ben burada olup her şeyini ödemezsem, bunu yapamazsın.”</p>

  <p class="calibre3">“Sen bir milyardersin. Bu da demektir ki, bir sürü doların var. Milyarder. Ve ben de hepsini miras olarak alacağım. Yani her şeyi ödeyebilirim.”</p>

  <p class="calibre3">Clara, bazen Farthingale’in düşündüğünden daha zekice hareket ediyordu. Bir çocuk gibi davranıyor olabilirdi, pek çok yönden bir çocuktu, fakat kırk yıllık yaşam deneyimine sahip bir çocuk. Onu küçük görmek, hiçbir zaman akıllıca olmazdı.</p>

  <p class="calibre3">“Ben senin vasiyetinde varım.” diye devam etti Clara. “Bana öyle söyledin. Avukatlar hazırladı ve sen de imzaladın ve eğer&nbsp;ölürsen, bütün para benim olacak. Ve ilk yapacağım iş, bütün&nbsp;evi pembeye boyamak olacak. Sonra da bir midilli alacağım. Sen&nbsp;almama izin vermiyorsun, çünkü düşeceğimi söylüyorsun, ama&nbsp;düşmeyeceğim. Ve her öğünde, kahvaltıda bile dondurma yiyeceğim. Ve her gün midillime bineceğim, adı da Bay Truffles&nbsp;olacak. Kafamda güvende olmak için plastik bir şapka olacak.”</p>

  <p class="calibre3">“Vasiyetler değiştirilebilir, Clara. Avukatım, vasiyeti senin hiçbir şey almayacağın şekilde değiştirebilir. Buna ne diyorsun?&nbsp;Bu hoşuna gider mi?”</p>

  <p class="calibre3">“Bunu yapmazsın.”</p>

  <p class="calibre3">“Neden?”</p>

  <p class="calibre3">“Beni seviyorsun.” dedi. “Daha yeni söyledin. O yüzden beni parasız bırakmazsın, çünkü bu birini seven birinin yapacağı bir&nbsp;şey değil.”</p>

  <p class="calibre3">Clara, bu noktada onu yenmişti.</p>

  <p class="calibre3">J. Howard Farthingale III, on sekiz farklı birinci sınıf şirketin yönetim kurulu başkanıydı. Fosil yakıt kullanımı, eğlence, basın&nbsp;yayın, perakende satış ve teknoloji alanlarında sahip olduğu hisselerle, çok çeşitli ve hayranlık uyandırıcı bir iş portföyü vardı.&nbsp;Neredeyse bütün şirketleri, Fortune 500 listesine dahildi. Her&nbsp;gün, milyonlarca dolarlık kararlar veriyor ve sayısı yüz binlere&nbsp;varan miktarda iş gücünün hayatını etkiliyordu. Yaşayan en açıkgöz ve çıkarcı kodaman iş adamlarıyla, yalnızca kendi büyükannelerini satmakla kalmayacak, aynı zamanda protez diş ve kalça&nbsp;için ekstra para talep edecek kadın ve erkeklerle doğal bir alışkanlıkla anlaşmalar üzerine müzakereler yapıyordu. Çok sayıda&nbsp;köpek balıklarıyla yüzüyor ve ısırıldığından daha çok ısırıyordu.</p>

  <p class="calibre3">Ancak şimdi, doğuştan gelen bir kromozomsal kusuru ve ciddi öğrenme güçlüğü olan bir kızın kurnazlığına ve taktiğine yenilmişti.</p>

  <p class="calibre3">O zaman, Clara’nın yanına bağdaş kurup Felix Fänger ve en iyi arkadaşları Ürktücü Ursula ile Zebedi Zany Zombi’nin bu bölümde nasıl bir macera yaşayacağını izlemekten başka çare kalmamıştı. Felix, alametifarikası olan meşhur haykırışıyla “Kızıl&nbsp;şurup! Kızıl şurup!” diye bağırınca, Clara da onunla beraber bağırdı ve Farthingale de aynısını yaparak istekliliğini gösterdi.</p>

  <p class="calibre3">BU ÇİLE BİTİNCE Farthingale, Clara ve Rozetta, alt kattaki tıbbi odaya geçtiler.</p>

  <p class="calibre3">Far Tintagel evi<a id="footnote2"></a><sup class="calibre9"><a href="#bookmark1">2</a></sup>, tıpkı sanatsal bir gelişigüzellikle yerleştirilmiş bir kitap yığını gibi, biribiriyle kesişen, örtüşen, birleşen ve üst üste binen tek katlı bölümlerden oluşmuştu. Bazı katlar, kolonlarla desteklenmiş balkonlara ve teraslara uzuyordu. Diğerlerinin üzerinde, uzun saçakları olan hafif eğimli çatılar vardı. Birkaç tanesi, üzerine yapıldığı yamacın içerisine yarı gömülüydü&nbsp;ve yekpare bir şekilde yeraltından dışarı fırlıyordu. Kireç taşından betonarme tuğlalar ve plakalar, ana yapı malzemesiydi; malzemenin kaba dikdörtgenleri ve dik açıları, iç mekanlarda bolca&nbsp;bulunan koyu renk ahşap lambri ile yumuşatılmıştı. Evin toplam alanı, neredeyse 3.000 metre kareydi. Geniş, tırabzansız&nbsp;merdivenler, çeşitli katları birbirine bağlıyor ve ışık, çatı penceresi ve Fransız ve yüksek pencerelerin bir karışımı olan camlardan içeriye giriyordu.</p>

  <p class="calibre3">Far Tintagel, üç yıl önce 20 milyon dolara inşa edilmişti ve tasarımı Frank Lloyd Wright’a, özellikle de onun iki şaheseri olan Fallingwater’a (Şelale) ve Taliesin’e yapılmış bir saygı durşuydu.&nbsp;Farthingale, iki savaş arası dönemin, Amerikan iş dünyası ve hiç&nbsp;de tesadüfi olmayan bir şekilde Amerikan mimarisi için altın&nbsp;çağ olduğuna inanıyordu. Bankerler, borsacılar ve sanayiciler,&nbsp;Büyük Buhran döneminde dahi büyük kar elde ettiğinden,&nbsp;önemli miktarda kullanılmayan özel sermaye vardı ve bunun bir&nbsp;kısmı büyümeye, tutkuya ve moderniteye gönderme yapan güzel binalar inşa etmeye harcanmıştı. Bunların içerisinde&nbsp;Wright’ın yapıtları ideal örneklerdi. Düşük bütçeli banliyö evleri “Usonialı” bile, engin bir iyimser açıklığa sahipti.</p>

  <p class="calibre3">Şimdi, dünya görünüşe bakılırsa ikinci bir Büyük Buhran a doğru giderken, gösterişli mülk geleneğinin sürdürülmesi önemliydi. Farthingale, diğerlerinin çoğu düşüşteyken yıldızı parlamaya devam eden birkaç seçilmişten biriydi ve Far Tintagel, açık&nbsp;ve kesin bir şekilde bir gurur ve öz saygı abidesiydi. Bu yapı ve&nbsp;üzerine kurulduğu ada, onun özel derebeliğiydi; ulusun geri kalanından bağımsızdı, görkemli bir kendi halindeliği vardı. Buraya, çağırılmayan ya da kendisine ihtiyaç duyulmayan kimse gelmezdi, fakat herkes -belirli bir uzaklıktan- izleyebilirdi.</p>

  <p class="calibre3">Üçü, ana salonda, J. Howard’in ve Clara’nın büyük büyük büyükbabası olan Josiah Farthingale’in yağlı boya portresinin altından geçti. Bu resimde çatık kaşları ve çenesine kadar uzanan favorileriyle resmedilmiş ünlü demiryolu patronu, ciddi anlamda para kazanan ilk Farthingale’di; söz konusu para, basitçe büyük miktarda değildi, insanı şaşkına çevirecek boyutlardaydı.&nbsp;Adam, aynı zamanda Klu Klux Klan’da Büyük Emperyal Büyücü idi ve ırk ıslahının sağlam bir savunucusuydu. Aile sloganı&nbsp;olan sanguis ordo esfi-kan, mezheptir- bulan kişiydi ve bu slogan, tablonun arka tarafındaki 19- yüzyıldan kalma 4-4-0 buhar&nbsp;lokomotifinin yarı tarafında pirinçten yazılmış olarak görülebilirdi. Josiah Farthingale, kendi soyunun kanının saflığı hususunda fanatikti; bu konuda o kadar katıydı ki, oğullarının, ne&nbsp;kadar uzak olursa olsun, akraba olmayan bir kadınla evlenmesine müsade etmiyordu. J. Howard Farthingale III, sıklıkla atasının inanışlarının nihai olarak Clara’nın durumunun sorumlusu&nbsp;olup olmadığını merak ederdi.</p>

  <p class="calibre3">Salonun hemen dışındaki tıbbi odada, bir çift çelik çerçeveli hastane karyolası, yakınlarındaki kan nakli ekipmanı aracıyla yan&nbsp;yana duruyordu. Farthingale ve Clara uzandı. Farthingale, gömleğinin kolunu sıyırdı, Rozetta da Clara için aynısını yaptı. Sonra da bir sondanın kabını açıp onu bir tübün ucuna takmakla</p>

  <p class="calibre3">meşgul oldu. Clara run üst koluna bir turnike lastiği bağladı, damarı ortaya çıkarmak için Clara’nın dirseğinin kıvrımına hafifçe vurdu, antiseptik bir bezle cildini temizledi ve uzmanlıkla trokar&nbsp;iğneyi koluna batırdı. Clara, her zamanki gibi bir çığlık attı.</p>

  <p class="calibre3">“Her zaman sadece bir sıyrık diyorsun.” diye çıkıştı Rozetta’ya. “Ama hiç de öyle değil. Çok acılı oluyor.”</p>

  <p class="calibre3">“Yumruğunu sık, tatlım.” dedi Rozetta. “İşte böyle. Tekrar. Aferin.”</p>

  <p class="calibre3">Parlak kırmızı kan, saydam tübün içerisinde ilerlemeye başladı ve yatağın yanında asılı duran bir torbaya küçük püskürtmeler halinde aktı. Torba dolduğunda, bir başka askılığa takılacak ve oradan da bir başka sonda, boru çıkış ağzına takılıp, Farthingale’in önkoluna yerleştirilmiş iğneye bağlanacaktı. Gerisini ise,&nbsp;yerçekimi halledecekti.</p>

  <p class="calibre3">Mesele sadece Farthingale’in nadir bulunan bir kan grubuna sahip olması değildi. Farthingale, AB RH negatifNS HPl’e, nüfusun %0,00002 gibi, gittikçe küçülmekte olan bir bölümünün&nbsp;sahip olduğu protein ve antijen dizilimine sahipti. Ancak, ona&nbsp;uygun eşleşmeler vardı ve sahip olduğu zenginlik ve kaynaklar&nbsp;ile her hafta istediği miktarda kanı elde etmesi zor olmazdı.</p>

  <p class="calibre3">Öte yandan Farthingale, iyi bir aileden geliyordu. Köklerinin izlerini Mayflower a<a id="footnote3"></a><sup class="calibre9"><a href="#bookmark2">3</a></sup> kadar sürebilen, uzun bir servet yaratıcıları&nbsp;ağacına sahip bir Amerikan soylusuydu. Gururu incinmiş bir asilzadeydi ve ona öyle geliyordu ki, herhangi birinden alınmış yedek&nbsp;kan ile, damarlarında akan şeyi kirletemezdi. Eğer mecbur kalmazsa bunu yapmazdı ve Clara sayesinde de mecbur kalmıyordu.</p>

  <p class="calibre3">Clara, onunla aynı soydandı, aynı döldendi, aynı temel genetik koda sahipti. Kan grupları aynıydı, ama daha da önemlisi, aynı ebeveynlerden ve aynı sülaleden geliyorlardı. Onun gibi bir&nbsp;adamın, düzenli olarak kan bağışını kabul etmesinin makul bir&nbsp;<span style="text-indent: 1.5em; font-size: 1em; line-height: 1.2;">şekilde beklenebileceği tek kişi Clara’ydı. Onun dışında bir şey, kabul edilemez, düşünülemez olurdu.</span></p>

  <p class="calibre3">Sanguis ordo est.</p>

  <p class="calibre3">Danıştığı tüm doktorlar Farthingale’e bu haftalık kan naklinin gerekli olmadığını söylemişti. Bir şey fark etmezdi. Durumunda anlamlı bir düzelme olmazdı.</p>

  <p class="calibre3">İyi de onlar ne biliyordu ki? Bu onun bedeni, onun tıbbi sorunuydu ve bunu kendisi nasıl uygun görüyorsa öyle çözmeye çalışacaktı.</p>

  <p class="calibre3">Kendisinde bir şeylerin ters gittiğini, ilk olarak iki üç sene evvel, Far Tintagel’in tamamlanmasından ve Clara ile birlikte buraya taşınmasından kısa bir süre sonra fark etmişti. Baş dönmesi nöbetleri yaşamaya başlamıştı. Söz konusu nöbetler her an, kayda değer bir neden olmadan geliyor ve aynı derecede gizemli bir&nbsp;şekilde gidiyordu. Farthingale, hastalık hastası değildi. Meseleyi&nbsp;çok çalışmaya, yorgunluğa bağlamıştı ve bunun geçici ufak bir&nbsp;sorun olduğunu düşünerek normal hayatına devam etmişti.</p>

  <p class="calibre3">Yaralar ortaya çıkmaya başlamıştı, ellerinde ve bacaklarında büyükçe mor-siyah şişlikler oluşmuştu. Acı vermiyorlardı ve&nbsp;açık bir nedeni yoktu. Birdenbire, alışılmadık bir şekilde sakarlaşmamıştı. Fark etmeden bir şeylere çarpıp durmuyordu.</p>

  <p class="calibre3">Aşağı yukarı aynı zamanda, dişini fırçaladıktan sonra tükürdüğü macunda pembe izler görmeye başlamıştı. Dişetleri kanıyordu. Ayrıca, bileklerinin iç tarafında küçük kızarıklıklar oluşmuştu.</p>

  <p class="calibre3">Tıbbi bilgi alabileceği tüm internet sitelerini araştırmıştı ve hepsi de tek korkunç, yürekleri durduran sonuca ulaşıyordu: lösemi.</p>

  <p class="calibre3">Ancak, doktor onu geniş kapsamlı testlere tabi tuttuktan sonra, şükürler olsun ki bir onkoloğa değil, bir hematoloğa sevk edilmişti. O doktor da Farthingale’e daha önce hiç adını duymadığı bir hastalık olan ITP teşhisi koymuştu. Hastalığın tam adı</p>

  <p class="calibre3">İdiopatik Trombositopenik Purpura idi. Bu, anormal derecede düşük trombosit sayımı olarak ortaya çıkan bir otoimmün rahatsızlığıydı. Oldukça maliyetli hematologun açıkladığına göre,&nbsp;basitçe, Farthingale’in bağışıklık sistemi bozulmuştu. Antikorları, kendi trombositlerini yanlışlıkla düşman organizmalar olarak tanımlıyor ve kemik iliklerinin yenisini üretebildiğinden&nbsp;daha hızlı bir şekilde onları yok ediyordu. Kendisiyle bir savaştaydı, içerisindeki bir sahte düşmanla dövüşüyordu ve sonuç olarak, ciddi bir trombosit azalması nedeniyle kanı, gereken şekilde pıhtılaşamıyordu.</p>

  <p class="calibre3">Durumu, hemofiliye oldukça benziyordu, fakat hemotolog onu bu hastalığın sağlık açısından daha az tehlikeli olduğuna ve&nbsp;sonuçlarının çok dahi iyi tahmin edilebildiğine ikna etmişti.&nbsp;Beyinde ani, kontrol edilemeyen bir kanamayla ilgili ufak bir&nbsp;risk vardı ve Farthingale artık kazara gerçekleşen kesikler ve sıyrıklarla ilgili daha dikkatli olmalıydı, çünkü eskiye göre daha&nbsp;yavaş iyileşeceklerdi. Eğer mümkünse, trafik kazasından kaçınması gerekiyordu ve bıçaklanmamak ya da vurulmamak için de&nbsp;elinden geleni yapmalıydı. “Karanlık arka sokaklardan ve soygunculardan uzak dur. Her zaman emniyet kemerini tak. Özenli tıraş ol.” Hermatolog, kendi küçük şakasına kıkırdadı.</p>

  <p class="calibre3">Bunun nedeni neydi, Farthingale bilmek istiyordu.</p>

  <p class="calibre3">Hematolog caveap olarak yalnızca “ITP”nin “I” harfine vurgu yapabildi; idiopatik. Doktor dilinde bu kelime “kimse bilmiyor” anlamına gelirdi. İşte o şeylerden biriydi. Bir insan durumuydu.</p>

  <p class="calibre3">Bu da, kabaca, olur böyle şeyler, kötü şans, aş artık bunları olarak tercüme edilebilirdi.</p>

  <p class="calibre3">Birtakım çözümler vardı -steroid tedavisi, intravenöz immunglobulin aşılaması, hatta en uç durumlarda trombosit nakli- fakat bunlar en iyi ihtimalle geçici çözümlerdi, pek hoş&nbsp;<span style="text-indent: 1.5em; font-size: 1em; line-height: 1.2;">değillerdi ve başarıyı garanti etmiyorlardı. Sağlam ve kalıcı bir tedavi yoktu. En iyi seçeneğiniz, bu durumla yaşamayı öğrenmekti. ITP, zahmetli bir hastalıktı, ama bir aksilik çıkmadığı&nbsp;müddetçe hayati tehlikesi yoktu.</span></p>

  <p class="calibre3">Öte yandan J. Howard Farthingale, uygunsuzluklara katlanabilen bir adam değildi. Ona göre bu ödün verme anlamına gelirdi ve yalnızca zayıf kişiler ödün verirdi.</p>

  <p class="calibre3">Çözüm, ellerindeydi: Clara. Onun kanı, kendisininkiyle tamamen uyumluydu, her açıdan mükemmeldi. Test ettirmişti. Clara’nın trombosit sayımı mikrolitre başına 275.000’di; yani ortalamanın üzerinde, neredeyse en üst aralıktaydı. Aynı zamanda güvenliydi de. Kontrol etmişti. Down sendromu bulaşıcı değildi, yakalanabileceğiniz bir virüs yoktu.</p>

  <p class="calibre3">Clara, kanıyla onda eksik olan şeyin telafisini yapabilirdi.</p>

  <p class="calibre3">Sanguis ordo est.</p>

  <p class="calibre3">Şimdi ona bakıyordu. Karyolanın ayarlanabilir döşeği, baş tarafından 45 derecelik bir açıyla deteklenmişti ve Clara boylu boyunca uzanmış, sefil bir halde sondaya ve neredeyse dolmuş kan torbasına bakıyordu. “Kızıl şurup” diye yumuşakça kendi kendine mırıldandı, “kızıl şuruuup”.</p>

  <p class="calibre3">Objektif olarak konuşmak gerekirse, Farthingale’in kardeşi oldukça çirkin bir yaratıktı, fakat eğer kader DNA’sını acımasızca çivilememiş olsaydı, nasıl bir kadın olabileceğine dair görünür izler de barındırıyordu. Tıpkı annesi gibi muhteşem sarı saçları vardı ve gözleri, babasınınki gibi koyu mavi-yeşildi. Şüphesiz ki, ekstra bir 21. kromozom olmadan, çok güzel ve oldukça başarılı bir kadın olurdu ve tıpkı annesi ve her iki büyükannesi gibi yaşını çok güzel taşırdı. Yetişkinliğinin erken döneminde belki bir binici, polo oyuncusu ya da belki de bir piyanist&nbsp;olurdu. Muhakkak şimdiye kadar kendi çocukları olmuş olurdu&nbsp;ve kocası saygıdeğer bir Harvard hukuk mezunu olurdu ve Boston’daki üst düzey bir şirketin kıdemli ortağı olurdu. Beacon Hill’de ve yaz haftasonları için Kennebunkport’ta ya da Ogun-quit’te birer evleri bulunurdu. Belki de bu durumda, Clara’nın&nbsp;yükünden kurtulmuş olan Farthingale, kendine bir eş bulma ve&nbsp;çocuk yapıp bir varise sahip olma fırsatı bulurdu...</p>

  <p class="calibre3">Ancak Farthingale, neler olabileceğine takılıp kalmayı sevmezdi. Bunun bir anlamı yoktu. Önemli olan burası ve şu andı, varsayımsal olandan ziyade gerçek olandı. Ona bakabilecek yaşa&nbsp;geldiği andan itibaren Clara’ya bakmayı seçmişti. Onun ihtiyaçlarının karşılandığından ve iyi bir hayatı olduğundan emin olmayı kendi görevi haline getirmişti. Ebeveynleri hiçbir zaman&nbsp;bunu yapmamıştı, en azından bu derecede uğraşmamıştı. Özellikle annelerinin, Clara’ya irkilmeden bakmaları çok enderdi;&nbsp;sanki onun kendisinden çıktığına inanamıyormuş gibiydiler.&nbsp;Çocukluğu ve ergenliği boyunca Clara’ya, sanki aile için bir&nbsp;utanç kaynağıymış; görmezden gelinmesi, uzak durulması, nadiren bahsedilmesi gereken bir şeymiş gibi davranılmıştı. Üç&nbsp;katlı garajın üstündeki bir grup odaya sürgün edilmişti ve nadiren ana eve gelmesine izin verilirdi; hele misafirler varsa, kesinlikle oraya gelemezdi. Pek çok bakıcı, iyi ücret alan ve iyi niyetli birçok hemşire ve dadı gelmişti, fakat Deborah Martinborough Farthingale’in kendisi, çok az ebeveynlik yapmıştı; J. Howard Farthingale Junior ise hiç yapmamıştı. İkisi de, kızlarını&nbsp;ne kadar az görürse, o kadar mutlu oluyordu.</p>

  <p class="calibre3">Farthingale, bir ergenken bile bunun yanlış olduğunu, böyle olmaması gerektiğini biliyordu. Clara’yı kendi kanatları altına&nbsp;almak, onun bu duruma verdiği cevap olmuştu. Hatta belki bu&nbsp;bir tür misillemeydi. Anne ve babasının reddettiği şeyi, o kucaklıyordu.</p>

  <p class="calibre3">Kan torbası dolmuştu. Rozetta, iğneyi Clara’nın kolundan çekti ve küçük giriş noktasına bir bant ile emici bir ped koydu.</p>

  <p class="calibre3">Torbayı, diğer askıya aldı ve Farthingale’in ön koluna bir sonda yerleştirdi.</p>

  <p class="calibre3">Oldukça adildi. Kardeşine yaşam veren şey, kendi içine doğru aktığında Farthingale düşüncelere daldı. Clara, ona yaptığı iyiliğin karşılığını veriyordu; ona olan borcunu bu şekilde ödüyordu. Hesabın vadesi gelmişti ve ücret de onun karşılayabileceği&nbsp;tek şeydi; kanı.</p>

  <p class="calibre3">HAFTALIK “SAF BESİN GEÇİŞİ ”Nİ, Yukinobu Uona ile haftalık telekonferansın izlemesi tesadüf değildi. Farthingale,&nbsp;Clara’nın kanından bir miktar kendi içerisine girdiğinde, her seferinde canlanmış hissederdi. Bir doktor, şüphesiz ki, bunun&nbsp;psikosomatik olduğunu söylerdi. Farthingale, aynı düşüncede&nbsp;değildi. Clara’nın trombositleri ile zenginleşmişti, havaya girmişti, enerji doluydu, ilerlemek için şaha kalkmıştı; öyle de olması gerekiyordu, çünkü Uona hilebaz bir müşteriydi. Bir meşlektaştı, evet ve onunla eşit biriydi, ama bir yandan da Farthingale’in karşılaştığı en sinsi adamlardandı ve korktutucu derecede akıllıydı da. Onunla uğraşırken gözünüzü dört açmanız gerekirdi.</p>

  <p class="calibre3">Hat bağlanırken, Bostonlu yapmacık tavrını takındı.</p>

  <p class="calibre3">“Yukinobu!”</p>

  <p class="calibre3">“Howard. Nasıl gidiyor?”</p>

  <p class="calibre3">Uona zayıf, derli toplu, pürüzsüz ciltli, altmışına merdiven dayamış bir adam için oldukça iyi durumda biriydi. Yaşını belli eden tek gerçek gösterge, şakaklarındaki hafif beyazlamaydı;&nbsp;bu da boyayla kolaylıkla kapatılabilirdi, fakat dokunulmadan&nbsp;bırakılmıştı, belki de başka bakımlardan ne kadar genç göründüğünü vurgulamak için böyle yapmıştı. Arkasında, yüksek&nbsp;katlardaki ofisinin penceresinden Tokyo’nun geniş bir manzarası görülüyordu. Manzarada, devasa Izumi Garden Tower, keskin&nbsp;<span style="text-indent: 1.5em; font-size: 1em; line-height: 1.2;">görünüşlü Dentsu binası ve Tokyo Kulesi’nin şaşaalı bir şekilde aydınlatılmış Noel ağacı vardı. Şehrin ufuk çizgisinde kızıl bir&nbsp;güneş ortaya çıkmış, her şeyi yakut kırmızısı aleviyle yakıyordu.</span></p>

  <p class="calibre3">“Bilirsin.” dedi Farthingale, “İdare ediyoruz, hayatta kalıyoruz.”</p>

  <p class="calibre3">“Evet. Peki sevgili kız kardeşin nasıl?” diye sordu Uona.</p>

  <p class="calibre3">Kan naklinden haberdar olmaması ihtimali yoktu. Uona her şeyi, her gerçeği, her sırrı bilirdi. Bu kibar ve gündelik olan soru da, bunu göstermesinin bir yoluydu.</p>

  <p class="calibre3">“Clara iyi.”</p>

  <p class="calibre3">“Clara. Clara iyi. Harika.” Uona’nın hemşerileri bu ismi telaffuz etmekte zorlanabilirdi, fakat Uona, yeteneklerini göstererek bir noktaya parmak basıyordu. Onun yaptığı her şey, hesaplanmış birer hareketti. “Aileye bakmak çok önemlidir. Aile her zaman önce gelmelidir. Akrabalarımıza olan sevgimiz ve saygımız&nbsp;olmazsa, başardığımız her şey bir hiçtir.”</p>

  <p class="calibre3">Teşekkür ederim, Zen ustast, diye düşündü Farthingale. “Sanırım Porfîri’nin nasıl gittiğini öğrenmek istiyorsun.”</p>

  <p class="calibre3">“Pek çok kaynağım sayesinde gelişmelerden haberdar oluyorum.” dedi Uona. “Şimdiye kadarkiler etkileyiciydi. Ancak daha önemli soru şu ki, Başkanınız harekete geçmeye karar verdi mi?"</p>

  <p class="calibre3">Yalan söylemenin bir anlamı yoktu. Uona, muhtemelen cevabı zaten biliyordu ya da sağlam bir ipucuna sahipti. “Hayır. Henüz değil. Satış yapmaya yakınız, fakat işini garantiye almak istiyor. Daha fazla zaman talep ediyor. Daha fazla kanıt.”</p>

  <p class="calibre3">“Onu zorlamalısın.”</p>

  <p class="calibre3">“Zorluyorum. Ancak seçim yılındayız ve adam kıçını iki eli ve bir çöp tenekesi kapağıyla kapatıyor.”</p>

  <p class="calibre3">Karşılıklı fayda sağladıkları ya da böyle bir potansiyeli olan başka birkaç iş girişiminden daha bahsettiler. Sonra Uona “Be<span style="text-indent: 1.5em; font-size: 1em; line-height: 1.2;">lirli bir üçüncü kişi olmadan bu konuşmayı şenle yapmak garip geliyor.” dedi.</span></p>

  <p class="calibre3">“Doğru. Bir silahşor eksiğiz, değil mi?”</p>

  <p class="calibre3">Japon hüzünlü göründü, fakat bu fazla sürmedi. “Nathaniel, bizi hayal kırıklığına uğrattı. Müttefiklerini seçmede yeteri kadar akıllı davranamadı. Ancak iyi tarafından bak, en azından nihayetinde ikimizi maddi olarak avantajlı durumda bıraktı.”</p>

  <p class="calibre3">Nathaniel Lambourne’ün ölümünün ardından, yatırımcılar ve yöneticiler, onun başında olduğu çeşitli şirketlere hamle yapınca, kurumsal çevrelerde beslenme çılgınlığı yaşanmıştı. Hisse&nbsp;senedi fiyatları düşüşe geçmiş, fırsat köşesi reyonu seviyesine inmişti ve herkes birer parça istiyordu. Ancak Farthingale ve Uo-na, meslektaşlarının vefatından, haber medyaya sızmadan saatler&nbsp;önce haberdar olmuştu ve bu da onlara oldukça önemli bir avantaj sağlamıştı. Yaklaşık bir dakika süren yas ve keder döneminden sonra, Lamboure’un portföyündekilerin en iyilerini kendileri için seçmek amacıyla işe koyulmuşlardı. Onunla beraber sahip&nbsp;oldukları mal varlıklarındaki hisselerini, onlara etkin bir şekilde bütünüyle sahip olana kadar adım adım arttırmışlardı ve daha önce ilgilenmedikleri, fakat görünüşünden hoşlandıkları varlıkların hepsini satın almak için kredi kullanmışlardı. Böylece&nbsp;de, başkalarının üzerinde kavga etmesi için, yalnızca kırıntılar -başlangıç seviyesindeki, düşük performans gösteren ve az büyümüş şirketleri- bırakmışlardı. İki adam da, Lambourne’un da&nbsp;böyle olmasını isteyeceğinden emindi.</p>

  <p class="calibre3">“Ancak,” diye ekledi Uona. “onun düşüşünün nedeni yalnızca değerli müttefikleri değildi.’</p>

  <p class="calibre3">“Elbette. Eğer Nathaniel’jn boğazını kesen piç heriften bahsediyorsan” dedi Farthingale, “John Redlaw. Beş para etmez herif. Onun yüzünden, bir ortak ve umut vaat eden bir proje kaybettik. Ortadan kayboldu, değil mi? Son duyduklarıma göre, tamamen radarın dışına çıkmış.”</p>

  <p class="calibre3">“Üç gün önce Londra’da bulundu ve köşeye sıkıştırıldı.” “Hadi canım!”</p>

  <p class="calibre3">“Aynen. Tutuklanmaktan kurtulmayı başardı, fakat neredeyse hemen tekrar ortaya çıktı.” Uona, muzip bir ifade takındı. Diğerlerinin bilmediği şeyleri biliyor olmaya ve bilgisizliklerini&nbsp;onların yüzüne vurmaya bayılırdı. “Nerede olduğunu tahmin&nbsp;edebilir misin?”</p>

  <p class="calibre3">“Aydınlat beni.”</p>

  <p class="calibre3">“Aslına bakarsan, senin bulunduğun civarda.”</p>

  <p class="calibre3">“Ya?”</p>

  <p class="calibre3">“Evet, Interpol’un içerisinde bir adamım var. Uluslararası Terörizm Departmanı’nda bulunuyor. &nbsp;&nbsp;&nbsp;“</p>

  <p class="calibre3">Farthingale için hiç de şaşırtıcı olmayan bir şekilde, Uona’nın her yerde bir “adamı”, her işte bir parmağı vardı.</p>

  <p class="calibre3">“Onu, benim için dünyadaki gümrüklerin veri tabalarını izlemesi amacıyla tutuyorum.” Uona devam etti. "Onun ulaşamayacağı bir şekilde herhangi bir uluslararası yolcu gelişi da gidişi -havaalanı, liman ya da demiryolu istasyonu olsun- gerçekleşemez ve ben de onun sayesinde neredeyse herkesin, herhangi bir zamanda nerede olduğunu bulabilirim. John Redlaw’un adı, benim isteğim doğrultusunda işaretlediği isimlerden biriydi. Heathrow’dan JFK Havaalanı’na giden bir uçağa binmiş.”</p>

  <p class="calibre3">“Redlaw ABD’de mi?</p>

  <p class="calibre3">“Öyle görünüyor.”</p>

  <p class="calibre3">“Neden?”</p>

  <p class="calibre3">“Bu açık değil mi Howard?” dedi Uona. “Senin için. Nathaniel ile başladı. Sırada sen varsın.”</p>

  <p class="calibre3">Farthingale’in sesi çatallandı. “Şaka yapıyorsun.”</p>

  <p class="calibre3">“Tabii ki. Benim tahminime göre, Birleşik Krallık Bay Red-law için çok ‘sıcak’ hale geldi ve sizin büyük ulusunuzun deva<span style="text-indent: 1.5em; font-size: 1em; line-height: 1.2;">sa boyutları içerisinde kendisini kaybedebilmeyi umuyor. Ancak durum şu ki, senin kapma gelmiş durumda ve bu gerçekten fayda sağlamak mantıklı görünüyor.”</span></p>

  <p class="calibre3">“Fayda sağlamak.” Farthingale, midesine bir şeyler batıyormuş gibi hissetti. Uona’nın ne ima ettiğini biliyordu. “Bilmiyorum. Demek istediğim, elbette ki bu adamla ilgili bir şeyler yapılması gerekiyor. Bu konuda bir şüphe yok. Nathaniel Lambourne gibi birini öldürüp cezasız kalmayı bekleyemeszin. Ama...” “İntikam için yeterli cesaretin yok mu?”</p>

  <p class="calibre3">“Mesele o değil. Bundaki kazancımızın ne olacağını anlayamadım.”</p>

  <p class="calibre3">“Paradan daha önemli şeyler de var.”</p>

  <p class="calibre3">“Bunu söylemiş olduğuna inanamıyorum, Yukinobu.” “Ciddiyim.” dedi Uona sert bir şekilde. “Burada prensiplerimiz mevzubahis Howard. İçimizden birinin planlarını bozmak&nbsp;yeteri kadar kötü, ama içimizden birini soğukkanlı bir şekilde&nbsp;öldürmek? Buna izin verilemez. Bunun o küçük insanlara verdiği mesajı düşün. Onları nasıl cesaretlendireceğini düşün. Yakında bizle alay etmeye ve bize saygısızlık göstermeye başlayacaklar. Vahşi bir ölümün bizim bir şekilde hak ettiğimiz bir şey olduğuna inanacaklar ve Redlaw örneğine özenecekler. Biz tanrılarız, firavunlar değiliz. Özeliz, sıra dışıyız ve kimse başka türlü&nbsp;düşünmeye cesaret edememeli.”</p>

  <p class="calibre3">“Ama polis var, adalet sistemi var, mahkemeler var, yargı süreci var.” dedi Farthingale. “Toplum, John Redlaw ile başa çıkabilir. Bunu biz yapmak zorunda değiliz."</p>

  <p class="calibre3">“Toplum, yükümlülüklerini yerine getirmede başarısız oldu. Tek seçeneğimiz, ileriye dönük daha etkili bir yaklaşım benimsemek.”</p>

  <p class="calibre3">“Anlıyorum, fakat...”</p>

  <p class="calibre3">“Yoksa hala, milyonlarca doların varisi olacak ve gerçekten el<span style="text-indent: 1.5em; font-size: 1em; line-height: 1.2;">lerini kirletmek zorunda kalmadan servetini arttıracak kadar şanslı olan o düzgün kolej çocuğu musun?”</span></p>

  <p class="calibre3">“Hayır...”</p>

  <p class="calibre3">“O zaman meseleyi sana bırakmalıyım.” dedi Uona. “Senden beklenenin ne olduğunu biliyorsun. Beni hayal kırıklığına uğratmayacağını umuyorum.” Uona bir anahtarı çevirmek için ileri uzandı ve bağlantı kesildi.</p>

  <p class="calibre3">Farthingale, boş telekonferans ekranına, onu kapatmadan önce birkaç dakika bakakaldı. Bir parçası, Uona’nın şaka yaptığına inanmak istiyordu. Bu bir tür test, bir kışkırtmaydı. Uona,&nbsp;onun gaddarlığını kanıtlamak için ne kadar ileri gidebileceğini&nbsp;görmek istiyordu, hepsi buydu. Elbette ki, bu söylediklerini&nbsp;yapmasını gerçekten de beklemiyordu.</p>

  <p class="calibre3">Yoksa bekliyor muydu?</p>

  <p class="calibre3">Farthingale, üzerinde daha fazla düşündükçe, Japon ortağının ciddi olduğu fikrine daha fazla kapıldı.</p>

  <p class="calibre3">Hem de çok ciddi.</p>

  <p class="calibre3">KISA BİR SÜRE SONRA, Farthingale’in gelen kutusunda bir e-posta belirdi. Uona’dan geliyordu.</p>

  <p class="calibre3">“Bilgin olsun” diyordu. “Shinobi Eternal, senin için bir yuva daha saptadı. Aşağıda GPS koordinatları var. Her açıdan büyük&nbsp;bir topluluk, en az elli kişi var. Belki de bu, Başkan’ı sonunda&nbsp;elinde önemli ve ivedi bir sorun olduğuna, bize avantaj sağlayacak bir şekilde, ikna edecek olan şeydir.”</p>

  <p class="calibre3">Uona’ya teşekkür etmek için bir mesaj yazdı. Yanıt, neredeyse hemen geldi: “Yararım dokunabildiyse, ne mutlu.”</p>

  <p class="calibre3">Farthingale, Shinobi Eternal programıyla ilgili çok fazla bir şey bilmiyordu. Uona’nın vampirlerle ilgili, kişisel ilgi alanı&nbsp;projelerinden biriydi ve adam, konuyla ilgili detay vermek gerektiğinde epey içe kapanık -dalavereciliğin eşiğinde- bir hale&nbsp;<span style="text-indent: 1.5em; font-size: 1em; line-height: 1.2;">bürünüyordu. İki adam, tıpkı Lambourne üçler erkindeki üçüncü kişiyi oluşturduğunda olduğu gibi, halen kendilerini bir birlik olarak görüyordu, fakat birbirlerinin iş ilişkilerine karışmamak ve müdahale etmemek gibi bir anlaşmaları vardı. Aralarında, gizlilik ve reddedilebilirlikten oluşan bir güvenlik kalkanı bulunuyordu ve bu anlaşmanın tek kriteri, her ikisinin de bir diğerinin çabalarından fayda sağlayacak olmasıydı. Şimdiye kadar,&nbsp;Güneşkent fiyaskosu hariç, anlaşma gayet güzel yürümüştü.</span></p>

  <p class="calibre3">Farthingale’in Shinobi Eternal ile ilgili bildiği şey ise, vampirlerin konumları ile ilgili doğru bilgi sağlamada asla başarısız olmamasıydı. Bunun nasıl -ve ne yolla- olduğu ile ilgili bir fikri yoktu, ama bunu sorgulamak da onun görevi değildi. Bu, sorgulanmadan kabul edilmesi gereken pahalı bir hediyeydi.</p>

  <p class="calibre3">GPS verisine, çapraz referanslama yaptı. Manhattan’ın merkezi. Adeta Kızıl Göz Takımı’nın kapısının önü.</p>

  <p class="calibre3">Bol nüfuslu bir bölge.</p>

  <p class="calibre3">Herkese açık bir yer.</p>

  <p class="calibre3">Gözden kaçırılamayacak ya da yanlış anlaşılamayacak bir rapor.</p>

  <p class="calibre3">Sadece bir bilet.</p>

  <p class="calibre3">Eli telefona gitti.</p>

  <h1 class="calibre7" id="sigil_toc_id_8">On İkinci Bölüm</h1>

  <p class="calibre3">ST. MAGNUS’UN üzerinde güneş batıyordu. Kilisenin çan kulesi, bir grup şişkin, kara bulutu delip geçiyordu. Bulutlar,&nbsp;Redlaw’a çürümüş eti anımsatıyordu. Birkaç küçük kar tanesi&nbsp;havada uçuşuyordu. Bunlar öncüllerdi, gelmekte olan fırtınanın&nbsp;müjdesini veren taneciklerdi. Redlavv kapıya vurdu, içerideki&nbsp;yankıları duyabiliyordu.</p>

  <p class="calibre3">“Çaykovski. Beni duyabildiğini biliyorum. Konuşmamız gerek. Girmeme izin ver.”</p>

  <p class="calibre3">Yanında duran Tina, ısınmak için ayaklarını yere vuruyordu. “Domino’s’tan geldiğini söyle. Kimse pizza servisini bekletmek&nbsp;istemez.”</p>

  <p class="calibre3">“Tavsiye için teşekkürler. Çok yardımcı oldu.”</p>

  <p class="calibre3">“Hep böyle iğneleyici misin?”</p>

  <p class="calibre3">“Hep böyle rahatsız edici misin?”</p>

  <p class="calibre3">“Evet.”</p>

  <p class="calibre3">"O zaman benden de evet.” Redlaw, tekrar kapıya vurdu. “Çaykovski! Durum acil. Bilmen gereken şeyler var.”</p>

  <p class="calibre3">“Annemin telesekreter mesajları gibi.” dedi Tina. “Sanki çok önemli bir şey için aramış gibi yapar, ama ne olduğunu söylemez ve böylece ben de onu geri aramak zorunda kalırım. Fakat&nbsp;mesele tamamen zırvalıktır. Sadece canı sıkılmıştır.”</p>

  <p class="calibre3">“Lütfen.” diye çıkıştı Redlaw. “Eğer işe yarar bir şey söylemeyeceksen, yorumlarını kendine sakla.”</p>

  <p class="calibre3">“Ah. O zaman, yukarıdaki boş pencerede birinin suratını gördüğümü sana söylemeyeyim?”</p>

  <p class="calibre3">Redlaw, yukarıdaki camsız boşluğa baktı. Herhangi bir yüz yoktu.</p>

  <p class="calibre3">“Emin misin?”</p>

  <p class="calibre3">“Göründü ve kayboldu. Az önce. Yemin ederim.”</p>

  <p class="calibre3">Redlaw bakmaya devam etti. O esnada bir el belirdi. Yukarıdan fırlattığı küçük nesne, bir fırıldak gibi dönüp, Redlaw’un ayaklarının dibindeki karın içine cup diye düştü. Redlaw, karın&nbsp;içerisinde nesneyi buldu. Bir anahtar.</p>

  <p class="calibre3">Kısa bir süre sonra, Redlaw ve Tina binanın içerisindeydi.</p>

  <p class="calibre3">“Vay anasını” diyerek bir soluk aldı Tina, etraflarındaki görkemli ve örümcek ağı dolu çürümeye bakıyordu. “Bu müthiş. Çok esrarengiz.”</p>

  <p class="calibre3">Kamerasını çıkardı. Redlaw, anlamlı anlamlı kafasını salladı.</p>

  <p class="calibre3">“Ah, yapma!”</p>

  <p class="calibre3">“Bu oldukça hassas bir durum. Vampirler, halihazırda kışkırtılmış dürümdalar. Dikkatli ve diplomatik olmalıyız, suratlarına kamera tutarak dolaşanlayız.”</p>

  <p class="calibre3">“Diplomatik olabilirim.”</p>

  <p class="calibre3">“Sen mi? Hiç sanmam.”</p>

  <p class="calibre3">Tina, homurdanarak kamerayı tekrar sırt çantasına koydu.</p>

  <p class="calibre3">“Çaykovski” diye bağırdı Redlaw, kilisenin boş enginliği içerisi<span style="text-indent: 1.5em; font-size: 1em; line-height: 1.2;">ne doğru.</span></p>

  <p class="calibre3">Cevap yoktu, fakat tıpkı buraya son geldiğindeki gibi, etraf GÖLGElerle doluydu. Bedenler hareket halindeydi. Emekliyorlar, gözetliyorlardı.</p>

  <p class="calibre3">“Çaykovski. Göster kendini.”</p>

  <p class="calibre3">Karanlığın içerisinden, sanki başka bir dünyadan geliyormuş gibi, rahibin güçlü, Rus etkisindeki bariton sesi geldi. “Redlaw.&nbsp;Kabuk döndün. Bakıyorum bir arkadaşını da getirmişsin.”</p>

  <p class="calibre3">“Adı Tina Checkley. Ona kefil olabilirim. Tarafsızdır, korkacak bir şey yok.”</p>

  <p class="calibre3">“Tabii eğer bana dalaşmazsanız.” diye araya girdi Tina. “O zaman en kötü kabusunuz olurum.”</p>

  <p class="calibre3">“Yardımcı olmuyorsun.” dedi Redlaw, ağzının kenarından. Daha sonra Çaykovski’ye “Sadece atıp tutuyor. Zararsızdır. İkimizin konuşması gereken şeyler var. Güneşsiz yuvalarına yapılan saldırılar daha açık ve pervasız hale geliyor. Bu tehlikeli...”</p>

  <p class="calibre3">“Bir yabancı getirdin,” diye sözünü kesti Çaykovski, “haber vermeden, evimize?” Sesindeki tehditkarlık, açık ve belirgindi.&nbsp;Kirişlerin ve duvarların üzerindeki vampirler, hoşnutsuzluk içerisinde fısıldaşıp tıslıyordu. “Nasıl cesaret edersin?”</p>

  <p class="calibre3">“Söylediğim gibi, onun korkulacak bir tarafı yok. Önemsiz biri.”</p>

  <p class="calibre3">“Hey, sağol.” dedi Tina.</p>

  <p class="calibre3">“Yaşamak istiyor musun?” diye sordu Redlaw.</p>

  <p class="calibre3">“Ah, evet.”</p>

  <p class="calibre3">“O zaman kapa çeneni.”</p>

  <p class="calibre3">Uysalca “Tamam.” dedi Tina.</p>

  <p class="calibre3">“Neden?” diye sordu Çaykovski. “Neden burada? Birbirimizi çok az tanıyoruz Redlaw ve sen daha şimdiden, rastgele bir kızı&nbsp;bizim saklanma yerimize, mabedimize getirerek benim ve cemaatimin güvenliğini tehlikeye atıyorsun. Sana biraz müsamaha</p>

  <p class="calibre3">gösteriyorum, ama o... o, izinsiz giren biri ve biz onları burada hoş karşılamıyoruz.”</p>

  <p class="calibre3">Rahip görünümdeki shtriga, kasvetli bir loşluğun içerisinde ortaya çıktı; cüppesi, etrafında dalgalanıyordu. Bakışları, Tina’nın üzerine sabitlenmişti; gözleri, düşmanlıkla parlıyordu.</p>

  <p class="calibre3">“Özür dilerim.” dedi Redlaw. “Bir anlaşmamız olduğunu düşünüyordum.”</p>

  <p class="calibre3">“Sırada ne var? Polis? Ordu? Belki senin o eski Gece Birliği dostların. Bunun kabul edilebilir olduğunu mu düşünüyorsun?&nbsp;Bunun, benim cezalandırmadan izin vereceğim bir şey olduğuna mı inanıyorsun?”</p>

  <p class="calibre3">Redlaw, Tina’ya döndü. “Bence kaçmaya hazırlanmalısın.”</p>

  <p class="calibre3">“Ne?”</p>

  <p class="calibre3">Redlaw’un eli, Cindermaker’ına doğru birkaç santim ilerledi. “Benim hatam. Sana karşı daha katı olmalıydım. Seni arkada&nbsp;kalmaya zorlamalıydım.”</p>

  <p class="calibre3">“Tanrım. Başımız ciddi biçimde belada, değil mi?”</p>

  <p class="calibre3">“Seni korumak için elimden geleni yapacağım. Git, dediğim zaman kapıya doğru koş ve durma. En yakındaki güneş ışığını&nbsp;bul. Sana en iyi ihtimalle bir iki dakika kazandırabilirim. Tereddüt etme. Ne yaparsan yap, sakın arkana bakma.”</p>

  <p class="calibre3">“Redlaw...” dedi Tina.</p>

  <p class="calibre3">“Ah, Redlaw” dedi Çaykovski. “Ona bu şekilde yalan söylediğin için kendinden utanmalısın. Buradan canlı çıkmasının hiçbir yolu olmadığını biliyorsun. Ben bir shtigayım. Vampirlerim bir ordu. İstediğin kadar dene, ama yine de kapıya kadar gitmeyi başaramaz. Neden ona boş yere umut veriyorsun?”</p>

  <p class="calibre3">“O zaman bana bir iyilik yap.” dedi Redlaw. “Onun zarar görmeden gitmesine izin ver. Karşılığında beni alabilirsin. Benim için fark etmez. Karşı koymayacağım. Bir değiş tokuş. Onun hayatına karşılık benimki.”</p>

  <p class="calibre3">“Ne kadar asil bir davranış. Ancak mesele şu ki, çocuklarım aç. Çok aç. Besleyecek çok fazla mide var ve onlara hayvan kanı&nbsp;kakalayıp duramam. Gerçekten yatıştırıp tatmin edecek tek bir&nbsp;ı iir kan varken olmaz.”</p>

  <p class="calibre3">“Benimki. Benimkini al.”</p>

  <p class="calibre3">“Bir kişinkini mi? İkiniz birden buradayken? Sen lütufkar bir şekilde fazladan bir beden getirmişken mi? Evet, her şey düşünüldüğünde, bu en iyi çözüm. Bize kendinizi adeta bir tabakta&nbsp;sundunuz ve biz de bundan mümkün olan en yüksek faydayı&nbsp;sağlayacağız.”</p>

  <p class="calibre3">Etraflarında, vampirler kendilerini göstermeye başlamıştı. (kurakların arasından sinsice ve birer örümcek edasıyla Redlaw&nbsp;ile Tina’ya yaklaşıyorlardı. Kilise, keyifli iç çekişlerle ve zevkle&nbsp;dolu ıslak ağız şapırdatmalarıyla inliyordu.</p>

  <p class="calibre3">Tina titriyordu, dizlerinin bağı çözülmeye başlamıştı. Red-law’un kolunu sıktı, tırnaklarını o kadar çok batırmıştı ki, montunun kolunda kalın astar olmasına rağmen Redlaw’un canı yanıyordu. “Tanrım, Redlaw, lütfen, durdur şunu, olmasını engelle...”</p>

  <p class="calibre3">Tek bir atış, diye düşündü Redlavv. Çaykovski’yi bayından vururum. Onu öldürebilirim. Bu, diğerlerini yeterince korkutabilir ve böylece kaçabiliriz.</p>

  <p class="calibre3">Ancak Tanrı’nın yardımıyla bunu yapabilirdi, çaresiz bir son dakika girişimiydi.</p>

  <p class="calibre3">Tanrım, duy beni.</p>

  <p class="calibre3">Nasılsa ölmüş sayılırlardı. Başka ne şansları vardı ki?</p>

  <p class="calibre3">Tanrım, atışıma rehberlik et.</p>

  <p class="calibre3">Cindermaker’ını, bir şimşek kadar hızlı çekti. Silah patladı. Ancak Çaykovski orada değildi. Redlaw hızlı olsa da, shtriga kaçınılmaz olarak ondan daha hızlıydı. Havaya sıçramıştı, Fraxinus merminin yörüngesinin üzerinden atlamıştı. Bir an sonra,</p>

  <p class="calibre3">Redlaw’un üzerine, ayakları omuzlarına gelecek şekilde inmişti. Redlaw, darbenin etkisiyle sarsıldı ve kilisenin yer döşemesindeki taşların üzerine düştü. Bayılmadan önce son gördüğü şey,&nbsp;Çaykovski’nin yüzüne çarpan yumruğu, bulanık bir et ve kemik&nbsp;yığınıydı. Düşündüğü son şey ise, onu yüzüstü bıraktım oldu ve&nbsp;ardından Tanrı beni yüzüstü bıraktı, düşüncesi geldi.</p>

  <h1 class="calibre7" id="sigil_toc_id_9">On Üçüncü Bölüm</h1>

  <p class="calibre3">ALBAY JACOBSEN, bodrum katlarını gezerek Kızıl Göz Takımı’nı bulundukları yerden çıkarmaya çalışıyordu.</p>

  <p class="calibre3">“Kalkın. Kalkın ve saldırın. Yeni görev var. Bu lanet olası bir talim değil.”</p>

  <p class="calibre3">Kızıl Göz Yedi’nin odasının kapısına vurdu.</p>

  <p class="calibre3">“Senden bahsediyorum, Abbotts. Eşcinsel pornosunu kapat, çükünü sil ve on dakika içerisinde garajda ol. Çabuk, çabuk. Hadi, hadi, hadi.”</p>

  <p class="calibre3">“Canın cehenneme, lanet herif.” cevabı geldi Abbotts’ın odasından.</p>

  <p class="calibre3">“Canın cehenneme, lanet herif, Efendim, olacaktı.” diye sertçe yanıtladı Jacobsen.</p>

  <p class="calibre3">On bir dakika sonra Asker Chris Abbotts, sendeleyerek ve koruyucu yeleğindeki son cırt cırtlı bandı da bağlayarak garaja girdi. Kendini Hummer H2’deki arka koltukta Kızıl Göz Altı’nın, Asker Kyle Larousse’un yanına sıkıştırdı.</p>

  <p class="calibre3">"Selam dostum.”</p>

  <p class="calibre3">“Selam.”</p>

  <p class="calibre3">İki adamın çok ortak noktası vardı. İkisi de ekipteki en genç ve en rütbesiz kişilerdi ve ikisi de Güneyliydi; Abbotts, Birmingham, Alabama’dan geliyordu, Larousse ise Christi,&nbsp;Teksas’tan ve ikisi de umutsuz kenar mahalle beyazları olmaktan yalnızca bir bira ve bir maaş uzaklıktaydı. Abbotts, kariyeri&nbsp;boyunca bir dizi disiplin suçu nedeniyle toplamda elli yedi gününü askeri cezaevinde geçirmiş olmanın şanıyla hava atabiliyordu. Bu suçlara, emre itaatsizlik ve sarhoşken kavga edip düzen bozma da dahildi ve sonuç, pek de şerefli olmayan terhis olmuştu. Larousse’un askeri kayıtları ise yüzeyde temizdi, fakat&nbsp;hoş vakit geçirmeye olan merakı ve otoriteye olan saygısındaki&nbsp;eksiklik nedeniyle, hiçbir zaman alt rütbelerden daha ileri gitme olasılığı olmamıştı.</p>

  <p class="calibre3">Jeanette Berger, Hummer’ı çalıştırdı ve devasa araç, bir rampadan otomatik olarak açılan garaj kapısına doğru ilerledi. Aynı anda da Kızıl Göz Takımı, şehir merkezindeki etkileyici bir konağın altından gelip Doğu 84. Cadde’ye çıkmıştı. Bina, nereden bakılırsa bakılsın, büyük, tekli bir mesken yeriydi ve sahibinin çok da uzun olmayan bir zaman önce, pek çok aşırı zengin&nbsp;kişinin şehirdeki evlerine yaptığı şeyi yapıp yeraltını genişletmesi dışında, onda alışıldık olmayan bir şey yoktu, işçiler, bodrum katının ve caddenin altını, evin zemininin kapladığı alandan daha geniş olan bir çift fazladan kat oluşturmak için kazmıştı. Şu anda orada garaj, bir odalar ağı, misafir süitleri, jimnastik&nbsp;salonu, eğlence ve dinlenme için bir alan ve bir yemek yeme bölümü vardı. Burası, mülkün toplam alanını yüzde 50 ve pazar&nbsp;değerini yüzde 75 arttırmıştı.</p>

  <p class="calibre3">Sol tarafa, Lexington Caddesi’ne doğru dönen Hummer, güneye yöneldi. Kar zincirleri, buzlu yolda arabanın sağlam durma<span style="text-indent: 1.5em; font-size: 1em; line-height: 1.2;">sını sağlıyordu ve neredeyse 4.000 kg’lik yük dolu ağırlığı, ona daha fazla sarsılmazlık ve çekiş gücü veriyordu. Yine de Berger,&nbsp;dikkatli bir şekilde sürüyordu. Endişe ettiği şey, diğer trafikti.&nbsp;Hummer, her türlü çarpışmayı, neredeyse zarar görmeden atlatabilirdi, fakat bir çarpışma, istenmeyen dikkate ve karışıklığa&nbsp;neden olurdu ve tabii ki diğer aracın içerisindeki kişilerin ölüm&nbsp;riski vardı.</span></p>

  <p class="calibre3">“Tamam, dinleyin millet.” dedi Jacobsen. “Olay şu. Önce iyi haberi mi istersiniz, kötü haberi mi?”</p>

  <p class="calibre3">“Önce iyi haber.” dedi Topçu Çavuşu Child.</p>

  <p class="calibre3">“İyi haber şu ki, bu sefer uzağa gitmek zorunda kalmayacağız. Operasyon bölgesine on dakika içerisinde ulaşmış olacağız.”&nbsp;“Şükürler olsun.” dedi Abbotts. “Sizin için sorun yok millet,&nbsp;sizin yeriniz rahat, fakat burada benim ve Larousse’un ayaklarımızı koymak için bir cüceye yetecek kadar bile yerimiz yok. On&nbsp;beş dakikadan daha uzun süren bir yolculuk yaparsam, uyluklarıma inanamayacağınız kadar fena bir kramp girecek.”</p>

  <p class="calibre3">“Ve sızlanma şimdiden başladı.” dedi Kızıl Göz Dört Justin Lim, yakın zamanda Yeşil Berelilerde onbaşı olmuştu.</p>

  <p class="calibre3">“Hey, siktir git, mahalle bakkalı.” dedi Abbotts hızlıca. “Hem sen neden burada, arkada oturmuyorsun? Boyun kaç? 1.60 mı?&nbsp;En fazla 1.65’tir. Bu koltuk senin için yapılmış Koreli göt.”&nbsp;“Mahalle bakkalı.” diye iç çekti Lim. “Fazla ırkçı bir profil olmadı mı?”</p>

  <p class="calibre3">“Aslına bakarsanız” diye devam etti Abbotts, “Neden bu arabalardan bizde iki tane yok? Hiç mantıklı değil. Tüm bunları finanse eden adamın para sıkıntısı mı var sanki? Onun için fazladan bir Hummer ne ki?”</p>

  <p class="calibre3">“Bir düşün” dedi Teğmen Giacoia, “Bu şeylerden iki tanesi trafikte duruyor, bu dikkat çeker. Fark edilir. Öte yandan bir tanesi, bir Rus oligarşi yöneticisi ya da bir rap sanatçısı, şöyle bir&nbsp;<span style="font-size: 1em; line-height: 1.2; text-indent: 1.5em;">gezinti için direksiyonunun başına geçmiş gibi görünür. ‘Gizli’ kelimesi senin için bir şey ifade ediyor mu?”</span></p>

  <p class="calibre3">“Onu bunu bilmem” dedi Abbots “ama bunun gibi bir pezevenk arabasıyla gezmek, gizliden çok her şeye benziyor.”</p>

  <p class="calibre3">“Hiç de değil.” dedi Lim. “Belki senin geldiğin Cahil Beyaz Köyü’nde eski püskü bir kamyonet bir limuzin sayılıyor olabilir, ama burada, medeni dünyada, gayet de iyi bir şekilde uyum&nbsp;sağlıyoruz.”</p>

  <p class="calibre3">“Ah, peki şimdi tektipleştirme yapan kim? Sanırım benim beyaz bir atlet giyip banjomu çıkarmamı bekliyorsun ki böylece hepimiz...”</p>

  <p class="calibre3">“Yeter!” diye bağırdı Jacobsen. “Sizin bir sınıf dolusu kız gibi şikayet etmenizi ve didişmenizi dinlemek için para almıyorum. Kafanızı işe verin. Hiçbiriniz kötü haberin ne olduğunu bilmek istemiyor mu?”</p>

  <p class="calibre3">“Pek değil,” dedi Child, “ama yine de söyle.”</p>

  <p class="calibre3">“Burası, geniş bir bölgede bulduğumuz en büyük yuva. Tahmine göre elli, belki de daha fazla vampir var. O yüzden işi şansa bırakmayacağız. Tetikte olacağız ve kitabına göre hareket edeceğiz.”</p>

  <p class="calibre3">“En iyi tahiminimiz bu mu?” dedi Larousse. “Elliye kadar?” “Anlayamadım, bu bir sorun mu?”</p>

  <p class="calibre3">“Bu istihbarata nasıl ulaşıyoruz? Nereden geliyor? Sorgulayan zihin, bunları bilmek zorunda.”</p>

  <p class="calibre3">“Hayır.” dedi Jacobsen. “Bilmen gereken tek şey, asker Larousse, sen bir yarı vampirsin. Bir vampirin sahip olduğu tüm güçlü yanlara sahipsin ve neredeyse onun zayıflıklarının hiçbiri&nbsp;sende yok. Vampirleri yok etmek için silahların var ve seni onların dişleri ile pençelerine karşı koruyan vücut zırhlarına bürünmüş durumdasın. Kısacası, sen bir vampirden her açıdan üstünsün ve bu dünyadaki amacın, vampirlere dönüp, onların ya<span style="text-indent: 1.5em; font-size: 1em; line-height: 1.2;">şayan ölü kıçlarını cehenneme yollamak. Bundan daha fazlası, senin maaş derecenin üstünde ve seni ilgilendirmiyor.”</span></p>

  <p class="calibre3">Yan koltuktan arkaya dönmüş olan Jacobsen, Larousse gözlerini kaçırana kadar ona bakmayı sürdürdü.</p>

  <p class="calibre3">“O zaman mesele kapandı.” dedi. “Eğer çalışma koşulları uygun değilse, istediğin zaman işi bırakabilirsin, hepiniz bırakabilirsiniz. Böylece de rahat bir emekliliğe elveda dersiniz. Öyle yapmak istemiyorsanız, beyninizi boşaltın, çenenizi kapayın ve&nbsp;eğitime odaklanın.”</p>

  <p class="calibre3">Jacobsen’in, kendisine ekibinin de kendi gibi Porfiri sürecine gönüllü olarak katıldığını ve bunun resmi olmayan bir askeri&nbsp;birlik, özel bir girişim olduğunu hatırlatıp durması gerekiyordu. Bu nedenle, onlara biraz müsamaha gösterebilirdi.</p>

  <p class="calibre3">Ancak aynı zamanda, disiplinden ve emir komuta zincirinden de tamamen vazgeçilemezdi. Bu, felakete davetiye çıkarmak demek olurdu.</p>

  <p class="calibre3">VARDILAR.</p>

  <p class="calibre3">Jacobsen, uydu görüntüsü ve Street View uygulamasıyla operasyon bölgesinin ön keşfini yapmıştı. Hava keşfi de, saldırı planının sağlam ve geçerli olduğunu doğrulamıştı.</p>

  <p class="calibre3">Hummer, bir arka sokakta görünmeyecek şekide park edildikten sonra, maskeli ve silahlı yedi kişi, hedeflerinin hemen yanındaki binanın yangın çıkışlarından yukarıya doğru hızlıca tırmandı. Düz çatıdan eğimli çatıya, asfalttan kiremite atladılar. Daha sonra, büyük bir gizlilik içerisinde, pozisyonlarına doğru&nbsp;süründüler ve çömelip hareket komutunu beklemeye başladılar.</p>

  <p class="calibre3"><br /></p>

  <p class="calibre3"><a id="bookmark0"></a><a href="#footnote1">1</a></p>

  <p class="calibre3">Hell’s Kitchen, New York’ta, bir zamanlar yüksek suç oranıyla meşhur olmuş bir mahalledir ve Türkçe’de Cehennem Mutfağı anlamına gelir, ç.n.)</p>

  <p class="calibre3"><a id="bookmark1"></a><a href="#footnote2">2</a></p>

  <p class="calibre3">Tintagel, Kral Arthur’un yaşadığına inanılan ve Comwa ın kuzey kıyılarında bulunan bir kaledir. Evin adı da, karakterin soyadı Farthingale’i çağrıştıracak şekilde Far Tintagel {Uzak Tintagel] konmuştur.</p>

  <p class="calibre3"><a id="bookmark2"></a><a href="#footnote3">3</a></p>

  <p class="calibre3">Amerika’ya göçmen taşıyan ilk gemi.</p>
</body>
</html>
