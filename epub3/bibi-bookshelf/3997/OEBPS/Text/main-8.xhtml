<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">On Dördüncü Bölüm</h1>

  <p class="calibre3">ROISIN LEARY, sözünü sakınan biri değildi. “Papa’nın kutsal kıç deliği aşkına Redlaw, ne düşünüyordun?” diye gürledi. “Gerçekten de göründüğün kadar salak mısın? Zavallı kızın&nbsp;vamprilerle olan tecrübesi, senin azgın seks tecrüben kadar ve&nbsp;sen onu bulabileceğin en büyük vampir partilerinden birinin ortasına pat diye getiriveriyorsun! Annem burada olsaydı, senin&nbsp;kafana bir tane indirirdi ve açıkçası ben de aynısını yapmak istiyorum. Çok daha fazlasını hak ediyorsun.”</p>

  <p class="calibre3">“Bilmiyordum.” diye karşı çıktı Redlaw. “Bu şekilde sonuçlanmasını istemedim. Beni takip etti. Çok ısrarcıydı.”</p>

  <p class="calibre3">“Ah ve sen ona defolup gitmesini söyleyemedin?” dedi Leary, bir kaşını kaldırarak. Kız kaç kilo? 50 mi? Sıskanın teki. Ve sen&nbsp;büyük, güçlü, sert John Redlavv’sun. Gerçekten isteseydin, onun&nbsp;seninle gelmesini engelleyemeyeceğini mi söylüyorsun? Belki&nbsp;onu yumruklayabilirdin? Ben olsam öyle yapardım.”</p>

  <p class="calibre3">“Kadınlara vurmam. Eğer gerçekten yapmam gerekmiyorsa. Ayrıca...”</p>

  <p class="calibre3">Leary, alışkın olduğu şekilde ona baskın çıktı. “Senin sorunun şu ki patron, sen bir kader arkadaşın olmasından hoşlanıyorsun.&nbsp;Öyle değilmiş gibi yapıyorsun. Bay Kendine Yeten gibi, hiç&nbsp;kimseye ihtiyacın yokmuş gibi davranıyorsun. Yalnız Redlaw,&nbsp;her zaman tek başına çalışan sert adam. Ancak, en iyi durumda,&nbsp;yanında birisi, tercihen de geveze bir kadın varken oluyorsun.&nbsp;Bunu asla itiraf etmezsin, fakat derinlerde bunun doğru olduğunu biliyorsun. İşte bu nedenle, o Checkley denen kızı reddedemedin, öyle yapman gerektiğini bilsen de.”</p>

  <p class="calibre3">“Kendini kanıtlamak için bir şansı hak ediyordu.”</p>

  <p class="calibre3">“Sen de onu vampir kaynayan bir kiliseye götürdün?” “Vampirler, bir shtriganın kontrolü altındaydı.” dedi Redlaw.&nbsp;“Yine de, o bir sivil.” İlginç bir şekilde, Leary’nin aksam kayıyor; Dublin aksanından daha kesik ve köşeli bir şeye dönüşüyordu. “Güneşsizler konusunda tecrübeli değil. Bu, bir koyunu&nbsp;mezbahaya sürüklemek gibiydi, eski dostum. Kötü bir gösteri&nbsp;oldu.”</p>

  <p class="calibre3">Çok garip, diye düşündü Redlaw, Leary ve Illyria Strakosha ne kadar birbirine benziyordu. Bunu daha önce hiç fark etmemişti.&nbsp;Neredeyse biri, diğerinden ayırt edilemez durumdaydı. Hafif&nbsp;bir bulanıklaştırma, gözlerini biraz kısma sonrası, eski GÖLGE&nbsp;ortağı rahatlıkla Arnavutluk doğumlu shtriga haline gelebilirdi.</p>

  <p class="calibre3">“Beni hayal kırıklığına uğratmadığını söyleyemem Redlaw, yaşlı herif’ dedi Illyria, Avrupa tonlamasını 1930’larm üst sınıf&nbsp;argosuyla harmanlayan garip konuşma şekliyle. “Onun gibi masum bir yavru kısrak, kısa pantolonlarından henüz kurtulmuş.&nbsp;Ve şimdi, senin sayende ölecek. Üstelik pek de hoş olmayan bir&nbsp;biçimde.”</p>

  <p class="calibre3">“Ama shtriga...”</p>

  <p class="calibre3">“Bütün shtrigalar benim gibi değil. Bir shtriganın sadakat duyduğu tek şey vampirleridir. Onların dışındaki her şey önemsizdir. İlk tanıştığımız zamanı hatırlıyor musun? Seni neredeyse&nbsp;balkondan aşağıya atacaktım. Ve atardım da, hem de içim&nbsp;sızlamadan. Eğer bunu himayem altındaki vampirleri korumak&nbsp;için gerekli görseydim. Sırf, sen ve ben ahbap olduk diye tüm&nbsp;shtrigaların seninle çay içip tatlı yemek isteyeceğini sanma. Bu&nbsp;büyük bir hata olur. Shtrigalar, çok hoş arkadaşlardır, ama acımasızlardır da. Sorumluluklarımızı çok ciddiye alırız.”</p>

  <p class="calibre3">“Çaykovski senin gibi değil.”</p>

  <p class="calibre3">“Tam da benim gibi!” diye açıkaldı Illyria, mükemmel sivri dişlerini ortaya çıkararak. “Her açıdan. Onun olan şeyleri korumak için herkesi öldürebilir ve bunun için hiç tereddüt etmez&nbsp;bile. Ve şu anda eski dostum, beni öldürecek ve senin yardımına ihtiyacım var.”</p>

  <p class="calibre3">Şimdi, Illyria’nın aksam da değişiyordu. Buyurgan sesi, heyecanlı, panik içerisinde, neredeyse bir çığlık gibiydi.</p>

  <p class="calibre3">“Uyanmak zorundasın Redlaw. Redlaw! Uyan! Beni öldürecekler. Lütfen, lanet olsun, uyan!”</p>

  <p class="calibre3">Illyria, hiç bu şekilde küfretmezdi.</p>

  <p class="calibre3">“Orospu çocuğu, lanet olsun, uyan!”</p>

  <p class="calibre3">Artık konuşan Ilyria değildi. Tina’ydı.</p>

  <p class="calibre3">“Ah, lütfen, ah lanet olası İsa, lütfen biri bir şey yapsın!” diye yalvarıyordu Tina.</p>

  <p class="calibre3">Baygın durumundan kendine gelmekte olan Redlaw, gözlerini açtı.</p>

  <p class="calibre3">Kilisedeydi, St. Magnus’taydı. Sarhoş gibiydi. Kafası ağrıyor, zonkluyor; patlamak üzere olan, fazla doldurulmuş bir çöp torbası gibi hissediyordu.</p>

  <p class="calibre3">Gözlerini kırpıştırdı. Odaklanmak zordu.</p>

  <p class="calibre3">Tina oradaydı. Vampirler tarafından etrafı sarılmıştı ve onu&nbsp;<span style="text-indent: 1.5em; font-size: 1em; line-height: 1.2;">taş mihraba doğru sürüklüyorlardı. Koridor boyunca yürüyüşlerinde törensel bir şey vardı. Sanki bir ritüel havasındaydılar. Tina, sürüklenirken mücadele ediyordu, tıpkı düğüne götürülen isteksiz bir gelin gibi.</span></p>

  <p class="calibre3">Ya da kurban edilen bir insan gibi.</p>

  <p class="calibre3">Ve mihrabın ardında bekleyen, töreni yöneten Çaykovski vardı. Elleri, dua etmek üzere olanların yaptığı gibi, karın boşluğunda kenetlenmişti. Yüzü sakindi, fakat gözleri açgözlülükle parlıyordu.</p>

  <p class="calibre3">“Onu buraya yerleştirin.” diye emir verdi vampirlere ve onlar da karşı koymakta, haykırmakta olan Tina’yı çekiştirip mihraba&nbsp;yerleştirdiler ve her uzvunu iki kişi olarak tutmaya başladılar.</p>

  <p class="calibre3">Redlaw, dizlerinin üzerine doğruldu ve ayağa kalkmaya çalıştı. Bu hareket, haddinden fazla güç ve kordinasyon istiyor gibiydi ve başladığı işi tamamlayamadı. Pençeli eller, omzuna kenetlenmiş, onu acımasızca tekrar dizüstü pozisyona indiriyordu. Her iki tarafında iki vampir, başında bekçi olarak bekliyordu.&nbsp;Bir üçüncüsü ise tam arkada, ikisi görevi yerine getiremezse diye duruyordu. Cindermaker, Tina’nın sırt çantasıyla beraber bir&nbsp;iki metre ileride duruyordu. Silah, kışkırtıcı şekilde yakındı, fakat Redlaw’un başındaki muhafızlar, ona uzanması için Red-<span style="text-indent: 1.5em; font-size: 1em; line-height: 1.2;">law’a bir fırsat vermeyeceğinden, bir kilometre uzakta olması da&nbsp;bir şeyi değiştirmezdi. Çaykovski, Redlaw’un herhangi bir yere&nbsp;gitmesini ya da herhangi bir şey yapmasını istemiyordu. Mihraba yatırılma sırası ona gelene kadar sabit, güçsüz bir şekilde durmasını istiyordu.</span></p>

  <p class="calibre3">“İhtiyaçlarımız karşılandı.” dedi Çaykovski. “Tanrı bize gülümsedi.”</p>

  <p class="calibre3">Tina’nın mücadelesi ve itiraz çığlıkları arasında kendini duyurabilmek için sesini yükseltmek zorunda kalmıştı.</p>

  <p class="calibre3">“Zor zamanımızda imdadımıza yetişildi; çölde bir vaha, yuka<span style="text-indent: 1.5em; font-size: 1em; line-height: 1.2;">rıdan gelen bir nimet. Bazıları bizim lanetlenmişler olduğumuzu söylüyor, ama biz lanetlenmedik. Biz, yalnızca, sonsuz bilgeliği ve lütfuyla, Tanrı’nın farklı olmasına izin verdiği varlıklarız. O bizim şeklimizi değiştirdi, bizi tekrar yarattı ve şimdi bizim gereksinimlerimiz ölümlü insanlarınkiyle aynı değil; onları kabullenmeli ve onlara cevap vermeliyiz, çünkü biz bu şekilde&nbsp;yaratıldık. Bu kız...”</span></p>

  <p class="calibre3">Tina’nın karşı koymaya çalışan ve kıvranan bedenini işaret etti.</p>

  <p class="calibre3">“Bu kız, hayatta kalmamız için ve sadece hayatta kalmamız için değil, aynı zamanda gelişmemiz için de ihtiyacımız olan her&nbsp;şeyi taşıyor. Damarları, bize yenilenmiş yaşamı veren şeyle atıyor. Şimdi onu paylaşalım. Onun bedenini alalım, yiyelim; sizin&nbsp;için dökeceği kanını içelim.”</p>

  <p class="calibre3">“Hayuııır!” diye avazı çıktığı kadar bağırdı Tina ve sonra da muazzam bir şekilde hedefini tutturarak Çaykovski’nin yüzüne&nbsp;tükürdü. “Seni lanet olası yaşayan ölü pislik herif, peş para etmez&nbsp;orospu çocuğu!” Onu sıkıca tutuyorlardı, umutsuzdu, ölmek&nbsp;üzereydi, fakat şirret kadın ruhuyla sonuna kadar savaşıyordu.</p>

  <p class="calibre3">Shtriga rahip, aldırış etmeden tükürüğü yanağından sildi ve cemaat öğretisinin grotesk parodisine devam etti. “Ondan yudum yudum içelim, hepimiz doyuma ulaşana kadar, fakat daha&nbsp;ileriye gitmeyelim. Bu armağanı ve diğerini, Redlaw’u, eşit bir&nbsp;şekilde bölüşelim ki, tazelenelim ve sağlık ile zindelik dolalım.”</p>

  <p class="calibre3">Tina kafasını çevirdi. Bakışları Redlaw’a kilitlendi. Gözlerinde korku ve yalvarma vardı.</p>

  <p class="calibre3">Çaykovski, işaret parmağını kaldırdı. “Bu ilk kesik ile başlıyorum.”</p>

  <p class="calibre3">Redlaw bağırdı. “Bu resmen dine küfretme! Bu Tanrı’nın yolu değil!”</p>

  <p class="calibre3">Çaykovski, duyduysa bile durmadı. Pençesi, Tina’nın boynuna doğru indi. “Tadına ilk ben bakacağım.”</p>

  <p class="calibre3">“Tina!” dedi Redlaw. “Beni dinle. Tanrı seni bekliyor. Bu, tahmininden daha çabuk bitecek. Sonsuz bir hayat var. İnan bana. Ahiret var. Korkma.”</p>

  <p class="calibre3">Kendisi bile buna inanıp inanmadığından emin değilken, onun inanmasını nasıl sağlayabilirdi?</p>

  <p class="calibre3">Önemli değildi; eğer sözleri ona son dakikalarında teselli verebiliyorduysa, gerisinin bir önemi yoktu. Çok bir şey değildi, ama elinden gelen buydu.</p>

  <p class="calibre3">Pençe, Tina’nın şah damarının üzerine kondu ve Tina sessiz ve kıpırtısız durmaya başladı. Bir kurdun çenesindeki bir tavşan&nbsp;gibi, kaçınılmaz olana teslim oldu. Yarım kubbenin ardında, İsa&nbsp;sevecenlikle aşağıdaki sahneye bakıyordu. Sanki hiç umrunda&nbsp;değilmiş gibiydi.</p>

  <p class="calibre3">Bir mucize, diye düşündü Redlaw. Tam şu an, bir mucize. Lütfen. Yalvarıyorum.</p>

  <p class="calibre3">Tüm İnsanlığın Kurtarıcısının, bir mucize gerçekleştirmek için hiç de acelesi varmış gibi görünmüyordu.</p>

  <p class="calibre3">Ama sonra...</p>

  <p class="calibre3">KİLİSENİN dış dehlizlerindeki iki cam, plastik patlayıcı maddelerle patlayıp kırıldı. Yarım saniye sonra, konserve çorba&nbsp;kutusu büyüklüğünde gri silindirler havaya fırladı. Yere düştüler ve sarı bir duman çıkarmaya başladılar.</p>

  <p class="calibre3">Koku, Redlaw’un burun deliklerine ulaştı. Aerosolleştirilmiş sarımsak süspansiyonu. Sarımsak gazı.</p>

  <p class="calibre3">Vampirler geri çekildi. Yüzlerini kapayarak, yayılmakta olan dumandan uzaklaştılar. Nefesleri tıkandı ve tükürükler saçtılar.&nbsp;Tıpkı biber gazına maruz kalan insanlar gibi püskürtüldüler. İki&nbsp;üç tanesi, dizlerinin üzerine çöküp böğürerek kusmaya çalıştı.</p>

  <p class="calibre3">Gaz bombalarının ardından, binaya, boş pencerelerden içeriye doğru iplerle sallanarak insanlar girdi. Redlaw, gaz bulutları</p>

  <p class="calibre3">arasından onları yalnızca bulanık olarak görebiliyordu, ama siluetlerini ve üniformalarını tanıdı. Onlar Tina’nın metroda çektiği görüntüde bulunan milislerdi.</p>

  <p class="calibre3">Adamlar yere indi ve kilisenin içerisinde, sütunlar ile ters çevrilmiş oturakların arkasında pozisyonlarına geçerek yayılmaya başladı. Vampirler paniğe kapılmışlardı ve ne yapacaklarını bilmiyorlardı. Aralarında davetsiz misafirler olduğunu zar zor fark&nbsp;ediyorlardı. Tek dertleri, keskin gazdan kurtulmaktı.</p>

  <p class="calibre3">Redlaw, karmaşadan faydalandı. Muhafızlarının bir an için dikkati dağılmıştı, ikisinin de kasıklarına sertçe vurdu. Güneşsizler kuvvetli yaratıklar olabilirdi, fakat herkes gibi onların da&nbsp;zayıf noktaları vardı. Testis dediğin şey, yumuşak ve hassatı; kimin bacaklarının arasından sarkarsa sarksın.</p>

  <p class="calibre3">İki vampir de acıdan iki büklüm olmuş durumdayken, Red-law Cindermaker’ına uzandı.</p>

  <p class="calibre3">Öfkeli Çaykovski, askerlere bağırıyordu “Nasıl mabedimize saldırmaya cüret edersiniz? Nasıl kutsal ayinimizi engellersiniz?”</p>

  <p class="calibre3">Sözlerine verilen yanıt, makineli tüfeklerden ve hücum tüfeklerinden gelen yaylım ateşiydi.</p>

  <p class="calibre3">Vampirler uludu ve kendilerini korumaya almak için kaçışmaya başladı. Fraxinus mermiler, havada uçuşuyor, sarı gazı dilimlere ayırıyordu.</p>

  <p class="calibre3">Çaykovski harekete geçti ve kürsüden pencere pervazına, oradan da kirişe giderek, şiddetli saldırı ateşinden kaçınmaya çalışarak dolambaçlı bir yoldan düşmana doğru ilerlemeye başladı.</p>

  <p class="calibre3">Bu esnada Redlaw, ters yönde dört ayak üzerinde ilerleyerek Tina’nın bulunduğı mihraba doğru gidiyordu. Bir elinde silahı,&nbsp;omuzunda da Tina’nın sırt çantası vardı. Tina, gözlerini donuklaştıran bir şok hali içerisindeydi; kanı içilerek öldürülecek olması o kadar kaçınılmaz görünmüştü ki, hala bunun olmasını</p>

  <p class="calibre3">James Lovegrove</p>

  <div class="calibre1">
    <div class="calibre1"><img alt="" class="calibre11" src="../Images/main-4.png" /></div>
  </div>

  <p class="calibre3">bekliyor gibiydi. Askerlerin gelmesinden ve bunun bir anda talihini değiştirmesinden bihaberdi.</p>

  <p class="calibre3">Kibar ve nazik olmanın zamanı değildi. Redlaw, kendini mihraba attı ve üzerinden atlayıp yere devrilirken Tina’yı çekip aldı. Taş yapının korunaklı tarafındaki karmakarışık döküntülerin içine, şimdilik kurşun yağmurlarından uzak bir şekilde düştüler.</p>

  <p class="calibre3">“Redlaw, ne... ne oluyor?” diye şaşkınlık içerisinde sordu Tina.</p>

  <p class="calibre3">“Kurtuluş geldi, hem de tam zamanında. Ancak, tahliyenin olası olduğunu sanmam.”</p>

  <p class="calibre3">Mihrabın kenarından etrafa baktı. Askerler, iki grup halinde, birbirlerinin ilerleyişini kurşun yağmurlarıyla koruyarak yol alıyorlardı. Güneşsizleri önlerine katmış, onları kilisenin kanatlarından yarım kubbeye doğru sürüp, toplu halde imha edilmelerinin daha kolay olacağı dar bir alana çekmeye çalışarak Tina ve&nbsp;Redlaw’un olduğu yöne geliyorlardı. Arada bir, bir Fraxinus&nbsp;mermi hedefini buluyor ve bir vampir, yere düşerken çözülerek&nbsp;yok oluyordu.</p>

  <p class="calibre3">Çaykovski neredeydi?</p>

  <p class="calibre3">İşte oradaydı.</p>

  <p class="calibre3">Redlaw, shtrigayı kirişlerin üzerinde, insansı bir böcek gibi eğilip bükülürken gördü. Çaykovski’nin kaçıyor olabileceğini&nbsp;düşündü. Kırılmış camlara doğru hareket edecek gibiydi. Sorumluluklarından kaçıyor muydu? Cemaatini kaderin eline mi&nbsp;teslim ediyordu?</p>

  <p class="calibre3">Hayır. Yalnızca avantaj sağlayabileceği bir yer arıyordu. Karşı saldırıya geçebileceği üstünlüğe sahip bir nokta bulmaya çalışıyordu. Çaykovski durdu, sırtını kamburlaştırdı ve dikkatle askerlere baktı.</p>

  <p class="calibre3">Hadi, diye içinden geçirdi Redlaw.</p>

  <p class="calibre3">Çaykovski, tehlikeli bir deliydi. Neredeyse, kanını içmek için Tina’yı paramparça edecekti. Redlaw’un, onun kül olmasından,</p>

  <p class="calibre3">Bu dünyadan silinmesinden daha çok istediği bir şey yoktu.</p>

  <p class="calibre3">Ancak...</p>

  <p class="calibre3">Şu anda Çaykovski, vampirlerin en iyi ve tek kurtuluş umuduydu. Tabii, buna bağlı olarak Redlaw ve Tina’nın da. Başka hiç kimse, bu haydutlarla boy ölçüşecek donanıma sahip değildi. Sahip oldukları ateş gücünün boyutu, onlara, -belki bir shtri-ga hariç- karşı koyulamayan ve savunma yapılamayan bir taktiksel üstünlük veriyordu.</p>

  <p class="calibre3">Çaykovski, tünediği yerden askerin üzerine doğru balıklama atladı. Redlaw, askerin hiçbir şeyden şüphelenmediğini, yukarıdan gelecek bir tehlike olasılığına karşı dikkatsiz olduğunu düşünüyordu. Ancak, asker yukarı baktı ve akıllıca bir davranışla&nbsp;yana doğru bir adım attı. Sanki pusuya düşürülmekte olduğunu&nbsp;altıncı hissi ona söylemiş gibiydi.</p>

  <p class="calibre3">Çaykovski, havada bir kedi gibi döndü ve askerin biraz önce durmakta olduğu yere beceriksizce indi. Ona çarpmayı ve onu&nbsp;ezmeyi ummuştu. Onun yerine kendini, yalnızca kendisininkine eşit reflekslere sahip olmayan, aynı zamanda silahlı da olan&nbsp;bir düşmanla karşı karşıya bulmuştu.</p>

  <p class="calibre3">Çaykovski doğal olarak, direkt silaha doğru ilerledi. Namlunun altına doğru eğildi, silahı yakaladı ve yukarı doğru çevirdi. Ancak asker buna, Çaykovski’nin kaburgalarına attığı ve onun&nbsp;sırt üstü düşmesine neden olan şiddetli bir tekmeyle karşılık&nbsp;verdi.</p>

  <p class="calibre3">Shtriga, göz açıp kapayıncaya kadar ayağa kalktı ve kurşun yağmurundan kaçmak için kilisenin yan tarafına doğru hızla&nbsp;ilerledi. Bir duvara çarptıktan sonra geri sıçradı ve askerle yandan, onu devirmeye yetecek bir kuvvetle çarpıştı.</p>

  <p class="calibre3">Asker, kendini çabucak toparlayıp misillemeye geçti ve tek bir öfkeli itme hareketiyle Çaykovski’yi üzerinden attı. Tüfeğinin cephaneliğini o son patlamayla bitirmiş olmalıydı. Yeni</p>

  <p class="calibre3">cephane takacak kadar zamanı da yoktu. O nedenle de silahı bir tarafa bıraktı ve bir dövüş bıçağını kınından çıkardı. Elindeki&nbsp;bıçakla, Çaykovski’ye doğru atıldı. Bıçak, 25 cm uzunluğunda&nbsp;vardı ve donuk siyahtı. Redlaw’un ilk tahmini, karbonlaştırılmış kül oldu. Tıpkı Fraxinus mermi gibi. Tahta, elmas sertliğine ulaşana kadar kontrollü bir şekilde ısıya maruz bırakılarak&nbsp;sertleştiriliyor ve kıvama getiriliyordu.</p>

  <p class="calibre3">Asker, Çaykovski’ye doğru rastgele vurdu ve menzil dışında dikkatli bir biçimde hareket eden Çaykovski de, pençeleriyle aynısını yaptı. Mücadelelerinin bir ileri bir geri gidiş gelişi, neredeyse bir insan gözünün takip edebileceğinden daha hızlıydı;&nbsp;hamleleri ve çalımları, yalnızca bir insanın yetişemeyeceği bir&nbsp;seviyedeydi. Rakibinin uyluğuna isabet ettiren Çaykovski, ilk&nbsp;kanı akıtan taraf oldu. Asker, neredeyse hemen cevap vererek,&nbsp;Çaylovski’nin önkolunda bir yara açtı.</p>

  <p class="calibre3">Shtriga uludu, bir acı çekişin değil küçük düşürülmüş olmanın ifadesiydi sanki. Ancak Redlaw’un, yaranın acıttığından da şüphesi yoktu. Dişbudak kerestesi, vampirler için ölümcüldü;&nbsp;bir dokunuşu, tıpkı nerotoksin ve asit karşımı gibi çürütücüydü. Belki bir shtriga, vampirin daha üst bir mertebesi olduğundan, aynı derecede etkilenmiyordu, fakat Çaykovski’nin bu noktadan itibaren kolunu sakınmasından anlaşılacağı üzere, bağışık&nbsp;da değildi.</p>

  <p class="calibre3">Dövüş devam etti, ama Redlavv’un artık onu izleme lüksü kalmamıştı. Daha acil meseleler vardı. Geri kalan askerler, Redlaw ve Tina’nın yanı sıra pek çok vampirin de artık arkasında saklanmakta olduğu mihraba yaklaşmaktaydı. Tina, onlardan uzak&nbsp;duruyor, kendini Redlaw’a yaslıyordu.</p>

  <p class="calibre3">“Teslim olamaz mıyız?” dedi, silahların kakafonik gürültüsünün arasından. “Sen ve ben. Biz vampir değiliz. Bunu anlayacaklar. Bizi bırakırlar. Öyle yapmak zorundalar.”</p>

  <p class="calibre3">Redlaw, onun kadar iyimser değildi. “Eğer bu savaşın ortasında yüzümüzü gösterirsek, muhtemelen vuruluruz. Ayrıca, bu kişilerin merhamet gösterecek türden olduğunu pek sanmıyorum. Özellikle de görgü tanıklarına karşı.”</p>

  <p class="calibre3">“Öyleyse başımız belada. Tıpkı az evvel olduğu gibi.” Sesinde umutsuzluktan kaynaklı bir çatlama vardı. “Buradan çıkış yok. Sadece onlar bizi yakalayana ve havaya uçurana kadar bekleyeceğiz.”&nbsp;“Bir çıkış var.” dedi, Tina’ya en yakında duran vampir. Red-law, onu St. Magnus’a yaptığı daha önceki ziyaretten hatırladı.&nbsp;Onun Çaykovski’yle konuştuğunu görmüştü. Latin olan. Adı&nbsp;neydi? Miguel.</p>

  <p class="calibre3">“Devam et.” dedi Redlaw.</p>

  <p class="calibre3">“Bodrum.” dedi Miguel.</p>

  <p class="calibre3">“Bodrum, çıkmaz bir yer değil mi?”</p>

  <p class="calibre3">“Tam olarak değil. Shtrigamız, acil durumda bir çıkış yoluna ihtiyacımız olabileceğini öngörmüştü.”</p>

  <p class="calibre3">“Oradan dışarı çıkabilir misin?”</p>

  <p class="calibre3">“Belki.” dedi Miguel ve ekledi “Belki hepimiz çıkabiliriz.” “Eğer bize yardım ederseniz, size zarar vermeyeceğime söz veriyorum.” dedi Redlaw. “Biraz önce Çaykovski’nin bize yapmaya çalıştığı şeye bir karşılık vermeyeceğim.”</p>

  <p class="calibre3">“Peki eğer yardım etmezsek?”</p>

  <p class="calibre3">“Bence bunu yapmayı istiyorsunuz. Bence, bu işin içinde beraber olduğumuzu biliyorsunuz. Ayrıca, bence, güvenli bir yere ulaşma şansınızın benimle beraberken daha yüksek olduğunu da&nbsp;biliyorsunuz.”</p>

  <p class="calibre3">Miguel, bir baş hareketiyle onayladı.</p>

  <p class="calibre3">“Bekle bir dakika.” dedi Tina. "Beş dakika önce bu piç herifler bizi yemek üzereydi. Şimdi onlarla dost mu olduk?”</p>

  <p class="calibre3">“Dost değiliz.” diye cevap verdi Redlaw. “Ancak eğer bu askerlerden kaçmazsak hepimiz burada öleceğiz. Bana kalırsa,&nbsp;<span style="text-indent: 1.5em; font-size: 1em; line-height: 1.2;">farklılıklarımızdan çok ortak noktalarımız var. Zor durumdaki müttefikler. Miguel, yolu göster...”</span></p>

  <p class="calibre3">“Gösterirdim,” dedi Miguel “fakat...”</p>

  <p class="calibre3">O tarafa doğru bir işaret yaptı.</p>

  <p class="calibre3">Bodruma açılan kapının girişi, batı duvarı tarafında, otuz metre uzaklıktaydı. Kapıyla mihrap arasında, üzerinde arkasına&nbsp;saklanılacak, altında durulacak hiçbir şey olmayan açık bir alan&nbsp;vardı.</p>

  <p class="calibre3">“Lanet olsun.” dedi Tina. “Oradan geçmeye kalkarsak, atış poligonundaki ördeklere benzeriz. Bizi kurşuna dizerler.”</p>

  <p class="calibre3">Redlavv, tatsız bir şekilde başıyla onayladı.</p>

  <p class="calibre3">“Parlak bir fikri olan var mı?” diye umutla ve titreyen bir sesle sordu Tina.</p>

  <p class="calibre3">“Senin bir silahın var.” dedi Miguel.</p>

  <p class="calibre3">Redlaw, Cindermaker’a baktı. Dolu bir şarjör. On üç mermi.</p>

  <p class="calibre3">“Evet.”</p>

  <p class="calibre3">Çömeldi ve çıkış takozundaki bir kısa mesafe koşucusu gibi hazırlandı.</p>

  <p class="calibre3">“Hepiniz.” dedi Tina’ya ve vamprilere. “Beni takip edin. Son sürat. Benim işaretimle. Üç. İki. Bir. Şimdi!”</p>

  <p class="calibre3">Ve saklandığı yerden çıktı.</p>

  <p class="calibre3">Ve hepsi koştu.</p>

  <p class="calibre3">REDLAW, koşarken Cindermaker’ını da harekete geçirdi. Tam karşısındaki bodrumun girişine bakarak, bir yandan da askerlerin olduğunu bildiği kilisenin yan taraflarına kabaca nişan&nbsp;alarak çılgınca ateş etti.</p>

  <p class="calibre3">Onların karşı ateş beklemediği tahmini üzerine oynuyordu. Onların bildiği kadarıyla, vampirler silah taşımazdı. Cinder-maker, onlar için bir sürpriz olmuştu. Oldukça ufak bir tehlike arz&nbsp;ediyordu, ama hiç yoktan iyiydi.</p>

  <p class="calibre3">Oynadığı kumar, işe yaramıştı. Askerler, gelmekte olan ateş karşısında şaşkındı, içgüdüleri baskın geldi ve kendilerini ya yere attılar ya da sütunların arkasına saklandılar. Çok kısa bir süre, çok değerli birkaç saniye için, kurşunlar kilisenin içerisinde&nbsp;ters yöne doğru gitti. Askerler, kurşun yağdırmak yerine kurşunun hedefi olan taraftaydı.</p>

  <p class="calibre3">Belki on kadar vampir ve Tina, Redlaw’u dağınık bir sıra halinde takip etti. Kapıya yaklaştıklarında, askerlerden biri kilise oturaklarının ardından kafasını çıkardı. Redlaw, o tarafa doğru&nbsp;bir kurşun gönderdi. Bu, onu ve arkadaşlarını kısa bir süre daha&nbsp;harekete geçmekten alıkoydu.</p>

  <p class="calibre3">Kapı ağırdı ve yerinden oynatılması zordu. Redlaw, vücudunu arkaya doğru verdi ve kapıyı çekmeye başladı. Miguel, yardıma geldi ve pek de çaba harcamadan kapıyı tamamen açtı.</p>

  <p class="calibre3">“Hadi!” diye bağırdı Redlaw ve vampirler, onun önünden döner merdivene doğru harekete geçti. Bu esnada Rediaw da kiliseye göz gezdirip askerleri izledi. Silahından çıkan kurşunları saymıştı. Uç el ateş hakkı kalmıştı ve ondan sonra yeni cephane&nbsp;takması gerekecekti.</p>

  <p class="calibre3">Göz ucuyla, bir sütunun ardından çıkmakta olan bir kol ve dirsek gördü. Oraya doğru nişan aldı ve hedefe isabet ettirdi.&nbsp;Acılı bir çığlık bekliyordu, fakat tek duyduğu kısık sesle edilen&nbsp;bir küfürdü. Zırhı vurmuş olmalıydı. Lanet olsun.</p>

  <p class="calibre3">Kilisenin başka bir köşesinden ateş edilmeye başlandı. Red-law, kendini kapının arkasına sakladı. Kurşunlar, kapının kalın meşe kaplamasına vuruyordu. Redlaw, yarattıkları etkiyi sırtında hissediyordu.</p>

  <p class="calibre3">Son vampir, bodrumun girişine tam olarak erişememişti ve arkadan gelen birçok kurşuna hedef oldu. Çığlığı, tamamlanamadı ve kısa kesildi. Ondan kalan bir parça, külllü bir toz yığını halinde kapının eşiğine ulaştı.</p>

  <p class="calibre3">Hala kilisede bulunan başka vampirler de olabilirdi, ama Red-law’un onlar için yapabileceği bir şey yoktu. Hiçbirinin, bodrumun girişine yaklaşma ihtimali bile bulunmuyodu. Sadece kurtarabileceklerini kurtarabilirdi. Kapının köşesinden, son iki kurşunundan birini yolladı ve sonra da kapıyı kapattı. Kilidin&nbsp;üzerinde ağır bir demir anahtar vardı. Redlaw, bunun askerleri&nbsp;uzun süre oyalamayacağını bilerek anahtarı çevirdi. Ne kadar&nbsp;küçük olursa olsun, her türlü geciktirme önemliydi. Merdivenlerden aşağı doğru ilerlemeye başladı. Merdiven boşluğu, aydınlatılmamıştı ve kıvrımlı duvara elleriyle dokunarak ve her adımının yerine, bir öncekine göre karar vererek hareket etti.</p>

  <p class="calibre3">Bodrumda düşük vatlı çıplak bir ampül vardı ve yalnızca bir miktar görebilecek kadar bir ışık sağlıyordu. Redlaw merdivenlerin başında göründüğünde, Tina onun kolunu yakaladı. Bırakmaktan korkuyormuş gibi asıldı. Vampirler, bodrumun ortasında yere çömelmiş, telaşlı bir meşguliyet içerisindeydi. Taşların&nbsp;harçla sıvanmadığı ve daha çok gevşek durduğu bir yerde, döşemenin bir kısmını yerinden söküyorlardı. Redlaw, bu durumu&nbsp;bir önceki gelişinde fark etmemişti.</p>

  <p class="calibre3">Taşlar yerinden kaldırılınca, ortaya çelik bir yatay kapak çıktı. Eski püsküydü ve rengi atmıştı, ama sanki oraya göreceli olarak yeni takılmış gibi görünüyordu. Miguel, kilidi açtı ve yatay kapağı kaldırdı. Ortaya, bir yüzme havuzunun su kanalı çapında dik bir kuyu çıktı. Delikten kötü bir koku ve bir ses geliyordu: akan suyun belli belirsiz şırıltısı.</p>

  <p class="calibre3">Miguel, ayaklarını kuyuya soktu ve gözden kayboldu. Diğer vampirler de birer birer aynısını yaptı.</p>

  <p class="calibre3">“Bu düşündüğüm yere mi gidiyor?” diye sordu Tina.</p>

  <p class="calibre3">“Kanalizasyon.” dedi Redlaw, onaylayan bir baş hareketiyle.</p>

  <p class="calibre3">“İğrenç. Bunu yapmak zorunda mıyız?”</p>

  <p class="calibre3">Yukarıdan bir patlama gümbürtüsü duyuldu; ses dalgası,</p>

  <p class="calibre3">merdivenlerden aşağıya kadar yankılandı.</p>

  <p class="calibre3">"Kapıyı havaya uçurdular.” dedi Redlaw. “Saniyeler içerisinde burada olurlar. Eğer daha iyi bir planın varsa...”</p>

  <p class="calibre3">“Elbette ki lanet olası bir planım yok.” Tina, kuyudan aşağıya baktı. “Dibini görmüyorum. Ne kadar düşeceğiz?”</p>

  <p class="calibre3">“Dizlerini bük. Çarpmaya hazırlıklı ol. Vampirler, güvenli bir şekilde aşağıya inmiş gibi görünüyor.”</p>

  <p class="calibre3">“Evet, ama onlar süper insan gibi bir şey.”</p>

  <p class="calibre3">“Tina, atla ya da öl. Senin seçimin.”</p>

  <p class="calibre3">Tina, ona saldırgan bir bakış attı, sonra da kollarını vücudunun yan taraflarında dümdüz uzattı ve atladı. Kuyunun aşağısına doğru gözden kaybolurken, bir çığlık attı ve bu çığlık iki saniye sonra garip bir şekilde son buldu.</p>

  <p class="calibre3">Redlaw, askeri üretim fazlası gece görüş gözlüklerini cebinden çıkarıp başına geçirdi. Gözlükler, çalışmaya başlarken tiz bir ses&nbsp;çıkardı. Gözlükleri, gözlerinin üzerine indirmeden önce, Cin-dermaker’ı ile vurarak ampülü patlattı ve bodrumu karanlığa&nbsp;gömdü. Sonra da kendini, güçlendirilmiş ışık dünyasının fosforlu yeşiline bıraktı.</p>

  <p class="calibre3">Merdivenlerde ayak sesleri vardı. Dikkatlilerdi. Askerler, oyunun içerisinde öngörmedikleri bir oyuncu olduğunu öğrenmişti. Düşmanlarından biri, silah taşıyordu ve eğer biri taşıyorsa, silahlı başkaları da olabilir miydi? Artık, önceki gibi fazlasıyla hevesli değillerdi. Görevin risk seviyesi yükselmişti. Şimdi olay, tavuk avlamaya benzemiyordu. Öncü bir silah ateşi, bodrumu&nbsp;taradı. Ateşin açısından anlaşıldığı kadarıyla, silahın sahibi merdivenin onuncu ya da on birinci basamağındaydı.</p>

  <p class="calibre3">Bir sis bombası, kurşunların ardından aşağıya doğru yuvarlandı ve sarımsak gazı çıkarmaya başladı.</p>

  <p class="calibre3">Hızlı bir çıkış yapmak için Redlaw’un sırası gelmişti. Sis koyulaştığında, bodruma tam bir saldırı gerçekleşecekti. Kuyunun</p>

  <p class="calibre3">içerisine yarıya kadar indi, bir eliyle kapağı tutuyordu. Kendini, açık kalan kenardan aşağıya çekerek ve kapağı hızlıca kapatarak düşmeye başladı.</p>

  <p class="calibre3">Sürtünmeli ve çarpmalı bir düşüştü. Redlaw, kabaca yontulmuş kuyu duvarlarına çarpıyordu.</p>

  <p class="calibre3">Sonra da boşluğun içerisine daldı.</p>

  <p class="calibre3">Son olarak, ters bir şekilde yere çaptı ve dizlerine kadar suya battı. Dengesini kaybetti, yalpaladı ve güçlükle ayakta kaldı.&nbsp;Yarıya kadar ıslanmıştı. Pantalonu ve montunun kolları, derisine yapışmıştı ve su damlatıyordu. Dizleri zonkluyor, karşılaşmak zorunda kaldıkları kinetik enerjiye karşı koyuyordu. Bu&nbsp;yaşta! Bu durumda!</p>

  <p class="calibre3">Redlaw, etrafa baktı ve durum değerlendirmesi yaptı.</p>

  <p class="calibre3">Yuvarlak, en yüksek noktası belki üç metre olan bir kanalizasyon tünelindelerdi. Su, çalkalanıp fokurdayarak merkezdeki bir oluğa doğru akıyordu. Suyun içerisinde, nereden geldikleri konusunda bir tahmin yapmak istemediği, kimi açık kimi koyu renk&nbsp;topaklar yüzüyordu. Gelen pis koku, mide bulandırıcıydı.</p>

  <p class="calibre3">Yakında bir yerde Tina duruyordu. Kocaman açılmış gözleriyle etrafa bakıyor, titriyor ve şaşkın görünüyordu. Hiçbir şey göremiyordu. Etraf zifiri karanlıktı. Vampirler, biraz ileride bir araya toplanmış duruyordu. Tina’nın aksine, görüşleri mükemmeldi.</p>

  <p class="calibre3">Redlaw, ona doğru ilerledi. “Tina.”</p>

  <p class="calibre3">“Şükürler olsun, lanet olası.” Ona doğru el yordamıyla ilerlemeye çalıştı. “Boğazımıza kadar boka battık, değil mi?”</p>

  <p class="calibre3">“O kadar kötü olduğunu düşünmüyorum.”</p>

  <p class="calibre3">“Ama kötü kokuyor.”</p>

  <p class="calibre3">“Alışsan iyi edersin, ilerlemeye devam etmek zorundayız. Bu askerler, kolay kolay pes etmeyecek. Titizler ve işlerini bitirmediler. Bana tutun. Gözümde gözlükler var. Seni yönlendireceğim. İkimiz için de görebiliyorum.”</p>

  <p class="calibre3">“Kendime bunlardan bir tane almam gerektiğini biliyordum.” dedi Tina, onun koluna girerken.</p>

  <p class="calibre3">“Bak ne diyeceğim. Eğer buradan kurtulursak, sana bunlardan bir tane alacağım. Benden.”</p>

  <p class="calibre3">“Bir kadını nasıl şımartacağını biliyorsun, Redlaw.”</p>

  <p class="calibre3">“Miguel”. Dedi Redlaw, Latin vampire hitaben.</p>

  <p class="calibre3">“Şimdi ne tarafa gideceğiz?”</p>

  <p class="calibre3">“Bilmiyorum.” diye itiraf etti Miguel. “Peder, bunu hiç söylememişti. Eğer bu kaçış yolunu kullanmamız gerekirse, onun bizimle olacağı varsayılıyordu.”</p>

  <p class="calibre3">“Peder Çaykovski’yi arkada bırakamayız.” dedi, tombulca, saçları kötü bir permanın izlerini taşıyan ve üzerine bir süpermarket zincirinin logosu işlenmiş lekeli bir hırka giyen bir kadın vampir. Merhaba! Adım PATTI. Size bugün nasıl yardımcı olabilirim?&nbsp;“O gelene kadar burada duracağız. O bizi buradan çıkaracak.”&nbsp;“Onun gelmekte olup olmadığını bilmiyoruz.” dedi Redlaw.&nbsp;“Onu son gördüğümde, o silahlı adamlardan biriyle dövüşüyordu. Sizi koruyordu ve güvenli bir yere gitmeniz için size zaman&nbsp;kazandırıyordu. Onun bize yakın zamanda yetişeceğini -tabii&nbsp;yetişebilecekse- varsayamayız.”</p>

  <p class="calibre3">Vampirlerden korku dolu sızlanmalar geldi. Shtriga rahibin onlar üzerindeki etkisi güçlüydü; öyle güçlüydü ki, o olmayınca&nbsp;kayıplardı. Onlara göre o, yarı çoban, yarı uyuşturucuydu. Ondan hem korkuyor hem de ona tapıyorlardı.</p>

  <p class="calibre3">“Şimdi, dikkatle dinleyin.” dedi Relaw, sert bir biçimde. “Bu insanların tek bir amacı var, o da sizi yok etmek. Hepinizi toza&nbsp;çevrine kadar arkanızdan gelecekler. Onları durduramazsınız.&nbsp;Tek yapabileceğiniz şey, kaçmak. Eğer ölmek istiyorsanız, sorun&nbsp;yok, burada kalın. Gelmeleri uzun sürmez. Ancak, eğer yaşamak&nbsp;için bir istediğiniz varsa, harekete geçeceksiniz. Şimdi.”&nbsp;Vampirler, birbirlerine baktı.</p>

  <p class="calibre3">Redlaw, içinde yalnızca tek bir mermi kalan Cindermaker’ını kaldırdı. “Şöyle açıklayayım. Eğer sizi onlar vurmazsa, ben vuracağım.” Onların düşünmekte olduğunu gördü. Cephanesinin&nbsp;bitmek üzere olduğunu bilmiyorlardı ve eğer bundan şüphelendilerse bile, önemli değildi. Herhangi birini hedef alabilirdi.&nbsp;Hiç kimse, şanssız kurban, aralarından seçilen kişi olmak istemiyordu.</p>

  <p class="calibre3">“Ama... gidecek bir yerimiz yok.” dedi Miguel, bitkin bir şekilde.</p>

  <p class="calibre3">“Şu yöne gitmeyi öneriyorum.” dedi Redlaw. “Suyun gittiği yöne. Bir yere dökülüyor olması gerekli, belki bir akış borusuna&nbsp;ya da hatta bir nehre.”</p>

  <p class="calibre3">Vampirler, tereddütlü bir şekilde yola koyulmaya başladı.</p>

  <p class="calibre3">Redlaw, Illyria’mn kendisine söylediği bir şeyi hatırladı: Pek çok yönden köpek gibidirler. Onlara patronun kim. olduğunun gösterilmesi gerekir. İşte Redlaw da bunu yapmıştı. Shtriga olmak, iradenizi diğer vampirlere empoze etmek ve egemenliğinizi tehditlerle ve gerektiğinde şiddetle pekiştirmek demekti. Sürünün lideri, başka bir deyişle Alfa vampir olmak anlamına geliyordu.</p>

  <p class="calibre3">“Biz de o tarafa gidiyoruz.” dedi Tına’ya. "Benimle kal.”</p>

  <p class="calibre3">“Seninleyim.” dedi Tina. “Tutkalla yapıştırılmış gibi.”</p>

  <p class="calibre3">Kanalizasyon suyunun içerisinde ilerledi, Tina da onun yanında sendeleyerek yürüyordu. Redlaw, Tina’nın fiilen kör olduğunu hesaba katınca ilerleyebileceği kadar hızlı ilerliyordu. Vampirler, birkaç adım önden gidiyor, fakat sürekli arkalarına bakıp Redlaw’un hala onlarla olup olmadığından emin oluyorlardı.&nbsp;Öte yandan Redlaw, düzenli aralıklarla omzunun üstünden arkaya bakıyor ve askerlerin her an ortaya çıkmasını bekliyordu.</p>

  <p class="calibre3">Beklenildiği gibi, tavandaki kuyu girişinde kasklı bir baş ortaya çıktı. Bir asker aşağıya sarkmış, keşif yapıyor, mekanın özelliklerini inceliyordu. Baş aşağı durduğuna göre, kuyunun&nbsp;<span style="text-indent: 1.5em; font-size: 1em; line-height: 1.2;">yan duvarlarına tutunmuş, kendini ters bir şekilde tutuyordu. Bu bir atletizm becerisiydi. Redlaw, kendini bu askerlerin nasıl&nbsp;insanlar olduğunu merak ederken buldu. Acaba insan mıydılar?</span></p>

  <p class="calibre3">Ateş açıp açmamayı düşündü. Ancak bu, alengirli bir atış olurdu -futbol topu boyutundaki hedef, elli metre uzaklıktaydı ve silahlıydı- ve son kurşununu da boşa harcayamazdı. Şarjörü doldurmak bir dakika sürüyordu ve şu anda öyle bir zamanı yoktu.</p>

  <p class="calibre3">Onun yerine, hızını arttırdı. Tina’yı neredeyse sürüklüyordu. Vampirler de onun acelesini fark edip hızlanmaya başladı.</p>

  <p class="calibre3">Kanalizasyon aşağıya doğru akıyordu. Su sığlaşıyordu ve akıntısı da yoğunlaşıyordu. Redlaw, uzakta, ileride bir noktada tünelin sonunu gördü. Öte yandan arkasındaki, asker kuyudan aşağıya inmiş, kendini düzeltmiş ve kıvrakça yere konmuştu. Ardından ikinci bir asker daha geldi. Kanalizasyon boyunca etrafı kolaçan edip, avlarını aramaya başladılar. Tünel, geniş bir hazneye, bir düzine farklı boyutlara sahip kanalizasyonun buluşup&nbsp;döküldüğü bir bağlantı noktasına çıkıyordu. Su akıntıları, içindekiler yeraltına inen geniş bir tünele dökülen, köpüren ve fokurdayan merkezi bir havuza dökülüyordu. Bir insanın geçmesi&nbsp;için çok dar bir şekilde yerleştirilmiş demir parmaklıklar, kanalın çıkışında bir ızgara oluşturuyordu. Redlaw, zaten o yoldan&nbsp;gitmek niyetinde değildi. Su, sel gibi akıyordu ve çok dar bir&nbsp;boşluk payı vardı. Boğulmak kesin gibiydi.</p>

  <p class="calibre3">Ancak, bir çıkış yolu vardı. Olmalıydı. Aksi halde Çaykovski burayı kaçış yolu olarak belirlemezdi. Haznenin uzak ucunda,&nbsp;bir merdiven fark etti. Duvara dayanmıştı ve tavana yakın bir&nbsp;aralığa çıkıyordu. Muhtemelen, onarımla ilgili nedenlerden dolayı oradaydı. Belediye işçileri, arada sırada sızıntıları ve tıkanıklıkları araştırmak için oradan içeri giriyor olmalıydı.</p>

  <p class="calibre3">Redlaw, enselerindeki askerlerin son derece farkında bir biçimde Miguel’e ve diğer vampirlere merdiveni işaret etti. Vam<span style="text-indent: 1.5em; font-size: 1em; line-height: 1.2;">pirler, kanalizasyonun kenarından, havuzun içine atladı.</span></p>

  <p class="calibre3">“Tina” dedi Redlaw, onun kulağına. “Atlayacağız. Bir buçuk metrelik bir düşüş, daha fazla değil. Sonra da yüzeceğiz. Önce&nbsp;sen. Tam arkanda olacağım.”</p>

  <p class="calibre3">İtiraz edeceğini düşünmüştü. Tina ile ilgili hiçbir şey kolay değil gibiydi, kızın ilk önce karşı çıkmayacağı hiçbir şey yoktu&nbsp;sanki. Ancak Tina, onu şaşırtarak başıyla onayladı ve ileriye&nbsp;doğru ayağını sürüyerek bir adım attı. Ayağı ilk önce girecek şekilde suya daldı ve anında, suları fışkırtarak yüzeye çıktı. Red-law da onun ardından, ağırlığını dağıtmak için kollarını ve bacaklarını yanlara açarak kendini sırt üstü suya bıraktı. Gece görüş gözlükleri suya dayanıklıydı, fakat su geçirmez değildi. Eğer&nbsp;mekanizması ıslanırsa, kısa devre yapabilir ve bozulabilirdi.</p>

  <p class="calibre3">Tamamen suyun altına batmadan havuza atlamayı başardı. Gözlüğe su sıçramıştı, fakat tamamen suya batmamıştı ve çalışmaya devam etti. Böylece Redlaw da Tina’ya doğru yüzmeyi ve onu&nbsp;merdivenin altındaki platforma doğru yönlendirmeyi başardı.</p>

  <p class="calibre3">Vampirler halihazırda oradaydı ve palmiye ağacına tırmanan maymunlar gibi, insani olmayan bir hızla merdivenden yukarıya çıkıyorlardı. Redlaw, kendini oldukça keskin bir soğuğu ve&nbsp;fena bir kokusu olan suyun içerisinden yukarı doğru çekti. Aynı zamanda, Tina’nın yukarı çıkmasına da yardım etti. Sonra da,&nbsp;iki askerin silahlarını çıkarmış bir halde kanalizasyonun ağzına&nbsp;vardığını görebilmek için tam zamanında döndü. Vampirleri&nbsp;arayarak etrafa bakıyorlardı. Bir tanesi, onları merdivende fark&nbsp;etti ve diğerine işaret etti. İkisi de tüfekleriyle nişan aldı ve parmaklarını tetik mahfazasının üzerine koydu.</p>

  <p class="calibre3">Redlaw, iki eliyle birden Cindermaker’ı sabitledi ve soldaki askere nişan aldı. O zırh üzerindeyken adamı öldürebilmesi pek&nbsp;olası değildi, fakat kurşunun etkisiyle ortaya çıkan tepme, onu&nbsp;saf dışı bırakabilirdi. En azından, askerlerin dikkatini çekebilir<span style="text-indent: 1.5em; font-size: 1em; line-height: 1.2;">di ve bu da vampirlere yukarı çıkmaları için fazladan zaman kazandırırdı.</span></p>

  <p class="calibre3">Tanrım, gerçekten, eğer duyuyorsan, şu anda bir ilahi müdahaleye ihtiyatım var.</p>

  <p class="calibre3">Tetiğe bastı.</p>

  <p class="calibre3">Adamı, vücut kütlesinin merkezinden vurdu. Adam sendeledi, parmağı tetiğin üzerinde kasılarak daha fazla bastırdı. Tüfeğinden bir kurşun yağmuru çıkıp sağdaki askere doğru ilerledi. Adam, sanki görünmeyen bir iple çekiliyormuş gibi geriye doğru savruldu. Bedeni, kanalizasyon ağzının köşesine belirli bir&nbsp;açıyla çarptı; sonra da büyük bir sıçrama yaratarak yüzüstü havuza düştü ve yüzeyin altında gözden kayboldu.</p>

  <p class="calibre3">Redlaw’un ateşiyle sendeleyen ilk asker, kanalizasyon duvarına yaslanmış oturuyordu. Açıkça görülüyordu ki, arkadaşını kısa mesafeden vurmuş olduğuna inanamıyordu.</p>

  <p class="calibre3">Aklı tekrar yerine gelince, yeniden ayaklarının üstüne doğruldu ve havuzun üzerine eğildi. Diğer adamdan eser yoktu. Belli ki, karasızlıktan harap haldeydi. Vampirlerin neredeyse hepsi&nbsp;merdiveni tırmanmıştı. Kaçıyorlardı. Ancak, arkadaşı yaralıydı,&nbsp;boğulma tehlikesi içerisindeydi...</p>

  <p class="calibre3">Asker, ket vurulmuş bir öfke homurdanmasıyla havuza atladı ve suyun altına daldı.</p>

  <p class="calibre3">Redlaw, Tina’yı yakaladı ve merdivene doğru aceleyle itti. Onun ellerini, paslanmış basamaklardan birine kenetledi.</p>

  <p class="calibre3">“Yukarı.” dedi. “Düşünme. Sadece tırman.”</p>

  <p class="calibre3">“Ama hiçbir şey göremiyorum.”</p>

  <p class="calibre3">“Fark etmez. Bu bir merdiven. Bir basamaktan sonra başka bir basamak geliyor. Gözlerin bağlı bile tırmanabilirsin.”</p>

  <p class="calibre3">“Ya sen?”</p>

  <p class="calibre3">“Geliyorum. Tam arkandayım.”</p>

  <p class="calibre3">Tina, el yordamıyla tırmanmaya çalışırken, Redlaw da Cinder-<span style="text-indent: 1.5em; font-size: 1em; line-height: 1.2;">maker’ın şarjörünü çıkardı ve cebindeki kutudan içine yeni mermiler koydu. Dolu şarjörü yuvasına yerleştirdi ve sürgüyü gerdi.</span></p>

  <p class="calibre3">Tüm bu süre içerisinde asker, arada bir nefes almak için yukarı çıkarak havuzda arkadaşını aramaya devam etti. Redlaw, kendisi de yukarı çıkmaya başlarken, bir yandan onu izlemeyi de bırakmadı. Basamaklar, pis ve aşınmış durumdaydı. Merdiven, korku verici bir şekilde çatırdıyordu. Paslı cıvatalar, ufalanmakta olan yuvalarının içerisinde serbestçe hareket ediyordu.</p>

  <p class="calibre3">Yukarıda, sadece ayakta durmaya yetecek bir geçit oluğu bulunuyordu. Vampirler tekrar durdu ve talimat bekledi. Redlaw, ilerlemelerini işaret etti “Yüzeyden fazla uzakta olamayız.” dedi.&nbsp;“Bir kapı, bir rögar ya da onun gibi bir şey olması lazım.” Vampirler ilerlerken de, Tina’nın bileğini yakaladı. “Hadi. Biraz esneyelim.”</p>

  <p class="calibre3">“Umuyorum.”</p>

  <p class="calibre3">içgüdüleri, ona dönmesini söyledi. Asker, havuzdan çıkmış ve onların ardından merdivene yönelmişti. Oluğa doğru tırmanıyordu ve tüfeğini kullanmak üzereydi.</p>

  <p class="calibre3">Redlaw, ona doğru beş kurşun yolladı. Tina, kapalı alanda Cindermaker patlayıp gümbürderken çığlık attı. Asker, her&nbsp;mermiyle geriye doğru sarsıldı; son mermi de merdivenden düşmesine neden oldu. Boşluğa doğru yuvarlandı ve bir an sonra,&nbsp;bedeninin suya çarpışının sert sesi duyuldu.</p>

  <p class="calibre3">“Sence o..?” dedi Tina.</p>

  <p class="calibre3">“Bilmiyorum. Öğrenmek için de burada kalmayalım, derim "</p>

  <p class="calibre3">İki üç metre ileride, bir merdiven daha vardı ve bu merdiven de rögar kapağına çıkıyordu. Miguel, sanki hiçbir ağırlığı yok&nbsp;muş gibi demir diski yana doğru itti ve hepsi yukarıya, yolun&nbsp;ortasına, doğrudan kar fırtınasının içine çıktı. Kar, siyah gükyıl&nbsp;zünün altında, ardındaki Atlas Okyanusu’ndan gelen kuzey fit/&nbsp;garı tarafından yönlendirilerek büyük bir hızla, yanlamasına ya<span style="text-indent: 1.5em; font-size: 1em; line-height: 1.2;">ğıyordu. Kar taneleri halinde değil, pamuk topu büyüklüğünde kümeler halinde yağıyor ve sık bir şekilde yere inerek bulduğu&nbsp;yere tutunuyordu. Redlaw, ıslak kıyafetlerinin kaskatı kesilmeye ve donmaya başladığını hissediyordu. Tina, halihazırda titriyordu ve sert hava koşullarına insanlardan daha dayanıklı olan&nbsp;vampirler bile rahatsız ve mutsuz görünüyordu.</span></p>

  <p class="calibre3">“Barınak.” dedi Redlaw, gözlüğünü kapatıp çıkartırken. “Burada on dakika kadar daha hayatta kalamayız. Tina, neredeyiz?”</p>

  <p class="calibre3">Tina, etrafa bakınıp yönünü bulmaya çalıştı. “Hiçbir fikrim yok. Bu lanet havada hiçbir şey göremiyorum. Sanırım... şu tarafta ağaçlar mı var?”</p>

  <p class="calibre3">“Olabilir.”</p>

  <p class="calibre3">“O zaman orası muhtemelen Battery Parkı.”</p>

  <p class="calibre3">“Battery Parkı nereye yakın?”</p>

  <p class="calibre3">“Hiçbir yere. Manhattan’ın ücra bir köşesinde bi yerde. Buradan Staten Adası’na giden bir vapura binip Özgürlük Heykeli’ni uzaktan görürsün, o kadar.”</p>

  <p class="calibre3">Redlaw düşündü. “Bu sabah gittiğimiz metro tünelinden ne kadar uzaktayız?”</p>

  <p class="calibre3">“Neden bahsediyorsun?” dedi Tina kaşlarını çatarak. “En yakın oteli bulalım ve yerleşelim. Bir odayı paylaşmak zorunda değiliz. Yeter ki yakın olsun, sıcak olsun ve kablolu yayına ve mini bara sahip olsun. Orada fırtınayı atlatabiliriz.”</p>

  <p class="calibre3">“Burada sadece ikimiz yokuz, Tina.”</p>

  <p class="calibre3">"Sen ne..? Ah, hayır, ciddi olamazsın.” Başparmağıyla vampirleri işaret etti. “Onlar da mı? Sanırım kendi başlarının çaresine bakabilirler.”</p>

  <p class="calibre3">“Onlara sığınacak bir yer bulmalıyız.” dedi Redlaw. “Bu ölüm mangası etraftayken, hiçbir Güneşsiz güvende değil.”</p>

  <p class="calibre3">“Evet, ama bilmiyorum fark ettin mi, sen ve ben, biz vampir değiliz. İnsanların arasına karışıp ortadan kaybolabiliriz. O&nbsp;<span style="text-indent: 1.5em; font-size: 1em; line-height: 1.2;">adamlar bizi aramaya gelmeyecek.”</span></p>

  <p class="calibre3">“Sen istersen ortadan kaybolabilirsin. Pek çok açıdan, bunu yapmanı tercih ederim.” Ona sırt çantasını uzattı. “Ancak ben,&nbsp;bu Güneşsizlerin sorumluluğunu üstleniyorum. Bana tünel girişinin kabaca nerede olduğunu göster. Uğraşırsam bulabileceğimden eminim. Bir de lütfen çabuk ol, olur mu? Yoksa hepimiz hipotermiden öleceğiz.”</p>

  <p class="calibre3">Tina, zaman kazanmak için sırt çantasının içini didik didik etti. Çantanın kanvasının su geçirmez bir iç katmanı vardı, o nedenle dış tarafı kanalizasyon havuzuna atlamasından dolayı ıslak&nbsp;olsa da, içi hemen hemen kuruydu. Kamerasını çıkardı ve çalıştırdı. Kamera, normal bir şekilde çalışmaya başladı.</p>

  <p class="calibre3">“İyi görünüyor.” dedi. “Nemli, fakat mahvolmamış.”</p>

  <p class="calibre3">“Tina, lütfen.”</p>

  <p class="calibre3">“Bir saniye, düşünüyorum.”</p>

  <p class="calibre3">Aslında Tina, kendine birkaç tane zor soru sormakla meşguldü. Bir sürü asap bozucu şey yaşamıştı. Vahşi bir şekilde hırpalanmış, neredeyse vampirler için canlı bir içecek haline gelmişti. Ona ateş edilmiş, bok kokulu tünellerde sürüklenmişti; neticede bu vampir hikayesini devam ettirmenin çok kötü bir fikir olduğuna ikna olmuştu. Kişisel riskin ve ızdırabın bu kadar&nbsp;yüksek bir boyutu için pazarlık etmemişti. Bu işten vazgeçmek&nbsp;mantıklı görünüyordu. İşin başındayken bırakmak. Bir başı varken bırakmak. Başı, kilisedeki o silahlı çatışmanın herhangi bir&nbsp;anında gövdesinden kopabilirdi.</p>

  <p class="calibre3">Öte yandan, eğer şimdi bırakıp giderse, bir daha Redlavv ile takılma şansı olmayabilirdi. Onun izini kaybederdi ve işinin&nbsp;fark edilmesi ve adının duyulması için şimdiye kadar sahip olduğu en iyi şans yok olurdu. Onunla beraberken kaydettiği görüntülerin bazıları epey iyi maldı. Eğer onunla takılmaya devam&nbsp;ederse, daha fazlasına, üstelik daha iyi kalitede sahip olabilirdi.</p>

  <p class="calibre3">Vampirler kadar Redlaw da ana hikayeydi.</p>

  <p class="calibre3">Tabii, burada, gözlerinin önünde gerçek bir vampir grubunun olduğunu ve kendisinin de onlarla, onların yanında bulunduğunu ve tanıdığı hiç kimsenin, hiçbir gazetecinin ya da muhabirin&nbsp;bu yaratıklara bu kadar yakın olmadığını unutmamak gerekirdi. Akla iliştirilmiş kelimesi geliyordu. Tıpkı, bir savaş esnasında birliklerle beraber hareket edip, eve cepheden görüntüler ve&nbsp;bilgiler gönderen o cesur ruhlar gibi. Bunun değerini görebiliyordu. Emsali olmayan bir erişim. Vampirler, daha önce hiç olmadığı kadar yakın ve kişisel mesafedeydi. Tüm ayrıcalıkların&nbsp;üzerinde bir ayrıcalık.</p>

  <p class="calibre3">Tanrım. Redlaw ile birlikte kalmayı seçmek için deli olması gerekliydi, fakat böyle bir fırsatın parmaklarının arasından kayıp gitmesine izin verirse daha da deli olurdu.</p>

  <p class="calibre3">O kimdi? Kene Checkley. Ve keneler ne yapardı? Doyana, ihtiyaçları olan şeyi alana kadar yapışıp kalırlardı.</p>

  <p class="calibre3">“Hayır.” dedi kararlı bir şekilde Redlaw’a. “Orayı kendi başına bulma şansın yok. Seninle geliyorum. Tek yolu bu.”</p>

  <p class="calibre3">“Peki.” Beklediğinden daha az müteşekkirdi. Ancak, herhalde Redlaw, doğru olan hareketin bu olduğunu düşünüyordu. “O&nbsp;zaman harekete geçelim. Miguel. Hepiniz. Ben bir shtriga değilim, fakat şu andaki ne büyük umudunuz benim. Sanırım bunu&nbsp;zaten kanıtladım. Bir planım var ve eğer akıllıysanız bu planı takip edersiniz.”</p>

  <p class="calibre3">Vampirler, kendi aralarında meseleyi ölçüp biçti, fakat bu fazla uzun sürmedi.</p>

  <p class="calibre3">“Pekala, kendimizi senin ellerine bırakıyoruz.” dedi Miguel. “Şimdilik. Ancak sana güvenmeyeceğiz. Büyük ölçüde de, senin&nbsp;bize güvenemeyeceğini bildiğimiz için.”</p>

  <p class="calibre3">“Bu mantığa karşı çıkamayacağım. Tina? Neyi bekliyorsun?” Tina, yüzünü yumuşak fakat ısrarcı bir vuruşla dövmekte olan&nbsp;<span style="text-indent: 1.5em; font-size: 1em; line-height: 1.2;">kara karşı başını eğerek hızla ilerlemeye başladı. Çok uzak olmayan bir yerden sirenlerin iniltisi ve feryadı geliyordu. Ses, şüphesiz ki St. Magnus yönündeydi. Silah sesleriyle ilgili bildirimler olmuş ve bu da acil servisleri harekete geçirmiş olmalıydı. Tina, kafasında kiliseden uzak bir rota planlamıştı.</span></p>

  <p class="calibre3">Ancak düşünceleri, daha çok kararının cesurluğu ve bu karardan eline geçebilecek şeyler üzerineydi.</p>

  <p class="calibre3">Elinde Pulitzer Ödülü madalyası tutmakla ilgili bir hayal kuruyor sayılmazdı, ama ona yakın bir şeyler düşünüyordu. Bu gece neredeyse ölmüştü ve şimdi, onun kanım emmenin eşiğine gelmiş vampirlerin kaderine ortak oluyordu. Elbette ki, onunki&nbsp;gibi cesur bir inatçılık, bir kozmik yasa tarafından fark edilmeli ve ödüllendirilmeliydi.</p>

  <p class="calibre3">Korkaklar asla ilerleyemezdi.</p>

  <p class="calibre3">Yap ya da öl.</p>

  <p class="calibre3">Cesur ol ya da sakın.</p>
</body>
</html>
