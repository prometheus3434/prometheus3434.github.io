<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">Beşinci Bölüm</h1>

  <p class="calibre3">YALNIZCA ÜÇ BLOK, daha fazlası değil.</p>

  <p class="calibre3">Redlaw, takip edildiğini hissettiğinde ancak o kadar yürümüştü.</p>

  <p class="calibre3">Birisi, şehrin içerisinde onun adımlarının peşinden geliyordu. Bundan yüzde 99 emindi.</p>

  <p class="calibre3">Bir blok daha gittikten sonra, şüphesi mutlak bir kesinliğe doğru evrildi.</p>

  <p class="calibre3">Arkasına bakmadı. Hızını değiştirmedi. Yürümeye devam etti ve sanki eline bir çapa almış ve kendisiyle beraber sürüklüyormuş gibi hissetse de, herhangi bir farkındalık göstermeden, doğal hareket etmeye çalıştı. Takip edildiğinde uyguladığı taktik buydu. Sizi takip eden kişi, onu fark ettiğinizi bilmemeliydi.&nbsp;Böylelikle, kontrol kazanırdınız. Dansı, karşı taraf değil, siz&nbsp;yönlendirirdiniz.</p>

  <p class="calibre3">Bu her kimdiyse, gölgede kalmayı, apartmanların yakınlarından ayrılmamayı tercih ediyordu. Redlaw, ara sıra başını gelişi-<span style="text-indent: 1.5em; font-size: 1em; line-height: 1.2;">güzel bir şekilde döndürerek aynı anda gözlerini de yuvalarından çıkacakları kadar uzaklara kaydırıyor ve etrafı kolaçan ediyordu.&nbsp;Orada, görüş alanının sınırında, sokağın diğer tarafında, karın&nbsp;kıpır kıpır kaynayan durağanlığın içinde bir figür vardı. Onunla&nbsp;aynı hızda yürüyor ama sahte bir soğukkanlılıkla hareket ediyordu. Beceriksizce gizlenmeye çalışıyordu. Sanki takip etmiyormuş&nbsp;gibi görünmeye çalışarak kasılıyordu.</span></p>

  <p class="calibre3">Kimdi?</p>

  <p class="calibre3">Bir vampir?</p>

  <p class="calibre3">Çaykovski, cemaatinden birini Redlaw’u izlemesi için mi göndermişti? Doğruca yetkililere ya da kötü niyetli bir müttefike gidip birkaç düzine vampirin nerede olduğunu söylemeyeceğinden emin olmak için mi?</p>

  <p class="calibre3">Redlaw, buna şaşırmazdı. Onda fazla pürüzsüz, fazla yardımsever bir şeyler vardı. Redlaw, ona güvenmiyordu, o zaman Çaykovski neden ona güvensindi ki?</p>

  <p class="calibre3">Bir teknoloji dükkanının önünde durdu ve vitrinde gösterilen akıllı telefonlarla, elektronik okuyucularla ve tabletlerle ilgileniyormuş gibi yaptı. Bir sürüsü, bir haber kanalından yayınlar&nbsp;gösteriyordu. Haberin başlığı “Dondurucu Soğuk Devam Ediyor” idi ve sunucu kadın, şoförlerin gece kar nedeniyle mahsur&nbsp;kaldığı bir otobandan canlı bir rapor dinlerken, kaskatı kesilmiş&nbsp;alnını kırıştırmaya çalışıyordu.</p>

  <p class="calibre3">Redlaw, bakışlarını bu haberi veren ekranlara değil de, web kamerası dışarıdaki sokaktan görüntü aktaran bir dizüstü bilgisayara odaklamış«. Ekranın büyük bölümünü kendisi kaplıyordu, fakat dirseğinin arkasından karşıdaki kaldırımı görebiliyordu.</p>

  <p class="calibre3">Ve orada, gizlenmiş bir şekilde, peşindeki kişi duruyordu. Bu kişi, bir Toyota minivanın arkasına saklanmıştı ve arada bir ön&nbsp;camın kenarından bakıyordu. Redlaw’un neyin peşinde olduğunu anlamaya çalışıyor ve yoluna devam etmesini bekliyordu.</p>

  <p class="calibre3">Kamera çözünürlüğü, Redlaw’un bu mesafeden çok fazla detay çıkarabilmesi için yeteri kadar net değildi. Gördüğü kişi, kış kıyafetleri içerisine sarıp sarmalanmıştı ve başında sıkıca sarılmış bir yün örgüsü beresi vardı, fakat karakteristik özellikleri,&nbsp;bulanık ve renksiz bir fluluk içerisindeydi. Bu kişinin bir adam&nbsp;mı, yoksa kadın mı olduğunu anlayamıyordu.</p>

  <p class="calibre3">Yürümeye devam etti.</p>

  <p class="calibre3">Redlaw, bir sonraki yaya geçidinde, kendisini takip eden kişiyle aynı kaldırıma geçti. Ustalıkla köşeyi dönüp onun görüş alanının dışına çıktı. 24 saat açık bir market, Redlaw’u çağırdı&nbsp;ve o da süratle içeriye girdi. Bir döner rafın etrafında aylak aylak dolaştıktan sonra, bol çeşitli aromaları olan -meyankökü-kavun- sakızlara doğru ilerledi.</p>

  <p class="calibre3">Kısa bir süre içerisinde, bereli kişi, kafası karışmış ve telaşlı bir şekilde dışarıda belidi. Redlaw, Sih kasiyerden habersiz bir&nbsp;şekilde, doğruca kapıya gitmeye başladı. Kasiyer, kurşun geçirmez kabinin penceresinden “Bayım? Bir şey almıyorsunuz?&nbsp;Özellikle aradığınız bir şey var mı? Prezervatif, belki! Elimizde&nbsp;çok var. Tüm çeşitler ve renkler mevcut.” diye seslendi.</p>

  <p class="calibre3">Tekrar soğuğa çıkan Redlaw, bu kez takip edilen değil, takip edendi. Yabancı kişiyi, birkaç yüz metre izledi. Kişinin boyu ve&nbsp;vücut şekli, onun bir kadın olduğunu söylüyordu. Duruşu ve&nbsp;yürüyüşü, bir vampire ait değildi. Siyah pantolon. Büyük ve kaba botlar.</p>

  <p class="calibre3">Kadına yetişmek için yürüyüşünü hızlandırdı. O esnada kadın da yavaşladı. Hazırlıksız yakalanmak üzere olduğunu kavrıyordu. Avı, görünürde hiçbir yerde yoktu. Bir şekilde, bir yerde&nbsp;kaybolmuştu. Redlaw’un, az önce önünden geçtiği marketin içine girmiş olabileceğini sonradan fark etmişti. Döndü...</p>

  <p class="calibre3">..: ve işte oradaydı; birkaç adım arkada, belirli bir amaçla kendisine doğru geliyordu.</p>

  <p class="calibre3">Kadının yüzü, şaşkınlık ve rahatsızlık belirtileri gösterdi.</p>

  <p class="calibre3">Redlaw, kadının tam karşısına geçti.</p>

  <p class="calibre3">“Evet, hanımefendi,” dedi, onun omzunu yakalamak için uzanırken, “bu kadarı yeter. Kimsin ve neden beni...?”</p>

  <p class="calibre3">Cırcır böceği vızıldaması gibi bir ses duydu, karnında bıçaklanıyormuş gibi bir acı hisstetti ve hatırladığı son şey, kasları işe yaramaz ve kolları seğirir bir şekilde yerde yatıyor olduğuydu.</p>

  <p class="calibre3">Kadın, belli belirsiz görünüyordu. Bir elinde şok tabancası, diğer elinde de biber gazı spreyi vardı. İkincisini, Redlaw’un yüzüne doğru tutttu.</p>

  <p class="calibre3">“Pekala koca herif,” dedi, “hile yapmak yok. Aptalca bir şey yapmaya çalışırsan, sana üç milyon volt daha veririm. Yanlış bir&nbsp;şekilde göz dahi kırparsan, gözlerin kanayana kadar yüzüne biber gazı sıkarım. Anladın mı?"</p>

  <p class="calibre3">Redlavv, zayıf bir şekilde başıyla onayladı.</p>

  <p class="calibre3">“Güzel. O zaman cevap ver. Lanet olası John Redlaw musun, değil misin?”</p>
</body>
</html>
