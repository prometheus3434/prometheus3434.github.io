<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmiyor</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <h1 class="calibre7">On Sekizinci Bölüm</h1>

  <p class="calibre3">JACOBSEN, sahaya geri dönüp Rediaw’un ve kalan vampirlerin peşine düşme taraftarıydı. Boşa zaman harcıyorlardı. Ne kadar gecikirlerse, onları kaybetme ihtimali o kadar yüksek&nbsp;olurdu. Amerika, büyük bir yerdi. Lanet olsun, New York büyük bir yerdi. Vampirlerin saklanabileceği milyon tane kuytu ve&nbsp;gedik vardı ve Farthingale bile, esrarengiz bir kesinliğe sahip&nbsp;haber kaynaklarıyla onların nerede olduğunu bulamayabilirdi.</p>

  <p class="calibre3">Ancak, Kızıl Göz Genel Merkezine vardıklarında, ekibin geri dönüp yakıp yıkmak için uygun bir durumda olmadığını kabul etmek zorunda kaldı. Çok yorgunlardı ve Berger, Lim ve Abbotts, aynı zamanda acı da çekiyordu. Alelacele başka bir göreve gitmeleri beklenemezdi. Günün -daha doğrusu gecenin- ilk&nbsp;emri, dinlenme ve sağlığa kavuşma idi.</p>

  <p class="calibre3">Doğu 84. Cadde’deki evin bodrum katında, teknisyenler onlar için hazır bekliyordu. Kızıl Göz Takımı nın bitkinliğine ve ya<span style="text-indent: 1.5em; font-size: 1em; line-height: 1.2;">ralanmalarına çare, yeni bir kür vermekti: Porfiri sürecinin yeni bir dozu. Geniş, antiseptik gibi kokan bir odada, tüm askerler iç&nbsp;çamaşırlarına kadar soyuldu ve kendilerinin Kevlar bantlarıyla&nbsp;el ve ayak bileklerinden sedyelere bağlanmalarına izin verdi.&nbsp;Bantlar, askerlerin olduğu kadar teknisyenlerin de yararınaydı.&nbsp;Tedavi başladığında, işler çığrından çıkabiliyordu. Çığrından&nbsp;çıkmış ve tehlikeli olabiliyordu.</span></p>

  <p class="calibre3">Her birine, PP-66 olarak bilinen aktif bileşeni içeren bir solüsyon enjetkte edildi. PP-66, Farthingale’in araştırma yapan bilim insanlarının, vampir DNA’sını alıp, onu insanınkiyle&nbsp;uyumlu hale getirmek için -ya da başka bir deyişle, onu silah haline getirmek için- yaptıkları altmış altı girişimin sonucu olan&nbsp;başarılı son üründü.</p>

  <p class="calibre3">Jacobsen, detaylar hakkında kesin bilgilere sahip değildi. İşin içerisinde bir tür vektör, PP-66’yı öznenin bedeninde taşıyıp,&nbsp;tıpkı bir enfeksiyon gibi hücresel bir seviyede ona yükleyen modifiye edilmiş retroviral patojen olduğunu biliyordu. Aynı zamanda, vampir DNA’sının, hepsini olmasa da vampirlerin istenmeyen pek çok özelliğini azaltmak için düzenlendiğini de biliyordu. Bazıları, örneğin güneş ışığına karşı hassaslık ve insan&nbsp;hemoglobinine karşı duyulan istek, tam olarak düzenlenememiş&nbsp;ve temizlenememişti. Öyle görünüyordu ki, bunlar vampirler&nbsp;için çok temel, çok içkin özelliklerdi.</p>

  <p class="calibre3">Bunun ötesinde, çok fazla sorgulamak Jacobsen’in işi değildi. İyi bir asker, asla soru sormazdı. Süreç işe yarıyordu ve bilmesi&nbsp;gereken tek şey de buydu.</p>

  <p class="calibre3">Aynı zamanda canını da acıtıyordu.</p>

  <p class="calibre3">Teknisyenler, hızla geri çekilip odanın kapısını kilitlediler ve Kızıl Göz Takımı, PP-66’nın etkisini göstermesini beklemeye&nbsp;başladı. Jacobsen, Er Larousse’un olması gereken yedinci boş&nbsp;sedyeye hüzünlü hüzünlü baktı. Sonra da kısa bir an için Ber<span style="text-indent: 1.5em; font-size: 1em; line-height: 1.2;">ger’e döndü ve bakışları karşılaştı. Berger, bir gülümsemeyle karşılık verdi. Bundan sonra ne olacağını hepsi biliyordu ve hiçbiri olacaklar için can atmıyordu.</span></p>

  <p class="calibre3">Acı başladı, ilk önce ateşi çıkıyormuş gibi hissetti. Vücut ısısında keskin bir yükselme oldu. Terliyordu. Kaslarına kramp giriyordu. Daha sonra ise, iliklerine kadar işleyen ezici bir ağrı başladı. Sanki milyonlarca kurtçuk, kemiklerinin içerisinde tünel kazıyordu. Bu his, dayanılamayacak hale gelinceye kadar artmaya devam etti.</p>

  <p class="calibre3">Ve bu sadece başlangıçtı, giriş aşamasıydı. Kısa süre içerisinde Jacobsen, uzun, sonsuz gibi görünen bir ızbırap sürekliliğinde kayboldu. Bilinçli zihni, acıyı gizlemek için uğraşıyor, fakat bunu başaramıyordu. Bu, sanki volkanik bir patlamayı baskılamaya çalışmak gibiydi. Ordunun ona öğrettiği tüm acı yönetimi teknikleri, işkenceye dayanmak için kullanılan zihin hileleri, işe yaramaz durumdaydı. Damarlarınız ergimiş lav için kanallar durumundayken ve etiniz yanarken, bu tekniklerin hiçbir&nbsp;anlamı yoktu.</p>

  <p class="calibre3">Etrafında çığlıklar ve inlemeler yükseliyordu. Anlamsız sesler çıkaran ve ağzı köpürmüş Abbotts’u göz ucuyla gördü. Child,&nbsp;küçük bir çocuk gibi ağlıyordu. Giacoia’nun burnundan ve gözlerinden kan geliyordu. Lim’in kasları ve tendonları büzüşüyor;&nbsp;o kadar çok sıçrıyor ve bükülüyordu ki, bazen sedyeden yukarı&nbsp;yükseliyor, omurgası tam bir yay haline gelecek şekilde neredeyse ikiye katlanıyordu.</p>

  <p class="calibre3">Böyle devam edip gitti. Tedavi, en fazla kırk beş dakika sürerdi. Ancak durum o kadar korkunçtu ki, zamanın bir anlamı kalmıyordu. Sonsuzluk da olabilirdi. Duvardaki dijital saatin bir yardımı dokunmuyordu. Jacobsen ona bakabilirdi, fakat rakamlardan bir anlam çıkmazdı. İbrani alfabesini ya da alaycı robotumsu bir suratı veya kırmızı bir hatla çevrelenmiş siyah bir&nbsp;<span style="text-indent: 1.5em; font-size: 1em; line-height: 1.2;">boşluğu andırana kadar eğiliyor, bükülüyor ve kayıyorlardı.</span></p>

  <p class="calibre3">Saatin rakamları yerine yerleştiğinde ve tekrar anlaşılabilir hale geldiğinde, Jacobsen en kötüsünün geride kaldığını fark etti. Acı, hafiflemeye başlamıştı. Arada bir, tekrar bir tepe noktasına&nbsp;çıkıyordu, fakat bu uçlar arasındaki aralıklar genişlemişti. Çenesini sıkıp bu acı nöbetlerinden sağ salim çıkarak, gittikçe uzayan keyifli uyuşuklukların içerisine gömüldü.</p>

  <p class="calibre3">Kısa bir süre sonra, neredeyse normalleşmişti. İşkence ile ilgili duyusal hafızası, psişesindeki bir yanık izi gibi, hala onunlaydı, fakat onun dışında kendini iyi hissediyordu. Üstelik sadece iyi değil, harika hissediyordu. Canlanmıştı.</p>

  <p class="calibre3">Ve susamıştı. Ah, çok susamıştı.</p>

  <p class="calibre3">Tüm benliği, tek bir şeye ihtiyaç duyuyordu. Dönüp arkadaşlarına baktı, onlarda arzuladığı şeyden bol miktarda vardı. Bedenleri, o şeyle patlamaya hazırdı; tıpkı dolgun, sulu bir meyve gibi. Aklı fikri, onları parçalayıp içlerini açmakta ve içlerindeki&nbsp;kırmızı nektar ile kendini tıka basa doldurmaktaydı. Dürtü, o&nbsp;kadar güçlüydü ki, neredeyse onu ele geçirecekti. Eğer bağlı olmasaydı, bıı dürtüye teslim olabilirdi.</p>

  <p class="calibre3">Teknisyenler içeri girdi ve yanlarında bulunan insan kanı ile dolu paketleri, Kızıl Göz Takımı üyelerine dağıttı. Bantlar, ancak paketleri açmalarına ve içindekileri doyasıya içmelerine yetecek kadar bir gevşeklik sağlıyordu. Kan, boğazından aşağıya&nbsp;aktıkça Jacobsen’in susuzluğu geçmeye başladı ve kafasındaki&nbsp;ihtiyaçtan kaynaklı bulanıklık, berraklaştı. Düşünceleri, yeniden kendisine aitti.</p>

  <p class="calibre3">Teknisyenler, bantları çözmeden önce tüm askerlere adlarını, rütbelerini, seri numaralarını ve sosyal güvenlik numaralarını&nbsp;sordu. Bu liste, yetileri üzerinde tam bir kontrol sahibi olup olmadıklarını anlamak içindi.</p>

  <p class="calibre3">Jacobsen, herhangi bir duraksama ya da hata olmadan verileri&nbsp;<span style="text-indent: 1.5em; font-size: 1em; line-height: 1.2;">ezberden okudu ve serbest bırakıldı. Ayağa kalkıp gerindi. Tepedeki floresanlar oldukça parlaktı ve sürü halindeki arılar gibi ses çıkarıyordu. Child’ın bantları açılırken duyulan cırt cırt sesi, bir maytap kadar yüksekti. Teknisyenlerden birinin parfümü,&nbsp;iç bayıltacak kadar keskindi; bir başkasının koltuk altı kokusu&nbsp;mide bulandırıcı derecede fazlaydı. Jacobsen, Berger’in kukusunun kokusunu bile alabiliyordu ve onun hafifçe tahrik olduğunu hissetmesi, kendisini epey şehvetli hale getiriyordu.</span></p>

  <p class="calibre3">İşte bu, kırk beş dakikalık acıya değen şeydi; hislerin bu inanılmaz yükselişi, gücün ve canlılığın aniden artışı. Porfiri süreci, kalıcı değildi. Yirmi dört saat içerisinde etkisi geçmeye başlıyordu ve bu nedenle de sürekli tekrar uygulanması gerekiyordu. O, sisteme verilen bir destek kuvvetti. Vampirsel bir viagraydı. Ancak, insan metabolizması onu uzun süre tolere edemiyor ve sonunda reddediyordu. O, genetik bir onarımdı, mutasyon değildi.</p>

  <p class="calibre3">Jacobsen’in bu konuda bir sorunu yoktu. Eğer dönüşüm geri dönülemez olsaydı, daha en baştan bu kürü kabul etmezdi. Aptalın biri değildi. Kim geri kalan ömründe yarı vampir olarak&nbsp;kalmak isterdi ki? Üstelik, sadece bir süreliğine en iyi vampir&nbsp;özelliklerine sahip olmak, insanüstü güç, hız, dayanıklılık, çeviklik, duyusal farkındalık deneyimleri yaşamak varken...</p>

  <p class="calibre3">Sağ tarafında yaşanan kargaşayı fark eden Jacobsen, o tarafa dönüp Abbotts’un ellerinin bir teknisyenin boynuna sarılmış olduğunu gördü. Abbots, adamın boğazını yakalamış, anlaşılan&nbsp;çıplak tırnaklarıyla onu parçalamaya uğraşıyordu.</p>

  <p class="calibre3">Jacobsen, odanın o tarafına doğru fırladı. Kollarını Abbotts’unkilerin arasına soktu ve onları birbirinden ayırarak, teknisyeni askerin ellerinden kurtardı. Sonra da Abbotts’u sedyeye yapıştırdı.</p>

  <p class="calibre3">“Ne halt ediyorsun, asker?” diye gürledi.</p>

  <p class="calibre3">“Kan!” diye feryat etti Abbotts. “İçim boşalmış gibi hissediyorum. Daha fazla istiyorum. Onunkini istiyorum.”</p>

  <p class="calibre3">“Orada kal, Abbotts. Biz bunu yapmayız. Biz sivillere saldırmayız.”</p>

  <p class="calibre3">“Ben... ben...”</p>

  <p class="calibre3">Abbotts, tüm gücüyle direndi, ondan kurtulmak için kendini zorluyordu. Child, Jacobsen’in yanında belirdi ve Abbotts’u yerinde tutması için ona yardım etti. İkisi beraber, Alabamalı askeri tekrar bağladılar. Gözleri, kötü niyetli bir açgözlülükle parlıyordu.</p>

  <p class="calibre3">Jacobsen, fazladan bir kan paketini kapıp, Abbotts’un boğazına boşalttı. Abbotts, neredeyse boğuluyordu, ama kanın çoğunu yutmayı başardı. Ardından da, yavaş yavaş sakinleşti.</p>

  <p class="calibre3">“Çok üzgünüm, Efendim. Çok üzgünüm. Ben... Onu kontrol edemedim, bilirsiniz?”</p>

  <p class="calibre3">“Hayır.” dedi Jacobsen. “Bilmem.”</p>

  <p class="calibre3">“Kalkmama izin verin. Şimdi iyiyim. Bir daha olmayacak.”</p>

  <p class="calibre3">“Hiç sanmam.” dedi Jacobsen, meslektaşları tarafından teselli edilmekte olan teknisyene bakarak. Adamın boynunda yeni&nbsp;oluşmuş kırmızı yaralar vardı. Anlaşılır bir şekilde, epey sarsılmış görünüyordu. “Önümüzdeki birkaç saat boyunca burada kalacaksın Abbotts.”</p>

  <p class="calibre3">“Ama Yüzbaşı...”</p>

  <p class="calibre3">“Lanet olası bir tartışma istemiyorum. Senin etrafta gezmenin güvenli olduğundan ben emin olana kadar hiçbir yere gitmiyorsun. Anlaşıldı mı?”</p>

  <p class="calibre3">“Ama...”</p>

  <p class="calibre3">“Anlaşıldı mı, asker? Çünkü, inan bana, şu anda hissettiğim şeyle, senin beynini yulaf ezmesine dönüştürmekten mutluluk</p>

  <p class="calibre3">duyarım.”</p>

  <p class="calibre3">Abbotts, buruşturduğu yüzüyle memnuniyetsiz fakat teslim</p>

  <p class="calibre3">olmuş görünüyordu. “Evet Efendim.” diye mırıldandı. “Siz, daha yeni bir arkadaşınızın boğulduğunu görmüş falan değilsiniz." diye ekledi.</p>

  <p class="calibre3">“Hayır, ama emrimdeki bir asker öldü.” diye sertçe cevap verdi Jacobsen. “Ve eğer bunu hafife aldığımı düşünüyorsan, fena halde yanılıyorsun.” Giacoia’ya döndü. “Buna göz kulak ol, teğmen. İki saat boyunca bu masaya bağlı kalsın ki, biraz kendini&nbsp;disipline etmeyi öğrensin. Geri kalanlarınız, merkeze dönsün.&nbsp;Yataklarınıza yatın ve dinlenin.” Jacobsen, uzun adımlarla odadan çıktı.</p>

  <p class="calibre3">Kendi odasına döndü ve yatağına otuarak S lan and Stripes'm dinlenme odasından ödünç aldığı bir kopyasına göz atmaya başladı.</p>

  <p class="calibre3">Gazete ona, nasıl bir zamanlar bir davası, önemli bir görevi olduğunu hatırlattı. Bir zamanlar, bir şeyin savunucusuydu, fakat kırk bir yaşına geldiğinde, onu savunmak için artık çok yaşlı&nbsp;olarak görüldüğünü fark etmişti. İdari bir işi ya da yeni işe alınanları eğitme işini kabul etme ile karşı karşıya kalmıştı. İkisi&nbsp;de ilgisini çekmiyordu. Eski halinin bir gölgesi, bir hayalet asker, işi bitmiş, etkisiz, askeri üretim fazlası olacağına, oradan tamamen ayrılmak daha iyiydi.</p>

  <p class="calibre3">Huzursuzluğu daha da arttı. Kendini Angry Birds oyunuyla oyalamaya çalıştı, fakat seviyeler içerisinde pek ilerleme kaydedemedi. Beyninde dırdır edip duran bir arzu vardı. Bir dürtü.&nbsp;Bir itki.</p>

  <p class="calibre3">Sonunda ona teslim oldu. Ayağa kalktı ve görev bekleme odasına giderek üzerine savaş kıyafetlerini ve vücut zırhını giyip yanma bir seferde alabileceği kadar silah aldı. Bilerek bir kask almadı. Kamera ya da iletişim aracı istemiyordu.</p>

  <p class="calibre3">Kısa bir süre sonra, Hummer’ın direksiyonunun başındaydı ve tekrar şehre doğru gidiyordu.</p>

  <p class="calibre3">Araba, homurdayarak ilerledi. Cam silecekleri, durmaksızın</p>

  <p class="calibre3">devam eden kar saldırısını savuşturmak için mücadele veriyordu. Jacobsen, biraz sabırsızlanarak ve dışarıdaki bembeyaz dünyaya bakarak, yavaşça arabayı sürdü.</p>

  <p class="calibre3">Yollar resmen ona aitti; arada bir, lastikleri buzla kaplanmış, yol tutuş için mücadele eden bir taksi ya da polis arabası ve birkaç kar temizleme aracı ve kum dağıtıcısının karı kontrol altına&nbsp;almaya çalıştığını görüyordu ve bu araçların çabaları, ancak Kral&nbsp;Knud’un medceziri zapetmede başarılı olduğu kadar sonuç veriyordu.</p>

  <p class="calibre3">Eğer arabadaki gösterge tablosuna yerleştirilmiş uydudan bilgi alma sistemi olmasaydı, Jacobsen rahatlıkla yönleri karıştırıp kaybolabilirdi. Karla kaplı sokaklardan her biri, bir diğerine&nbsp;benziyordu ve çoğu sokak tabelası karla kaplanmış ve okunamaz&nbsp;durumdaydı. Fırtına, sanki Tanrı yarattığı şeyden bıkmış ve&nbsp;hepsini temizleyip tekrar başlamak istiyormuşcasına, her şeyi siliyordu.</p>

  <p class="calibre3">Sonunda St. Magnus’a vardı. Sokağın bir bölümü, polis bandıyla çevrelenmişti. Jacobsen, yaya geçidinin önünden geçti. Polisler, itfaiyeciler, ilkyardım ekipleri ve adli tıp uzmanlan, kilisenin içerisinde ve dışarısında dolanıp duruyordu. Mavi ve kırmızı tepe lambaları, fuar yeri ışıklandırmaları gibi parlıyordu.</p>

  <p class="calibre3">Jacobsen, bloğun etrafından dolanmaya devam etti ve ava başladı. Arabanın şoför tarafındaki ön camı tamamen açıktı. Mahallede, arada bir durup dışarı sarkarak burnundan derin nefesler alarak gezindi. Hava kokularla, çoğunlukla da araç egzozu partikülleriyle ve New York’un ana yapı malzemesi Portland kum-taşının biberimsi aromasıyla doluydu. Yağmakta olan kar, kokuları zayıflatıyor, onların etkisini azaltıyordu, fakat Jacobsen&nbsp;yine de onları içine çekti ve değerlendirdi. Vampirlerin belirgin&nbsp;bir kokusu vardı. Eski kurumuş kar, zayıf kişisel hijyen, hafif bir&nbsp;çürüme tonu. Onu bir kere öğrendiğinizde, unutmazdınız ya da&nbsp;<span style="text-indent: 1.5em; font-size: 1em; line-height: 1.2;">başka bir şeyle karıştırmazdınız. Ve bir grup vampir de, dikkate değer bir iz bırakırdı.</span></p>

  <p class="calibre3">Jacobsen’in, St. Magnus’un etrafında gittikçe genişleyen bir çember çizerek metodik bir şekilde bölgeyi keşfe çıkmasının üzerinden bir saat geçti. Birçok kez, havadaki akıntıları daha iyi yakalamak için Hummer’dan dışarı çıkıp marşpiyelin üzerinde durdu. Araştırmasının sonuç vermeme ihtimali vardı, bunu biliyordu, fakat denemesi gerekliydi. Vampirler ondan kaçamayacaktı.&nbsp;Kesinlikle, Larousse’un ölümünden yakayı sıyıramayacaklardı.</p>

  <p class="calibre3">Telefonu çaldığında, arabanın dışındaydı ve karlar üzerine doğru geliyordu. Farhingale. Jacobsen telefonu açtı. Bunu bekliyordu.</p>

  <p class="calibre3">“En azından cep telefonunu yanına almışsın.” diye gürledi Bostonlu. “Tamamen iletişimi kesmemişsin.”</p>

  <p class="calibre3">“Efendim. Şu anda biraz meşgulüm. Bunu çabucak halledebilir miyiz?”</p>

  <p class="calibre3">“Beş dakika önce, Yüzbaşı, bir Kızıl Göz teknisyeninden, Hummer’ın garajda olmadığım ve senin de özel odanda bulunmadığım bildiren bir telefon ile uyandırıldım.”</p>

  <p class="calibre3">“Hangi teknisyen, Efendim?”</p>

  <p class="calibre3">“Bir önemi var mı?”</p>

  <p class="calibre3">“Bir tanesi bu akşam Kızıl Göz Yedi’nin saldırısına uğradı.” “Ne kadar kötü.” dedi Farthingale. “Belki de odur, fakat benimle tamamen saygın nedenlerden ötürü temas kurdu. Çalışanlarımdan biri, yerleşim yerini terk etmiş ve bu, benim bilmem&nbsp;gereken bir durum. Biz de Hummer’daki GPS’in sinyalini tespit ettik ve anlaşılan o ve sen Batı Yakası’ndasınız. Bu doğru&nbsp;olabilir mi? Ve eğer öyleyse, bana neyin peşinde olduğunu söyleyebilir misin acaba??</p>

  <p class="calibre3">“Göreve devam ediyorum.”</p>

  <p class="calibre3">“Anlamadım, ne yapıyorsun?”</p>

  <p class="calibre3">“Bizi atlatan vampirleri arıyorum.”</p>

  <p class="calibre3">“Tek başına? Ben böyle bir şey söylememişken?”</p>

  <p class="calibre3">“Kusura bakmayın, Efendim, ancak izin almamın gerekli olduğunu düşünmedim. Asıl hedefimiz St. Magnus’taki vampirleri yakalamaktı, haksız mıyım? Ben de bu işi sonuna kadar götürüyorum.”</p>

  <p class="calibre3">“Bunu onaylamıyorum.” dedi Farthingale. “Titizliğini ve inisiyatif almanı alkışlıyor olsam da, Yüzbaşı Jacobsen, çalışanlarımdan birinin bağımsız bir şekilde hareket edip gezinti yapmasına müsade edemem. Sana ne oldu? Emir komuta zinciri bir şey ifade etmiyor mu?”</p>

  <p class="calibre3">“Kızıl Göz Takımı’nın geri kalanının bir molayı hak ettiğini düşünüyorum” dedi Jacobsen, “ve ben de hala bunu yapabilecekken, onlar çok uzağa gitmeden, vampirlerin yerini bulmak&nbsp;istiyorum. Tabii, şu Ingilizin de, eğer hala onlarla birlikteyse.&nbsp;Redlaw ya da adı her ne idiyse. Kendi başıma daha rahat ve daha çabuk hareket edebilirim.”</p>

  <p class="calibre3">“Bu, hiç profesyonel olmayan bir davranış.”</p>

  <p class="calibre3">“Bay Farthingale, bir profesyonel, işi tamamlar ve o da benim. Henüz bir Porfiri tedavisi geçirdim. En uygun etkinlik durumundayım. Ya şimdi ya hiç.”</p>

  <p class="calibre3">“Bunu ilk önce bana danışmayı düşünmedin mi?”</p>

  <p class="calibre3">“Bu vampirlerin bulunmasını istiyor musunuz, istemiyor musunuz?”</p>

  <p class="calibre3">“Vampirleri çok fazla önemsemiyorum. Onların geldiği yerde daha çok var.”</p>

  <p class="calibre3">“Ya Redlaw?” diye sordu Jacobsen dikkatle ve açıkça.</p>

  <p class="calibre3">“O başka bir mesele.” dedi Farthingale. Sesinde, kavramaya başladığına dair bir ton vardı. Jetonun düşme sesi geliyordu.&nbsp;Pek çok jetonun, diye umdu Jacobsen. “Sen... Sen, onunla benim&nbsp;için ilgilenmeyi mi öneriyorsun? Mesele bu mu?”</p>

  <p class="calibre3">“Bu, onunla ne yapmak istediğinize bağlı, Efendim. Tüm olasılıkları dikkate almaya hazırım. Shtriga adamın kimliğini onayladığında verdiğiniz tepkiye bakılırsa, onunla kavgalısınız.&nbsp;Eğer vampirleri yakalayıp yok etmeyi başarırsam ve o arada da&nbsp;bir yan zarar doğarsa...”</p>

  <p class="calibre3">Jacobsen, Farthingale’in düşünüp taşındığını duyabiliyordu; o milyar dolarlık beyinde çarklar dönüyordu.</p>

  <p class="calibre3">Devam etti. “Düşündüğüm şey, Efendim, meseleyi sizin için çözebilirim. Elbette, karşılığında bir şey isteyeceğim. Bir miktar ekstra.”</p>

  <p class="calibre3">Farthingale, bir süre sessiz kaldı ve sonra “Ne kadar ekstra?” diye sordu.</p>

  <p class="calibre3">“Benim bir operasyon fiyatım elli bin. Bunu üçle çarpın.”</p>

  <p class="calibre3">“Bu biraz fazla ekstra.”</p>

  <p class="calibre3">“Sizin seçiminiz.” dedi Jacobsen. “Bakın ne diyeceğim, işi sizin için kolaylaştıracağım. Hiçbir şey söylemeyin. Eğer bunu yaparsanız, bunu ‘devam et’ emri olarak algılayacağım. Buna ahlaki inkar diyebilirsiniz.”</p>

  <p class="calibre3">Farthingale, hiçbir şey söylemedi.</p>

  <p class="calibre3">“O zaman anlaştık. Bunu bana bırakın. Sizinle iş yapmak zevkti.”</p>

  <p class="calibre3">“Biliyor musun Yüzbaşı, seni hiç böylesi bir paralı asker olarak düşünmemiştim.” dedi Farthingale.</p>

  <p class="calibre3">“O zaman fena yanılmışsınız, Efendim. Askeriyeyi bırakıp askerliğe devam ederseniz, başka ne olabilirsiniz? Paralı askerlik, bunun tek adı.”</p>

  <p class="calibre3">Jacobsen, bağlantıyı kesti ve tekrar Hummer’a tırmandı. Bu oyunu gayet iyi oynadığını düşündü. Kendi yolundan gitmişti&nbsp;ve emeklilik ücreti için hoş bir bonus ihtimali kazanmıştı. Kendini dünya çapında bir kurnazla yarıştırmıştı ve kazanmıştı.&nbsp;Güçlü Adam’a karşı askerin kazandığı bir puan.</p>

  <p class="calibre3">Jacobsen, ava kaldığı yerden devam etti.</p>

  <p class="calibre3">FARTHINGALE, çalışma odasının penceresinden dışarıdaki manzaraya baktı. Ana karanın ışıkları, zıvanadan çıkmış kar fırtınasıyla örtülmüş, görünmez olmuştu. Uğuldayan bir rüzgar,&nbsp;Far Tintagel’in duvarlarına, kuşatma yapan bir kalabalık gibi&nbsp;saldırıyordu.</p>

  <p class="calibre3">Mesele hallolmuştu. Uona’yı bilgilendirmek için ona ulaşmayı düşündü. Hayır. Redlaw’un öldüğüne dair bilgi gelinceye kadar bunu yapmayacaktı.</p>

  <p class="calibre3">Redlaw, ölü.</p>

  <p class="calibre3">Biraz önce, bir insan yaşamını sonlandırma ile ilgili bir görev vermişti. Bir şekilde, görevin üzerinde yüz elli bin dolarlık bir&nbsp;fiyat etiketi olması, onu daha makul hale getiriyordu. Onu, herhangi bir finansal işleme dönüştürüyordu. Bir hizmet satın alır,&nbsp;bedelini öder ve başkasının onu sizin yerinize yapmasına izin verirdiniz. Basit. Hatta, sıradan.</p>

  <p class="calibre3">O zaman, neden elleri titriyordu?</p>

  <p class="calibre3">Farthingale, neredeyse telefonu alıp tekrar Jacobsen’i arayacak ve anlaşmayı iptal edecekti.</p>

  <p class="calibre3">Daha sonra, Nathaniel Lamnourne’u düşündü. Uona’nın “Senden ne beklendiğini biliyorsun. Umarım hayal kırıklığına uğratmazsım” dediğini hatırladı.</p>

  <p class="calibre3">Telefon yerinde kaldı.</p>

  <p class="calibre3">Farthingale, ellerinin titremesinin telaştan değil, heyecandan olabileceğini fark etti.</p>

  <p class="calibre3">EN NİHAYETİNDE; vampirler.</p>

  <p class="calibre3">Havada güçlü bir vampir kokusu vardı, sanki takip edilmeyi isteyen bir ince çizgi gibi.</p>

  <p class="calibre3">Belki bir buçuk kilometre mesafede, belki de daha yakındalardı.</p>

  <p class="calibre3">Jacobsen, Hummer’ı park edip silahlarını aldı ve geri kalan yolu yaya olarak devam etti. Saat gece yarısını geçmişti. Etrafta&nbsp;ondan başka kimse yoktu. Kar fırtınası, New York’un üzerine&nbsp;bir büyü yapmış ve Hiç U yumuyan Şehir’i, uykuya daldırmıştı.&nbsp;Tüm iyi insanlar yataktaydı; perdeleri çekmiş, konforlu ve sıcak&nbsp;evlerinde, fırtınadan uzaktalardı. Hiç kimse, gölgelerin içerisinde, dikkat çekmeden ilerleyen, karların arasında bir hayalet gibi&nbsp;olan oldukça silahlı bir askerin New York şehrinde batıya doğru ilerlediğini görmedi.</p>

  <p class="calibre3">Kısa süre içerisinde, Manhattan Adası’nın ucuna, donmuş Hudson Nehri’nin yakınına gelmişti. Nehrin ağır kokusu, burun deliklerine ulaşıyordu. Gözüne kocaman bir bina, bir tür&nbsp;fabrika çarptı.</p>

  <p class="calibre3">Evet.</p>

  <p class="calibre3">Oradalardı.</p>

  <h1 class="calibre7" id="sigil_toc_id_12">On Dokuzuncu Bölüm</h1>

  <p class="calibre3">YÜZBAŞI, YÜKSEK PENCERELERDEN birini kullanarak fabrikaya girdi. Vandallar, neredeyse hepsinin camlarını kırmıştı ve geriye sadece çürümüş çerçeveler kalmıştı. Bir kiriş ve tiriz&nbsp;bölümü, neredeyse ellerinde ufalandı. Açıklıktan içeriye girdi ve&nbsp;kendini aşağı yukarı bir futbol sahası uzunluğunda çelik bir&nbsp;rampanın üzerinde buldu. Rampa, tehlikeli bir şekilde çürüktü&nbsp;ve Jacobsen ağırlığını değiştirdiğinde endişe verici bir gıcırtı çıkarıyordu. Tırabzanların üzerinden atladı ve altı metre aşağıdaki yere, bir kedi gibi sessizce indi. Etrafı dinledi. Her taraftan&nbsp;ses geliyordu: su damlaması, güvercin kanatlarının çırpması, tıslayan ve hareket eden esintiler. Karanlık, hiç de karanlık değildi. Gözleri, her şeyi tam olarak, grinin pek çok tonu içerisinde&nbsp;görebiliyordu. Gece dünyası, ona göre siyah beyaz bir filmdi.</p>

  <p class="calibre3">Hücum tüfeği hazır, dipçiği omzuna dayalı ve gözleri nişangahlar arasında gidip gelir bir şekilde ilerledi. Silahı, modifîye&nbsp;<span style="text-indent: 1.5em; font-size: 1em; line-height: 1.2;">edilmiş bir yarı otomatik Colt AR-15’ti ve 9mm Fraxinus kullanmaya uyumlu hale getirilmişti. Tedbirli bir biçimde, arkadaki ayağını, öndeki ayağının boşalttığı yere basacak şekilde ayarlayarak ilerliyordu. Bağdat ve Felluce’deki, evden eve gezip direnişçileri zorla sığınaklarından çıkardıkları tarama ve aramaları hatırladı. İşin sırrı tetikte olmak, zırhını hiç indirmemek, her zaman bir sonraki köşede ya da bir sonraki kapının arkasında bir&nbsp;düşmanın gizlendiğini varsaymak ve hiçbir şeyi dost ya da sivil&nbsp;olarak düşünmemekti. Vampirler, bir anlamda direnişçiydi. İçerideki düşmandı. Görünürde insandılar, fakat onları yabancı ve&nbsp;öngörülemez yapan güçlü içsel dürtülerle hareket ediyorlardı.&nbsp;Jacobsen, onların genetik malzemesi şu anda kendi bedeninde&nbsp;gezip, kendisini güçlendiriyor olmasına karşın, onlara şefkat&nbsp;duymuyor, onlarla empati bile kuramıyordu. Her zaman, kendini hiçbir şekilde düşmanıyla özdeşleştirmeme yetisine sahip olmuştu. Daha yeni işe başlamışken bile, Çöl Fırtınası Operasyonu’nda görev aldığında, onlar ve biz olduğunu, sınırları iyi çizilmiş zıt kutuplar bulunduğunu ve iki taraf arasında bir kesişim&nbsp;olduğunu düşünmenin hata olduğunu anlamıştı.</span></p>

  <p class="calibre3">Hafifçe açık bir kapıya yaklaştı ve silahının namlusuyla onu iterek tamamen açılmasına neden oldu. Kısa bir koridor ve yarım düzine daha kapı aralığı vardı. Hepsini sırayla denedi. Kıyafet değiştirme odaları. Tuvaletler. Kırık borular, parçalanmış&nbsp;lavabolar, yarı sökülmüş tuvalet kabinleri. Vampir varlığının&nbsp;orada kalmış hafif izleri. Burada bulunmuşlardı, fakat şu an burada değillerdi. Binada başka bir yerdeydiler.</p>

  <p class="calibre3">Kendi adımlarını takip ederek ilerlemeye devam etti.</p>

  <p class="calibre3">Parayı düşünmekten kendini alamıyordu; Redlaw’un başına konan ödül. Nefes kesici bir rakamdı. Onu düşünmemek zordu.&nbsp;Hizmet ücreti düzgündü, fakat artan masraflarıyla anca belli bir&nbsp;seviyeyi tutturuyodu. O yüz elli bin dolar, diğerlerine ilave edi<span style="text-indent: 1.5em; font-size: 1em; line-height: 1.2;">lince, ona daha önce hayal edebileceğinden çok daha rahat bir gelecek vadediyordu. Kardeşi Florida’da, Boca Raton’ın hemen dışında yaşıyordu. Kocası orada, merkezi Pompano Sahili olan bir taşıt kiralama şirketi işletiyordu. Turistleri alıp balina izlemeye&nbsp;ve amatör balıkçılık yapmaya götürüyordu. Defalarca kez Jacobsen’i kendisiyle ortak olmaya davet etmişti. Şirkete ufak bir sermaye yatırabilecek birini arıyordu ki, böylece şirket daha da genişleyebilsin ve değişik alanlara yönelebilsin. Ekonominin kötü&nbsp;gidişine rağmen, başarılı olacak gibi görünüyordu ve Jacobsen,&nbsp;eniştesinin yaşam tarzını kıskanıyordu. Sadece gelirini değil, okyanus dalgaları arasındaki güneşli günlerin keyfini, Keys’te deniz&nbsp;yolculuğu yapmayı, buzdolabındaki soğuk biraları, turist dostu&nbsp;çalışma saatlerini. İdeal gibiydi. İş bile sayılmazdı.</span></p>

  <p class="calibre3">Ayrıca belki Berger’i de onunla gitmeye ikna edebilirdi. Yaşadıkları şeyin sadece bir ofis kaçamağı mı yoksa daha fazlası mı olduğunu bilmiyordu. Muhtemelen, Kızıl Göz’ün işi bittiğinde sönüp gidecekti. Kendi yollarına gideceklerdi. Yaşanırken eğlenceliydi, biterken de bir zarar olmayacaktı. Ancak, onunla beraber&nbsp;yola devam etme fikrinden hoşlanıyordu. Berger, zekiydi ve cesurdu ve de kimseye eyvallahı yoktu. Yatakta da iyiydi. Şimdiye&nbsp;kadar rastladıklarının en iyisiydi. O ve Jeanette Berger, Florida’da, sahil şeridinde bir apatmanda, güzel bir hayat yaşıyor...</p>

  <p class="calibre3">Odaklan, dedi kafasının içerisinde bir ses. Bir keresinde Fort Benning’te talim eğitmeni olmuş, askerleri azarlayan kişinin sesi gibi duyulmuştu. Kafanın içindekilerle ilgilenmeyi bırak!</p>

  <p class="calibre3">Jacobsen, başka bir kapıya yaklaştı. Arkadan yayılan keskin bir vampir kokusu dalgası vardı. AR-15’in emniyetini açtı ve&nbsp;işaret parmağıyla tetiğe dokundu. Diğer eliyle de uzandı ve yavaşça, nazikçe kapının kolunu aşağıya doğru bastırdı.</p>

  <p class="calibre3">Hedefleri sapta. Bireysel tehdit seviyelerini değerlendir. İlk önce en yüksek değerdeki rakipleri ortadan kaldır.</p>

  <p class="calibre3">Kapı içeri doğru açıldı.</p>

  <p class="calibre3">Odanın ortasında, sönmekte olan ateşin kesik kesik parlayan korları vardı.</p>

  <p class="calibre3">Ateşin yanında bir çocuk oturuyordu. Bir kız. Dokuz ya da on yaşından daha büyük görünmüyordu. Sevimli bir şeydi. Elinde&nbsp;bir oyuncak ayı vardı ve onun püsküllü kulaklarından birini şefkatle çekiştiriyordu.</p>

  <p class="calibre3">Döndü ve Jacobsen’e baktı. Korkmuyordu.</p>

  <p class="calibre3">“Bayım?” diye peltek peltek konuştu. Ayısını gösterdi. “Bu Cingıl Ted. Onunla oynamak ister misiniz?”</p>

  <p class="calibre3">Jacobsen, onun bir vampir olduğunu biliyordu. Biliyordu. Ve ona Fraxinus mermiler yağdıracağını da biliyordu. Öyle yapmak&nbsp;zorundaydı.</p>

  <p class="calibre3">Ancak çok kısa bir an için tereddüt etti.</p>

  <p class="calibre3">Bir kız.</p>

  <p class="calibre3">Yalnızca bir çocuk.</p>

  <p class="calibre3">Irak’ta bile çocukları vurmazdınız. Emirler vardı -her yaştan herkes intihar bombacısı olabilirdi- fakat vurmazdınız.</p>

  <p class="calibre3">Yalnızca bir an.</p>

  <p class="calibre3">Sonra bir şey yan tarafından, onu düşürmeye yetecek bir güçle ona vurdu. Tüfeğini ateşledi, üç el ateş etti, fakat kurşunlar çılgınca sıçrayıp tavana isabet etti. Eller onu yakaladı. Silah elinden alındı. Öfkeli, sert yumrukların altında, gözlerinde yıldızlar&nbsp;parlamaya başladı. Sonra da, ona doğru gelen bir silahın kabzası, görüşünü kararttı.</p>

  <p class="calibre3">Siyah beyaz dünya, tamamen siyaha gömüldü.</p>

  <h1 class="calibre7" id="sigil_toc_id_13">Yirminci Bölüm</h1>

  <p class="calibre3">BİR SÜRE SONRA, asker kendine geldi.</p>

  <p class="calibre3">Sıkıca bağlanmıştı. Redlaw, bu konuda işi sağlama almıştı. Zincirler, ipler, bakır kablolar, fabrikada bulunabilen ne varsa,&nbsp;hepsi bedeninin etrafına sarılmıştı ve çok az gevşeklik bırakılmıştı. Onu resmen mumyalamışlardı. İş, şansa bırakılmamıştı.</p>

  <p class="calibre3">Vücut zırhı ve silahları yakınlarda bir yerde üst üste duruyordu. Askerin üzerinde sadece savaş kıyafetleri vardı. Botları ya da eldivenleri yoktu. Redlaw, onun tüm gücüyle bağlarından kurtulmaya çalışmasını izledi. Sonunda asker, bu çabanın beyhude&nbsp;olduğunu kabul etmiş gibiydi. Çaresizdi. Eli ayağı bağlanmıştı&nbsp;ve hiçbir şey yapamıyordu.</p>

  <p class="calibre3">“O vampir çocuğun yaptığı iyi bir numaraydı.” dedi Redlaw’a. “Beni kandırdınız, kabul. Onu görür görmez vurmalıydım. Keşke öyle yapmış olsaydım. O zaman beni kıstıramazdınız.”</p>

  <p class="calibre3">Cindy Newton, Cingıl Ted’i karnının üzerinde tutuyor ve kalçalarını iki yana sallıyordu. Mahcup, fakat kendinden memnun&nbsp;<span style="text-indent: 1.5em; font-size: 1em; line-height: 1.2;">görünüyordu. Andy Gregg, onun omzuna koruyucu bir şekilde sarıldı ve alnına babacan bir öpücük kondurdu.</span></p>

  <p class="calibre3">“Cindy iyi iş çıkardı.” dedi Redlaw. “Yem olarak kullanılmayı kabul etmesi cesurcaydı. Çocuk vampirler... sorunlu olabilir, en taş kalplilerimiz için bile. Ne olduklarını nasıl göründükleriyle bağdaştırmak kolay değildir. Bunu deneyimlerimden biliyorum. Şimdi, sorular. Kimsin? Kiminle çalışıyorsun? Tahminimce bildiğimiz orduyla değil. Bir tür resmi olmayan milis&nbsp;kuvvet misiniz? Belki de üstünlük yanlıları, aşırı sağ kanat?”&nbsp;“Ne kadar bilgisiz olduğun görülüyor, salak herif.”</p>

  <p class="calibre3">“Tabii bir de düşünülmesi gereken vampirsel açı var.” diye devam etti Redlaw, etkilenmemişti. “İnsan değilsin, öyle görünmüyor. Bir tür melez gibisin. Birisi bir şeyler karıştırmış. Sanırım bu kaçınılmazdı.”</p>

  <p class="calibre3">“Sana hiçbir şey söylemeyeceğim.” dedi asker. “En iyisi beni şimdi vur. Sana zaman kazandırır. Hayatım için yalvarmayacağım ya da ötmeyeceğim. Eğer oynadığınız oyun buysa, yanlış askeri yakaladınız."</p>

  <p class="calibre3">“Gerçekten mi?” Redlaw, yanındaki iki vampire döndü. “Miguel? Denzel? Haydi Beyfendi’yi dışarı çıkaralım, olur mu? Bakalım tekrar düşünmesini sağlayabilecek miyiz?”</p>

  <p class="calibre3">İki vampir, askeri ayaklarından yakaladı ve onu bir kömür çuvalı gibi sürükleyerek kapıdan dışarıdaki geceye doğru çıkardı. Ancak artık pek de gece değildi. Kar hala hızla yağıyordu, fakat&nbsp;doğuya doğru gökyüzü aydınlanmaya başlamıştı. Karanlıkta bir&nbsp;çatlak vardı, gri ışık içeriye doğru bakıyordu.</p>

  <p class="calibre3">Asker, bu görüntüyü görünce ürktü. Çok hafif bir biçimde ürkmüştü, fakat bu Redlatv’a varsayımının doğru olduğunu söylemeye yetmişti. Asker, Güneşsizlerin güneşe karşı olan doğal&nbsp;nefretini paylaşıyordu. Miguel ve Denzel, güvenlikleri için Red-law’u askerle yalnız bırakarak aceleyle içeriye döndü.</p>

  <p class="calibre3">“Şafak söküyor.” dedi Redlaw. “Beş dakika ya da en fazla on dakika içerisinde, güneş ufuktan doğacak. Bulutların arasından&nbsp;dahi, ışınları bize ulaşacak. Ben hiçbir şey hissetmeyeceğim. Senin de aynı şeyi söyleyip söyleyemeyeceğini merak ediyorum.”&nbsp;Askerin ağzı gerginleşti. “Son zamanlarda biraz solgun görünüyorum. Yanaklarıma biraz renk gelmesi iyi olabilir.”&nbsp;“Sanırım başına gelecek şey, biraz renkten daha fazlası. Gerçekten her şeyin böyle mi son bulmasını istiyorsun? Seni acı çekerken görmek gibi bir arzum yok. Sadece bazı cevaplar istiyorum.”</p>

  <p class="calibre3">“Saçmalık.” dedi asker. “Siz İngilizler böyle şeyler için gereken taşaklara sahip değilsiniz. Köşeye sıkıştığınızda her zaman Amerika’nın gelip kıçınızı kurtarması gerekmiştir. Sizde işi bitirmek için lazım olan şey yok. Siz, artık bir imparatorluk olmadığınız gerçeğini atlatamamış ve kraliçenin etekleri altında,&nbsp;onun kıç deliğini bir köpek gibi koklayarak yaşayan değersiz bir&nbsp;milletsiniz.”</p>

  <p class="calibre3">“Ne hoş bir görüntü.” dedi Redlaw. “Ama beni kışkırtmak için daha fazla uğraşman gerekecek.”</p>

  <p class="calibre3">“Kışkırtmaya çalışan da kim? Sana sadece olanları söylüyorum. Evindeki gerçekleri. Eğer kışkırtılıyorsan, o senin beklentinden dolayıdır.”</p>

  <p class="calibre3">“Cesaret gösterin etkileyici. Ancak, konuştuğun kişi herhangi bir yaşlı İngiliz değil. Geldiğim yerde, bir ünüm var.”</p>

  <p class="calibre3">“Evet, bir tür zayıf bir ibne olarak, buna şüphem yok.”</p>

  <p class="calibre3">“Boş şeylerle vakit kaybetmeyen ve ödün vermeyen bir adam olarak.” dedi Redlaw. “Gözlerime bak. Derinlerine bak. Güneş&nbsp;ortaya çıktığında seni burada bırakmaktan rahatsız olacak birini&nbsp;görüyor musun? Burada durup senin yanmanı izlemekten son derece memnun olurum. Sen vampirleri öldürüyorsun. Onları sistematik ve acımasızca öldürüyorsun. Benim kitabıma göre, bu bir&nbsp;<span style="text-indent: 1.5em; font-size: 1em; line-height: 1.2;">suçtur ve cezalandırılmaması için bir neden göremiyorum.” “Öyle mi? O kan emicileri o kadar seviyor musun?”</span></p>

  <p class="calibre3">“Onları sevsem de sevmesem de, onlar da senin ve benim kadar Tanrı’mn yarattıkları ve onların insandan aşağı olarak muamele görmeyi hak ettiğini düşünmüyorum. Kimse hak etmiyor.”</p>

  <p class="calibre3">“Yani sen radikal Hristiyan kanattansın. Hu... huuu. Ne kadar güzel.”</p>

  <p class="calibre3">“Sadece bunun için size kimin para ödediğini söyle. Birinin ödüyor olması gerekir.”</p>

  <p class="calibre3">“Bunu sadece zevk için yaptığımı düşünmüyorsun?”</p>

  <p class="calibre3">“Hayır, düşünmüyorum.” diye sertçe konuşmaya başladı Red-law. “Sahip olduğun ekipman ucuz değil. Üstelik bir de seni yarı vampir yapmak için gerekenler var; birisi bunun araştırma ve geliştirmesi için fon akıtmış olmalı. Bu büyük, iyi finanse edilmiş bir operasyon ve sen de bana hizmetlerini bedava sunan biri gibi görünmüyorsun. İdeolojisi ile hareket eden bir fanatik gibi bir halin de yok. Daha çok maaşlı bir çalışan gibisin.”&nbsp;Doğudaki parlaklık, şimdi gümüşiydi. Asker, kar tanelerinden&nbsp;kurtulmak için gözlerini kırpıştırdı. Redlaw, onun sökmekte&nbsp;olan şafağa bakmamak için elinden geleni yaptığını görebiliyordu. Adam, ne kadar zamanının kaldığını bilmek istemiyordu.</p>

  <p class="calibre3">“Neden buraya yalnız geldin?” diye devam etti Redlaw, başka bir yol deneyerek. “Neden diğerleriyle birlikte değilsin? Belki&nbsp;biraz serbest çalışıyorsundur. Eminim şu an pişmansındır. Her&nbsp;şeyin çok kolay olacağını düşünmüştün. Kendine fazla güveniyordun. Vampirler organize olamazlar, değil mi? İş birliğine uygun değillerdir. Onları tek tek halledersin. Kolay lokma. Bu hesabı bilirim. Ancak gereken, sadece onlara yön gösterecek biridir. O zaman bir grup vampir, hafife alınmaması gereken bir&nbsp;güç haline gelir. Bunu ve dolayısıyla da kendi başarısızlığını ön<span style="text-indent: 1.5em; font-size: 1em; line-height: 1.2;">göremedin.”</span></p>

  <p class="calibre3">“Siktir git, dostum.” diye çıkıştı asker. “Siktir git.” “İşverenlerine, her kimlerse, bu kadar sadakat borçlu musun?&nbsp;Gerçekten de onlar için hayatını vermeye hazır mısın? Eğer roller değişse, onların bu iyiliğin karşılığını vereceklerinden şüpheliyim. Sen onlar için kullanıp atılabilir bir şeysin. Takım arkadaşlarından biri kanalizasyonda öldü ve eğer senin üstlerin&nbsp;onun ölümünün yasını tutuyorsa, bu beni epey hayrete düşürür.&nbsp;Siz onlar için, üniforma içerisindeki robotlardan, söylediklerini&nbsp;yapan makinelerden başka bir şey değilsiniz ve eğer içinizden&nbsp;biri bozulursa, eh ne yapalım, her zaman yenisini...”</p>

  <p class="calibre3">“Tanrı aşkına!” diye araya girdi asker. “Senin o aptal aksanınla konuşup durmanı bir dakika daha dinlenmektensense yanmayı tercih ederim. Konuşmaktan hala bıkmadın mı?”</p>

  <p class="calibre3">“Sana neden bıktığımı söyleyeyim.” dedi Redlaw, adamın üzerine eğilerek. “Senin ve senin işverenlerin gibi insanların vampirlere hiçbir değer taşımıyorlarmış gibi davranmasından bıktım. Onları öldürüyorsunuz ve bunda bir sorun olmadığını düşünüyorsunuz. Bunda bir sorun var ve ben de bu noktanın anlaşıldığından emin olmak için buradayım.”</p>

  <p class="calibre3">Topuğu üzerinde döndü. Fabrikayı çevreleyen terk edilmiş topraklar üzerine gün ışığı sızıyor, sönük ışığın sürünerek gelen&nbsp;parmakları askere doğru ilerliyordu. Adam inatçıydı. Redlaw,&nbsp;bu tipleri bilirdi. GÖLGE’ye katılmadan önceki polislik günlerinde bunlardan bir sürüsüyle karşılaşmıştı. Kendilerini ya da&nbsp;birlikte çalıştıkları insanları suçlu konumuna düşürecek herhangi bir şey, en ufak bir bilgi parçası bile paylaşmayan düzenbazlar. Onları ne kadar terletirseniz terletin, sorgu odasında ne kadar azimle ısrar ederseniz edin, ağızlarını kaparlar ve acı sona kadar öyle kalırlardı. Yapabileceğiniz tek şey, çıkıp gitmek ve son&nbsp;anda açılacaklarını ummaktı. Bunu nadiren yaparlardı.</p>

  <p class="calibre3">Güneş ışığı, askere ulaştı.</p>

  <p class="calibre3">“Piç herif!” diye bağırdı Redlaw’a. “Lanet olası piç herif! Bana ne yaparsan yap, takımım sana on mislini yapacak. Yemin ediyorum. Bu yanına kalmayacak. Beni duyuyor musun Redlaw,&nbsp;pislik herif? Duyuyor musun? Sen ölü bir adamsın.”</p>

  <p class="calibre3">Redlaw, kaşlarını çatarak döndü. “Adımı nereden biliyorsun? Sana kendimi tanıtmadım.”</p>

  <p class="calibre3">“Ah, kim olduğunu biliyorum.” dedi asker. “Kimi kızdırdığını da biliyorum. Hiçbir şey yapmadan duracak bir adam değil. Kin tutan biri. Senin peşini bırakmayacak.”</p>

  <p class="calibre3">“Adı?”</p>

  <p class="calibre3">“Adı, Senin Annen Frengili Bir Orospu.”</p>

  <p class="calibre3">“Adını söylersen seni içeri, binaya alırım.” dedi Redlaw.</p>

  <p class="calibre3">Askerin yüzü kızarmaya başladı. Redlaw, ilk önce bunun bağırmak için harcadığı çabadan kaynaklandığını düşünmüştü, fakat sonra bunun yanık olduğunu fark etti. Güneş yanığı.</p>

  <p class="calibre3">Bu durumda asker, güneş ışınlarının onu saniyeler içerisinde yok etmesine yetecek kadar vampir değildi.</p>

  <p class="calibre3">Onun yerine pişecekti. Yavaş yavaş.</p>

  <p class="calibre3">“Bunu gerçekten istiyor musun?” dedi. “Canlı canlı bir biftek gibi kızarmayı? Böyle ölmeyi mi tercih ediyorsun?”</p>

  <p class="calibre3">“Sana... hiçbir şey... vermeyeceğim.” dedi asker soluk soluğa. Kızarıklık koyulaştı, canlı bir parlak kırmızıya dönüştü. Yüzünde kabarcıklar oluştu ve derisinde soyulmalar başladı.</p>

  <p class="calibre3">“Bana bir isim ver.” diye ısrar etti Redlaw. “Çok ileri gitmeden bunu durdurabilirim. Sadece, bana kimin kin tuttuğunu söyle.”</p>

  <p class="calibre3">“Hayır.” dedi asker sinirle. Kabarcıklar çoğalıyordu. Elleri yanmaya başlamıştı.</p>

  <p class="calibre3">“Şu an başına gelen şey, çok acı verici olmalı. Bırak, daha da kötüye gitmeden buna bir son vereyim.”</p>

  <p class="calibre3">“Hayır.” diye tekrarladı asker.</p>

  <p class="calibre3">“Senin cenazen.” dedi Redlaw ve tekrar arkasına dönüp fabrikaya doğru yürümeye devam etti. Onun ardından asker de bağırmaya ve ulumaya başladı.</p>

  <p class="calibre3">Tina, elinde kamerayla kapı girişinde duruyordu. Yüzü solgundu ve bedeni titriyordu; fakat kayıt alıyordu.</p>

  <p class="calibre3">“Bunu yapmak istediğine emin misin?” dedi Redlaw, yanından geçerken.</p>

  <p class="calibre3">“Hayır.” diye yanıtladı Tina. “Sen o adamı orada bırakmak istediğine emin misin?”</p>

  <p class="calibre3">“Yapma.”</p>

  <p class="calibre3">“Neyi yapmayayım?”</p>

  <p class="calibre3">“Onun için üzülme. Bana ya da sana, aynısını ya da daha kötüsünü yapmak için tereddüt etmezdi.”</p>

  <p class="calibre3">“Sen soğukkanlı lanet bir herifsin, Redlaw.” dedi Tina.</p>

  <p class="calibre3">“Böyle olduğumu zaten bilmiyor muydun?”</p>

  <p class="calibre3">“Şimdi biliyorum.”</p>

  <p class="calibre3">Ve asker, üzerinden duman çıkarken ve kömürleşmiş parçalar derisinin üzerine bulutlar gibi yayılırken hala çığlık atıyordu.</p>

  <p class="calibre3">Ve yine de, hissettiği tüm bulantıya ve endişeye rağmen, Tina kaydetmeye devam etti.</p>

  <p class="calibre3">Ve Redlaw da uzun adımlarla, ileriye, fabrikanın gölgelerinin içine doğru ilerlemeye devam etti.</p>
</body>
</html>
