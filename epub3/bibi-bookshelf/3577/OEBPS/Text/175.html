<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>Yine Hüriyet</title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="h21">Yine Hüriyet</h2>

  <p class="p4">"Hürüm!" demeye zorlanan bir fert hür olabilir mi?</p>

  <p class="p4">"Esirim!" diye haykırabilen bir insan, sahte hürden daha hür değil midir?</p>

  <p class="p4">Eşek hürriyetiyle insan hürriyeti arasındaki sınırı çizecek ölçüler nerede?</p>

  <p class="p4">Hakikate esir olduğumuz zaman niçin ciğerlerimizdeki havaya kadar hür olduğumuzu seziyoruz. O hangi padişahtır ki, en büyük hürriyet kendisine kul olmaktır?</p>

  <p class="p4">"Dinde ikrah yoktur!" buyuran Allah, insanı ne çapta hür yarattığını ve onu cebr altına girmekten nasıl münezzeh tuttuğunu belirtirken, insanoğlunda, dudaklara polis dikerek vicdanları avlamaya çalışmak gayreti nasıl yorumlanabilir?</p>

  <p class="p4">Sırayla 1839, 1908, 1923, 1945, 1950, 1960 vesaire doğumlu; ilki 137, ikincisi 68, üçüncüsü 53, dördüncüsü 31, beşincisi 26, altıncısı 16 vesaire yaşındaki bunca bâkireden hangisi iffetini koruyabilmiş ve umumhâneye düşmemiştir?</p>

  <p class="p4">Hürriyetin gaye değil, vasıta ve ancak hakikatin köklerine mahsus bir hak olduğunu ne gün anlıyabileceğiz?</p>

  <p class="p4">Hastahanede doktora, orduda kumandana, sınıfta hocaya karşı hürriyet mi olurmuş?</p>

  <p class="p4">Hürriyetin adresini, parti, gazete ismi, perükâr salonu, kemeraltı sermayesi ve Amerikadaki liman heykelinden ayrı olarak öğrenmek isteyen niçin İslâma yapışmaz?</p>

  <p class="p4">&nbsp;</p>
</body>
</html>
