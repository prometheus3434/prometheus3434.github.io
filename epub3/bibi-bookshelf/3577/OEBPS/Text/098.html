<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>Başyücelik Akademyası</title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="h21">Başyücelik Akademyası</h2>

  <p class="p4">"Doğru&rdquo;nun, &ldquo;iyi&rdquo;nin, &ldquo;güzel&rdquo;in sonsuz arayıcılığı yolunda üç sınıf insan ve bu üç sınıf insanın kümelendiği üç ruh ve akıl zümresi, &ldquo;Başyücelik Devleti&rdquo;nde, tam bir himaye, sahabet ve kefalet altındadır. İlim adamları zümresi, fen adamları zümresi, sanat adamları zümresi...</p>

  <p class="p4">İnsan kafasının sâf ve mücerret ilim, fen ve sanatta en yeni ve en ileri görüş ve buluş hamlelerini muhitleştirecek olan bu üç zümrenin umumî kadrosu &ldquo;Başyücelik Akademyası&rdquo;nı çerçeveleyecektir.</p>

  <p class="p4">"Başyücelik Akademyası&rdquo;nın üç ana kolu vardır: İlim ve Tefekkür Kolu, Fen ve Keşifler Kolu, Edebiyat ve Güzel Sanatlar Kolu...</p>

  <p class="p4">Dünya çapında eser ve hüviyet sahibi asker, tarihçi, dinci, hukukçu, iktisatçı, içtimaiyatçı, terbiyeci, ruhiyatçı, riyaziyeci ve her soydan mütefekkir, akademyanın &ldquo;İlim ve Tefekkür Kolu&rdquo;nu şubelendirir. Keşif sahibi doktor, fizikçi, her neviden mühendis ve benzerleri de &ldquo;Fen ve Keşifler Kolu&rdquo;ndadır. Aynı üstün vasıflardaki şairi, romancıyı, piyes muharririni, tenkitçiyi ve güzel sanatların başka şubelerine bağlı sanatkârları &ldquo;Edebiyat ve Güzel Sanatlar Kolu&rdquo;nda bulabiliriz.</p>

  <p class="p4">Bütün bu kolların mensupları, bağlı oldukları verim faaliyetlerinin, sâf, müstakil ve mücerret cehd ve zevkini temsil ettikçe, &ldquo;Başyücelik Akademyası&rdquo;nın kadrolaştırdığı hüviyet içindedirler. Bütün bu mücerret ibdâ sahalarından, müşahhas cemiyet ve amelî dâvalarına aktarılmış fikir mizaçlarının yeriyse &ldquo;Yüceler Kurultayı&rdquo;dır. Yani Akademya, kendilerini, faaliyetlerinin mücerret tarafına bağlamış olanların ocağı...</p>

  <p class="p4">Böylece "Başyücelik Akademyası&rdquo; mücerret ilim ve sanat çalışmalarından, müşahhas cemiyet ve amelî hayat dâvalarına doğru kayan terkipçi ve (aksiyon)cu zekâlariyle, &ldquo;Yüceler Kurultayı&rdquo;nın tabiî bir namzetler zümresi sayılabilir.</p>

  <p class="p4">"Başyücelik Akademyası&rdquo; âzası, bütün hayat ihtiyaçlarını ve faaliyet icaplarını en (lüks) mikyasta karşılayabilecek refah vasıtalarına sahip kılınırlar; ve (akvaryum) içindeki balıklar gibi, &ldquo;Başyücelik Akademyası&rdquo;nda kaldıkça, kendi mücerret faaliyetlerinden başka hiçbir sahaya çıkmazlar. &ldquo;Başyücelik Akademyası&rdquo; âzası, fahrî olarak memur kılınacakları hocalık işlerinden başka hiçbir vazife kabul etmezler.</p>

  <p class="p4">"Başyücelik Akademyası&rdquo;nın âzasını, kemiyet haddiyle kayıtlı olmıyarak, doğrudan doğruya &ldquo;Başyüce&rdquo; tayin eder. Ondan sonra Akademya âzası, hususî kanununda belirli olacağı şekilde teşkilâtını tamamlar.</p>

  <p class="p4">"Başyücelik Akademyası&rdquo;, sâf irfan meselelerinde, daima &ldquo;Başyüce&rdquo;nin istişare çevresi halindedir.</p>

  <p class="p4">Milli dil, lügat, ansiklopedyalar, dağıtılacak mükâfatlar; millî tarih, resmî irfan programları ve yetiştirme plânları ve alâkalı vekâletlerin sâf ve mücerret irfan meseleleri, &ldquo;Başyücelik Akademyası&rdquo;nın vazifeleri içindedir. Şu kadar ki, ana gayesi, her sahada mücerret ibdâ çilesi çeken insanları kadrolaştırmaktan ibaret olan Akademya&rsquo;nın birinci hedefi, mensuplarının ferdî ve hususî çalışmalarını ve müstesna verimlerini emniyet altına almaktan başka birşey değildir. Akademyadan istenecek veya onun lüzum göstereceği işler, daima &ldquo;Başyüce&rdquo;den alınacak emirler veya ona takdim edilecek tasarılar üzerinde olur; ve bunlar dışında, &ldquo;Başyücelik Akademyası&rsquo;nın resmî hükümet işleriyle hiçbir münasebet ve alâkası bulunmaz.</p>

  <p class="p4">"Başyücelik Akademyası&rdquo; âzasının tek manevî borcu, bir mısrâ veya bir fikir cümlesi karşısında, yahut bir (lâboratuvar) içinde yıllar ve mevsimler geçirse de, sadece çalışmak, eser vermek; ve nokta nokta büyük eser çilesini doldurmaktır. Akademya, durmak ve dinlenmek bilmez, had ve derece tanımaz faaliyet ve verimini, devlet ve halkın müşahadesine arzetmek bakımından, her ân, en yeni ve ileri şekilleri bulmakla mükelleftir.</p>

  <p class="p4">"Başyücelik Akademyası&rdquo; hiçbir icraî müeyyide sahibi olmayıp devletin kültür &ldquo;erkân-ı harbiye&rdquo;si makamındadır ve raporlarını Başyüceliğe takdim eder. Maarif cihaziyle de sıkı temas halindedir.</p>

  <p class="p4">Başyücelik Akademyasının birinci vazifesi, kendi bölümlerinin hedef tuttuğu sahalarda memleket kültürünü devamlı bir murakabe altında bulundurmak, onu (statik) plândan (dinamik) plâna geçmesi için kamçılamak, her şubede türlü büyük mükâfat ve şereflendirmelerle hamleleri beslemek, hâsılı insanî fikir, ilim ve sanat fâtihliğini geliştirmektir.</p>

  <p class="p4">Başlangıçta Başyücelik tarafından seçilecek olan Akademya âzası, ancak ölüm veya çalışmaya mâni devamlı hastalık sebebiyle emekliye çıkarılarak boşalabilmesi mümkün kadrosunu bizzat doldurur ve devletin tasdikine arzeder. Yaşı 40&rsquo;dan aşağı ve üzerinde herhangi ahlâkî bir leke olan şahıs, &ldquo;Başyücelik Akademyası&rdquo;na seçilemez.</p>

  <p class="p4">Teşkilât ve hedeflerini bizzat plânlayacak ve bu mevzuda tam hürriyet ve istiklâl sahibi bulunacak olan &ldquo;Başyücelik Akademyası&rdquo; ancak Büyük Doğu idealinin ulvî prensiplerini mahfuz tutmak bakımından Başyüceliğe ve o vasıtayla Yüceler Kurultayına karşı mesul ve bu kayıt dışında sonsuz serbesttir.</p>

  <p class="p4">Maymunvâri Batı taklidi hareketinden ibaret Tanzimat devrinin, içinde ekalliyet paşalarına kadar yer veren &ldquo;Encümen-i Dâniş&rdquo; tecrübesiyle Başyücelik Akademyası arasındaki fark, aynen maymunla insan farkına denktir.</p>

  <p class="p4">Başta &ldquo;Fransız Akademisi&rdquo; bulunmak üzere, bir memleketin kültür hayatını mayalandırmak ve çeşnilendirmek ve gıdalandırmak bakımından &ldquo;Başyücelik Akademyası&rdquo;ndan daha tesirlisini tarih kaydedemez.</p>

  <p class="p4">&nbsp;</p>
</body>
</html>
