<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>Mefkureci Ahlâkı</title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="h21">Mefkureci Ahlâkı</h2>

  <p class="p4">Mefküreci ahlâkında, hiç bir hasis nefs kaygısına yer yoktur!</p>

  <p class="p4">&ldquo;Viran olası hanede evlâd-ü-iyal var!&rdquo; mazereti, Şarkın tefessüh devirlerinde, kör ve kaba nefslerin kendilerini korumak için baş vurduğu aşağılık bir hileden ibarettir. Ayni tefessüh devirleri değil midir ki, hile mefhumiyle arasında en küçük bir münasebet yaşayamaz olan mukaddes şeriat hakkında da &ldquo;Hile-i Şeriye&rdquo; tâbirini uydurmuştur?</p>

  <p class="p4">Mefküre ahlâkında, ya cemiyetle beraber ferdî hanenin de kurtulması, yahut içindeki evlât ve iyalle beraber viran olması vardır!</p>

  <p class="p4">Tam 400 yıldan beri bu ahlâka uzak yaşıyoruz! Sade uzak değil, taban tabana zıt...</p>

  <p class="p4">Viran olası hane değil, kahrolası nefs kaygısı, her ferdin kendi kendisini muhafazaya mahküm bulunması gibi mel&rsquo;un bir şuuru besleye besleye, bizde, ictimaî bütünlük hassasiyetinin köküne kibrit suyu dökmüştür. Öyle ki, on kişinin toplu bulunduğu bir cemiyette birisi karşılarına çıksa da &ldquo;içinizde bir namussuz var!&rdquo; diye haykırsa, kimsenin bunu üzerine alınmasına imkân kalmamıştır. Bizdeki mecburî hassasiyet ve aksülâmel, ancak şahsen ismimiz tayin edildiği zamandır. Halbuki on kişilik biri topluluk arasında isim tayin etmeden bir namussuzun bulunduğunu söylemek, isim tayin edilinceye kadar on kişiye birden namussuz demek değil midir? Fakat, söyledik ya, isim tayin edilinceye kadar, kimse, ictimaî tecavüzleri, ferdî tecavüz ayarında görmez.</p>

  <p class="p4">Dörtyüz senelik günah devrimiz yüzünden, maddî ve manevî izmihlâl çığırımız olan son yüz senedir başımıza ne geldiyse, işte bu ictimaî bütünlük hassasiyetini kaybedişimizden; mefküreci ahlâkına topyekün veda etmiş ve &ldquo;viran olası hanede evlad-ü-iyal var!&rdquo; derdine düşmüş olmamızdan geldi.</p>

  <p class="p4">Meselâ komünizma gibi, haklı olarak iğrendiğimiz bâtıl akîdeler manzumelerinin bazı kahramanlarında bile mfküreci ahlâkı, hiç bir gaye ve esasa bağlı olmaksızın, tamam ve mükemmeldir. Bu bâtıl akîdeler manzumesinin ilk aksiyoncuları, bütün ömürlerince soğan ekmek yemiş ve koskoca bir imparatorluğu ele aldıktan sonra bile evlerini geçindirebilmek için karılarına işçilik ettirmişlerdir. Kaldı ki, her vesileyle, nefslerini, bağlı oldukları mefküre uğrunda feda edici içtimaî fert hamlesini göstermekten hiç bir an yüz çevirmemişlerdir. Son zamanlarda gösterdikleri bazı celâdetleri de ibret mevzuu diye ele almak ve aslında bu ahlâk aslında kimindir diye düşünmek lâzımdır.</p>

  <p class="p4">Komünizmanın arayıp bulamadığı ve yolunu büsbütün Cehenneme çevirdiği Cennet, bütün aslı, esası ve hakikatiyle İslâmlıkta olduğu gibi, hiç bir itikat manzumesinin aşılayamayacağı mefkureci ahlâkının heyecan ve fedakarlık dolu ana kaynağı da İslâmlıktadır.</p>

  <p class="p4">Kainatın Mefharine bağlı olanlar arasında büyükler büyüğü Hazret-i Ömer&rsquo;e &ldquo;eğrilecek olursan seni kılıcımızla düzeltiriz!&rdquo; cevabını verenlerin mefküreci ahlâkı karşısında ürperelim! Bu ahlâkı nasıl unuttuk, nasıl kaybettik; ve aman Allahım, nasıl da tersine çevirdik?</p>

  <p class="p4">Bizde bu hal oldukça, suçu, tarihimizde başımıza musallat olmuş şahıslarda aramak yerine, onları tasallutlarında lüzumundan fazla lütufkâr ve musamahakar bulsak daha iyi etmez miyiz? Gerçek sorumlu biziz!</p>

  <p class="p4">Allah, bütün haneleri, içindeki bütün evlat ve iyaliyle beraber gerçekten viran eden &ldquo;viran olası hanede evlad-üiyal var!&rdquo; korkusunun belâsını versin!</p>

  <p class="p4">&nbsp;</p>
</body>
</html>
