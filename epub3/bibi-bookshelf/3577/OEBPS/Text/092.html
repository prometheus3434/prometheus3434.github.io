<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />

  <title>Başyüce</title>
  <link href="../Styles/Style0001.css" rel="stylesheet" type="text/css" />
</head>

<body>
  <h2 class="h21">Başyüce</h2>

  <p class="p4">"Başyüce&rdquo; kaba ve umumî manasiyle herhangi bir devlet reisi değil, derin ve girift, içtimaî bir remzdir. Bir timsal...</p>

  <p class="p4">Bütün selâhiyetler beşerî haddin en üstüniyle eline teslim edilmiş kâmil ferdin, Allah&rsquo;ı, vicdanı ve milleti arasında terkibleştirmeye memur bulunduğu kâmil âhenk uğrunda, öz nefsini selâhiyetsizlikte son mertebeye indirmesi... &ldquo;Başyüce&rdquo;nin heykelleştirdiği remz, işte bu mânanın temsilciliği ve şahıslandırıcılığıdır.</p>

  <p class="p4">"Başyüce&rdquo;, milletini tek şahıs içinde yekünlaştıran baş örnek... Onun içindir ki, selâhiyeti, hak ve hakikate karşı bu yeküna eş, kendi öz nefsine karşı da bu yekünun en ufak parçasından daha küçük...</p>

  <p class="p4">"Başyüce&rdquo;nin kendi öz lisanından başka her edâsı ve işi, &ldquo;ben milletimin, görünürde en ahlâklı, en bilgili ve en akıllı ferdiyim!&rdquo; diye ilân edecektir.</p>

  <p class="p4">"Başyüce&rdquo; "Yüceler Kurultayı&rdquo;nın her şubede lif lif örülmüş kanunlar manzumesine aykırı emir veremez ve vermez; fakat her emri, kanunu tamamlayıcı ve belirtici ayrı bir kanundur. Kanunun birşey söylemediği yerde &ldquo;Başyüce&rdquo;nın emri, kat&rsquo;îdir.</p>

  <p class="p4">"Başyüce&rdquo;nin bir emriyle hükümet değişir.</p>

  <p class="p4">Bütün hükümet manzumesi, en büyük mümessilinden en küçüğüne kadar onun adına iş görür.</p>

  <p class="p4">Kaza cihazı onun adına işler ve adalet onun adına dağıtılır.</p>

  <p class="p4">"Başyüce&rdquo;, bütün icra vasıtalarının ve bütün şubeleriyle ordunun başıdır. Başbuğ, doğrudan doğruya &ldquo;Başyüce&rdquo;nin vekilidir.</p>

  <p class="p4">Anlaşılıyor ki, "Başyüce&rdquo;, İslâmın &ldquo;ulülemr&rdquo; diye isimlendirdiği büyük içtimaî irade ve icra makamını, bu makama en küçük nefs ve hırsı karıştırmamak ve kendi öz nefsaniyeti bekımından mâdum kalmak borcu altında, şahsiyle dolduran ideal ferddir. &ldquo;Başyüce&rdquo;, temsil ettiği iman ve hakikat kutbunun, en ileri hürriyet içinde her şeyi ve herkesi köleleştiren mânasına karşı mukaddes mîzan önünde, bizzat, her şeyden ve herkesten fazla köleleşecektir. &ldquo;Başyüce&rdquo;, temsil ettiği hudutsuz mânanın altında evvelâ kendisini ezecek; ve sonra bağlı olduğu mânalar âleminin temsil hadkleri içinde, fâni şahsını -fâni şahsına hiçbir pay vermeksizin- en göz kamaştırıcı kudret ve haşmet ifadesiyle alabildiğine pırıldatmaktan çekinmeyecektir. &ldquo;Başyüce&rdquo;de pırıldayan kudret ve haşmet ifadesi, onun değil, bütün milletiyle bağlı olduğu mânalar âleminin; ve oradan aksederek, milletinindir.</p>

  <p class="p4">Cemiyetin, hangi sahada olursa olsun, en dertli ve ıstırablı unsuru, &ldquo;Başyüce&rdquo;yi, kendisi kadar dert ve ıstırab içinde olup olmadığını ve derdinin çaresini elinde tutup tutmadığını anlamak bakımından, her ân hesaba çekmeye muktedir, kanunî bir imkân sahibi olacaktır. En küçük suistimale karşı, cürret edicisine en büyük cezayı dâvet edecek olan bu imkân, her vatandağın evinde, keyf için çekilmesi yasak bir imdat işareti koludur.</p>

  <p class="p4">"Yüceler Kurultayı&rdquo; beş yıl için seçtiği &ldquo;Başyüce&rdquo;yi tekrar intihab edebilir.</p>

  <p class="p4">Tekrar seçilmeyen "Başyüce&rdquo; yaş haddini aşmamış bulunuyorsa &ldquo;Yüceler Kurultayı&rdquo;ndaki yerine davet eder.</p>

  <p class="p4">"Başyüce&rdquo;lik makamı üzerinde Kurultaya karşı en tesirli irşad, &ldquo;Başyüce&rdquo;nin kendi yerine bizzat göstereceği namzet veya namzetlerdir.</p>

  <p class="p4">&nbsp;</p>
</body>
</html>
