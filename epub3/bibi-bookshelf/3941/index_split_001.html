<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-11-02T15:47:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<p class="calibre1">
Madam Kronski:</p><p class="calibre1">
Benim de yarın ilk baş vuracağım yer Madam Kraft'tır; dedi. Bugünlerde Trieste mi? Hah hah! O gün konuşurlarken birkaç defa Trieste dediklerini işittim. Trieste'ye gitmek!. Ne acayip fikir!.. </p><p class="calibre1">
Servet Bey bu sözleri işitmiyor, dinlemiyor gibiydi. Gözkapakları şişmiş, ağzının iki uçları aşağıya doğru çekilmiş, bir gecede on sene ihtiyarlamış</p><p class="calibre1">
görünüyordu. Bu alafranga adam birkaç kere Madam Kronski'yi tersledi ve: şimdi babama ne söyleyeceğim? diyerek hıçkıran karısının yüzüne: Ey sen de! diye bağırdı; o kadar kabalaşmıştı. </p><p class="calibre1">
Sabahleyin Seniha'nın kaçışı havadisi konağın içine bir ölüm gibi yayıldı. </p><p class="calibre1">
Bu haberi Naim Efendiden ne kadar saklamak istedilerse de, kabil olmadı. O da, ertesi gün, akşama doğru bütün felaketi öğrendi. Fakat, bu felaketi, ekseri asil ruhlarda müşahede olunan sakin ve sarsıntısız bir elemle karşıladı ve kızıyle damadını teselli eden o oldu. </p><p class="calibre1">
</p><p class="calibre1">
Bir hafta Seniha'dan ses seda çıkmadı. Fakat, yapılan tahkikattan epeyce şey öğrenildi. Madam Kronski'ye göre Seniha'nın Madam Kraft'la beraber Trieste'ye gittiği muhakkaktı. Zira, genç kızın ortadan kayboluşu ile, bu kadının ıstanbul'dan ayrılışı bir güne tesadüf ediyordu. Cemil, bu esrarlı</p><p class="calibre1">
maceraya dair Faik Beyden daha vazıh şeyler öğrendi. </p><p class="calibre1">
Kasım Paşanın oğlu hemen hemen başından beri işin içinde gibiydi. Seniha, iki aydan beri Avrupa'ya gitmek için hazırlanıyormuş; ne kadar elmasları</p><p class="calibre1">
varsa hepsini satmış; eline bin beş yüz liraya yakın bir para geçmiş; bu paranın bir kısmıyle giyime süse dair birçok eşya almış, hatta bu alışverişlerin ekserisinde Faik Bey de onunla berabermiş; genç adam Cemil'e demiş ki:</p><p class="calibre1">
Bütün bunlardan bahsetmeye lüzum görmediın. Zira doğrusu hepinizin haberi var zannediyordum. Hatta kendisine kaç defa bekle beraber gidelim, dedim, dinlemedi. Çünkü; ben de nasıl olsa on beş güne kadar gidiyorum. Haberin yok mu? Brüksel Sefaretine birinci katip tayin edildim. </p><p class="calibre1">
Faik Beyin, Cemil'e verdiği malumat işte kapalı bir taraf bırakmıyordu, fakat Seniha hakikaten Madam Kraft'la beraber mi gitti? Nereye gitti? Niçin gitti? Gittiği yerde ne kadar zaman kalacak? Ne yapacak? Bu noktalar bir türlü aydınlanamadı. </p><p class="calibre1">
Servet Bey Hariciye Nezareti vasıtasiyle Akdeniz'in bütün ecnebi limanlarındaki Osmanlı Konsoloshanelerine birer haber göndertmek istiyordu. </p><p class="calibre1">
Fakat, ne diye? Ne yapmak için? Bilemiyordu. </p><p class="calibre1">
Naim Efendi, resmi mahafili (Makamları) bu işe karıştırmanın hiç taraftarı</p><p class="calibre1">
değildi; hadisenin vukuundan ziyade şuyuundan (Olmasından çok yayılmasından) korkuyordu. Hele iş matbuata düşecek diye içi titriyordu. Bekleyelim, sabırlı ve mütevekkil olalım diyordu, bekleyelim, elbette gelir! Fakat ihtiyarın bütün sükun ve ihtiyatına rağmen ıstanbul'da Naim Efendinin torununun kaçışından haberi olmayan kalmadı. Cihangir'deki konağa kimisi mütecessis, kimisi şaşkın ve mahzun birçok kadın misafir geliyordu; bunların Sekine Hanımın yüzüne bir acayip bakışları, bir Nasıl oldu? Nasıl geçti? </p><p class="calibre1">
diyen tavırları vardı ki, insanda tırmalanmayan asap bırakmıyordu. Alem nazarında Seniha'nın bu hareketi türlü türlü tefsirlere yolaçtı. Bazı</p><p class="calibre1">
kimselerce bu, büyük bir rezalet, bazılarınca hazin bir felaketti: Mesela Seniha'nın arkadaşları, başta Nuriye ve Neyyire Hanımlar olmak üzere bu hadisenin bütün ayıp taraflarını görüyorlardı ve diyorlardı ki: Seniha, Madam Kraft gibi bir kadının elinde, oralarda ne olacak? Mutlaka fuhşa düşecek. Zaten son zamanlarda bir fahişeden ne farkı kalmıştı? O ne giyiniş, o ne sürme çekiş! Nasıl gülüş, nasıl yürüyüştü! </p><p class="calibre1">
Seniha'nın kaçışı üzerine en müşiş darbeyi yiyen kalp, Celis'in kalbi oldu. </p><p class="calibre1">
Bu vakanın biçare çocukta hasıl ettiği şey tasvire sığmaz derecede trajikti. </p><p class="calibre1">
O, büyük amcasının torunu çirkin bir ölümle ölmüş zannediyor ve kaç defa sesini dinlediği, etine dokunduğu, yanında günlerce yaşadığı bu kız, ona şimdi, bu hadisenin etrafında hasıl olan dedikoduların, zanların, iftiraların, şayiaların dokunduğu esrar perdesi arkasında şekli daima değişen acayip bir hayalet gibi görünüyor. Hakkı Celis, Seniha'nın bir zamanlar hakikatte mevcut olduğundan şüpheye düştü; bu kız, genç adam için kitaplarda tanıdığı hayali kızlardan biri gibiydi; muhayyilesinde, Desdemona'ların, Juliette ve Madam Bovarylerin arasına karıştı. Bununla beraber Seniha, Hakkı Celis üzerindeki nüfuzundan bir şey kaybetmedi; zira, muhayyilesiyle ve muhayyilesi için yaşayan bu genç için kitaplardaki kızlar hayattaki kızlardan daha az canlı ve daha kudretsiz değildir; belki eliyle tutmadığı, gözüyle görmediği, fakat ruhlarını öğrendiği bütün o sahne ve roman örneklerinin kalbi ile alakaları adi hayatta görüp tanıdığı et ve kemikten mahlukların alakalarından pek çok ziyadeydi. Bahusus, Seniha'nın Faik Beyi ıstanbul'da bırakıp gidişi, bütün eski yaralarının üstüne tatlı bir teselli merhemi sürüyordu ve hatta Faik'i bir eski dert yoldaşı gibi seviyordu. Onu görmek, gidip onunla genç</p><p class="calibre1">
kıza dair konuşmak Hakkı Celis için en deruni ihtiyaçlardan biri haline girdi. Bir hafta içinde üç dört defa eski rakibini aramaya gitti; fakat yalnız son defasında bulmaya muvaffak oldu. Evvela hiç Seniha'ya taalluk etmeyen birçok havai şeyler konuştular. Hakkı Celis, Faik Beye niçin geldiğini bir türlü söyleyemiyordu. Neden sonra canını dişlerinin arasına aldı ve dedi ki:</p><p class="calibre1">
Geçen gün konaktaydım. Seniha ablamdan hala haber yok! </p><p class="calibre1">
Nasıl haber yok? Ben dün bir telgraf aldım, Trieste'den... ışte bak, dedi ve ceketinin cebinden yavaş yavaş çıkardığı bir deste mektup ve kağıt arasından bir telgraf ayırdı. Celis'e uzattı; Celis, heyecandan dumanlanmış</p><p class="calibre1">
gözlerle sarı bir kağıdın siyah çizgileri üzerinde Fransızca şu mealde bir şey okudu:</p><p class="calibre1">
Triste'ye vasıl olduk. Yarın Viyana'ya hareket ediyoruz. Orada on beş gün kalacağım. Adresimi bildiririm. </p><p class="calibre1">
Hakkı Celis bu telgrafı sahibine iade ederken artık biraz evvelki Hakkı</p><p class="calibre1">
Celis değildi. Faik Beyden, eskisinden bir kat daha nefret ediyordu ve Seniha onun için muhayyel olmak sihrini çoktan kaybetmişti, bütün eski yaraları</p><p class="calibre1">
tazelenmişti. Faik Beyin yanından nasıl çıktığını bilmedi. O sokaktan bu sokağa sapıyor ve her adımda bir kere kendi kendine şu cümleyi tekrar ediyordu: Demek onu hala seviyor, demek hala sevişiyorlar! </p><p class="calibre1">
Hem de ne sevişme; anasına babasına bir haber göndermek lüzumunu hissetmeyen bu kız, ilk firsatta aşığına telgraf çekiyor, adresini bildireceğini söylüyor ve denizlerin, dalgaların, uzun mesafelerin arkasından ona seslenmek imkanını buluyordu. Hakkı Celis, zihni böyle karmakarışık, oradan buraya, buradan oraya yürüyerek akşama doğru farkına varmaksızın ta şişli'den Cihangir'e nasıl geldiğini hissetti. Niyeti konağa mı uğramaktı? </p><p class="calibre1">
Belki öyleydi, belki değildi. Uğrayıp ne yapacaktı? Uğramayıp nereye gidecekti? Hayatta hiç bu kadar gayesiz kaldığını bilmiyordu. Ona bulunduğu yolun önü uçurum, arkası uçurum gibi geliyordu. Yalnız bu akşam, ilk defa olarak, yalnız bu akşam iki seneden beri ömrünün mihveri olan sevgili varlığı</p><p class="calibre1">
ebediyen, çaresiz ve avdetsiz kaybettiğini duydu. Ümit ve teselli kapısı</p><p class="calibre1">
yirmi yaşında bu gence ilk defa olarak bu akşam kapandı; bu ilk felaket duygusunun önünde hissettiği şey acı bir şaşkınlıktı. </p><p class="calibre1">
Bir yol dönümünde anşızın tuzağa düşmüş bir adam gibiydi; şu fark ile ki, hiç çırpınmak ihtiyacı duymuyor ve kendini mazlum bir teslimiyete terk ediyordu. </p><p class="calibre1">
Konağın civarında maksatsız ve avare bir hayli dolaştıktan sonra, nihayet meçhul bir itilişe kapılarak içeriye girdi. Seniha gittiği günden beri konağın içine yaslı bir hüzün çökmüştü. Hiçbir mezarlığın içi bu kadar kasvetli değildi. Pencereler kapalı, perdeler inik, sofalar ıssız, merdivenler tenhaydı; hizmetçiler birer yorgun hayalet gibi dolaşıyorlar. </p><p class="calibre1">
Naim Efendi artık hiç odasından dışarıya çıkmaz olmuş; ihtiyar adam bu odanın içinde bir müzenin hücresinde acayip bir mahlukun müstehasesi (Fosil) halini almış. Sekine Hanım gittikçe Flamandiye ressamlarının yaptığı o semiz Maşer Dollorosalara benziyor, böğründe bir gizli yarası var gibi çenesi tutulmuş, gövdesi kalçaları üzerine yığılmış, kendini güç taşıyor. Servet Beye gelince, o bir histerik kadın gibi huysuzdur. Evin içinde mütemadiyen kavga edecek adam arıyor. Kır ve kırpık bıyıklarının altında dudaklarının gittikçe şişen ve uzayan bir hali var. Yemeklerden sönra Havana sigarasının kutusuna elini uzatmıyor bile, geniş sofada bir aşağı, bir yukarı dolaşıyor, ara sıra önüne tesadüf eden eşyaya bir tekme vuruyordu. Cemil ise artık eve hiç uğramıyordu; haftada bir iki defa gömleğini değiştirmeye ve para istemeye gelirdi. Madam Kronski'yi hiç sormayınız? O sabahtan akşama kadar bir yığın eşyanın başında gözyaşı döken seferi bir kadındır. Birikmiş aylıklarının ancak bir kısmını</p><p class="calibre1">
alabildi ve artık memleketine gitmek için yola çıkmak üzeredir. ıkide bir sesi hıçkırıkla dolu, Servet Beye diyordu ki: ıster misiniz, onu gidip bulayım? Size namusum üzerine söz veriyorum, on beş gün içinde nerede ise bulurum. </p><p class="calibre1">
Servet Bey evvela öfkeli bir baba tavrı takınıyor: Cehenneme gitsin, diyor; o benim için artık ölmüştür. </p><p class="calibre1">
Sonra dönüp ihtiyar kadına bakarak ilave ediyor: Yalnız bir defa bilsek ki nerededir? Bize bu kafı. </p><p class="calibre1">
Çok geçmedi, nerede olduğunu bildiler; zira, Seniha, Faik Beye çektiği telgrafın bir aynını da babasına göndermişti. Hakkı Celis'in, konağa girer girmez ilk öğrendiği şey bu oldu ve genç adam Faik beyde okuduğu cümleleri burada tekrar okudu; gönlüne biraz inşirah (Feralık) geldi, hatta ümide ve feraha benzer bir şey bile duydu; kendi kendine: Eve gittiğim vakit ben de kendi namıma böyle bir telgraf bulacağım! dedi ve bunun üzerine artık konakta fazla kalamadı; bir an evvel evine gitmek istedi. Genç adam sokağa çıkınca adeta koşmaya başladı. </p><p class="calibre1">
Vakit geçti ve devir ıstanbul'un en fena devirlerinden biriydi. O meşum bozgundan sonra payitahta dökülen aç, çıplak, hasta kafilelerini, şimdi Çatalca'nın yaralıları takip ediyordu. Gecenin ilk karanlığı çöker çökmez Sirkeci garından itibaren şehrin muhtelif taraflarına doğru uzanan sokaklarda birtakım başlar, kanlı yüzler, sarkık kollar taşıyan ve birer tabuttan hiç</p><p class="calibre1">
fark edilmeyen araba dizilerinden başka bir şey görülmüyordu. Her kalpte, bu arabaların sayısına göre son huduttaki mukavemete dair ümitler azalıyordu. </p><p class="calibre1">
Herkes, birbirine: Bugün; yarın! diyordu ve ufuklarda geceleri bile top sesleri hiç dinmiyordu. Hakkı Celis, şu saatte ne o top seslerini işitiyor ve ne yanıbaşından geçen arabaları görüyordu; fikrinde bir düşünce, kalbinde bir emel vardı: Eve gidip Seniha'dan bir telgraf bulmak!.. Bunun haricinde onun için hiçbir şey mevcut değildi. </p><p class="calibre1">
:::</p><p class="calibre1">
Naim Efendiler, ilk telgrafın arkasından, bir ay içinde, Seniha'dan üç</p><p class="calibre1">
telgrafla iki kart ve bir mektup daha aldılar. Telgrafın biri Viyana'dan, ötekisi Paris'tendi. Mektupla kart ise Berlin'den gelmişti. Genç kız telgrafında varış ve ayrılış haberlerinden başka kendine ait bir şey söylemiyordu. Kartında büyükbabasına ihtiramlarını (Saygılarını) ve annesine muhabbetlerini söylüyordu, fakat mektupta uzun uzadıya içini açıyordu; diyordu ki:</p><p class="calibre1">
Baba, bir çocukluk ve bir delilik yaptım, fakat, kendi hesabıma hiç pişman değilim; sizi endişeye düşürmüş olmaktan başka bir elem hissetmiyorum. Kaç</p><p class="calibre1">
senedir beni Avrupa'ya götürmek vaadiyle avuttunuz, oyaladınız. Düşündüm ki, hayatımın sonuna kadar böyle boş vaatlerle avunup oyalanacağım ve ömrümün yegane gayesine vasıl olmadan öleceğim. Sizin yapamadığınızı ben kendi kendime yaptım; zira bu arzu içimde kalmış olsaydı beni mutlaka zehirleyecekti. Bu muvakkat yokluğum, ebedi bir ayrılışa tercih etmez misiniz? Zira, orada kalmış olsaydım, muhakkak intihar edecektim; son zamanlarda kalbimi ne kesif bir kasvet istila etti, beynime ne vahim, ne korkunç bir fikir saplandı bilmezsiniz. Gözünüz önünde aylarca yalnız başıma, çarmıhımı omzumda taşıdım da biriniz farkına varmadınız, bu kızcağıza da ne oluyor demediniz. Bu yaptığım işten hissenize düşen keder, emin olunuz ki, kendi hatanızın cezasıdır, tabii onu yalnız siz çekeceksiniz. Her şey sırayla... Aranızda acıdığım bir kimse varsa o da büyükbabamdır; zira o, hepinizden daha az günahkardır; aramızda senelerin yığını ve bir sürü yanlış</p><p class="calibre1">
fikirlerin, batıl akidelerin, manasız ananelerin perdeleri vardı; bu yığının arkasından benim ruhumu görebilmesi ve bana karşı ona göre hareket etmesi kabil değildi; ben onun için halledilmez bir muammaydım. O beni yalnız sevmesini bildi; hepinizden ziyade sevmesini bildi. Hiç şüphesiz son hareketim onun için öldürücü değilse bile pek fena, pek ağır bir darbe olacaktır. Rica ederim, kendisine dikkat ediniz. </p><p class="calibre1">
Epeyce uzun süren bu mektubu Sekine Hanım okur okumaz hüngür hüngür ağlamaya başladı; Servet Bey ise kızdı, köpürdü; hele büyükbabası için yazdığı cümleler o kadar iradesini elinden aldı ki, az kaldı, ihtiyarın üzerine atılacak, öfkesini ondan alacaktı; karısının yüzüne haykırmaya başladı:</p><p class="calibre1">
Utanmadan, utanmadan söylediğine bak! Biz onu büyükbabası kadar sevmezmişiz, anlamazmışız, öyle mi? Onu senelerden beri birtakım yalanlarla avutmuşuz... Onun Avrupa'ya gitmesine şimdiye kadar kim mani oldu? Söyle, kim mani oldu? Baban değil mi? Rica ederim, baban değil mi? Babanın hasisesi (cimriliği) inadı, hodbinliği, asırdide fikirleri, gülünç endişeleri değil mi? şimdi küçük hanım, içimizde yalnız onu haklı buluyor ve biz, ve biz... </p><p class="calibre1">
Sekine Hanım, sızlayan bir sesle:</p><p class="calibre1">
Bey, mektubu bir daha oku! Kızın maksadını anlamadın zannederim, bir daha oku... O bunu söylemek istemiyor, maksadı asla bu değil! diyordu. </p><p class="calibre1">
Biçare Naim Efendi, bu mektuptan haberdar edilmedi. O, zaten Seniha'dan artık hiçbir şey beklemiyordu; gittiği günden beri bir defa ismini ağzına almadı. Bununla beraber için için, gizliden gizliye yine hep onunla meşguldü. </p><p class="calibre1">
Ömründe şehir içinde bile yalnız dolaşmaya alışmamış bu adam için bir genç</p><p class="calibre1">
kızın tek başına Avrupa seyahatine çıkışı akıl durdurucu bir şeydi. </p><p class="calibre1">
Muhayyilesi, onu, kah batmak üzere olan bir gemide ımdat! diye bağırırken, kah yoldan çıkan bir trenin enkazı arasından yarı ölü bir halde çıkarırlarken, kah bir şehrin kalabalığı içinde yolunu şaşırmış, kendini kaybetmiş, oradan buraya baş vururken, kah bir otel odasında ya parasına, ya iffetine taarruz eden bir cani ile alt alta üst üste boğuşurken tasavvur ediyordu. Ve ekseriya pencereden karla karışık yağan yağmura bakarak kendi kendine: Yarabbim, bari bu kış kıyamette gitmeseydi! diyordu. </p><p class="calibre1">
Seniha'nın kaçtığı günün ferdası gayet şiddetli bir fırtına oldu. Naim Efendi, o gece içinde adeta kızgın bir demir saç üstünde kıvranan bir mahkum gibiydi; bir sağına bir soluna dönüyor, bir tarafı sancıyormuş gibi inliyor, ruhuna kuvvet vermek için birtakım sureler okuyor ve bazen rüzgar fazla bir hamleyle camlar sarstığı vakit yatağı içinde doğrulup Allahım, Seniha kulunu sen koru! diyordu. </p><p class="calibre1">
Bütün bu ıstırap ve ihtilaç gecelerinden kimsenin haberi olmadı; zira Naim Efendi azabını bir ayıp gibi başkalarından saklardı; vakıa bu son yaptığı</p><p class="calibre1">
rezalete rağmen hala Seniha'yı anmak, hala Seniha'yı şefkatle düşünmek sıhhati ve hayatı için meraka, endişeye düşmek ve aleme karşı hala onun büyükbabası görünmek sadece bir ayıp değil, bir zillet, belki bir günahtı. </p><p class="calibre1">
Lazım geliyordu ki, Seniha, Naim Efendi için artık ebediyen mevcut olmasın, günün birinde dönse bile artık yüzünü görmesin. </p><p class="calibre1">
 </p><p class="calibre1">
Bir gün, Sekine Hanım ona kızından bahsetmek istedi; ihtiyar adam eski putperestlerin selamına benzer bir hareketle kolunu havaya kaldırdı: Açma o bahsi, açma o bahsi, dedi. </p><p class="calibre1">
Sekine Hanımın gözleri doldu ve dedi ki:</p><p class="calibre1">
Sizin için neler yazdığını bilseniz, onu affederdiniz, mutlaka affederdiniz. </p><p class="calibre1">
Naim Efendi, cevap vermedi ve kendini ağlamaktan güç zaptederek kuru gözlerle yere baktı. </p><p class="calibre1">
Bunun için, Sekine Hanım kocasına diyordu ki: Babam ne kadar huysuz olmuş! </p><p class="calibre1">
Servet Bey ise, her zaman kaynatasının aleyhinde bulunmaya hazırdı. Hele Seniha'nın kaçış hadisesinden sonra sanki buna yegane sebep oymuş gibi, bütün hiddeti, bütün ceberutu ile suçu zavallı ihtiyarın üzerine yükledi. Daima ona çatmak için fırsat arıyordu. Servet Bey, Madam Kronski'nin yola çıktığı gün bu fırsatı yakalar gibi oldu. Fakat Naim Efendinin ağır, vakur, kibar tavrı</p><p class="calibre1">
önünde tecavüze azmetmiş bu adam zelil bir ricata uğradı. Mesele bir para meselesiydi. Madam Kronski'nin kendilerinden birçok alacağı kalıyordu, gideceği günün sabahı bn hesabın mutlaka tesviyesini talep etmişti. Bunun üzerine Servet Bey soluğu Naim Efendinin yanında aldı ve adeta kahyasına emreden bir irat sahibi tavrı ile bu paranın derhal ödenmesi lüzumundan bahsetti; ihtiyar adam, başını çevirip damadının yüzüne bakmadı bile. Yalnız dedi ki:</p><p class="calibre1">
Rica ederim, bu işler için Ragıp Efendiye müracaat ediniz. </p><p class="calibre1">
Kaynatasının bu mağrur ve azametli cevabı Servet Beyi büsbütün çıldırtmıştı. </p><p class="calibre1">
Birkaç gün sonra onu tazip (Üzmek, eziyet etmek) için bir fırsat daha yakaladı. Bir sabah sokağa çıkmak üzereyken elinde bastonu, sırtında pardesüsü, ağzında bir kalın sigarayla ihtiyarın odasına girdi: Dün Faik Bey, Cemil'le haber göndermiş,dedi.Brüksel'e gidiyormuş, bittabi Paris'e uğrayacak, 'Seniha'ya bir diyeceğiniz var mı?' diye soruyor. </p><p class="calibre1">
Naim Efendi, gayet kuru ve düz bir sesle:</p><p class="calibre1">
Hayır, hiçbir şey! dedi. </p><p class="calibre1">
O zaman Servet Bey odanın ortasına doğru birkaç adım daha atarak: Hiçbir şey mi? diye sordu: Sizin nahvetiniz (Gurururuz) yüzünden şerefi, haysiyeti feda olmuş bir kıza hiçbir şey diyeceğiniz yok öyle mi? Doğrusu hodbinliğinize hayranım. Vakıa insan ihtiyarladıkça kendi hayatına, kendi menfaatine, kendi rahatına, hulasa kendi nefsine düşkünlüğü artar ama bu derece değil! Hiç değilse aleme karşı biraz zevahiri muhafaza etmek lazım. </p><p class="calibre1">
Naim Efendi, cevap vermedi; zira, çenesi heyecandan titriyordu. Servet Bey önüne dikildi; bir müddet acayip bir şey seyreder gibi ihtiyarın yüzüne baktıktan sonra bastonunu yere vurdu:</p><p class="calibre1">
Hiçbir şey, öyle mi? Peki! dedi ve kapıyı şiddetle çarparak çıktı, gitti. </p><p class="calibre1">
Naim Efendi, damadının hışmından kurtulmak için odasının içinde tariki dünya (Dünyayı terkeden, dünyadan elini eteğini çekmiş) bir dervişe dönmüştü. </p><p class="calibre1">
Oturduğu yerde saatlerce ne konuşuyor, ne kımıldanıyordu; bir minderin üzerinde yarı diz çökmüş, yarı bağdaş kurmuş bir vaziyette mütemadiyen bir şeyler mırıldanıyordu. Gerçi, ara sıra o mahut hıçkırığı tuttuğu veya nefesi tıkanır gibi olduğu için, Kalfa Hanım, yanından hiç eksik olmuyordu, fakat, aralarında bir kelime söz edilmiyordu; Kalfa Hanım söylese bile Naim Efendi cevap vermiyordu. Bazen de Ragıp Efendi, ona işlerinden bahsetmeye geliyordu. </p><p class="calibre1">
Naim Efendi bu bahislere de -bütün dehşet ve ehemmiyetlerine rağmen- pek o kadar kulak asmıyordu. Ragıp Efendi gittikçe meyus, gittikçe küskün, kah bir haciz muamelesinden, kah vadesi gelen bir senetten, kah yok pahasına satılan bir şeyden haber veriyordu. Naim Efendi her fena habere mukabil: Ne yapalım? Pekala! Ne yapalım? Pekala! demekten başka bir şey söylemiyordu. Vakıa handaki hisseleri henüz satılmamış, fakat Kanlıca'daki yalı ile, Çemberlitaş'taki arsalar çoktan elden gitmiş ve paraları bitmişti. </p><p class="calibre1">
Ragıp Efendi her gelişinde aynı tehdidi tekrar ediyordu: Günün birinde sıra bu konağa gelecek! Bu gidiş böyle devam ederse mutlaka, mutlaka.., Hem pek yakında. </p><p class="calibre1">
Ve Naim Efendi, bu sözün her tekrarlanışında etine bir hançer saplanmış gibi bağırmamak için, dişlerini sıkıyor, yüzünü ekşitiyordu. </p><p class="calibre1">
Birkaç zamandan beri huzurundan hoşlandığı, daha doğrusu muazzep olmadığı (Sıkıtı duymadığı) yalnız bir kişi vardı: O da hemşiresinin torunu Hakkı Celis... Birkaç aydır genç adam hemen daima konakta gibiydi ve konakta bulunduğu zamanlar büyük dayısından başka kimsenin yanına sokulmuyordu. Bu yirmi yaşındaki gençle yetmişlik ihtiyar arasında birdenbire acayip bir dostluk teessüs etmişti. Dünyada eş yüzler olduğu gibi, eş ruhlar da vardır. Bunlar diğer ruhların kalabalığı arasında mütemadiyen birbirini ararlar, yaştan münezzeh oldukları için yılların açtığı mesafe buluşmalarına mani değildir. Naim Efendi ile Hakkı Celis için de böyle oldu. Bu felaket günlerinin karanlığı içinde birbirlerini çağırdılar, buldular. Seniha'nın büyükbabası, bir zamanlar kendi torunlarına karşı duyduğu derin muhabbeti şimdi hemşiresinin torunu yanında hissediyordu ve Seniha'nın sevdalısı da büyük dayısında aynı derdi, aynı sessiz ıstırabı çeken insanı buluyordu. </p><p class="calibre1">
Seniha'dan hiç bahsetmiyorlardı, fakat, ikisinin de gözleri onu söylüyor, ikisi de soluk soluğa aynı gam yokuşunu tırmanıyordu. </p><p class="calibre1">
Naim Efendi, genç adam yanına girer girmez:</p><p class="calibre1">
E, küçük şair, söyle bakalım; alemde ne var, ne yok? diyordu ve Hakkı</p><p class="calibre1">
Celis, dereden tepeden ona birçok haberler veriyordu. Zaman türlü türlü</p><p class="calibre1">
şayialara müsaitti; Balkan Harbi bitmiş, sulh aktedilmişti. Vücudunun en kuvvetli uzvu kesilmiş Türkiye'de için için hummalı bir devir başlamıştı. Her yerde birtakım suikast veya ihtilal tertibatından bahsediliyor, bir kısmı</p><p class="calibre1">
Avrupa'ya kaçan muhaliflerin er geç iktidar mevkiine gelecekleri söyleniyordu. </p><p class="calibre1">
Çatalca'daki asker ıstanbul üzerine yürümeye hazırmış. Birçok genç zabitler, Mutlaka Nazım Paşanın intikamını alacağız! diyorlarmış. Kıbrıs'ta bulunan Kamil Paşanın ıngiltere'ye müracaatı üzerine büyük devletler tabanca ile mevkii iktidara gelen bir hükümeti tanımamaya karar vermişlermiş. </p><p class="calibre1">
Hakkı Celis, büyük dayısına hep buna benzer ağır havadisler verirdi. Fakat ne bu söylerken, ne o dinlerken bütün bunlara zerre kadar ehemmiyet vermezlerdi. Naim Efendi, küçük yeğeninin sözlerini bazen hiç işitmezdi bile. </p><p class="calibre1">
Hakkı Celis'e gelince, o, ekseriya konuşurken evvelce ne dediğini unutuverir ve en can alacak bir cümlenin ortasında birdenbire durarak bön bön dayısının yüzüne bakardı. </p><p class="calibre1">
O zaman Naim Efendi, zoraki bir tebessümle gülümseyerek: Küçük şair yine daldın. Yine hayalata daldın! derdi. </p><p class="calibre1">
Bu dalgınlıklar çok kısa, Seniha'dan taze bir haber geldiği günler vaki olurdu. Yeni bir mektup geldiğini, Hakkı Celis, konağın içine ilk adımında hissederdi. Nereden? Nasıl? Bunu kendisi de bilmezdi. Evin havasında değişen bir şey sezerdi ve Sekine Hanımın karşısına çıkar çıkmaz, kadıncağız daha bir kelime söylemeden:</p><p class="calibre1">
Teyze mektup aldınız değil mi? derdi. </p><p class="calibre1">
Bu mektupların bazıları ona gösterilirdi; fakat birçoğundan yalnız bahsedilirdi. Hakkı Celis, bu mektupların hiçbirinde kendine dair bir kelime bulunmadığını bilmekle beraber hepsini ayrı ayrı, uzun uzun okumak ihtiyacıyle yanardı. Zira, bu mektuplarda Seniha'yı hiç değilse hayaliyle adım adım, merhale merhale takip etmek imkanını bulurdu. Genç kız Paris'te mütevazi bir pansiyona yerleştiğini ve meşhur bir musikişinastan piyano dersi aldığını yazıyordu:</p><p class="calibre1">
Burada hayat su gibi akıyor; diyordu. Saatlerin nasıl geçtiğini bilmiyorum. Sabahları Luxembourg bahçesinde dolaşmaya gidiyorum. Tenha bir yere çekilip elimde bir kitap bir kanepenin üzerine oturuyorum ve beyaz heykellerin omuzlarına düşen yaprakları seyrediyorum. Akşamları gelişigüzel herhangi bir caddede birkaç adım yürümek bana dünyanın bütün neşvelerine denk gibi geliyor. Buranın taşını, toprağını kendi memleketimden ziyade seviyorum. </p><p class="calibre1">
Ahalisi ne kadar nazik, ne kadar zinde, ne kadar iyi insanlar! </p><p class="calibre1">
Seniha son mektuplarında biraz parasızlıktan şikayet etmeye başladı. Hatta birinde Sekine Hanım epeyce telaşa düştü; elmaslarını rehine vermeye karar verdi; fakat Servet Bey: Bırak biraz burnu sürtülsün! dedi ve mani oldu. </p><p class="calibre1">
Bir ay sonra Seniha önce bir mektup, sonra bir telgrafla doğrudan doğruya Naim Efendiye başvurdu:</p><p class="calibre1">
Mektupta: Büyükbaba, aç kalmak üzereyim. ımdadıma yetiş! diyordu. </p><p class="calibre1">
Telgrafında ıstanbul'a dönmek için yol harçlığı istiyordu. Naim Efendi, hemen Ragıp Efendiyi çağırttı. Aralarında saatlerce müzakereler oldu; günlerce öteye beriye başvurdu; para bulmanın imkanı yok gibiydi; Naim Efendi neredeyse maaş senetlerini yüzde otuz faizle sarrafa kırdıracaktı. Nihayet, hanın kiracılarından iki senelik bedeli icara (Kira bedeli) mahsuben bir avans alındı. </p><p class="calibre1">
Seniha'nın mektuplarında Hakkı Celis'i alakadar eden şeyler bu para meseleleri değildi. Paris'teki hayatını en küçük teferruatına kadar anlatan bu kız Faik Beye' dair bir kelime yazmıyordu. Halbuki herkes Faik Beyin orada, onunla beraber olduğunu biliyordu. Geçenlerde, Nuriye ve Neyyire Hanımlarda Paris'teki bu garip buluşmaya dair söylenilmeyen hikaye ve yapılmayan ima kalmamıştı. </p><p class="calibre1">
:::::::::::::::::::</p><p class="calibre1">
XII</p><p class="calibre1">
Servet Beyin, kaynatasına karşı hissetmeye başladığı kin ve gayz son zamanlarda had bir devreye girdi, araları gerginleştikçe gerginleşti. ıkisi de bir çatı altında yaşadıkları halde aylardan beri birbirlerini görmüyorlardı. </p><p class="calibre1">
Servet Bey, ikide bir zevcesine ayrı eve çıkmaktan bahsediyordu. </p><p class="calibre1">
Hayatımın sonuna kadar böyle her günümü zehir edemem; diyordu. Biraz da müstakil, hür ve kendi fikrime, zevkime göre yaşamak, evimin hakiki sahibi olmak isterim. Gücenme ama bu içgüveyliği canıma tak dedi; son zamanlarda baban da çekilmez bir hale girdi. Anlamıyor değilim beni; istiskal (Kovarcasına davranmak) ediyor. Her tavrı, her hareketiyle bir an evvel başından defolup gitmemi istiyor. </p><p class="calibre1">
Sekine Hanım itiraz edecek oluyordu; Servet Bey sert bir hareketle onu susturuyor:</p><p class="calibre1">
Efendim, tevile (Sözü çevirmeye, başka anlam vermeye) ne hacet; işte vaka meydanda. ıki aydan beri bana yüzünü göstermeyen bir adamın evinde bundan fazla nasıl oturabilirim? Hem doğrusu, bu evde bir türlü rahat edemiyordum; senelerden beri bu geniş odalarda altı ay kış bir türlü ısınmanın, senelerden beri altı ay yaz bir taraftan nefes almanın imkanını bulamadım. Bu ne çok pencere, bu ne çok kapı... Kanunusanide (Ocak ayı) duvarların arasından bile hava işliyor. Nasıl döşesek, ne yapsak nafile. Daima her tarafında bir sığıntı gibisin. Sana öteden beri söylerim. şişli'de, o mükemmel ve yeni apartmanlar dururken burada bir göçebe halinde yaşamanın manasını</p><p class="calibre1">
anlayamıyorum. Koca evde adamakıllı bir banyo odası bile yok. O hantal hamamı</p><p class="calibre1">
yakmak için üç gün evvel hazırlanmak, üç çeki odun yakmak, ikide birde kazanını sıvattırmak, ikide birde kurnalarını tamir ettirmek lazım geliyor. </p><p class="calibre1">
Bu şerait dahilinde ayda bir kere bile yıkanmak müyesser olamıyor. </p><p class="calibre1">
</p><p class="calibre1">
şişli'nin yeni usul, eletrikli, banyolu, apartmanları Servet Beyi, gittikçe çekiyordu. Ara sıra boş vakitlerinde bunlardan birkaçını görmeye gitmek onun için en müstesna zevklerden biri yerine geçti. Doğduğu günden beri aradığı havayı nihayet ıstanbul'un bu mahallesinde ve bu yeni evlerde bulabilmişti. Vakıa bu apartmanların merdivenlerinden çıkarken: Ne yazık asansör yok! diye hayıflanıyordu, fakat, üzerinde zarif beyaz bir plaka Türkçe ve frenkçe numarası yazılmış, zil düğmesi parıl parıl parlayan kapılardan içeriye girip de burnu boyanmış parkenin kokusunu alır almaz adeta içi açılıyor; ocağı çini taklidi frenk tuğlalarıyle döşenmiş mutfaklarda dakikalarca kalıyor, sonra o odadan bu odaya fesi elinde hayran hayran dolaşıyordu. Kendi kendisine: Burası 'Salle a menger' burası 'fumoir', burası salon, burası kütüphane, burası budvar, bıirası yatak odası; ikinci bir yatak odası! diyor ve nihayet alafranga apteshane ile banyo odasının tokmağına elini uzatır uzatmaz çıkıp caddeye bakıyordu; cadde, genişliği, gürültüsü, telgraf, telefon, tramvay telleri, otomobilleri, ortasından geçen rayları, duvarlardaki ilanları ile onun beyninde tamamiyle bir Avrupa şehri manzarasını canlandırıyordu. </p><p class="calibre1">
Hele yeni işlemeye başlayan elektrikli tramvay arabalarının çıkardığı</p><p class="calibre1">
sesler ona adeta bir bando mızıka gibi geliyordu. Bu apartman ziyaretlerinde, konağa döndüğü akşamlar Sekine Hanım kocasını adeta bir sefahat yerinden henüz çıkmış kadar neşeli buluyordu. Ekseriya suküti olan Servet Bey, böyle akşamlarda susmasını bilmiyordu. Karısına uzun uzun, inceden inceye, en küçük teferruatına kadar o gün gördüğü apartmanları birer birer tarif ediyordu. </p><p class="calibre1">
Sekine Hanım kocasını o zamana kadar hiç bu derece hoş sohbet görmediğini düşünürdü. Filvaki, Servet Bey, apartman bahsinin haricinde hala ya hiç</p><p class="calibre1">
konuşmaz, ya pek fena konuşur bir adamdır. Fakat bahis bu yeni aşkına dokunur dokunmaz dünyanın en mükemmel bir hatibi kesiliverirdi: Tramvay tam kapının önünde duruyor, diyordu: ıniyorsunuz, birkaç adım ya yürüyor, ya yürümüyorsunuz, büyük, muhteşem bir demir kapı önünde bulunuyorsunuz... Fakat, demir kapı denilince, rica ederim, şu bizim mahzenin demir kapısını hatırlama! Bir dantela gibi oymaları var; üst kısmının arkasına buzlucamlar konulmuş; iki tarafında her gün silinen, parlatılan bir sarı</p><p class="calibre1">
topuz... Bir kanadı daima açık duruyor. Giriyorsunuz; hemen 'concierge' başını</p><p class="calibre1">
odasından dışarıya çıkarıyor. Elinde anahtarlar önünüze düşüyor; yavaş yavaş</p><p class="calibre1">
merdivenlerden çıkmaya başlıyorsunuz. Bu merdivenler tertemiz, bembeyaz; tırabzanların tahta kısmı mavun boyalı ve demir kısmı haiıf yaldızlıdır. Her dirseğe bir yol halısı serilmiştir. Her katta karşılıklı iki daire vardır; benim gezdiğim üçüncü kattaydı. </p><p class="calibre1">
Servet Bey, işte bu eda ile, geviş getirir veya ağzının içinde bir macun çiğner gibi kelimeleri eze eze tada tada saatlerce anlatır dururdu. Sonra bu tatlı apartman bahsi kapanır kapanmaz üzerine bir derin hüzün çöker, garip garip etrafına bakınır:</p><p class="calibre1">
Burada nasıl yaşanır? şu duvarlara bak, şu tavana bak! Bu ne oda! Bu ne sofa! Allahım, sen kurtar, bir an evvel sen kurtar! </p><p class="calibre1">
Nihayet, günün birinde, Servet Bey, kendi tabiri vechile canına tak diyen içgüveyliğinden kurtuldu ve gönlünün son emeli olan şişli apartmanlarından birine taşındı. Bu, cadde üzerinde, bir sokak köşesinde gayet muhteşem, yeni yapılmış bir apartmandı; içi henüz boya, alçı ve demir kokuyordu. Bu yeni bina kokusu içinde Servet Bey on sene daha gençleşti; sabahtan akşama kadar adeta sarhoş gibiydi. Döşemecilerle beraber eşyayı kendi yerleştirdi; perdeleri kendi eliyle taktı, halıları serdi; karısı ikide bir ona: Bey, yorulacaksın! Bu kadar adam var, bırak yapsınlar! dedikçe: Canım, bu benim zevkim, bu benim zevkim! diye cevap veriyor ve ağzının içinde birçok alafranga havalar mırıldanarak, kolları sıvanmış, başı açık, elinde bir çekiç, kulağının arkasında bir kurşunkalemi oradan buraya, buradan oraya koşup duruyordu. Yemek odasını Fransız tarzında döşedi; fümüvarla kütüphaneye ıngiliz üslubunda kanepeler, masalar aldı; salon biraz melez oldu; zira, bütün, konaktan getirilmiş eşyadan teşekkül etti. Yalnız Cemil'le, Seniha için iki yatak odası ısmarlandı. Zira, Seniha bugüne yarına bekleniyordu. Konağın öyle birdenbire terk edilişinin sebebi de biraz bu olmuştu. Naim Efendi, Seniha'nın geleceğini işitir işitmez Sekine Hanıma demişti ki:</p><p class="calibre1">
Beni mazur tut! Beni mazur tut, kizım; badema (Bundan böyle) katiyen yüzünü</p><p class="calibre1">
göremem, katiyen! Sağ olsun, var olsun, fakat benden uzak olmak şartıyle... </p><p class="calibre1">
ışte bu söz üzerinedir ki, Servet Bey, apartmana çıkmak emelini ciddi bir tasavvur halinde ortaya atmıştı; güya bu tasavvur aynı zamanda Naim Efendi hesabına bir hal çaresiydi: Servet Bey:</p><p class="calibre1">
Ne yapalım, mademki ne beni görmek istiyor, ne kızımı; mademki bizim huzurumuz onu bu evin içinde mütemadiyen rahatsız edecek. O halde bir başka eve çıkmaktan başka çaremiz kalıyor mu? </p><p class="calibre1">
Naim Efendi, Sekine Hanımın ağzından kendisine anlatılan bu çareyi öfkesiz ve elemsiz kabul etti:</p><p class="calibre1">
Nasıl bilirseniz öyle yapınız! dedi. </p><p class="calibre1">
Fakat, ne vakit ki kızı Sekine Hanım:</p><p class="calibre1">
Ya siz, baba! Ya siz, burada yapayalnız ne yapacaksınız? dediği zaman gözleri doldu ve başı mutattan ziyade titremeye başladı. </p><p class="calibre1">
ıhtiyar adam:</p><p class="calibre1">
Ben mi? dedi. Kızım, siz beni düşünmeyiniz, şurada kaç günlük ömrüm kaldı ? </p><p class="calibre1">
Sekine Hanım hüngür hüngür ağlıyordu:</p><p class="calibre1">
Vakıa Cenan Kalfa size benden iyi bakar. Ragıp Efendi de gelip karısı ile burada oturacak. Hasan, Dilaver daima yanınızda bulunacaklar. Ben de her gün size uğrarım. Fakat yine içim razı olmuyor. Babacığım, gözüm arkamda gidiyorum. Yüreğim parçalanıyor. </p><p class="calibre1">
Naim Efendi, kızının teessürü karşısında gözyaşlarını tuttu ve kendisi o kadar teselliye muhtaçken ona dedi ki:</p><p class="calibre1">
Belki ben hemşiremin yanına giderim veyahut oradan birini yanıma alırım. </p><p class="calibre1">
Yalnız kalacağım diye hiç merak etme! </p><p class="calibre1">
Daima büyük felaket günlerinde metanetini hiç kaybetmeyen Naim Efendi, bu sefer de sonuna kadar vakarlı ve sabırlı kaldı. Hatta işin en garibi şişli'de tutulan evin altı aylık kirasını bile kendisi vermekten çekinmedi ve göç</p><p class="calibre1">
masrafının mühim bir kısmını cebinden ödedi. Lakin, akşam olup da ilk defa koca evin içinde yapayalnız kaldığını hisseder etmez, gözlerinden yaşlar sessizce akmaya başladı; pek acayip bir teessür içindeydi. Adeta kendi ölümüne ağlayan, kendi yasını tutan bir adam gibiydi. Naim Efendi, bazı</p><p class="calibre1">
müşkül demlerde benliğimizde hasıl olan çiftliğin (ıkilik anlamında) en marazi bir şekline duçar olmuştu. Kendi kendine, mütemadiyen: Hey gibi Naim! Hey gidi Naim! diyordu. Bahtın ne kadar karaymış zavallı</p><p class="calibre1">
Naim! Daha ne bekliyorsun? Daha ne duruyorsun? Yetmedi mi? Yetmedi mi? </p><p class="calibre1">
ılk akşamdan beri yanından ayrılmayan Hakkı Celis onu ekseriya böyle kendi kendine konuşurken buluyordu. Bir defasında adeta korktu; büyük dayısını</p><p class="calibre1">
aklını oynatmış sandı; kapının eşiğinden geri geriye çekildi. Oda yarı</p><p class="calibre1">
karanlıktı ve Naim Efendinin büzüldüğü köşeden yalnız sesi duyuluyordu. Hakkı</p><p class="calibre1">
</p><p class="calibre1">
Celis, sesi titreyerek sordu:</p><p class="calibre1">
Dayı, kiminle konuşuyorsunuz, kiminle? </p><p class="calibre1">
ıhtiyar adam hafıfçe güldü:</p><p class="calibre1">
Kendimle, yavrum, kendimle! Benim derdimi benden başka kim anlar? dedi. </p><p class="calibre1">
Ve bu saatten itibaren Naim Efendi ile Hakkı Celis adeta arkadaş oldular. </p><p class="calibre1">
Öyle ki, genç adam, ara sıra, büyük dayısına, Seniha'dan bile bahsediyordu. </p><p class="calibre1">
Bir gün dedi ki:</p><p class="calibre1">
Üç aydan beri gelecek, gelecek diye işitiyoruz. Fakat hala gelmedi! </p><p class="calibre1">
Naim Efendi:</p><p class="calibre1">
Evet, dedi. Geçen gün yine teyzen geldi; söyledi, bir telgraf almışlar, yola çıkmak için yine para bekliyormuş. Bulduk, gönderdik: Bu, bilemem ki kaçıncı defadır, böyle yol harçlığı istiyor; geliyorum, diyor ve arkası</p><p class="calibre1">
çıkmıyor. </p><p class="calibre1">
Hakkı Celis:</p><p class="calibre1">
Seniha ablam çok müsriftir; kim bilir ne tuvaletler yaptırıyor, diyordu. </p><p class="calibre1">
Naim Efendi, acı acı gülüyor:</p><p class="calibre1">
Öyle amma. Olsun da yaptırsın, olsun da yaptırsın! Yoktan ne çıkar! Yok, yok... Hiçbir şey kalmadı evladım! diye cevap veriyordu. </p><p class="calibre1">
Hakikaten, Naim Efendinin mali vaziyeti gittikçe müşiş bir devreye giriyordu. şimdiden denilebilir ki, tekaüt maaşından başka bir geliri kalmadı. </p><p class="calibre1">
Kaç senelik adamı olan Ragıp Efendi bile bu hal karşısında ümitsizliğe düşüp işten el çekti ve konağa gelip yerleşecek iken, Naim Efendinin başına çöken sıkıntılardan kendine bir hisse düşmesin diye, Cihangir'den mümkün olduğu kadar uzağa gitti. Esasen konağın ve sahibinin işlerini çevirmek için bir vekilharca hiç lüzum kalmamıştı. Son haddine inen bu işleri bir uşak pekala idare edebilirdi; nitekim, evin emektar uşağı Hasan, her aybaşı Naim Efendinin maaşını almaya gitmek ve her gün bir miktar etle bir iki türlü</p><p class="calibre1">
sebzeden ibaret olan gündelik yemek masrafına bakmak için lüzumundan fazla kafi geliyordu. </p><p class="calibre1">
:::::::::::::::::::</p><p class="calibre1">
XIII</p><p class="calibre1">
Hakkı Celis Bey, Hakkı Celis Bey! </p><p class="calibre1">
Genç adam, arkasına döndü; Neyyire ve Nuriye Hanımlar, caddenin kalabalığı</p><p class="calibre1">
içinden kendisini çağırıyorlardı. Görmemezliğe gelip yürümek istedi; zira vakit geç ve vücudu yorgundu. Bugün iki saat talim etmiş ve altı saat yol yürümüştü; ayak üstünde duracak hali kalmamıştı; bir an evvel eve yetişmek ve esvaplarını çıkarmadan yüzükoyun yere atılıp rüyasız bir uykuya dalmak istiyordu. Genç kızlar gülerek yaklaştılar:</p><p class="calibre1">
Seniha'dan mı geliyorsun? dediler. </p><p class="calibre1">
Seniha mı, ne Senihası? </p><p class="calibre1">
A, sakın haberiniz yok mu? Dün, Seniha geldi. </p><p class="calibre1">
Hakkı Celis kulaklarına inanamadı:</p><p class="calibre1">
</p><p class="calibre1">
Kabil değil, nasıl olur? dedi. </p><p class="calibre1">
Kızların ikisi birden:</p><p class="calibre1">
Neden kabil değil? Biz kendisiyle görüştük bile... dediler. </p><p class="calibre1">
O zaman, güya birkaç kalbi varmış gibi her tarafından çarpıntılar içinde kalan gövdesinin altında yorgun bacakları bükülür gibi oldu: Tuhaf şey, böyle habersizce, tuhaf şey... </p><p class="calibre1">
Vakıa, Seniha'dan haber alınabilecek yerlere epeyce günden beri hiç</p><p class="calibre1">
uğrayamamıştı. Seferberlik ilanının ilk gününden itibaren kendini bir mengeneye kaptırmış gibiydi. Ahzıasker şubelerinin (Askerlik şubelerinin) o dürüşt (Kaba,sert) muameleleri bu içli ve hayali genci dört gün zarfında düşünce ve duygudan mahrum mihaniki bir varlık haline sokmuştu. Bu şubelerin kapıları önünde bekleyen koyu kalabalık arasında evvela bir sürünün içinde bir koyuna, sonra odadan odaya, daireden daireye dolaşırken kirlenmiş ve buruşmuş</p><p class="calibre1">
bir kağıt parçasına döndü. Amerika'da bazı makineler varmış ki, bir tarafından canlı olarak giren bir hayvanı beş on dakika sonra diğer tarafından sucuk halinde çıkarırmış; Hakkı Celis için de askere kaydediliş ve ihtiyat zabiti mektebine giriş böyle oldu. Genç adam hala ne olduğunu bilmiyor, başında bir garip sersemlik bütün idrakini altüşt ediyordu. Günlerce Seniha'yı bile hatırlamaya vakit kalmadı. Bu ona üç dört yaşına ait uzak ve müphem hatıralardan biri gibi geliyordu ve kendinden birkaç ay evvel vakalara bile dönüp bakmak kudretini bulamıyordu. Büsbütün başka bir adam değil mi idi? O</p><p class="calibre1">
solgun benizli, uzun saçlı genç kimdi ki, kah bir koruda, mehtaplı bir saatte, kah bir odada bir öğle zamanı yeşil gözlü bir kıza bakıp içini çeker ve birtakım tatlı hayalata dalardı? Kimdi, o genç adam ki, hafıf akşam karanlıklarında beyazlığı daha ziyade artan, kokusu daha ziyade sarileşen (Bulaşıcı hale gelen, burada yaygınlaşan) büyülü bir mevcuda, Verlaine'den, Claudel'den birtakım büyülü sözler söylerdi? Hafızasının ancak tespit edebileceği bu ufuk, ona bir yığın bulut altından güçlükle görünebiliyordu. Kendi kendine: Belki bunların hiçbiri olmadı! diyordu. </p><p class="calibre1">
Fakat talimden döndüğü o akşam üstü Seniha'nın avdeti haberini alır almaz, biraz evvel kendisine o kadar uzak görünen bu geçmiş, iki bin metre yüksekten hızla inen bir tayyarenin içindeki yer nasıl yaklaşırsa öyle yaklaşmaya başladı ve Hakkı Celis iki bin metre yüksekten düşen bir adamın baş dönmesine tutuldu. </p><p class="calibre1">
Evine nasıl geldi, geceyi nasıl geçirdi; bilmedi. Sabahleyin erkenden talime gitmesi lazım gelirken soluğu Naim Efendinin yanında aldı. Acele yürümeden nefesi tıkanmış ve heyecandan yüzü kıpkırmızı kesilmiş bir halde ihtiyarın yanına girdi ve ilk söz olarak dedi ki:</p><p class="calibre1">
Büyük dayı, Seniha ablam gelmiş. ışittiniz mi? </p><p class="calibre1">
Naim Efendi, mahzun bir tebessümle gülerek başını salladı: Biliyorum, dedi; bugün teyzen buradaydı. Yolda çok zahmet çekmiş; bereket versin Paris Sefareti erkanından birisi kendisine refakat etmiş. </p><p class="calibre1">
Yoksa, tren bulmanın, vapura girmenin imkan ve ihtimali yokmuş. Avrupa'da bütün garlar ve bütün limanlar mahşer gibi halkla doluymuş. </p><p class="calibre1">
Naim Efendi, böyle anlatırken Hakkı Celis yerinde duramıyor, bir an evvel şişli'deki eve koşup Seniha'yı görmeye can atıyordu. ıhtiyar adam neden sonra sözünü bitirdi:</p><p class="calibre1">
Bugün gidip onu görecek misin? diye sordu. </p><p class="calibre1">
ıçi içine sığmayan Hakkı Celis:</p><p class="calibre1">
</p><p class="calibre1">
Belki, vakit bulursam... dedi. </p><p class="calibre1">
Bittabii hiç vakti yoktu; bugün Kağışane tepelerinde endaht talimleri yapılacaktı. Fakat, genç adam, her şeyi göze aldı ve Cihangir'deki konaktan çıkar çıkmaz doğruca şişli'deki apartmana gitti. </p><p class="calibre1">
Servet Beyin evi pek acayip, adeta ihtilaçlı bir sevinç içindeydi. Herkes birbirine karşı fazla neşeli görünmekten korkuyor gibiydi. Seniha, Hakkı</p><p class="calibre1">
Celis'i kendisinden çok yaşlı ve nadir görülen bir teyze tavrıyle karşıladı. </p><p class="calibre1">
Toplanmış, uzamış, ağır ve mağrur görünüyordu; genç adamın onda şimdiye kadar hiç tesadüf etmediği bir yüksekten bakışı ve bir alaycı tebessümü vardı. </p><p class="calibre1">
Japonkari bir sabah esvabı içinde kolları ta omuzlarına ve göğsü oldukça harim (Gizli, kapalı olması gereken) noktalara kadar açık duruyordu. Saçları</p><p class="calibre1">
yüksek, fakat aynı zamanda dağınık bir tarzda düzeltilmişti. Her hareketinde dizlerine kadar sıyrılan bacakları incecik ipek çoraplar içinde canlı, zeki ve harikulade şeyler gibi gözüküyordu. Hakkı Celis'e, Seniha'nın ağzı ve gözleri genişlemiş gibi geldi; zira genç kız dudaklarına kırmızılık sürmüş ve gözlerinin sürmesini hadden bir kat ziyade fazlalaştırmıştı. </p><p class="calibre1">
Hakkı Celis, Seniha'da bir şeye daha dikkat etti; vücudu eski kımıldanışlarını, eski ahengini, eski manasını kaybetmişti; bu çevik ve kıvrak bir kızdan ziyade, olgun ve yorgun bir kadına benziyordu. Bunun içindir ki, zavallı çocuk büyük dayısının torununa nasıl hitap edeceğini, ne yapacağını</p><p class="calibre1">
bilemedi. şimdi efendim!, siz derken, şimdi abla!, sen diye konuşmaya başlıyor, sonra Seniha'nın yukarıdan bir bakışı üzerine yüzü kızararak büsbütün ne söyleyeceğini şaşırıyor, efendimli, sizli içinden çıkılmaz diğer bir konuşma tarzına düşüyordu. </p><p class="calibre1">
Ona, laf olsun diye, son zamanlarda başından geçen askerlik meselelerini hikaye etti; şimdi nerededir? Nasıl talim ediyorlar? Saatlerce nasıl yürüyorlar? Nasıl bir karavanada yemek yiyip, nasıl bir koğuşta, kimlerle beraber yatıp kalkıyor? Bunları anlattı. Seniha ekseriya dinlemiyor gibi görünüyor ve zavallı çocuk o kadar hararetle anlatırken bahisle hiç alakası</p><p class="calibre1">
olmayan bir sual soruyor, bir hareket yapıyordu. </p><p class="calibre1">
Hakkı Celis, hayatını ikiye ayıran bütün o ahzıasker şubelerine ait vakaların hiçbiriyle Seniha'nın dikkatini çekemedi. Genç kız ara sıra, aklı</p><p class="calibre1">
başka yerlerde:</p><p class="calibre1">
Vah! Vah! Demek çok yoruluyorsun, neden o kadar yoruluyorsun? Vah Hakkı</p><p class="calibre1">
vah! diyordu. </p><p class="calibre1">
Bir kere olsun gözleri gözlerine isabet etmedi. Seniha'nın gözleri siyah gölgeler altında rengini ve nazar denilen ifadeyi kaybetmiş gibiydiler. </p><p class="calibre1">
Hakkı Celis dedi ki:</p><p class="calibre1">
Çok değişmişsiniz Seniha abla! </p><p class="calibre1">
Seniha:</p><p class="calibre1">
Sen de epeyce büyümüşsün! dedi. </p><p class="calibre1">
Genç adam kalbinin ağzına kadar geldiğini hissetti; kendinin çocukluktan ne kadar uzak olduğunu bağırarak söylemek ve Seniha'nın bütün o suni olgun hanım tavırları altındaki çiğliğini, boşluğunu, hiçliğini, anlatmak istedi. </p><p class="calibre1">
Yalnız büyümek değil, ihtiyarladım bile, Seniha Abla, dedi. Siz çok gezdiniz, çok gördünüz. Fakat ben çok düşündüm, çok hissettim. O kadar ki, bütün fikirler, bütün hisler bana şimdi yavan geliyor. Siz bu bezginliğe vasıl oldunuz mu? Nerede? Her tarafınızdan arzu, emel, gençlik fışkırıyor, şimdi 'haydi!' deseler bir seneden beri yaptığınız seyahatleri aynı iştiha ile tekrar edebileceksiniz. Fakat, ben düşündüklerimi tekrar düşünmek, hissettiklerimi tekrar hissetmek istemeyeceğim. Seniha abla, bizi pişiren ıstıraptır; gezip görmek değildir. Sizden evvel kaç kişi Avrupa'ya gitti geldi. Bunların bazılarının kıyafetlerinde epeyce değişiklik gördüm, fakat ruhlarında ne değişti; bilmiyorum. Bunlar bize oradan, başlarında bir acayip sarhoşluk ve gözlerinde safiyane bir hayretle avdet ettiler. Seniha abla, siz de bunlardan biri misiniz? </p><p class="calibre1">
Seniha zoraki bir kahkaha ile güldü:</p><p class="calibre1">
Ooo, daima felsefe! Sen hiçbir zaman hayat adamı olamayacaksın, hiçbir zaman, zavallı Hakkı! </p><p class="calibre1">
Bunun üzerine genç adam acı acı gülümseyerek yarı ciddi, yarı şaka cevap verdi:</p><p class="calibre1">
Öyleyse ölüm adamı olurum. </p><p class="calibre1">
Hakkı Celis bu sözleri düşünmeyerek, bir şey söylemiş olmak için söyledi: Esasen bunun hırçın bir sitem olmaktan başka bir manası yoktu. Hatta, o kadar ki, bu sözün boşluğundan, soğukluğundan genç adamın kendisi bile ürperdi. </p><p class="calibre1">
Fakat ekseriya dilimize dolaşan ve günlerce ağzımızdan hiç düşmeyen bazı</p><p class="calibre1">
manasız lakırdılar gibi bu da, nedendir bilinmez, birdenbire Hakkı Celis'in beynine ve diline saplandı. Seniha'nın yanından çıktıktan sonra sokakta yürürken kendi kendine mütemadiyen bunu tekrar ediyordu: Öyleyse ölüm adamı olurum. </p><p class="calibre1">
Bu ne demekti? Ölüm adamı olmak ne demekti? Ölüm adamı etrafına ölüm saçana mı yoksa ölüme doğru gidene, ya da ölmeye mahkum olana mı denilirdi? Hakkı</p><p class="calibre1">
Celis, bunların her ikisi değil miydi? Birkaç zamandan beri ya ölmeye ya öldürmeye hazırlanmıyor muydu? Bu önü parlak düğmeli, yakası işlemeli veston, bu belindeki kemer, bu bacaklarını sıkan dolaklar ne içindi? Nereye gitmek içindi? Biraz sonra omzuna neden bir silah yüklenecekti? Birkaç zamandan beri, memleketin havasında, ağızdan ağza dolaşan pek mebzul bir söz, şimdi, onun nazarında ulvi bir belagat alıyordu; Hakkı Celis ancak, şimdi, kaç zamandan beri halkın: Ya gazi, ya şehit! diye bağırışlarının manasını anlıyordu. Ya gazi, ya şehit! Evet, kendisi de bunlardan biri olmak için hazırlanıyordu. </p><p class="calibre1">
Tevekkeli biraz evvel:</p><p class="calibre1">
Öyleyse ölüm adamı olurum! dememişti. </p><p class="calibre1">
Bu, bir hakikatti. Hakkı Celis şimdiden bir ölüm adamıydı. </p><p class="calibre1">
Bu saate kadar askerliğin ölümle bir münasebeti olduğu hiç hatırına gelmemişti. Kendini alelade yorucu bir işe ve bir angaryaya çatmış</p><p class="calibre1">
zannediyordu. Meğer bu iş ne mehabetli ve bu angarya ne büyük bir şeymiş! </p><p class="calibre1">
Hakkı Celis giydiği asker esvabının içinde ilk defa olarak bir kahraman gururunu hissetti; kendi kendine, göğsü kabararak: Ben bir ölüm adamıyım, ya ölmeye, ya öldürmeye gidiyorum, dedi. </p><p class="calibre1">
Meğer kader ona neler hazırlıyormuş da o farkında değildi, bu cömert kadere karşı ne kadar nankör, ne kadar küçüktü! Hayatın hangi gayesi bir cenge doğru gidişten daha yüksekti? Bahusus ki, onun gideceği cenk, cenklerin en büyüğü, bir cihan cengiydi. Böyle bir cenkte bir küçük zabit olmak, o eski orduların başında bir serdar olmaktan daha ehemmiyetli değil miydi? Genç nefer: Ben bir ölüm adamıyım, dedi. </p><p class="calibre1">
Ve ilk defa olarak şair Hakkı Celis'e karşı kalbinde bir nefret uyandı. Loş</p><p class="calibre1">
bir odada saatlerce Verlaine şiirlerini inşat eden ve yamru yumru bir kalemle kirli bir kağıt üstünde birtakım topal mısralar sıralayan o cılız, o solgun çocuk neydi? Bu genç askerin topukları demir çivili çarıklarla tırmanmaya hazırlandığı sarp, yüksek ve tehlikeli tepenin yanında, bu solgun benizli çocuğun çıkmak istediği serin ve gölgeli yokuş ne adi bir yerdi! </p><p class="calibre1">
O tepede al bayrağın çırpınışları, yüz bin kişinin haykırışları, ateşin söylenişleri, çelik sesleri ve kıvılcımlı dumanlar vardı; bu yokuşta ise birkaç yeşil defne dalından, biraz su şırıltısından ve melul bir ıssızlıktan başka ne vardı? Hakkı Celis kendi kendine:</p><p class="calibre1">
Eve döner dönmez, şimdiye kadar yazdığım yazıları ve bütün kitapları</p><p class="calibre1">
yakacağım! dedi. </p><p class="calibre1">
Ve bunu söylerken birden coşup havada salladığı elinden burnuna hafif bir koku geldi; bu, Seniha'nın elinden onun eline sinen kuvvetli bir kokunun artığıydı. Hakkı Celis içinin titrediğini hissetti ve hala bu kadar boş</p><p class="calibre1">
şeylerin tesiri altında kaldığına şaştı. Birtakım yapma tavırlar, sahte bakışlar ve isteksiz gülüşlerle Avrupa'dan avdet etmiş saşi (Yüzeysel) ve kokulu bir mahlukun ateşe, dumana ve kör kurşun yağmurlarına doğru ağır ağır ilerleyen bir adam üzerinde hala hüküm sürüşü pek gayri tabii bir şey, adeta bir ayıp değil miydi? Hakkı Celis kendi nefsine karşı Seniha'yı sevmiş</p><p class="calibre1">
olmaktan ve belki hala sevmekte devam etmekten utanıyordu. Sakın o da tanıdığı</p><p class="calibre1">
birçok gençler gibi, sakın o da şu havai Cemil gibi hayata yalnız etiyle mi merbuttu? (Bağlıydı) Varlığının bütün o yüksek heyecanları, sakın biraz evvelki tavırları, bakışları ve gülüşleri gibi birtakım düzme ve yapma şeylerden mi ibaretti? Zira, deminki kahramanca düşüncelerle, Seniha'nın kokusunu duyar duymaz hissettiği ürperiş, birbirinin tamamıyle zıddı iki türlü ruhiyete alametti. Hakkı Celis kendi kendine diyordu ki; Ya o düşünceler, ya bu ürperiş doğruydu. Acaba hangisinde samimiyim? </p><p class="calibre1">
Genç adam, bütün gün kendini böyle tahlil etti; fakat bir türlü ne olduğunu anlayamadı. Kalbi bir muamma halini aldı. Onun için şüphesiz olan bir şey varsa, o da Seniha'yı sevmenin, dünyanın bütün boş, saşi ve şehvani hazlarına mağlup olmaktan başka bir şeye delalet etmediğidir. Zira Seniha, bu hazların özü ve timsaliydi. Onu ölümlere sürükleyen, onu ulvi divanelikler yaptıran büyük ve derin bir aşkla sevmek bile kabil değildi. Bu acı hakikat, ona genç kızı şişli'deki apartmanda ziyaretinden sonra tamamıyle ayan (Belli,açık) olmuştu. </p><p class="calibre1">
Günler gittikçe birbirini takip eden birçok vakalar genç adama bu hissinde ne kadar yanılmadığını ispat etti. Gerçi, Hakkı Celis, o ilk ve son ziyaretinden sonra Seniha'yı tekrar göremedi ve yeni yaşayışına, yeni ahbaplığına dair yakından hiçbir hadiseye şahit olmadı. Fakat, ağızdan o kadar sözler işitti, o kadar birbirini te'kit eder (Doğrular, pekiştirir) şeyler öğrendi ki, genç kızın yeni hayatına dair kendi gözüyle müşahedelerde bulunmasına lüzum bile kalmadı. </p><p class="calibre1">
Diyorlar ki, Seniha Avrupa'dan gayet şüpheli bir yoldaşla avdet etti, vakıa bu, haddizatında kırkını geçmiş, basit, saşi bir sefaret memurundan başka bir adam değildi ve Seniha ile tanışması yolda kendisine refakat ederken oldukça samimi bir dostluk halini almıştı; öyle ki, şimdi, Servet Beyin evinden hemen hiç çıkmıyor gibidir. Seniha'nın eski arkadaşları bu yeni dost için:</p><p class="calibre1">
Tıpkı bir zamanlar Faik Bey, nasılsa öyle... diyorlardı. </p><p class="calibre1">
Vakıa, Seniha'dan birkaç ay evvel ıstanbul'a dönen Belkıs Hanım, Seniha ile Faik Bey arasındaki münasebetin asıl Paris'te ciddi ve ateşli bir devreye girdiğini söylemişti. Faik Bey, hemen her akşam ta Brüksel'den Paris'e onu görmeye gelirmiş; birlikte yapmadıkları sefahat kalmamış; bir gece yarısı, Belkıs Hanım kocasıyle beraber tiyatrodan çıkıp bir kahveye yemek yemeye girmişler; bir de ne görsünler! Seniha, yanında Faik Bey, kadın erkek bir alay serseri refakatinde sarhoş olmuşlar, çalgıcıları ortalarına almışlar, avazları çıktığı kadar hep bir ağızdan şarkı söylüyorlar. Belkıs Hanım, yerin dibine geçiyormuş, koeasına demiş ki: Aman, buradan savuşalım! </p><p class="calibre1">
</p><p class="calibre1">
Hakkı Celis, Seniha'nın Paris hayatına dair böyle yüzlerce hikaye dinlemişti. Fakat bunların hiçbirisi son aylarda ıstanbul'daki yaşayışı</p><p class="calibre1">
hakkında söylenen sözlerden daha müşiş ve daha feci değildi: Ara sıra, talim dönüşü, Neyyire ve Nuriye Hanımlara tesadüf eden Hakkı Celis, bu iki hemşireden büyük dayısının torununa dair en taze havadisleri alıyordu; genç</p><p class="calibre1">
kızlar diyorlardı ki:</p><p class="calibre1">
Hakkı Celis Bey, doğrusu, Seniha'ya eskisi gibi sık sık gidemiyoruz. Bilir miyiz, bin türlü şeyler söylüyorlar. Güya Nedim Bey isminde biri varmış</p><p class="calibre1">
-şu kendisiyle birlikte gelen sefaret memuru, olacak- evden hiç çıkmıyormuş, vakıa Seniha zevahiri kurtarmak için nişanlı olduklarını söylüyormuş; fakat bu adamı tanıyanlar var, kendine sormuşlar, katiyen inkar ediyormuş: 'Ben sadece evin dostuyum!' diyormuş. Evin dostu... şu Fransızların Ami de la maison dedikleri gibi cins ahbap yok mu? ışte öyleyim demek istiyor. </p><p class="calibre1">
Neyyire Hanım, susup Nuriye Hanım başlıyordu: Bunlara kim inanır? Herkes işin iç yüzünü pekala biliyor. Seniha'nın bütün tuvaletlerini bu adam ödüyormuş. Geçen gün Belkıs'la bizim terzi madama gitmiş; kadın kendi anlattı; on beş gün evvel üç kat elbise yaptırmış, üç gün sonra parasını, gelmiş bizzat Nedim Bey vermiş. </p><p class="calibre1">
Bütün bu dedikoduların Hakkı Celis üzerindeki ilk tesirleri söylenenlere karşı bitmez tükenmez bir hiddet ve bir nefretti: Her defasında, iftira ediyorsunuz, susunuz! demek isterdi. Seniha'nın hayatında, bu kadar pisliğe, bu kadar adiliğe ihtimal veremezdi. Seniha bu hayata kapılsa bile, Servet Bey bütün o ahlak ve namus prensipleriyle, bütün o titizlikleriyle, Sekine Hanım bütün o melekane iffetiyle bu hale nasıl razı olabilirdi, nasıl tahammül ederlerdi? Hakkı Celis evvela böyle düşünürdü. Fakat, sonra yavaş yavaş her şeyi mümkün ve tabii bulmaya başladı. </p><p class="calibre1">
Servet Bey, bütün o alafranga namus ve haysiyet prensiplerinin arkasında, daima toplanıp dağılan dalgalı, değişken bir şahsiyetten başka bir şey değildi. Sekine Hanıma gelince, bu zavallı kadın, kim ne derse ona inanan, kim ne yaparsa ona kapılan, iyiliği budalalık derecesine varan biçarelerden biriydi. Bahusus, bu kadın yeni eve çıktığı günden beri, babasıyle kocası</p><p class="calibre1">
arasında ne yapacağını, ne söyleyeceğini, ne düşüneceğini tamamıyle şaşırmış</p><p class="calibre1">
bir haldedir. </p><p class="calibre1">
ıki günde bir, kalbi heyecandan tıkanmış, Cihangır'deki konağa koşuyor ve sesi hıçkırıklarla boğularak, babasından, Seniha'nın affını rica ediyordu: Geldiği günden beri her gün sizi anıyor, diyordu. Yavrucak vallahi, yemeden kesildi. 'Günahım ne ise yüzüme söylesin; beni istediği gibi tekdir etsin, sesimi çıkarmayacağım; fakat bir defa yüzünü göreyim' diyor. Kaç kere kapıya kadar gelmiş, bir türlü içeriye girmeye cesaret edememiş. Ne olur, babacığım, affediniz, affediniz. </p><p class="calibre1">
Naim Efendi, hiç cevap vermiyor; dik dik yere bakıyordu. Zavallı ihtiyar, kaç zamandan beri gönlü ile pençeleşmektedir. Seniha'nın hasreti, onun için, bütün ömründe duyduğu ıstırapların en büyüğü oldu. Yanındaki sedef kakmalı</p><p class="calibre1">
çekmecede Seniha'nın her yaşta resimlerinden bir büyük deste vardı. Bunları, odasında kimse olmadığı zamanlar yavaşça çekmeceden çıkarır; bir müddet titrek elleri arasında evirir, çevirir, sonra gözlüklerini takar, herbirine uzun uzun, derin derin bakar, öper, koklar, göğsü üstüne basardı. </p><p class="calibre1">
Bazı kasvetli yalnızlık günlerinde oturmaktan, yatmaktan, ibadet etmekten, okumaktan bıkıp da konağın içinde bir aşağı bir yukarı dolaşmaya başlar başlamaz, ilk uğradığı yer Seniha'nın odası olurdu. Güya içeride birisi varmış gibi bir müddet kapıyı dinledikten ve etrafına bir hayli bakındıktan sonra, eli heyecandan donmuş bir halde topuzu çevirirdi. Seniha'nın odası, konağın diğer metruk odaları gibi, perdesiz, eşyasız, bakımsız, toz ve toprak içindedir. Tavanın köşe yerlerinden, pencerelerden camla kafes aralarından külrengine girmiş örümcek ağları sarkıyor. Yalnız bir eski koltuk, yatağı</p><p class="calibre1">
kaldırılmış bir karyola ve ayağı kırık bir masa bu odanın yegane eşyasını</p><p class="calibre1">
teşkil ediyor. Naim Efendi bu eski, tozlu eşyada Seniha'dan taze bir şey sezerdi ve ona dair doğduğu günden bugüne kadar hafızasında kaç tatlı hatıra kalmışsa, hepsini birer birer canlandırırdı. </p><p class="calibre1">
Naim Efendi, Seniha'yı görmeye çoktan razıydı. Avrupa'ya gidiş macerasından sonra yediği darbenin acısını çoktan unutmuştu. </p><p class="calibre1">
Fakat, her gün Seniha'ya dair yeni bir şayia çıkıyor; ona, bu hususta kendisini bile şaşırtan, büyük bir inat ve mukavemet kudreti veriyordu. Kime karşı, ne için? Bilmiyordu. Zira, kalbi daima kinsiz, garezsiz, nefret ve hiddetten uzaktı. Fakat, ta içinden, bir ses, ona, her dakika: Hayır, Seniha'nın yüzüne bakılamaz! diyordu. Ve Naim Efendi sebebini hiç</p><p class="calibre1">
aramaksızın bu sesin emrine tabi oluyor, söylediğine inanıyordu. </p><p class="calibre1">
Vakıa o, bu meselede, biraz da, hemşiresi Selma Hanımefendinin tesiri altında kalıyordu. Zira, bu hanımefendi, son zamanlarda, kah bir adam göndermek, kah kendisi gelmek şartıyle biraderini bir gün yalnız bırakmıyor, onu adeta sıkı bir nezaret altında bulunduruyordu. Naim Efendinin böyle nezaret altında bulunmaya ihtiyacı vardı; zira, o şimdi yalnız kimsesiz bir ihtiyar değil, aynı zamanda alil ve sefil bir adam haline de girmişti. Çok güçlükle yürüyebiliyordu ve o müziç hıçkırığı en azı, haftada birkaç defa hançeresinden yakalıyor, onu saatlerce ateş üstünde bir kıl gibi kıvrım kıvrım kıvrandırıyordu. </p><p class="calibre1">
Selma Hanımefendi; onu bir gün böyle bir nöbet esnasında geldi, buldu ve tenha konağın içinde avazı çıktığı kadar bağırmaya başladı: Kardeşim, kardeşim, nihayet seni dertli ettiler, gördün mü bir kere başımıza gelenleri! şimdi ne yapalım Kalfa? Allah aşkına çabuk bir çaresini bul! Aman bana da fenalıklar geliyor. Hay Allahtan bulasıcalar, buna can mı</p><p class="calibre1">
dayanır? Nasıl içlerine sinmiş de bunu, böyle yalnız bırakmışlar? Ayol, insanın kalbi nasıl rahat eder? Nasıl eğlenir, nasıl gezer tozar? Hele o yangın gecesi, hele o yangın gecesi... ıstanbul'un dört köşesinden yedi kat yabancılar koştu geldi de onlar bir uşak göndermek lüzumunu bile hissetmediler. Benim aklıma bakın ki hala nelere şaşıyorum. Vah kardeşim vah, neyin var, neyin yok hepsini, hepsini onlara verdin; şimdi de onlar için hıçkıra hıçkıra can veriyorsun! Bari biliyorlar mı? Bari neden bu hale geldiğini biliyorlar mı? Ne gezer, ne gezer! Vallahi vazifelerinde bile değil. </p><p class="calibre1">
Orada gece gündüz vur patlasın, çal oynasın! </p><p class="calibre1">
Naim Efendi, hemşiresi böyle haykırdıkça daha ziyade hıçkırmaya başladı; zira, gittikçe heyecanı artıyordu. Öyle ki, hastanın ne kadar süküna muhtaç</p><p class="calibre1">
olduğunu pek iyi bilen Cenan Kalfa, ihtiyar adamın hıçkırığından evvel Selma Hanımefendinin bağırmalarını durdurmaya çalıştı. Fakat, esasen pek yaygaracı</p><p class="calibre1">
olan Hanımefendi, kendi sesinden başka bir şey işitmiyor, söyledikçe coşuyor, söyledikçe coşuyordu:</p><p class="calibre1">
ınşallah, bir gün gelecek, o kız, bahası önde, kendisi arkada sokak sokak sürünecek, dilenecek! Cenabıhak kimsenin yanında koymaz! Fakat, neye yarar? </p><p class="calibre1">
Biz göremeyeceğiz! diyor ve ellerini dizlerine vuruyordu; biraz sesini alçalttı:</p><p class="calibre1">
Gene bir tane yenisini bulmuş! dedi. Bu bir nazırmış, şimdiki vükeladan biriymiş! Aman Yarabbim! şimdiki vükeladan biriymiş! </p><p class="calibre1">
Nihayet, Naim Efendi, sabredemedi; suda boğulan bir adam gibi iki kollarını</p><p class="calibre1">
hemşiresine uzattı; yalvaran gözlerle baktı; sus! demek istedi; muvaffak olamadı, bulunduğu yere yığıldı, kaldı. Bayılmıştı. </p><p class="calibre1">
Kendine geldiği, zaman ev halkını başına toplanmış buldu. Bunların arasında bir de doktor vardı; emektar uşağı Hasan Ağa, kapının önünde duruyordu; hekim ona bir şeyler ısmarlıyordu. Naim Efendinin, gözlerini açmasıyle kapaması bir oldu; zira karşısındaki minderde, yüzü ağlamaktan kıpkırmızı kesilmiş</p><p class="calibre1">
hemşiresinin bir şey söylemek için kendisine baktığını gördü. </p><p class="calibre1">
Gerçi, Selma Hanımefendi söz söylemekten vazgeçmemişti. </p><p class="calibre1">
Ağabey, dünya bir araya gelse, bu halini gördükten sonra mümkün değil, seni burada bırakamam, hem bu koca konağın içinde türbe bekçisi gibi, tek başına senin işin ne? Vallahi ne söylesen, dinlemem. Yarından tezi yok, seni alır, götürürüm. Uğursuz konağı da düşünmeden ya satar, ya kiraya verirsin! </p><p class="calibre1">
Naim Efendi, korkulu bir rüya görmüş gibi ürkek ürkek gözlerini açtı, bir ameliyat masası üstüınde cerrahın elindeki alete bakan bir hasta nazarıyle hemşiresine baktı; hıçkırığı tamamıyle dinmişti. Selma Hanımefendi: Kuzum, ağabey, itiraza filan kalkışma! Sen adeta çocuk gibi olmuşsun; kendine malik değilsin! Dünyanın bin türlü hali var. Bak demincek, gitti gittiydin, dedi. </p><p class="calibre1">
Odanın içinde dolaşan hekim, Selma Hanımefendiye döndü: Rica ederim... şimdi bu bahislerin sırası değil! diye ihtar etti. </p><p class="calibre1">
:::::::::::::::::::</p><p class="calibre1">
XIV</p><p class="calibre1">
Konağı kiraya verip hemşiresinin yanına taşınmak bahsi çıktığı günden beri, Naim Efendinin rahatı, huzuru büsbütün kaçtı. Selma Hanımefendinin kararı o kadar katiydi ki, hiçbir mazeretle bunun önüne geçmek kabil olmuyordu. </p><p class="calibre1">
Naim Efendi:</p><p class="calibre1">
Burada doğmuşum, burada yaşamışım, ihtiyarlamışım! Nasıl bırakır giderim? </p><p class="calibre1">
diyordu. </p><p class="calibre1">
Hemşiresi cevap veriyordu:</p><p class="calibre1">
Göreceksin, bu konaktan çıkar çıkmaz her şey öyle bir yoluna girecek ki! </p><p class="calibre1">
Bütün uğursuzluklar bu evden geliyor. </p><p class="calibre1">
Naim Efendi konaktan çıkmamak için daha mühim sebepler buldu. Dedi ki: Ben buradan çıktığım gün ölürüm. Kabil değil, dayanamam ölürüm. </p><p class="calibre1">
Selma Hanımefendi buna karşı şöyle cevap verdi: Burada, fareler, örümcekler ortasında yapayalnız öleceğine, benim yanımda benim gözüm önünde ölürsün! </p><p class="calibre1">
Biçare ihtiyar, bu çelikten irade karşısında ne yapacağını bilemedi, mukavemeti kırılmak üzereydi; birden hatırına bir hile geldi; sonuncu defa olarak büyük bir lando içinde kendişini almaya gelen hemşiresine dedi ki: Hemşire, birkaç zaman daha burada oturmaya mecbur olacağım zannederim. </p><p class="calibre1">
Ciheti askeriye ne kadar boş ev bulursa derhal işgal ediyormuş; şimdi burasını da boş bırakırsak diğer evler gibi hemen askerler yerleşecek. Ondan sonra ise evin ne satılmaya ne de kiralanmaya hayrı kalacak. Binaenaleyh ben düşündüm, taşındım. Bizam Hasan Ağa ile de uzun uzadıya görüştük. Nihayet şu an karar verdik: Evvela konağı el altından iyi bir fiyatla kiraya vereceğiz, sonra size taşınacağım. </p><p class="calibre1">
</p><p class="calibre1">
Bu kuvvetli mantık ve bu maddi zaruret önünde her şeyden evvel tedbirli ve hesaplı bir kadın olan Selma Hanımefendinin iradesi kırılıverdi: Ha, bakınız, buna diyeceğim yok! buna akan sular durur, dedi, fakat çarçabuk bir kiracı bulmalı, çarçabuk. </p><p class="calibre1">
Naim Efendi hemşiresini bu suretle başından savdıktan sonra geniş bir nefes aldı; adeta neşelendi; kapıdan Cenan Kalfaya seslendi: Bana Hasan Ağayı çağırınız! </p><p class="calibre1">
Biraz sonra Hasan Ağa da kapısının eşiğindeydi. </p><p class="calibre1">
Selma Hanımefendinin biraderi dedi ki:</p><p class="calibre1">
Hasan, evladım Hasan! Bugünden itibaren bu konak kiralıktır; fakat, senden rica ederim; kapıya müşteri geldikçe bir bahane ile savıver! </p><p class="calibre1">
Naim Efendinin, müddeti hayatında bu, ilk yaptığı hileydi. </p><p class="calibre1">
Fakat ne yazık ki, bu hileyle her şey yoluna girmiş ve Naim Efendi, yakayı</p><p class="calibre1">
tamamıyle sıyırmış olamadı. Selma Hanımefendi, bir şeye karar verir de, sonuna vasıl oluncaya kadar, hiç durur mu? Derhal, her önüne rast gelene Cihangir'deki konağın kiralık olduğunu söylemeye, adamlarını öteye beriye saldırmaya; bütün ev arayanlara orasını salık vermeye; devrin zenginlerine alttan alta haber göndermeye başladı. </p><p class="calibre1">
Bunun içindir ki, bir hafta ya geçti, ya geçmedi; ıstanbul'da ev bakmaya gezenler hep birden Cihangir'deki konağa sökün etti. Büyük kapının çıngırağı</p><p class="calibre1">
sinirli bir kadın çığlığı gibi günde hiç olmazsa üç dört defa iç avlunun sükununu tarumar ediyordu. Hasan Ağa, iki gün zarfında, kapıyı mütemadiyen açıp kapamadan, her gelene bir yalan söylemeden bıkıp usanmıştı. Bu gelenlerden bazıları söz dinlemiyorlardı:</p><p class="calibre1">
Nasıl olur? diyorlardı. Bizi Selma Hanımefendi gönderdi. Daima içerde adam vardır, girer, gezebilirsiniz, dedi. </p><p class="calibre1">
Hasan Ağa:</p><p class="calibre1">
Fakat efendim, bugün harem dairesi kapalıdır. Anahtarını kim aldı, bilmiyorum, her halde Efendi Hazretleri... </p><p class="calibre1">
Tarzında birtakım perişan cevaplar vermek istiyordu. Fakat kimi Çamlıca'dan, kimi Sarıyer'den, kimi şehzadebaşı'ndan, kimi Ayastafanos'tan kalkıp gelen bu kiracılar hiç olmazsa selamlığı, hiç olmazsa iç avluyu görmeden gitmek istemiyorlar ve adeta uşağın göğsünden itip girmeye çalışıyorlardı. Gerçi o zamanlar mesken buhranı henüz başlamamıştı; fakat; geçim şartlarının birdenbire değişmesi, ekmeksizlik, arabasızlık o zamana kadar yazı kışı</p><p class="calibre1">
sayfiyelerde geçiren birçok aileleri şehrin merkezi yerlerine doğru itiyordu. </p><p class="calibre1">
Hasan Ağa, bu hücum önünde yavaş yavaş mukavemetini kaybetmeye başlamıştı. </p><p class="calibre1">
Gelenleri evvela avluya, sonra selamlık dairesine bıraktı. Daha sonra, Naim Efendinin yanına girip, kadınlı erkekli bir aile heyeti için konağın her tarafını gezmeye müsaade istedi. </p><p class="calibre1">
Günün birinde Selma Hanımefendinin, bizzat kendisi,bir araba dolusu ev bakıcıları getirdi ve bunları ta biraderinin yatak odasına kadar soktu. </p><p class="calibre1">
Zavallı Naim Efendi, o gün haysiyetinden büyük bir şeyin kırıldığını</p><p class="calibre1">
hissetti; kendini adeta bir hancı, bir bezirgan ya da bir dilenci derecesine inmiş sandı ve ziyaretçiler gittikten sonra bütün bir gece sabaha kadar teessüründen hıçkırdı, durdu. </p><p class="calibre1">
Birkaç zamandan beri bu hıçkırıklar, bu ıssız ve koca evin içinde işitilebilen yegane seşti ve bu ses etrafı yangın harabeleriyle çevrilmiş, bu eski, metruk konağın bir nevi nabız vuruşu gibiydi. </p><p class="calibre1">
Naim Efendinin hıçkırığı aşağıdaki taşlıktan itibaren duyuluyordu; insan, evvela başının üstündeki tavana iri damlalar halinde bir su aktığına hükmederdi; fakat daha ziyade yaklaşınca, bu ses, iri su damlalarının bir tahta üzerine düşüşüne benzemekten çıkardı ve büyük, bozuk bir saatin tiktaklarını andırırdı. Daha yaklaştıkça, daha başka manalar, feci ahenkler alırdı ve insanın kalbine bu derinden gelen yeknesak sesler bir hüzün, bir ürperti, bir korku verirdi. Hele sofayı geçip de, hastanın oda kapısına yaklaşıldı mı, mutlaka sekeratta (Komada, can çekişir durumda) bir adamın yanıbaşına gelindiği sanılırdı. </p><p class="calibre1">
Bir gün, Selma Hanımın uşağı konağa birtakım yeni müşteriler getirdi. Bunlar çok süslü ve zengin kimselerdi; erkeğin parmaklarında yüzükler ve kadınların kulaklarında küpeler, Hasan Ağanın gözlerini kamaştırdı. Esasen kapıyı açar açmaz burnuna çarpan bir koku onu sarhoş etmişti; ürkek bir tavırla Selma Hanımın uşağına yaklaştı:</p><p class="calibre1">
Bunlar da kim? diye sordu. </p><p class="calibre1">
Öbürü kulağına eğildi:</p><p class="calibre1">
... Mebusu Necip Bey, haremi, hemşiresi ve annesi! </p><p class="calibre1">
Bunların gözlerinde insanlara ve eşyaya karşı tahkir edici bir bakış vardı. </p><p class="calibre1">
Kadınların en genci ayağını kunduralarının içinde bile yere basmaktan iğreniyor gibiydi. Her adımda bir kere durup etraflarına bakınıyorlar ve dudaklarını büküyorlardı, içlerinden biri, taşlığı geçerek merdivenlerden çıkarken:</p><p class="calibre1">
Aman burası ne bakımsız, ne pis! dedi. </p><p class="calibre1">
Hasan Ağa az kaldı, bir şey söyleyecek, kaba bir harekette bulunacaktı; kendini güç zaptetti. Yukardaki sofaya çıkılınca, Mebus Bey yanındaki kadınlara evin yapılışı hakkında bir uzun konferans vermeye başladı: Bu tereddiye (Yozlaşmaya) uğramış bir nevi tarzı mimaridir, (Yozlaşmaya) diyordu. O kadar ki, menşelerini bile bulmak kabil olamıyor. Eski ecdadımız bütün taş binalarda otururlarmış; Tanzimat devrinden sonra bir ahşap ev, ahşap konak modası başlamış. şu çerçevesi birer parmak ayrılmış koca koca pencerelere bakınız, bunlar neyi ifade ediyor; hangi ihtiyaç, hangi lüzum üzerine yapılmıştır? </p><p class="calibre1">
Necip Bey öyle bir hayli söylendikten sonra kendisi önde, kadınlar arkada Naim Efendinin odasına yönelen koridora doğru yürüdüler. Kadınlardan biri dedi ki:</p><p class="calibre1">
Ne soğuk, ne kasvetli ev! </p><p class="calibre1">
Naim Efendi, yatağı içinde evvela ayak seslerini, sonra bu sözü işitti; yüreği hopladı, kendi kendine:</p><p class="calibre1">
Yine kiracılar, yine kiracılar... Kim bilir... Ve sözünü tamamlayamadı; şimdi günde birkaç defa tutan o müziç hıçkırık birdenbire boğazından yakalamıştı. Dışarıda bu hıçkırığı duyanlardan birisi: A, aman, nedir o! Bu ses de nereden geliyor? dedi. </p><p class="calibre1">
Bir diğeri ilave etti:</p><p class="calibre1">
Tıpkı birisini boğazlıyorlarmış gibi... . </p><p class="calibre1">
</p><p class="calibre1">
Kadınlardan en genci ürkerek geri geri çekildi: Anne, anne, o kapıya yaklaşma. Mutlaka ölen oradadır. </p><p class="calibre1">
Naim Efendi bu sözlerin hepsini işitiyordu. Cenan Kalfayı çağırıp kapıyı</p><p class="calibre1">
içinden kilitlemek istedi, fakat sesi çıkmıyordu, birkaç defa elini birbirine vurdu, geçme kapı ile ayrılmış bir odada daima emrine amade duran ihtiyar kalfa, ya bulunduğu yerde uyumuş kalmış, ya başka bir yere çıkıp gitmişti. </p><p class="calibre1">
Naim Efendi, bin zahmetle yerinden kalktı, yatağının kenarlarına, karyolasının demirlerine tutunarak kapıya doğru yürümeye çalıştı; fakat tam bu sırada kapı açıldı, birçok başlar bir anda içeriye uzandı. Naim Efendi beyaz pike takkesi, beyaz entarisiyle boylu boyuna ayakta duruyordu. Kadınlar hep bir ağızdan bir çığlık kopardılar; kapıyı açmalarıyle kapamaları bir oldu; şimdi koridordan şu sesler duyuluyordu: Üstüme iyilik sağlık, bir mevta, kefeni içinde dimdik ayakta duruyor. </p><p class="calibre1">
Ayol, ne diyorsun, mevta değil, tıpkı mezardan çıkmış bir kadit... </p><p class="calibre1">
Evet, sanki bir kadite beyaz bir entari giydirmişler. </p><p class="calibre1">
Lakin, ben gördüm, kımıldıyordu; kımıldıyordu, vallahi kımıldıyordu. </p><p class="calibre1">
Naim Efendi, can evinden vurulmuş bir halde, yatağına atıldı. Evet, o, bu terbiyesiz ve izansız kadınların, bu çığlıklarla birbirlerine anlattıkları</p><p class="calibre1">
gibiydi. Hala kımıldanişı, hala ses çıkarışı, bakışı, gülüşü, ağlayışı, nihayet hala düşünüşü, hissedişi tabiatın en şayanı hayret, hatta en korkunç</p><p class="calibre1">
hadiselerinden biri değil miydi? Kendi kendine: Cebin herif, cebin herif! Artık ölsene! dedi ve hıçkırıkları birbiri ardı</p><p class="calibre1">
sıra boğazını tıkadı. </p><p class="calibre1">
Naim Efendinin son senelerdeki bu fecaatini herkesten ziyade gören, hisseden Hakkı Celis'ti. Hayatta şöyle dursun, bütün okuduğu romanlarda bile bu kadar trajik bir ihtiyar simasına tesadüf etmemişti; bu adam, ona, gittikçe bir şeye alamet veya bir şeyin timsali gibi görünmektedir. Eski müverrihlerin hayatında zuhur edecek büyük hadiselerin gökte ve yerde birtakım alametlerle belirdiğini söylerler. Eğer bu doğru ise, Naim Efendi de yeni başlayan devrin eşiğindeki korkunç hayaletlerden biridir. Hiç şüphesiz arkamızda bıraktığımız mazinin son feryadı ve önümüzde hissettiğimiz uçurumun ilk ürpertisi Naim Efendidir. Bundan başka, Hakkı Celis'e göre Seniha'nın büyükbabası aynı zamanda, hem bir ceza, hem de bir cezalıydı. Bir cezaydı, arkasında bıraktığı aleme karşı; bir cezalıydı, kendisini karşılayan bedbaht ve avare zürriyet (Yozlaşmaya) önünde... Bugün Naim Efendinin damarlarında işleyen zehir, dün kendinin ve kendi gibilerin elleriyle kendi bahçelerine ekilmiş zakkumun tohumundan ve özündendi. ıstanbul'da, parmakla sayılmaya başlayan o Osmanlı konaklarından birini, Naim Efendinin konağını, böyle hafif bir ökçe darbesiyle ta temellerinden yıkıveren mahluk, hiç şüphesiz herkesten ziyade Naim Efendinin eseriydi. </p><p class="calibre1">
O kadar necabet ve salabetle (Soyluluk ve sağlamlık) başlayan o büyük Tanzimat cereyanı, döne dolaşa, nihayet ıstanbul'un ortasına Seniha gibi bir kadınla, Faik Bey gibi bir erkek örneği bırakıp geçmişti. Türk dehasının yaptığı bu son medeniyet tecrübesi de gelmiş ve gelecek nesillere acı bir imtihan olmaktan başka bir şeye yaramamıştı. </p><p class="calibre1">
Hakkı Celis kendi kendine diyordu ki: Naim Efendinin hıçkırıklarıyle Seniha'nın kahkahalarındaki mana bir değil midir? Bu, her iki ses de biten bir şeyi ifade etmiyorlar mı? </p><p class="calibre1">
Bu genç, yığınlarla yaşamaya başladığı giinden beri milletlerin hayatını, bahtını, kendi hayatından, kendi ruhundan ve kendi bahtından bin kat daha ziyade tetkike şayan bulmaktadır. Gittikçe görüyor ve anlıyor ki, ne Benim sevincim, ne Benim elemim, dediği şeyler ona kendi kalbinden gelen şeyler değildir; kendi kalbi bir boş kadehtir ki, binlerce eller, onu bin kere doldurup, bin kere boşaltıyor; bir koğuşta yüzlerce kişiyle yatıp kalkmak, bir karavanada yüzlerce kişiyle yiyip içmek ve bir tabur içinde saatlerce yürümek ona en hakiki şahsiyetini öğretti ve bir ferdin başlı başına bir keyfiyet olmayıp, bir kemiyet içinde bir adet olduğunu hissetti. Onun gözünde münferit hadiselerin artık hiçbir kıymeti yoktur. Bunun içindir ki, Seniha'yı</p><p class="calibre1">
son senelerde türeyen yeni bir kadın neslinin muayyen bir örneği ve Naim Efendiyi memleketin sallanan toprağı altında, ürkerek, bağırmak için çıkmış</p><p class="calibre1">
bir acıklı müstehase (Fosil) telakki ediyor. Ya kendisi neydi? </p><p class="calibre1">
Kendisi bu bin çehreli, bin cepheli büyük ve esrarlı varlığın hangi tarafını ve nesini temsil ediyordu? Hakkı Celis, kendi kendine diyordu ki: Havada değişen bir şey var. Başlarımız üstünde nereden geldiği bilinmeyen yeni bir yel esiyor. Bu yel kızgın çöllerin içinden çıkmış gibi ateşindir; alnımızı bir alev gibi yakıyor. Bu yel yüksek ve karlı tepelerden inmiş</p><p class="calibre1">
gibidir; bize her temas edişinde derimiz biraz daha sertleşiyor; kemiklerimiz biraz daha katılaşıyor; bu yel, bazen denizlerde esen hafif rüzgarları, sıcak yaz günlerinin sonundaki serin meltemleri andırıyor; bin türlü karmakarışık sıtmalarla yanan göğsümüz üstünde tatlı ve teselli verici bir öpücük halinde dolaşışları var. ışte, ben, bu yolun önüne katılanlardanım! Fakat, nereye gidiyorum, bilmiyorum. Bir garip heyecan içinde sarhoş gibi yürüyorum ve korkmuyorum. Çünkü koyu, uzun ve sayısız bir kafilenin içindeyim, yolumuzun sonunda belki bir uçurum da olsa yürüyeceğim; zira benim için hiçbir şey geriye dönmekten daha fena değildir! </p><p class="calibre1">
Hakkı Celis, şimdi böyle düşünüyordu ve onun için şimdi, geride kalan alem, Senihalardan, Faik Beylerden, Naim Efendilerden, Sekine Hanımlardan müteşekkil olan karışık, mayasız ve çürümüş alemdi. Bununla beraber, biraz merhamete, biraz da nefrete benzeyen bir his onu hala aleme bağlı tutuyordu; Naim Efendiye gidişlerinde, Seniha'ya uğrayışlarında, işte, bu iki zıt histen bir şey vardı. Zira, Hakkı Celis son günlerde eskisi gibi sık sık Naim Efendiyi ziyarete gidiyor ve ara sıra Seniha'yı gördüğü oluyordu. Esasen Seniha'yı</p><p class="calibre1">
görmeye gitmek biraz da bu ziyaretleri tamamlayıcı bir şeydi. Naim Efendi, genç adamla Seniha'ya dair konuşmaktan başka bir şey yapmıyordu. </p><p class="calibre1">
Son zamanlarda torununa karşı duyduğu muhabbet onu adeta bir sıtma nöbeti gibi sarmıştı... Hakkı Celis kapının eşiğinde görünür görünmez, yüzüne acayip bir neşenin aydınlığı vururdu. Bakışlarına yeni bir can gelir: E, ne haber; söyle bakalım, bugün ne haber? diye sorardı. </p><p class="calibre1">
Hakkı Celis bu istenilen haberin harp cephelerine dair olmadığını pekala bilirdi. Ne Almanya'nın şark ve Garp taarruzları, ne bizim müdafaa hatlarımız, hatta ne de son günlerde müşiş bir safhaya girdiği söylenilen Çanakkale Harbi, Naim Efendinin vazifesinde değildi. Bunun içindir ki, ihtiyar adam: E, ne haber, söyle bakalım, bugün ne haber? diye sorduğu vakit, Hakkı</p><p class="calibre1">
Celis, derhal Seniha'ya dair son işittiği ve son gördüğü şeyleri zihninin içinde toplamaya çalışırdı. Bittabii, büyük dayısına fazla elem vermesi hatıra gelen tafsilat ve teferruatı mümkün mertebe sükutla geçerdi; mesela derdi ki:</p><p class="calibre1">
Dün, akşam üstü Doğruyol'da ona rastladım. Mükellef bir araba içindeydi, yanında... Yanında tanımadığım bir hanım, pek tuhaf giyinmiş bir hanım vardı. </p><p class="calibre1">
Beni görür görmez arabasını durdurdu: Ben görmemezliğe gelip geçmek istedim, arkamdan seslendi, gittim. Konuştuk. Dargın dargın: 'Bize niye gelmiyorsun? </p><p class="calibre1">
Bu hafta hiç görünmedin? Niye?..' dedi. şimdi perşembeleri onun günüymüş. </p><p class="calibre1">
Birçok Alman ve Avusturyalılar geliyormuş. Saatlerce musiki yapıyorlarmış. </p><p class="calibre1">
Başka günlerde de misafir eksik olmuyormuş. Bazı, gece yarılarına kadar süren eğlenceli saatler geçiriyorlarmış. 'Mutlaka gel!' dedi, sonra sizi sordu. </p><p class="calibre1">
</p><p class="calibre1">
Büyükbabamı görüyor musun? dedi. Sıhhati nasıldır? Yine sık sık hıçkırıyor mu? </p><p class="calibre1">
Bari, iyidir, hiçbir şeyi yok; hıçkırıkları durdu, diyeydin. </p><p class="calibre1">
Öyle söylemedim. Fakat dedim ki: Teyzem konağa sık sık geliyor, ondan haber almıyor musunuz? Dudaklarını büktü: 'Sağ olsun, annem o kadar mübalağa eder ki, hiçbir sözüne lazım geldiği kadar inanmam.' Sonra bana elini verdi; eli beyaz güderi eldivenler içindeydi, koyu nefti bir çarşafı vardı. Arabanın içi çok iyi kokuyordu. </p><p class="calibre1">
Başka bir gün de böyle söylerdi:</p><p class="calibre1">
Cemil işini uydurmuş. Viyana'ya gidiyor. Vakıa Viyana'da açlık müşiş bir dereceye varmış: Fakat Cemil bir kolayını bulur oradan ısviçre'ye geçerim diyor. </p><p class="calibre1">
Naim Efendi:</p><p class="calibre1">
Canım, bu ne biçim askerlik! derdi. Ne vakit talim etti ne vakit öğrendi? Ne vakit zabit oldu; ne vakit (...) Paşanın yaveri... şimdi de Avrupa'ya seyahate çıkıyor. Mutlaka bir misyonla... Mutlaka, öyle değil mi? </p><p class="calibre1">
Yok efendim, zannetmem. Öyle bir şey olsa söylerdi. Anlaşılan, apartmana devam eden Avusturyalı zabitlerden biri ile işi uydurmuş, o alıp götürüyor. </p><p class="calibre1">
Esasen Seniha ablam da Viyana tarikiyle bir ısviçre seyahatine hazırlanıyormuş. </p><p class="calibre1">
Ne diyorsun? Ne diyorsun? Yarabbi sen ıs]ah et! Bu kız ne durmak, ne dinlenmek biliyor. </p><p class="calibre1">
Hakkı Celis esefle başını sallıyor:</p><p class="calibre1">
Son zamanlarda öyle bir zayıfladı ki... diyordu. Hiçbir zaman bu kadar zayıflamamıştı. Onu Avrupa'dan geldiği vakit görenler şimdi tanıyamazlar. </p><p class="calibre1">
Mamafıh; bana bu haliyle daha güzel, daha zarif görünüyor. Kendisi de pek memnun. 'Büyük bir tehlike atlattım, az daha şişmanlayacaktım,' diyor. Geçen gün onu yakası ve kolları açık bir ropla gördüm. Boynu ne kadar narin, göğsünün çizgileri ne kadar seyyaldi. Kolları etten ve kemikten değil; bunlar oluklardan akan sular gibiydi. Yeni dikkat ediyorum. Seniha ablamın ne uzun parmakları var! </p><p class="calibre1">
Naim Efendi konuşmasının bu şairane tasvir cihetlerini pek iyi anlamıyordu. </p><p class="calibre1">
Mütemadiyen diyordu ki; </p><p class="calibre1">
Acaba neden zayıflıyor? Bir tarafından rahatsız mı? Bir kederi mi var? </p><p class="calibre1">
Hakkı, bir gün yalnız kaldığınız zaman bana şunu kendisinden anlayıver. </p><p class="calibre1">
Fakat, Hakkı Celis onunla yalnız kalmak imkanını bulamıyordu. Bir gün, genç</p><p class="calibre1">
adam, Naim Efendiye Seniha'nın salonunu şöyle anlattı: ıç içe oda ağzına kadar doluyor. Birçok şarkvari köşeler yapmışlar, bunlar üstünde bağdaş kurup oturmuş Alman zabitleri, ellerinde bir tambur veya bir gitara ile yan yatmış Viyanalı kadınlar; duvardan indirilmiş bir uzun çubuğu tüttürmeye uğraşan Beyoğlulu gençler var. Herkes kendi havasında gülüp eğleniyor. Seniha, ayakta olsun, oturmuş bulunsun, daima hiç çözülmeyen bir çemberle çevriliyor. Dört muhtelif lisanla konuşan, dört muhtelif cinsten, dört muhtelif yaşta, en az yedi sekiz erkekten müteşekkil bu çember, Seniha ayağa kalktığı vakit onunla beraber kalkıyor. Seniha yürümeye başlar başlamaz onunla beraber yürüyor ve bir tarafa çekilip oturunca o da beraber çekilip oturuyor. </p><p class="calibre1">
Hakkı Celis'in yarım yamalak tasvir ettiği bu alem, Naim Efendiye; bazı</p><p class="calibre1">
</p><p class="calibre1">
seyahatnamelerde okuduğu garaib ahvali (şaşırtıcı haller, olaylar; yabansı</p><p class="calibre1">
durumlar, gariplikler) hatırlatıyordu, gözünün önüne Çin'e dair bazı resimler geliyordu. Hele Seriha'yı Zenciler diyarında, kiminin elinde tavus tüylerinden yapılmış yelpazeler; kiminin elinde at kuyruğundan uzun sineklikler, birtakım köleler ve cariyeler ortasından yavaş yavaş ilerleyen barbar bir melikeden hiç ayıramıyordu; diyordu ki: Seniha, etrafını bu kadar sıkıya alan bu adamlardan hiç sıkılmıyor mu? </p><p class="calibre1">
Eskiden sabırsız bir çocuktu. şimdi anlaşılan sinirlerine daha ziyade sahiptir. </p><p class="calibre1">
Sıkılmak mı? Bilakis yalnız bununla eğleniyor. Bu adamlardan herbiri ona kendi dilinde bir şey söylüyor ve o derhal gülerek cevap veriyor. ıçlerinde öyleleri var ki, bir çocuğa masal anlatan eski dadılar gibi sihirli bir belagate maliktir; birbiri ardınca birçok hikayeler anlatıyor. Bu hikayelerin bazıları hayret ve bazısı hüzün verici; bazıları insanı kahkahadan kıvrandıracak derecede güldürücüdür. Seniha'nın peykleri arasında bir tanesi de var ki, emsali bulunmaz derecede mukallittir; muhtelif lisanda, muhtelif milletlere dair bir uzun taklit repertuvarı taşıyor. Numaralarını kah ayağa kalkarak, kah oturduğu yerden yapıyor. Bir diğeri, gülünç ve manidar menkıbeler anlatıyor, öbürü mütemadiyen cinaslı sözler söylüyordu. Ben, hiçbirinin ne dediğini işitmiyordum; fakat, uzaktan, Seniha'nın halinden konuşmaların nev'ini tayin edebiliyordum. </p><p class="calibre1">
Naim Efendi, hakikatin bu derece acayip ve harikulade olacağına ihtimal veremiyordu; için için diyordu ki: şair çocuk, mübalağa ediyor! </p><p class="calibre1">
Halbuki, zavallı Hakkı Celis, göri:ip işittiği şeylerin yarısını bile anlatmıyordu. Mesela bütün bu halkın içinde Asyai bir hükümdar gibi salınıp dolaşan, oturup kurulan ve her tavrı ile: Bu salon, bu süsleri, bu şa'şaası</p><p class="calibre1">
ve etrafında kölelerle dolaşan bu kadın bütün bu cazibesi, bütün bu zarafetiyle benimdir, benim malımdır! diyen o adamdan, o şüpheli aile dostundan hiç bahsetmiyordu. </p><p class="calibre1">
Naim Efendi, ara sıra: Böyle zamanda, bu kıtlıkta, bu pahalılıkta, bu kadar halkı izaz ve ikram için ne yapıyorlar? Ne kadar masraflara giriyorlar? </p><p class="calibre1">
Bu masrafları etmeye nasıl imkan ve ihtimal bulabiliyorlar? dediği vakit, Hakkı Celis kulaklarına kadar kıpkırmızı kesilerek ve güya yapılan pislikte kendisinin de bir payı varmış gibi utancından yerin dibine geçerek: Servet Bey, diyordu; birtakım işler yapıyormuş. O meşhur (...) Mebusunun şerikiymiş. Bu adam milyonlar kazanmış, bittabii Servet Bey de epeyce istifade etmiş olacak... Öyle diyorlar... </p><p class="calibre1">
Naim Efendi, tiksinerek yüzünü buruşturuyor: Aman Yarabbi, şu Servet bey ne derekelere düşmüş! Ne derekelere! diyordu. </p><p class="calibre1">
Ve bu ihtiyar ile bu genç adam böyle konuşurlarken yavaş yavaş akşam oluyor, oda gölgelerle doluyordu. Hakkı Celis hiçbir yerde, akşamın bu kadar kasvetle, bu kadar fena bir şeyi haber verir gibi geldiğini hatırlamıyor, bilmiyor, denizin dibine batan bir adam gibi tıkandığını hissediyordu. </p><p class="calibre1">
Geç vakit, ruhu bir ağır kederle yüklü, eve dönüyordu. Karanlık ve tenhalık içinde, ıstanbul'un sokaklarında yürümekle ıstanbul denilen şeyi daha iyi anlıyordu. Bu, ne bir ülke, ne bir şehir, ne de bazılarının dediği gibi, büyük bir köydü; ıstanbul'un güzelliğini, çirkinliğini, ihtişamını ve sefaletini yapan şeyler neydi? Ne tepeleri üstündeki camileri, ne sokaklarının bakımsızlığı ve pisliği; ne şark'ın en büyük saltanatına payitaht oluşu, ne Fikret'in dediği gibi alay alay Efvahı kadide (ıskelet ağızlar, bir deri bir kemik kalmış insanlar) ile meskun bulunuşudur. </p><p class="calibre1">
Harbin başından beri bir haile (Trajedi) perdesiyle örtülen ıstanbul'un ta derinliklerinden çıkan bu boğuk boğuk sesler, bu çılgınca vaveylalar, bu at ve araba gürültüleri yalnız bir büyük zehrin sefahat veya sefaletine ait bir şey söylemiyordu; Hakkı Celis'in gözleri bu perdenin arkasında açlıktan, yoksulluktan daha büyük bir haile görüyor; Hakkı Celis'in kulakları bu istimdat ve istihkar (Yardım isteme ve hor görme) seslerinin maverasında (Ardında, ötesinde) daha suzişli (Acılı) bir feryadın aksisedasını duyuyordu. </p><p class="calibre1">
ıstanbul, hudutları malum olmayan bir alemdi, genç adam, gecelerin ıssız karanlıklarında, tek başına yürürken ıstanbul'un böyle bir alem olduğunu her adımda daha ziyade hissediyordu. Bazen bir türbe önünde, bazen bir cami kapısında durup, içi korkuyla dolu etrafını saran bir sükütu dinliyordu. </p><p class="calibre1">
Biraz ötedeki kanlı gürültünün bu sükuta hiç tesiri yoktu, bu sükut ikliminin kapısında o kanlı gürültü, hiç şüphesiz her şeyden mukaddes olan bu sükutu muhafaza etmek içindi, zira bu sükut, dünyanın en ulu evliyalarıyle en kahhar (Kahredici,yokedici) cihangirlerinin uyudukları son uykunun yegane bekçisiydi. </p><p class="calibre1">
Ve bu ikinci defa idi ki, şanlı ve mübarek uyurların uykusu tehlikeye giriyordu. Hakkı Celis, bundan iki üç yıl evvel yine bu sokaklardan, bu türbeler, bu camiler arasından geçiyor, yine Cihangir'deki konaktan dönüyordu; sağında, solunda karanlıkta yalnız başlarının beyaz sargıları</p><p class="calibre1">
görünen yaralıların birer tabuttan daha matemli arabaları hareket ediyordu. </p><p class="calibre1">
Hakkı Celis, o zaman ne başını çevirip bu yaralılara bakıyor, ne kulak verip o derinden gelen sesleri dinliyordu. Bütün varlığını manasız ve adi bir sevdanın alevi sarmıştı. Genç adam, kendi kendine: Ne kadar değişmişim? </p><p class="calibre1">
dedi. Gerçi, bugünkü Hakkı Celis, dünkü Hakkı Celis'e tamamıyle yabancıydı. </p><p class="calibre1">
O zamandan beri yeni bir sevdanın alevi içinde, dünkü küçük adam, balmumundan bir bebek gibi eriyivermişti. Bu sevda neydi? Kim içindi? Bu sevda, milli ideal diye birkaç seneden beri ağızdan ağza dolaşan ve kısmen sahte olan müphem ve sari (Bulaşıcı,salgın) duygu muydu? Hakkı Celis, o kadar süslü ve muattar (Kokulu) Seniha'nın yerine şimdi, millet denilen şeyi, o koyu, karışık varlığı mı seviyordu? Genç adam, millet denilince Naim Efendiler gibi müstehaselerle (Fosillerle) Senihalar ve Faik Beyler tarzında sefil iştahlı yaşarları hatırlıyordu. Millet, ona bazen kilometrelerce toprak üzerinde yığılmış bir kocaman ceset halinde göründü. Bu cesedin üzerine dünyanın dört köşesinden çıkmış bir sürü haşarat hücum ediyor ve kendi kıyafetinde alay alay insan bu haşaratları dağıtmaya koşuyordu. Her ceset gibi, bunun da bitmesi lazım gelirdi. Hakkı Celis, bu müşiş fikir ve bu korkunç şüphe ile bir hafta sonra Çanakkale'ye sevk edileceğini düşündü. Evet, bu genç adam, istemeyerek, bilmeyerek, Naim Efendi hıçkırıklarında devam etsin ve Seniha Almanyalı, Avusturyalı zabitlerle rahat rahat çay ziyafetleri verebilsin diye, bir hafta sonra Çanakkale'ye, hayatına doymadan ölüme gidecekti! </p><p class="calibre1">
Hakkı Celis, biraz evvelki o şanlı rüyadan hakikat denilen bu mezbeleye düşer düşmez bir müddet muvazenesini kaybeder gibi oluyor ve sendeliyordu. </p><p class="calibre1">
Fakat bu ani buhran çok sürmüyor, genç adam, türbelerden, sebillerden, camilerden sızan hava içinde derhal kendini topluyordu: Hayır! Hayır! Millet denilen şey Naim Efendi gibi müstehaselerle, Senihalar ve Faik Beyler gibi sefil iştahlı insanlardan mürekkep bir varlık değildi. Bunlar milletin çürüyen ve dökülen tarafıydı. Ve havaya kalkan sekiz yüz bin kılıç, işte, bu kangren olmuş uzvu kesip atmak içindi. </p><p class="calibre1">
:::::::::::::::::::</p><p class="calibre1">
XV</p><p class="calibre1">
Hakkı Celis, veda ziyaretlerine, hareketinden birkaç gün evvel başladı. </p><p class="calibre1">
Evvela Belkıs Hanıma, sonra Nuriye ve Neyyire Hanımlara gitti. Belkıs Hanım, tombul tombul bir kadın olmuştu ve gittikçe eli o kadar yumuşamış ve iradesi o kadar azalmıştı ki, yanına bir genç erkek yaklaşır yaklaşmaz başı dönüyor, hemen bulunduğu yere düşecek gibi oluyordu. Nitekim Hakkı Celis'le bir odada baş başa kalınca o kadar ne yapacağını şaşırdı, hareketlerine öyle bir perişanlık geldi ki, genç adam az daha tersyüzü dönüp gidecekti. Fakat Belkıs Hanım birdenbire kendini topladı ve büyük bir hemşire tavrıyle Hakkı Celis'in iki elinden iki eliyle tuttu. </p><p class="calibre1">
Neden böyle birdenbire kalkıverdin! Ne acayip çocuksun, dedi. Hakkı</p><p class="calibre1">
Celis'e genç kadının bu samimi ve laubali hali biraz emniyet ve sükunet verdi. </p><p class="calibre1">
Tekrar oturdu. Bir müddet Seniha'dan bahsettiler. Belkıs Hanım, eski arkadaşına karşı pek o derece azılı değildi; hatta Faik Beyi paylaşamadıkları</p><p class="calibre1">
zamana nispetle biraz daha iyi, daha dosttu. Esasen gittikçe hayvani zevklerin en basitine doğru inen bu kadın için karışık, güç ve ince rabıtaların bir manası kalmamış ve kalbi her türlü kinden, garazdan boşalmıştı. Bununla beraber Hakkı Celis'e büyük dayısının kızına dair bazı</p><p class="calibre1">
yeni havadisler vermekten kendini alamadı:</p><p class="calibre1">
Senihacık, çok müşkül bir mevkide, dedi. Nerede ise Faik Bey gelecekmiş. </p><p class="calibre1">
O gelir gelmez mutlaka bir kıyamet kopacak. Deli çocuk bittabii gördüğü hale tahammül edemeyecek, birtakım çılgınlıklar yapmaya kalkışacak, ıstanbul'un içinde yeniden bir gürültüdür kopacak. Bilir miyim ben... Vallahi şu kıza acıyorum... </p><p class="calibre1">
Hakkı Celis:</p><p class="calibre1">
Faik Beyin ne söylemeye hakkı olabilir? dedi. Seniha ile (...) Mebusu Necip Bey arasındaki münasebet yarın resmi bir şekil almak üzeredir. Hatta, zannederim, çarşambaya nikah merasimi oluyor. </p><p class="calibre1">
Belkıs Hanım, hayretle yerinden fırladı ve geldi ta genç adamın yanına sokuldu:</p><p class="calibre1">
Gerçek mi? Gerçek mi? Bize neden haber vermediler? şaşılacak şey! dedi. </p><p class="calibre1">
Ve bunları söylerken güya farkına varmaksızın yapıyormuş gibi dizlerini genç adamın dizleri arasına soktu ve bir elini elinin üstüne bıraktı. Ağzı, kesilirken sulanan bir meyve gibiydi; fakat, gözlerinde ve elinde hala bir çocuk saffeti vardı; Hakkı Celis bu sefer ürkmedi ve kadını kendi haline bıraktı. </p><p class="calibre1">
Hakkı Celis, Belkıs Hanımdan sonra Nuriye ve Neyyire Hanımlara uğradı. Genç</p><p class="calibre1">
kızlar sokaktan henüz avdet etmişlerdi; çarşafları henüz başlarındaydı; arkalarından Hakkı Celis girer girmez ikisi birden bir çığlık kopardılar: Ne tuhaf, biz de, şimdi sizi konuşuyorduk, dediler. </p><p class="calibre1">
Sonra ilave ettiler:</p><p class="calibre1">
Haberiniz var mı? Faik Bey geldi... şimdi, şimdi beraberdik. </p><p class="calibre1">
Hakkı Celis Neme lazım! der gibi omuzlarını silkti. Nuriye ve Neyyire Hanımlar haki ve seferi elbisesinin içinde dimdik duran ve adalelerinin sertliği hissedilen bu genç askerden dünkü dal gibi cılız Hakkı Celis'i güç</p><p class="calibre1">
tanıdılar. Tüylü geniş ve az çok barbar kalpağının altında bir yıl evvelki sarışın yüzlü, bakır rengini almiş, bir Tatar simasının ifadesini bağlamıştı. </p><p class="calibre1">
Nuriye Hanım dedi ki:</p><p class="calibre1">
Aman Yarabbi, ne kadar, ne kadar da değişmişsiniz, Hakkı Celis Bey! Acaba ruhunuz da yüzünüz gibi değişti mi? Sakın o da bu kadar haşin olmasın... O</p><p class="calibre1">
pürhulya ve pürşiir ruh! (Hülya ve şiir dolu) Neyyire Hanım:</p><p class="calibre1">
Ah bu askerlik;' dedi, en hassas; en rakik kalpleri bile bir çelik haline sokuyor. Vah, vah, Hakkı Celis Bey; artık hiç şiir yazmıyorsunuz, değil mi? </p><p class="calibre1">
</p><p class="calibre1">
Hakkı Celis gülerek başını salladı:</p><p class="calibre1">
Çoktandır, ne okuduğum var, ne yazdığım! dedi. Bütün eski meşguliyetlerim bana şimdi yavan geliyor. Esasen sanat sunilik demek değil mi? şairler birtakım suni adamlardır. </p><p class="calibre1">
Genç kızlar ikisi birden kulaklarını tıkadılar: Aman susunuz, aman bari işitmeyelim; diyorlardı. Zavallı şairler! Onlar ki, bize ruhlarının ıstırabından... </p><p class="calibre1">
Hakkı Celis genç kızların sözünü kesti:</p><p class="calibre1">
Onların ruhundan bize ne! dedi. Hiç tanımadığım, bilmediğim bir adamın ıstırabından, neşatından (Sevincinden), aşkından, bilir miyim daha nelerinden bahsetmesine ne lüzum var! Kimisi hatıralarını anlatır, kimisi endişelerini söyler, kimisi şu veya bu mesele hakkında ne kadar herkesten başka düşündüğünü</p><p class="calibre1">
anlatmaya çalışır. Niçin, niçin efendim? Onlara soran var mı? Herkesin kendi derdi, kendi başından aşkın... şair denilen birtakım meçhul kimselerin elemlerini de çekmeye hiç değilse dinlemeye mahkum olmakta biraz fazla fedakarlık bulmuyor musunuz? Hele son zamanın şairleri... Bize gündelik hayatının hurda intibalarını, birtakım adi teferruatını, cetlerinden kendilerine miras kalmış küflü bir aletle anlatmadan başka bir şey bilmeyen bu küçük ve hodperest (Bencil, kendini beğenmiş) adamlar... </p><p class="calibre1">
Nuriye Hanım sordu:</p><p class="calibre1">
Bir zamanlar o kadar sevdiğiniz Fikret için de mi böyle düşünüyorsunuz Genç adam:</p><p class="calibre1">
Aman, dedi; bana hassaten bizim şu son şiirimizden, şu son şairlerimizden hiç bahsetmeyiniz! Geçen gün bir eski mecmuanın sayfalarını</p><p class="calibre1">
çeviriyordum; yan yana bir mensur, bir manzum şiir gözüme ilişti; bunlardan birisi 'ıntizar' unvanlıydı ve unvanın altında 'pembe yeldirmeliye' diye bir işafı vardı: Gayet yanlış ve yavan bir Türkçeyle yazılmış bu mensurenin meali bir cümleyle şuydu: 'Dün akşam, güneş batarken ufukları bir pembelik istila etti; siz geliyorsunuz sandım ve bekledim.' Manzumenin serlevhası</p><p class="calibre1">
'ıftirak'dı ve 'E. C.' Hanıma diye işaf olunmuştu; kırk mısraı mütecaviz bu uzun manzumede, şair, hulasatan diyordu ki: Siz gittiniz. Arkanızdan mendilimi salladım ve ağladım. </p><p class="calibre1">
Genç kızlar, kendilerini tutamayarak gülüşmeye başladılar. Hakkı Celis sözüne devam etti:</p><p class="calibre1">
Bu yavan, bu tuzsuz ve mayasız edebiyata -affedersiniz- bir tek isim bulabiliyorum: Zampara edebiyatı. Otuz yıldan beri kah 'Edebiyatı Cedide', kah 'Fecriati', şimdi de 'hece vezni cereyanı' adları altında hep bu çığır devam ediyor duruyor. Mecmualar hala birtakım mahalle çocuklarıyla doludur. </p><p class="calibre1">
Bu mecmualar bu gibi muaşakalara açık muhabere varakası (Aşklar, sevişmeler için açık haberleşme sayfası, aracılığı) vazifesini görmekten başka bir şeye yaramıyor. Doğrusu bütün bunlar, beni asıl şiirden, asıl edebiyattan bile nefret ettirdiler. </p><p class="calibre1">
Neyyire Hanım hemen söze atıldı:</p><p class="calibre1">
Demek ki asıl şiir, asıl edebiyat da var, dedi; demek umumiyetle şiirden edebiyattan değil, fena şiirden, fena edebiyattan müteneffirsiniz.(Nefret ediyorsunuz, tiksiniyorsunuz)</p><p class="calibre1">
Hakkı Celis gülerek cevap verdi:</p><p class="calibre1">
</p><p class="calibre1">
Ona şüphe mi var! Mensup oldukları milletin itikatlarını, gazalarını, hezimetlerini, elem ve neşatını terennüm eden o büyük halk ve millet şairleri benim için daima mübarektirler. şair denilen mahluk biraz evliya ve kahraman arasında bir şey olmalıdır; Garbın ve şarkın eski şairleri böyleydi. Onun içindir ki, hala hepimize tükenmez birer membadırlar. Son devrelerin ortaya çıkardığı cüceler, birtakım dolaşık yollardan sürüne sürüne bu membalara doğru gidiyorlar ve bize, oradan kah bir tas, kah bir avuç, kah bir katre su getiriyorlar. Bütün bu cüceler bizim nazarımızda bu getirdikleri suyun, miktarı derecesinde aziz ve kıymetlidirler. </p><p class="calibre1">
Kendilerini bildikleri günden beri, şiirle şairlerden başka bir şeyle meşgul olmayan genç kızlar, Hakkı Celis'in bu yeni şiir ve şair tarifini anlayamıyorlardı; vücudu gibi ruhunun da sertleşip kabalaştığına hükmettiler ve bir an evvel kalkıp gitsin diye beklediler. </p><p class="calibre1">
Hakkı Celis, genç kızların evinden çıktıktan sonra, Seniha'ya da gidip gitmemek hususunda bir müddet mütereddit kaldı. Zira Seniha'yı her görüşünde cinsini, mahiyetini tayin edemediği bir şey oluyor ve günlerce hayatı</p><p class="calibre1">
zehirleniyordu. Yalnız günlerce hayatı zehirlenmekle kalmıyor, bütün fikirleri ve bütün hisleri sarsılıyor, ruhu meşkuk (Kuşkulu) bir hale giriyor, azim ve iradesinin kuvvetini teşkil eden bütün unsurlar dağılıyor, kayboluyordu. Hakkı</p><p class="calibre1">
Celis, birdenbire kendini bir boşlukta asılı kalmış zannediyordu. Mamafıh, bütün bu tehlikelere rağmen bu sefer mutlaka gitmek lazımdı, gitmemek kendi tarafından affedilmez bir kabalık olacaktı; bundan başka Seniha, buna kendince gülünç bir mana verecek, dudaklarının ucunu yukarıya doğru kaldıran o müstehzi tebessümüyle gülümseyerek:</p><p class="calibre1">
Bana; bir aşık gibi kafa tutuyor! diyecekti. Halbuki, Hakkı Celis artık Seniha'yı sevmekten veyahut sevmiş görünmekten tiksiniyordu. </p><p class="calibre1">
Seniha, apartmanda yalnızdı. Sekine Hanım, Cihangir'e gitmiş ve Servet Bey, daire dönüşü bermutat Cercle d'Orientda kalmıştı. Cemil, çoktan Viyana'daydı. Genç kızın yarı kocası olacak adama gelince o da mühimce bir iş</p><p class="calibre1">
için Sofya'ya kadar küçük bir seyahate çıkmıştı. Seniha ise, birkaç zamandan beri onun evde hazır bulunmadığı zamanlar misafir kabul etmekten çekiniyordu. </p><p class="calibre1">
Bununla beraber, bugün müstesna ziyaretçilerden birini bekleyen bir hali vardı. Lacivert ve düz eteklik üstüne beyaz bir ipekli erkek gömleği giymiş</p><p class="calibre1">
ve uzun örme bir boyunbağı takınmıştı; saçları gösterişsiz, muntazam, adeta -tabir caizse- resmi taranmıştı. Bir derin koltuğa gömülmüş, kitap okuyordu. Başını kaldırıp birdenbire karşısında Hakkı Celis'i görünce, yüzünde hayret ve şaşkınlıkla karışık bir memnuniyetsizlik belirdi: A sen misin? dedi. </p><p class="calibre1">
Bir başkasını mı bekliyordunuz? diye sordu. </p><p class="calibre1">
Seniha, kitabını yere fırlattı:</p><p class="calibre1">
Hayır, hayır, dedi. Yalnız, Faik... Faik Bey gelecekti de... </p><p class="calibre1">
Sonra birdenbire kendini topladı; genç adamı baştan aşağıya bir süzdü: Bu ne kıyafet, bu ne hal! Bir Kazak kadar vahşisin! dedi. </p><p class="calibre1">
Genç adam, gülerek, cevap verdi:</p><p class="calibre1">
Mamafıh, yarın, Kazakların almak istedikleri bir şehri müdafaaya gidiyorum. </p><p class="calibre1">
Seniha:</p><p class="calibre1">
Nasıl Çanakkale'ye mi! diye haykırdı. A, çocuk, niçin bana evvelce söylemedin, seni oraya göndertmemenin bir kolayını bulurduk. </p><p class="calibre1">
</p><p class="calibre1">
Hakkı Celis, kibirli bir tavırla, dudaklarını büktü: Bu esvabı giydikten sonra, dedi; herhalde bir yere gitmek lazımdı. </p><p class="calibre1">
Kısmet Çanakkale'ye çıktı. Hiç müteessir değilim. Bilakis pek memnunum, ilk defa adamakıllı bir harp göreceğim; adeta içim içime sığınıyor. </p><p class="calibre1">
Genç kız, müstehzi:</p><p class="calibre1">
Hey, koca kahraman! dedi. </p><p class="calibre1">
Tam bu sırada kapının zili çalındı. Seniha, kendi kendine söylenir gibi: ışte bu, mutlaka Faik Bey olacak! dedi. </p><p class="calibre1">
Doğrusu, bir taraftan da Hakkı Celis'in yanında bulunduğuna memnundu; zira, bu suretle Faik Beyle kendi aralarında vukuu çok melhuz bir izah ve istizaha (Olması beklenen bir açıklama ve bunu istemeye) imkan kalmayacaktı. </p><p class="calibre1">
Birkaç zamandan beri, uzaktan, mektuplarla kendisini bir gün rahat bırakmayan bu eski sevdalı, kim bilir, şimdi, yüz yüze gelince hırıltı ve zırıltılarını</p><p class="calibre1">
ne kadar fazla bir dereceye çıkaracaktı. Seniha, hayatını ikiye ayıran bu maceranın içinden kolayca sıyrılıp çıkmak istiyordu. Bununla beraber, Faik Bey odadan içeriye girer girmez, Hakkı Celis ikisinin de sapsarı kesildiğini gördü. Seniha, ellerindeki ve sesindeki titremeyi güç zaptediyordu. Bu, şimdiden, için için heyecanlı, tehditkar ve sitemkar sessiz bir aşk sahnesiydi. Onun içindir ki, Hakkı Celis; Faik Beyle selamlaştıktan sonra hemen kalkıp gitmek istedi. Fakat Seniha bırakmadı: Gitme, bu akşam yemekte kalacaksın! Faik Bey de kalacak, dedi. </p><p class="calibre1">
Bunun üzerine Faik Beyin benzi daha ziyade sarardı, adeta dudaklarına kadar bembeyaz oldu:</p><p class="calibre1">
Ben, maalesef, yemeğe kalamayacağım. Biraz sonra gideceğim, diye söylendi. </p><p class="calibre1">
Seniha:</p><p class="calibre1">
A, nasıl olur; söz verdiniz. Davet edildiniz. Kabil değil bırakmam! dedi. </p><p class="calibre1">
Ve genç adama o kadar tuhaf gözlerle baktı ki, onda cevaba kudret kalmadı, başını eğip sustu. </p><p class="calibre1">
Fakat Hakkı Celis, odanın havasında, hala gizli şimşekler seziyordu, ikide bir: şimdi tutuşacaklar, şimdi kavga başlayacak, diyordu ve bu ihtimal önünde kendi mevkiini ziyadesiyle nazik buluyordu. </p><p class="calibre1">
Mamafıh, korktuklarının hiçbirisi olmadı. ıkisi de yavaş yavaş kendilerini zaptetmeye ve soğukkanlılıklarını bulmaya başladılar. Faik Bey, kaygısız bir eda ile seyahatini anlattı; geçtiği yerlere dair malumat verdi. Sonra Servet Bey ve Sekine Hanım geldiler. Yemek saati gayet sessiz, ağır ve biraz da mağmum (Sıkıntılı) geçti. Faik Bey, yemekten evvel üst üste dört viski ve sonra da bir hayli şarap içtiği halde, yine bir parça neşelenemedi; gittikçe kasvetli, gittikçe sükuti bir tavır aldı. Seniha, ürkek ve endişeliydi; doğru dürüst yemek bile yiyemedi; göğsü daimi bir heyecan içindeydi. Koridorda ufacık bir gürültü onu yerinden hoplatıyordu; her kapı çalınışında kalkıyor, dışarıya bakıyordu. </p><p class="calibre1">
Faik Bey, yemekten sonra çok kalmadı; saat henüz ondu, Hakki Celis'le beraber çıktılar. Seniha'nın eski aşığı, Seniha'nın eski sevdalısına dedi ki: Beyoğlu'na kadar yürürüz; olmaz mı? </p><p class="calibre1">
Hakkı Celis, Faik Beyin hiç bu kadar iyi bir çocuk olduğunu hatırlamıyordu. </p><p class="calibre1">
</p><p class="calibre1">
Kendisine ilk defa akran muamelesi ediyordu; sesinde kalbi okşayan bir şey vardı. Bir müddet yan yana sessiz yürüdükten sonra tekrar söze başlayan o oldu:</p><p class="calibre1">
Demek yarın gidiyorsunuz, dedi. Bilmem size acımalı mı, sevinmeli mi? </p><p class="calibre1">
Zira cephenin arka tarafı pek de ferahlı bir şey değil. </p><p class="calibre1">
Aralarına yine bir sükut çöktü. Osmanbey'den Pangaltı'ya kadar birbirlerine tek bir kelime söylemediler. Hakkı Celis'in yoldaşı dalgın ve hızlı yürüyordu. </p><p class="calibre1">
O kadar ki, Hakkı Celis ihtara mecbur oldu:</p><p class="calibre1">
Böyle koşarak nereye gidiyoruz? </p><p class="calibre1">
Faik Bey gülerek cevap verdi:</p><p class="calibre1">
Sahi, dalmışım. Sizi yordum, affedersiniz. </p><p class="calibre1">
Hava ağır ve ılıktı. Fesini eline aldı ve hiç şüphesiz bir şey söylemiş</p><p class="calibre1">
olmak için deminki sözünü tekrar etti:</p><p class="calibre1">
Demek yarın gidiyorsunuz? </p><p class="calibre1">
Yürüdükleri cadde gittikçe kalabalıklaşıyordu. Birbiri ardı sıra birçok otomobiller geçiyordu. Faik Bey:</p><p class="calibre1">
Ben görmeyeli, her şey epeyce değişmiş, dedi. Acaba Beyoğlu'nda bu saatte gidilecek yer neresidir? </p><p class="calibre1">
Hakkı Celis, hiç bilmiyordu. Yalnız bazı arkadaşlarının Tepebaşı'nda bir bardan bahsettiklerini işitmişti. Faik Bey dedi ki: Bu gece sizi bırakmayacağım, yarın gidiyorsunuz. Biraz eğleniriz. </p><p class="calibre1">
Hakkı Celis, Beyoğlu'nda eğlenmenin ne demek olduğunu hep başkalarının hikayelerinden biliyordu. Belki de birkaç defa kendisinin de bu hayata bir kenarından katıldığı olmuştu. </p><p class="calibre1">
Bu kıyafetle nereye gidebilirim? </p><p class="calibre1">
Faik Bey babayani bir tavırla omuzlarını silkerek cevap verdi: Adam sen de, o kadar zabit var, her yere girip çıkıyorlar, yapmadıklarını</p><p class="calibre1">
bırakmıyorlar. </p><p class="calibre1">
Biraz sonra, Tepebaşı bahçesinin barındaydılar. Faik Bey, Hakkı Celis'e sordu:</p><p class="calibre1">
Ne içersiniz? </p><p class="calibre1">
Genç adamı içerdeki gürültü ve kalabalık biraz şaşırtmıştı. </p><p class="calibre1">
Hiçbir şey! dedi. </p><p class="calibre1">
Olmaz; mutlaka bir şey içeceksiniz. Garson, iki viski, iki viski. </p><p class="calibre1">
Sahnede bir Viyanalı kadın Almanca bir şarkı söylüyordu. Bazı Avusturyalı</p><p class="calibre1">
zabitler, hep bir ağızdan, aynı şarkının nakaratını tekrar ediyorlardı. </p><p class="calibre1">
Locaların birinde, kıyafetlerinden dışarlıklı veya harp zengini olduğu anlaşılan iki şişman adam yanlarında saçları ve suratları boyalı yarı çıplak kadınlarla mütemadiyen şampanya içiyorlar, meyve yiyorlar ve mütemadiyen sırıtarak birbirlerine bakıyorlardı. Hakkı Celis, oturdukları masanın yanında kendi gibi bir ihtiyat zabitini, masadan masaya her türlü vasıtalık vazifesini gören dilsiz adama elleriyle, gözleriyle, dudaklarının ucuyle bir şeyler anlatırken gördü; nihayet, eline bir kağıt verdi, salonun sigara dumanları</p><p class="calibre1">
arkasında yarı kaybolmuş bir köşesini gösterdi ve dilsiz o tarafa gitti. </p><p class="calibre1">
Biraz sonra o dumanlar arasından siyahlar giyinmiş, kolları omuz başlarına kadar açık ve sarı saçlı, uzun ince bir kadın belirdi; yavaş yavaş o genç</p><p class="calibre1">
zabitin yanına geldi ve otuz iki dişini birden gösteren bir tebessümle, elini uzattı:</p><p class="calibre1">
Guten Abend. </p><p class="calibre1">
Biçare genç ne yapacağını, ne söyleyeceğini şaşırmıştı; kadına sigara paketini uzatıyor, gayet fena olduğu anlaşılan bir Almanca ile ne istediğini soruyor, güya yüzlerce iğnenin üstünde gibi iskemlesinde bir türlü rahat oturamıyordu. </p><p class="calibre1">
Buraya girdikleri dakikadan beri hiç konuşmayan ve yarım saat zarfında üç</p><p class="calibre1">
tane viskiyi susuz, sedasız üst üste yuvarlayan Faik Bey, birdenbire yumruğunu masanın mermerine vurdu:</p><p class="calibre1">
Dünyada kadın kadar berbat bir mahluk var mı? dedi. </p><p class="calibre1">
Hakkı Celis, derin bir uykudan uyanır gibi silkindi. şaşkın şaşkın arkadaşının yüzüne baktı. Faik Beyin gözlerine sert ve haşin bir ifade gelmişti:</p><p class="calibre1">
Bakınız, şunlara bakınız; sarışın, siyah ve beyaz yılanlar ki, etrafımızda, kıvrana kıvrana kımıldanıyorlar. </p><p class="calibre1">
Ve elinin hafif bir hareketiyle soldaki kadınları gösterdi; bir viski daha içti ve büsbütün genç adama doğru çevrilip:</p><p class="calibre1">
Zanneder misin ki, diye sordu; bunlar hakikaten bizden, bizim cinsimizden olsunlar? Hayır... Bunlar insanlarla hayvanların haricinde, başka bir cinsten acayip ve korkunç birtakım mahlukattır. Bizim gibi söz söylerler, tebessüm ederler ve ağlarlar, bizi anlar gibi bakan gözleri vardır. Fakat asla, asla bizden değildirler; ne damarlarında işleyen kanların, ne göğüslerinin altında çarpan kalbin bizim kanımız ve bizim kalbimizle münasebeti vardır. Erkeklerin en büyük hatası ve felaketlerinin başlıca sebebi onları da kendilerinden telakki etmeleridir. Onlara beşeriyetin nısfı (Yarısı) demişiz; onların kucağında ana diye yatmışız, onları karı diye evimize almışız; onlara sevgili diye kollarımızı açmışız, işte, o zamandan beridir ki, ne vücudumuzda rahat, ne evimizde sükun, ne kollarımızda kuvvet kalmış. Haberimiz olmaksızın bize sokuluvermişler, zehirlerini gizli bir tarafımızdan şah damarlarımıza akıtıvermişler. </p><p class="calibre1">
Faik Bey, Hakkı Celis'e daha ziyade yaklaştı, şimdi, bir çelik rengi alan gözlerini genç adamın gözlerine saplayarak:</p><p class="calibre1">
Bir kadına hiç tutuldunuz mu? dedi. Ben, sizin yaşınızdayken epeyce kadınlarla münasebete girmiş, aldanmış ve aldatılmıştım. Yirmi beş yaşıma girdiğim zaman artık bıkmış, usanmış bir adam gibiydim; kadınlığın benim nazarımda hiçbir sırrı kalmamıştı; kendi kendime diyordum ki: 'Adam sen de, işte evveli de bu; ahiri de bu!' Hele aşk, sevda, filan gibi sözler bana vız geliyordu; bunlar hep romancıların uydurduğu martavallar diyordum; fakat bir gün... Yirmi beşimi geçmiş ve hiç olmazsa yirmi beş kadın tanımıştım, birdenbire ne oldu bilmem... On sekiz yaşında bir çocuk gibi... Siz kaç</p><p class="calibre1">
yaşındasınız? </p><p class="calibre1">
Hakkı Celis:</p><p class="calibre1">
Yirmi iki, dedi. </p><p class="calibre1">
Faik Bey, bir susuz viski daha içti ve sözüne şöyle devam etti: Yirmi iki... Fakat siz de günün birinde on sekiz yaşındaydınız; o yaşta nasıl sevilir, bilirsiniz; mutlaka bilirsiniz. Zira, hatırlıyorum ki, siz de sevdiniz; siz de benim gibi... Siz de onu sevdiniz. </p><p class="calibre1">
Hakkı Celis, sapsarı kesildi ve kalbi şiddetli şiddetli çarpmaya başladı. </p><p class="calibre1">
Faik Bey:</p><p class="calibre1">
Evet, evet, biliyorum, dedi. Fakat, monşer, hiç o sevilir mi? Ne kadar zaman kendisinden kaçtım; ne kadar zaman bana uzanan elleri ellerimle ittim. </p><p class="calibre1">
Ben istemedikçe o arkamdan koştu; uzun uzun anlatmaya ne hacet... Herkes gibi siz de gördünüz, siz de öğrendiniz; benim karşımda ne kadar zelildi. </p><p class="calibre1">
Birdenbire gözleri meçhul bir noktaya daldı. Dakikadan dakikaya dağılan zihnini toplamak istiyormuş gibi başını silkti ve kendi kendine söylenircesine:</p><p class="calibre1">
Fakat, vaktaki o benden kaçmaya başladı, ben kovaladım, dedi. Hem nasıl kovalayış, monşer, hem nasıl kovalayış! Hudutlar aşıyordum, memleketten memlekete koşuyordum ve yanına vardığım vakit de nefesim tıkanıyor, soluk soluğa kalıyordum, bir şey söyleyemiyordum, yalnız diyordum ki: 'Bırak seni seveyim. Bırak seni seveyim. Sen istediğini yap, istediğini sev; fakat, müsaade et ki, ben daima yanında bulunayım.' Zira, onun yanından ayrılır ayrılmaz, sanki havasız kalıyordum, tıpkı sudan çıkarılan balık gibi can çekişmeye başlıyordum. Bilseniz bu ıstıraptan kurtulmak için ne zilletlere katlandım, ne zilletlere... Herkes sanıyordu ki, ben bilerek, ben isteyerek göz yumuyorum; vallahi billahi herkes böyle sandı... O kızıl saçlı kız, bir ateşin önünde duran bir cadı gibi, beni yerden yere, çukurdan çukura sürüklenir gördükçe, otuz iki dişini birden gösteren bir gülüşle gülüyor ve memnuniyet mesamelerinden fışkırıyordu. Azizim, aşk, bir izzetinefıs meselesi, bir izzetinefıs yarasıdır. Ondan, mutlaka intikamımı alacağım, mutlaka... </p><p class="calibre1">
Ve yumruğunu tekrar tekrar masanın üstüne vurdu. Hakkı Celis etrafını hiç</p><p class="calibre1">
görmüyordu. Faik Beyin anlattığı şeyler, ondaki zaman ve mekan mefhumunu tamamıyle kaldırmıştı; şimdi, tamamıyle, Seniha'dan ve Faik Beyden yapılmış</p><p class="calibre1">
ateşten bir feza içinde yaşıyordu. </p><p class="calibre1">
Titreyerek dedi ki:</p><p class="calibre1">
Unuttunuz! En iyi intikam bu değil mi? </p><p class="calibre1">
Faik Bey acı acı güldü:</p><p class="calibre1">
Unutmak, unutmak! Ah, öyle ise sizin hiçbir şeyden haberiniz yok, dedi. </p><p class="calibre1">
Onu unutmak için neler yapmadım... Hiçbir şey kar etmedi, hınzır kız beynimin içinde burgulu bir çivi gibi saplanmış kaldı. Ondan daha çok güzelleriyle düşüp kalktım, ondan bin kat daha seçkinlerini tanıdım; fakat hiçbiri, hiçbiri, onu bana unutturamadı, hiçbiri bir dakika için onu hatırımdan silemedi. Bazen kendi adımı unutacak kadar sarhoş oluyordum. Lakin onun adı her vakitten daha canlı, daha manalı, dilimden hiç düşmüyordu. Bazen bir kumar masası başında kendimi kaybediyordum, fakat onun hayalini daima yanıbaşımda hazır, kağıtların üzerine aksetmiş ve yeşil çuhanın ortasında raksederken görüyordum. Niçin bu kız benim izzetinefsimle oynadı. Beni çamurdan çamura sürükledi. Vallahi billahi intikamımı alacağım, göreceksiniz. </p><p class="calibre1">
Mutlaka... </p><p class="calibre1">
Ve yumıuğunu tekrar vurdu; bu sefer kadehlerden biri devrilip yere düştü. </p><p class="calibre1">
Faik Bey:</p><p class="calibre1">
Garson, bir kadeh ve bir viski daha! diye bağırdı. </p><p class="calibre1">
şimdi, sahnedeki danslar bitmiş, masalar, iskemleler kenara çekilmiş ve salonun ortası umumi dans için hazırlanmıştı. </p><p class="calibre1">
</p><p class="calibre1">
Hakkı Celis'in yanındaki genç zabit kadına mütemadiyen bir şeyler alıyordu. </p><p class="calibre1">
Masalarının üstü çiçekle ve birtakım ufak tefek eşya ile dolmuştu. ıkide bir eğilip kadının kulağına bir şeyler fısıldıyor ve kadın daima, o geniş</p><p class="calibre1">
tebessümüyle gülerek, yarı anlamış yarı anlamamış bir kimse tavrıyle, gözleri hayretten büyümüş, başını sallıyordu. Locadaki harp zenginleri oturdukları</p><p class="calibre1">
yerde gittikçe ağırlaşıyorlar, yalnız bazen yanlarındaki kadınlara, bazen aşağıdaki halka sırıtmakla iktifa ediyorlardı. Sağdan soldan birçok ecnebi zabitler kadınların bellerinden yakalayarak dans meydanına atıldılar. Bazı</p><p class="calibre1">
Rum ve Ermeni gençleri de onları taklit etti. Fakat, bu kadınlar dansa başlamadan evvel yorgun ve solgun görünüyorlardı; öyle ki, kavalyelerinin boynuna adeta bir eski esvap gibi asılmıştılar. Hakkı Celis, içinden dedi ki:</p><p class="calibre1">
Ne acayip alem! Burada, herkes kendini eğleniyor zannediyor; fakat, hepsi de can sıkıntısından ne yapacağını şaşırmış, tepinen, bağıran ve bir an evvel sızıp uyumak için sarhoş olan birtakım biçarelerdir. Zavallı insanlar kendi kendilerini nasıl aldatıyorlar! Ve bir hayaliham (Gerçekleşmeyecek bir düş) peşinde ne çok para, ne çok vakit, ne çok sıhhat sarfediyorlar. </p><p class="calibre1">
Yüzünün çizgileri gittikçe aşağıya doğru çekilen ve ağzının içinde dilini güçlükle döndürebilen Faik Bey, Hakkı Celis'e saçlarına temas edecek kadar sokuldu:</p><p class="calibre1">
Aşk işlerine bu kadınların hiçbiri kadar da vakıf değildi! dedi. Ne öğrendiyse benden öğrendi; bununla beraber daima soğuk ve heyecansız kaldı, mizacına şu kadarcık bir hararet gelmedi, bu kız hep kafasıyle hareket eden bir kızdır; her hareketi bir hesap üzerinedir ve bence kadınların en müşişi işte böylesidir; esasen insan olmayan bu mahluk, bir de akıl denilen şeyle silahlandı mı, adeta dişli, tırnaklı bir canavar haline giriyor; kanınızla beslenmeye başlıyor ve tırnaklarını etinize geçirmek yegane zevkini teşkil ediyor. </p><p class="calibre1">
Faik Bey, viskiden bir yudum daha aldı ve üst üste birkaç nefes sigarasından çekti; gözleri süzüle süzüle adeta yarı kapanmış, kaybolmuştu; dedi ki: Canlı şeylerin hiçbirini sevmez. Ne insan, ne köpek, ne kedi, ne civciv. </p><p class="calibre1">
Sevdiği şeyler hep kumaş, taş, boya, rahat ve muntazam odalar, araba, kundura ve çoraptır. Bütün bunları kendisine temin eden adam nazarında bir ilah kesilir; zira bu adam bütün taptığı putları avcunun içinde getiren harikulade bir mahluktur. şimdi bunlardan bir tanesini bulmuş... Varacağı adam çok zenginmiş, öyle mi?.. </p><p class="calibre1">
Hakkı Celis başıyle evet! dedi. Faik Bey, vahşi ve acı bir gülüşle: Çok zengin, öyle mi? dedi; ah, ben ona gösteririm. Ben ona gösteririm. </p><p class="calibre1">
Zengin bir adamla evlenmek... O, buna asla muvaffak olamayacak; asla! Nikah çarşambaya diyorlar, değil mi? Çarşambaya hah! hah! hah! Çarşambaya... </p><p class="calibre1">
Bileklerimi şurdan keserim, eğer Seniha çarşambaya evlenebilirse... Vallah billah! </p><p class="calibre1">
Hakkı Celis:</p><p class="calibre1">
Nasıl mani olabilirsiniz? diye sordu. </p><p class="calibre1">
Nasıl mı mani olabilirim? Nasıl mı mani olabilirim? Hah! hah! Monşer, senin de hiçbir şeyden haberin yok... </p><p class="calibre1">
Faik Beyin sesi, yüzü, konuşması, hareketleri bütün muvazenesini kaybetmiş, mevcudiyeti karmakarışık bir hale girmişti. Hakkı Celis, artık hem ondan, hem etrafındaki nafile gürültüden rahatsız olmaya başlamıştı. Hele tango denilen muhtelif dans silsilelerinin hayvani ve iptidai manzaralarını seyretmekten bıkmış ve usanmıştı... Faik Bey de, yavaş yavaş kendisiyle konuşmaktan yorulmuş ve yanındaki kadınlara sarkıntılık etmeye başlamıştı; birdenbire ayağa kalktı:</p><p class="calibre1">
Ben gidiyorum, yarın sabah çok erken kalkmaya mecburum! dedi. </p><p class="calibre1">
Faik Bey, onu alıkoymak için pek çok ısrar etti; fakat genç adamın kararı</p><p class="calibre1">
önünde fazla mukavemete imkan göremedi. Yalnız Hakkı Celis elini sıkıp ayrılırken:</p><p class="calibre1">
Göreceksiniz; o evlenmez, o evlenemeyecek! diye bağırdı ve bulunduğu yere yığıldı, kaldı. </p><p class="calibre1">
Hakkı Celis, dışarıya çıkar çıkmaz geniş bir nefes aldı. Ne kadar güzel bir gece sonuydu. Gökyüzünde nereden geldiği bilinmeyen bir aydınlık geçtiği yerlere beyaz ve tatlı bir gölge salmıştı. Gündüzün o kadar adi ve manasız görünen Galata'nın o sıra sıra evlerine bile esrarlı bir hal gelmişti. Genç</p><p class="calibre1">
adam, günün bütün vakalarını düşündü; Belkıs Hanımdan itibaren, bütün gördüğü</p><p class="calibre1">
çehreler, dokunduğu eller, işittiği sözler hep birden, karmakarışık beynine hücum etti. Bu ne kadar çok, acayip şeylerle dolu bir gündü. </p><p class="calibre1">
Hakkı Celis, on iki saat zarfında on iki senelik bir hayat tecrübesi yapmış</p><p class="calibre1">
gibiydi. Belkıs Hanımın, yalvaran ve titreyen etinde, ona, behimi (Hayvani) hazların ne kadar esrarı varsa bir anda açılıvermişti. </p><p class="calibre1">
Nuriye ve Neyyire Hanımlar gibilerin iğreti ruhlarında tecelli eden bir nevi zoraki içliliğin ne gülünç sevaikten (Güdülerden) çıktığını öğrenmişti. </p><p class="calibre1">
Seniha'dan, kendisine ulvi, yüksek, derin, hudutsuz, ince, dolaşık görünen şeylerin ne kadar aşağılık, düz, dar, kaba ve basit olduğunu hissetmişti ve Faik Beyden aşkın her türlü tecellilerinden şifa bulmaz bir tarzda iğrenmişti; bardaki alemde ise, sefahat denilen şeyi iğrenç ve müşiş</p><p class="calibre1">
olmaktan ziyade yavan ve boş bulmuştu. Bütün insanların o kadar coşkunlukla, o kadar humma ile tırmandıkları hayat, hep bu yavan ve boş unsuzlardan mürekkep değil miydi? Bu unsurlar ki, Belkıs Hanımın titreyen vücudundan, Nuriye ve Neyyire Hanımların iğreti ruhlarındaki içlilikten, Seniha'nın arzu ve tamahlarından, Faik Beyin öfkesinden, bar halkının o zoraki neşvesinden ibaretti. Hakkı Celis'in aklına, zavallı Faik Beyin bir sözü geldi: Cephenin arkasındaki hayat daha iyi değil! Bu avare adam belki bu sözü bir şey söylemiş olmak için söylemişti. Fakat, ne dereceye kadar bir hakikatin tarifiydi... </p><p class="calibre1">
Hakkı Celis, kendi kendine bu sözü tekrar etti: Cephenin arkasındaki hayat daha iyi değil! </p><p class="calibre1">
:::::::::::::::::::</p><p class="calibre1">
XVI</p><p class="calibre1">
Naim Efendinin konağı hala kiralıktır. Fakat, henüz bir kiracı zuhur etmedi. </p><p class="calibre1">
Çok bakanlar, çok gezenler oldu; kah bunların şartları Naim Efendininkine, kah Naim Efendinin şartları bunlarınkine uymadı. Konak büyük, viran ve kasvetliydi; burada, şimdiki hayata göre ancak üç aile bir arada yaşayabilirdi; bunun için de konağı birtakım bölüklere ayırmak lazım geliyordu. Halbuki Naim Efendi, buna asla razı değildi: Ben öldükten sonra, isterseniz, yıkınız, diyordu. Fakat, ben sağken hiçbir tarafına el dokundurtmam, hiçbir tarafına el dokundurtmam, hiçbir tarafına el dokundurtmam, hiçbir tarafına... </p><p class="calibre1">
Hastalıktan, yalnızlıktan, biraz da yoksulluktan, son zamanlarda, huyu çok değişti; hırçın, hiddetli bir ihtiyar oldu. O kadar ki, Selma Hanımefendi bile, artık ona laf dinletemiyordu. Hele Sekine Hanım, babasının yanında ağzını açıp bir tek kelime söyleyemez oldu; bütün hayatında usluluğu ve yumuşaklığıyle tanınmış bir adamda bu hiddet ve şiddet, adeta, bir ateh veya bir cinnet alameti olarak telakki edilmekteydi. Bunun içindir ki, herkes, önünde boyun eğmek mecburiyetini hissediyor ve bütün huysuzlukları bir delinin buhranları gibi, mazur görülüyordu. Bununla beraber etrafındaki boşluk derinleştikçe derinleşti; evvelce hemen her gün gibi konağa gelen Sekine Hanım, yavaş yavaş haftada bir iki defa gelmeye başladı, bu da ekseriya babasının yanına girmeyerek ve Cenan Kalfa ile eşyasız, soğuk odalarda, ayakta fısıl fısıl görüşmeye mecbur olmak şartıyle... Selma Hanımefendi ise, bir aydan beri, bir defa ayağını konağa atmadı; ara sıra adamlarından birini göndermekle iktifa ediyordu. Zavallı Naim Efendi bu suretle büsbütün yalnız kaldı; yalnız kalmaktan da sıkılıyordu. Her saat, her dakika Hakkı Celis'i arıyordu. Adeta bu çocuğun tiryakisi olmuştu. ıkide birde: Hiçbir haber yok mu? Daha gelmeyecek mi? Bu ne uzun harp, ne uzun! </p><p class="calibre1">
Artık bir nihayete erse; lehimizde yahut aleyhimizde, nasıl olursa olsun, bir nihayete erse!.. deyip duruyordu. </p><p class="calibre1">
Vakıa Hakkı Celis'ten kah doğrudan doğruya kendine, kah hemşiresine sık sık haberler geliyordu. Fakat Naim Efendinin ona ihtiyacı en ziyade kendi derdini dökmek, kalbini boşaltmak içindi. </p><p class="calibre1">
Gerçi, yavrucak, ne kadar gönlüne göreydi; kendisini de ne kadar iyi dinler; ne kadar iyi anlardı; ailesi içinde hiç kimse ne hemşiresi, ne kızı bu çocuk gibi cana yakın değildi. ıkide bir Cenan Kalfaya derdi ki: Cenan, bu çocuğa bir şey olursa, rica ederim, benden saklayınız; zira, işitir işitmez, dayanamam, mutlaka derhal ölürüm! </p><p class="calibre1">
Herkese karşı kapanan kalbi, yalnız bu çocukla Seniha'ya karşı açık kalmıştı; hayatta o kadar birbirinden ayrı duran bu genç kızla, genç adam, akıbet bu can çekişen ihtiyarın gönlünde birleşmişti. Resimleri de bir arada başı ucunda duruyordu. Kah birine, kah öbürüne bakıyor, bazen ikisini birden yan yana tutup şaatlerce dalıp kalıyordu. </p><p class="calibre1">
Nihayet, bir gün Hakkı Celis çıkageldi. ıki gün için mezuniyet almıştı. Bu hadise, Naim Efendi için hayatının son sevinçli saatlerinden biri oldu. ıkide birde yatağın içinden ince uzun kollarını uzatıyor, genç adamın başını</p><p class="calibre1">
okşuyordu. Hakkı Celis ona şişmanlamış, uzamış, genişlemiş görünüyordu. </p><p class="calibre1">
Muharebe sana yaradı; maşallah, maşallah evladım... diyordu. </p><p class="calibre1">
Genç adam, ona, Çanakkale Harbinin bazı müheyyiç (Heyecan verici) safahatını</p><p class="calibre1">
anlatmak istedi. Fakat, Naim Efendi bunların hiçbirini dinlemedi; Hakkı</p><p class="calibre1">
Celis'e baka baka ve arada bir elleriyle başını okşaya okşaya bir hal oldu. </p><p class="calibre1">
Sonra birdenbire ona kendi derdini anlatmak ihtiyacını duydu. </p><p class="calibre1">
Semtime uğrayan kalmadı, dedi. Bir ay var ki, ninenin yüzünü görmedim, haftalardan beri teyzen bir kerecik olsun gelip hatırımı sormadı. Bilmem ki, onlara ne yaptım, evladım? Kabahatim nedir? Burada yalnız başıma çektiklerimi sana anlatamam; diri diri bir mezara gömülmüş gibiyim. Geceleri Hasan'la Cenan'ı karşıma alıp konuşmaya mecbur oluyorum. Kimsesizlik o kadar canıma tak diyor... Seniha'nın izdivacı kalmış işittin mi? </p><p class="calibre1">
Ve genç adama cevap vermeye vakit bırakmaksızın sözüne devam ediyordu: Yalnız kimsesizlik olsa ne ise evladım; ya bu yoksulluk... Geçen gün ekmeksiz kaldım... Yemeği ekmeksiz yedim. Vallahi evladım; bu da başıma geldi... Bazı geceler, karanlıkta kalıyoruz. Gaza para yetiştirmek ne mümkün... Bir gün Cenan'a dedim ki: 'Bari yatağımı sokak üstündeki odalardan birine nakledelim, hiç olmazsa caddenin fenerlerinden biraz aydınlık alırız.' </p><p class="calibre1">
Cenan acı acı güldü ve o gece tabağın içine biraz zeyinyağı koydu, etrafına pamuk ve bez parçaları sıraladı: Ben karanlıkta kalmayayım diye bu acayip kandili yaktı. Çoktandır kahvenin, çayın tadını unuttum... Diyorlar ki Servet Beyin evinde kemafissabık (Eskisi gibi) eğlentiler, ziyafetler devam edip duruyormuş! </p><p class="calibre1">
Söylendikçe sesi titriyor; gözleri sulanıyordu: Mamafıh bu sözler aramızda kalsın evladım, dedi, zannetmesinler ki, kendilerinden muavenet istiyoruın, hayır, hayır. Allah göstermesin, ben burada her türlü felakete, mahrumiyete, zarurete katlanırım; fakat istemem ki kimseler halime vakıf olsun, sana söylüyorum, çünkü sen başka bir çocuksun, büsbütün başka bir çocuksun. </p><p class="calibre1">
Tekrar kollarını uzatıp, genç adamın başını okşadı: Her gün evin eşyalarından bir şey satıyorum, dedi. Evvela fuzuli mobilyalardan, tatlı takımlarından, büfelerden, masalardan, kanepelerden başladık; şimdi sıra yataklara, yorganlara geldi. Sofadaki o güzel halıların hepsi gitti evladım, girerken dikkat etmedin mi? </p><p class="calibre1">
Hakkı Celis, Çanakkale'ye gitmezden evvel, bütün bu halıların, bu masaların birer birer mezada gittiğini biliyordu. Kaç kere biçare Naim Efendiyi bu sefaletten kurtarmak için büyük ninesinin ayaklarına kapanmıştı; fakat, bu sert kalpli kadın demişti ki:</p><p class="calibre1">
Satmak, onun eski adetidir, eski illetidir; bırakmalı satsın, satsın, ta ki satacak bir şeyi kalmayıncaya kadar... Ancak o vakit rahat edecek ve söz dinleyecek... Niye yanıma gelmiyor, niye bin türlü bahane ile o baykuş</p><p class="calibre1">
yuvasında sakalını Hasan Ağa denilen o hırsızın eline vermiş oturuyor? </p><p class="calibre1">
Konak, Naim Efendiyle beraber, her gün biraz daha yıkılıp gidiyordu. Vakıa sağı solu yangın viraneleriyle çevrilmiş olan bu evin harici manzarası pek mağmum bir şeydi, fakat asıl içine girildikten sonradır ki insanın kalbine korku ile karışık derin bir kasvet çöküyordu. Zili bozulan sokak kapısı ağır bir tokmakla vuruluyor ve birçok gıcırtılarla, mustarip bir hayvan gibi sarsıla sarsıla açılıyordu. ıçeriye atılan ilk adımda göze tesadüf eden manzara kırık dökük, yırtık pırtık birtakım eşya yığınları, buruna çarpan koku bir nevi toz ve küf kokusuydu; kımıldamaktan ve söz etmekten bıkmış, yarı derviş, yarı meczup kıyafetli bir uşak arkasından ve bu eşya yığınları</p><p class="calibre1">
arasından iç avluyu geçip de harem dairesine varıldı mı, insanı istila eden hüzün daha ziyade artıyordu; burası tıpkı yer altında bir mahzen gibiydi, sanki, senelerden beri hiçbir tarafından ne hava, ne ziya almıştı; bununla beraber, divanhaneler ve dehlizler çepeçevre geniş, perdesiz ve pervazları</p><p class="calibre1">
sökülmüş pencerelerle muhattı (Çevrilmiş, kuşatılmış) ve bu pencerelerin camlarından birçoğu kırıktı; bu kırık camları örten örümcek ağlarının arkasında kış, yaz nutubetten, adeta bozulmuş birtakım su yolları gibi sızan yüksek bahçe duvarlarının esmer şekilleri görünüyordu; her basamağı bir ayrı</p><p class="calibre1">
ses çıkaran merdivenlerden çıkıp da eskiden, büyük otellerdeki holler tarzında Psalti'ye döşetilmiş büyük sofaya varılır varılmaz en hafif bir ses bile boş bir kubbenin altında gibi aksisedalar çıkarıyordu. Bu sofada, şimdi her tarafından pamukları fırlamış iki eski otoman ile bir ayağı kırık ceviz bir orta masasından başka eşya namına bir şey kalmamıştı. Bu cevizden masanın üstünde çok zamandan beri işlemeyen pirinçten bir antika saat duruyordu. </p><p class="calibre1">
Yerde her tarafından yırtılmış bir eski keçe her adımda insanın ayağını</p><p class="calibre1">
çeliyordu; sonra loş ve çıplak bir dehlizden boş odaların kapalı kapıları</p><p class="calibre1">
önünden geçiliyordu. Bu odaların bazılarında kuşlar yuva yapmıştı; bazılarında ise -Cenan Kalfanın iddiasına göre- periler ve cinler oturuyordu. ıhtiyar kadın:</p><p class="calibre1">
Vallahi, geceleri adeta bizim gibi konuşuyorlar, gülüşüyorlar, şarkı</p><p class="calibre1">
söylüyorlar, tepinip oynuyorlar. Bazı da bir kavga, bir dövüştür, gidiyor, diyordu. </p><p class="calibre1">
Perilerle cinlere yuva olan bu odaların kapıları hiç açılmazdı ve karanlık basar basmaz Cenan Kalfayı öldürseler önlerinden geçmezdi. </p><p class="calibre1">
</p><p class="calibre1">
Konakta yalnız Seniha'nın odasıdır ki, zamanın ve nisyanın (Unutmanın, unutuşun) kahrına uğramadı; burası Naim Efendinin bir kapalı bahçesi halinde kaldı. Hala ayağa kalkabildiği günler, duvarlara tutuna tutuna oraya kadar gidiyor ve genç kızdan kalmış eşya döküntüleri arasında saatlerce murakabeye (Kendi iç dünyasına dalmak) dalıyordu. Burası bir mabet gibi daima süprülüyor, temizleniyor ve eşyanın hiçbirine dokunulmuyordu. </p><p class="calibre1">
Naim Efendi, Hakkı Celis'e biraz evvelki sözünü tekrar etti: ızdivaç kalmış diyorlar, öyle mi? </p><p class="calibre1">
Genç adam:</p><p class="calibre1">
Zannederim, dedi; zira, ben gitmezden evvel birkaç güne kadar nikah olacağı söyleniyordu, ben gittim, geldim, ortada hala olmuş bitmiş bir şey yok... Demek ki... </p><p class="calibre1">
Naim Efendi, Hakkı Celis'in sözünü kesti:</p><p class="calibre1">
Acaba bu işin bozuluşunu neye hamledersiniz evladım? </p><p class="calibre1">
Hakkı Celis, Faik Beyle bir ay evvelki konuştuklarını hatırladı ve içinden: Buna sebep mutlaka odur! dedi. </p><p class="calibre1">
Halbuki, Seniha'nın izdivacına mani olan sebep ne o, ne bu idi. Bundan bir ay evvelki bir iş için Sofya'ya gittiği söylenen (...) Mebusu Necip Bey, hala ıstanbul'a dönmemişti, bir haber de göndermemişti. Bazı kimseler, Viyana'da bulunduğunu, bazıları Münih'e gittiğini söylüyorlardı. Seniha, Berlin'le Viyana arasında mekik dokuyan biraderi Cemil'den üst üste, ona dair malumat sordu, fakat hiçbir şey öğrenemedi. Bu, her cihetten esrarengiz bir gaybubetti ve bin türlü faraziyeye meydan açıyordu. Mesela Belkıs Hanım diyordu ki:</p><p class="calibre1">
Bey söylüyor, bu adamın adeti böyleymiş. Her rast geldiği kıza izdivaç</p><p class="calibre1">
vadeder, bir müddet eğlenir, sonra vazgeçer, bırakır, gidermiş. Berlin'de böyle kaç Alman ailesi, Viyana'da kaç Avusturyalı kız bu zengin nişanlının yolunu bekliyormuş. Bu, ıstanbul'da ilk macerası olduğu için bize hayret veriyor, vakıa, (...) Mebusu Necip Beyin oynadığı oyunların bu en cüretlisidir. Bakalım, bu sefer işin içinden nasıl sıyrılacak! </p><p class="calibre1">
Nuriye ve Neyyire Hanımlar ise, bu hadiseden dünyanın en hayali romanlarını</p><p class="calibre1">
yapıyorlardı. Diyorlardı ki:</p><p class="calibre1">
Bu adam ne mebus, ne de zengindi. Kendisine mebus ve zengin süsü veren acayip ve esrarengiz bir serseriydi. Belki de 'Arsen Lüpen' tarzında zarif ve kibar bir hırsızdı. Seniha'nın evindeki tantana ve alayişi (Gösteriş) gördü, mühimce bir şey çalabilirim sandı, bir yolunu buldu, sokuldu; baktı, tetkik etti; sonra anladı ki, çalmak zahmetine değer bir şey yok, başını aldı; çıktı</p><p class="calibre1">
gitti... </p><p class="calibre1">
Bu iki genç kızın bu garip gülünç hikayelerini dinleyenlerden bazıları bir tuhaflık olsun diye:</p><p class="calibre1">
Çalacak bir şey bulmadı mı? Neden? Seniha'nın kalbini çaldı, bundan daha kıymetli ne bulabilirdi? diyorlardı. </p><p class="calibre1">
Vakıa, Seniha için, bu gayet ağır bir darbe oldu, ve belki hayatta yediği darbelerin en ağırı bu idi; zira bu sefer tamam can alacak yerinden, hulyalarının, hesaplarının, tasavvurlarının merkezinden, gurur ve nefsaniyetinden yaralanmıştı. Fakat bu felakete o kadar vakar ve metanetle tahammül etti ki, hiç kimse eleminin derecesine vakıf olmadı, hatta kendisini pek yakından tanıyanlar bile: Ne kadar kayıtsız kız! Ne kadar havai ve geniş</p><p class="calibre1">
yürekli dediler. Bunlar arasında yalnız Faik Beydir ki, sevgilisinin yüreğinde açılan yarayı bütün çirkinliğiyle gördü ve ona gördüğünü</p><p class="calibre1">
hissettirdi. O günden beri, genç kız, eski aşığının amansız düşmanıdır ve ona her vesileyle hakaret etmekte vahşi bir haz duyuyor. Hakkı Celis, Naim Efendiyi ziyaretinin ertesi günü, gidip Faik Beyi bulmak arzusunu bir türlü</p><p class="calibre1">
yenemedi. Onu evinde aradı. Tokatlıyan'a, Lebon'a baktı, nihayet, akşam üstü, Doğruyol'da gezinenler arasında tesadüf etti. Faik Bey, o bar gecesindeki kadar geveze değildi; ne de Seniha'ya dair birtakım yeni hasbıhallere meyilliydi; yalnız için için birçok mühim şeyler yapmış, birçok mühim şeyler öğrenmiş gibi manidar bir ketumluğu ve izdivacın bozuluşunu kendine atfettirmek isteyen esrarlı bir tavrı vardı. Arada bir diyordu ki: Zavallı Seniha Hanım; en son emeli de mahvoldu. Senelerden beri o kadar itinalarla kurduğu bina iskambil kağıdından yapılmış şatolar gibi bir nefeste yıkılıverdi. Ne kadar mustarip, ne kadar mustarip... Bilmezsiniz. Suratından düşen bin parça oluyor. Gidip gördünüz mü? </p><p class="calibre1">
Hayır; belki bu akşam... Çünkü yarın erken yine cepheye dönüyorum, dedi. </p><p class="calibre1">
Faik Bey sözüne devam etti:</p><p class="calibre1">
Aman, bir defa olsun görünüz, küçük hanımın cephesi Çanakkale cephesinden daha müşiş bir hal aldı. Güya işin bozulmasına sebep bizmişiz gibi... </p><p class="calibre1">
Bunu söylerken bıyık altından: Benim ya, ne ise! diyen bir tebessümle gülüyordu. </p><p class="calibre1">
Hakkı Celis'le Faik Bey, Doğruyol'da böyle konuşarak yürürken, birdenbire ta yanlarından lastik tekerlekli bir arabada Seniha geçiverdi. Genç kız, onları görmüştü, fakat, görmemezlikten geldi, kalabalığın arasında Tünel'e doğru uzaklaştı, gitti. </p><p class="calibre1">
Biraz sonra Faik Beyle Hakkı Celis, Seniha'yı yine aynı araba içinde yukarıya doğru dönerken gördüler. Fakat bu sefer, genç kız onların önünden geçerken arabasını durdurdu ve tavrıyla onları çağırdığını anlattı. ıkisi birden yaklaştılar. Faik Beye elini bile uzatmadı ve derhal Hakkı Celis'le konuşmaya başladı; genç adamı güya senelerden sonra ilk defa görmüş gibiydi, yüzüne hayret, şefkat ve sevinçle bakıyordu. Sesi okşayıcıydı: Haydi, arabaya bin, eve gidelim, dedi. </p><p class="calibre1">
Ve Hakkı Celis'in tereddüdü üzerine:</p><p class="calibre1">
Kuzum, rica ederim, mademki yarın gidiyorsun, diye yalvardı. </p><p class="calibre1">
Faik Bey, sapsarı kesilmiş, kaldırımın bir kenarında duruyordu; genç adam, ona selam verdi ve arabaya atladı. Seniha ise hafifçe başını eğdi. Eski çocukluk arkadaşını ve büyük halasının oğlunu böyle yanıbaşında hissetmekten pek memnun görünüyordu. </p><p class="calibre1">
Seni kaçırdım, seni kaldırdım; ne iyi oldu, değil mi? Bu akşam çok eğleneceğiz, göreceksin... diyordu. </p><p class="calibre1">
Ve bir öpücükten daha tatlı bir tebessümle genç adamın yüzüne bakıyordu. </p><p class="calibre1">
Birdenbire dedi ki:</p><p class="calibre1">
Demincek o serseri sana neler anlatıyordu? Mutlaka benim aleyhimde bir şeyler söylüyordu, mutlaka... Siz ne vakitten beri bu kadar dost oldunuz? </p><p class="calibre1">
Hakkı Celis kızararak başını önüne eğdi:</p><p class="calibre1">
Bir tesadüf; dedi. Gerçekten caddede rast geldim, birkaç adım beraber yürüdük ve gayet havai birkaç şey konuştuk, işte o kadar... </p><p class="calibre1">
</p><p class="calibre1">
Bunları söyleyerek gözünün ucuyla Seniha'ya baktı, ona da birdenbire mahcup bir tavır gelmiş, yarı kapanmış;,uzun, kıvırcık ve sürmeli kirpiklerinin altında gözlerindeki mana seçilemiyordu; fakat yüzünün çizgilerinde zorla gizlenmek isteyen hareketler ve ifadeler vardı. Her ikisi de bir müddet sükuti kaldılar. Seniha silkindi ve deminki müşfik, memnun ve okşar gözlerle genç adama bakıp:</p><p class="calibre1">
Ne kadar memnunum, seni bulduğuma ne kadar memnunum; bu akşam yalnız, yapayalnızdım; ne yapacağımı bilemiyordum, dedi ve çıplak elini laubali, samimi bir tavırla Hakkı Celis'in dizi üstüne bıraktı. Hakkı Celis bir şey söylemiş olmak için sordu:</p><p class="calibre1">
Neden o kadar yalnızsınız, teyzem, eniştem yok mu? </p><p class="calibre1">
Seniha:</p><p class="calibre1">
Sahi, sana söylemeyi unuttum, dedi. Zavallı büyükbabam bu sabah birdenbire çok ağırlaşmış. Hepimiz gittik, vakıa ne ben, ne babam yanına giremedik; fakat annem odasından ağlayarak çıktı; bir dakika yanından ayrılamayacağını söyledi. </p><p class="calibre1">
Hakkı Celis:</p><p class="calibre1">
Daha dün akşam orada yanındaydım; her vakitten pek farklı değildi; ne tuhaf! dedi. </p><p class="calibre1">
Seniha, yarı suni, yarı hakiki bir teessürle: Bugün içim çok fena oldu o konak ne hale girmiş. O ne sefalet, ne harabi... </p><p class="calibre1">
Biraz düşündü, daldı, dudaklarını ısırdı ve küçük bir kız tavrıyle Hakkı</p><p class="calibre1">
Celis'e sokulup dedi ki:</p><p class="calibre1">
Bu gece, eski şeylerden bahsedelim; uzun uzun konuşalım; ben sana anlatayım, sen bana anlat! Olmaz mı? </p><p class="calibre1">
Böyle konuşarak apartmana vasıl oldular. Genç kız, kapıdan içeriye girer girmez ilk sorduğu şey bu oldu:</p><p class="calibre1">
Mektup var mı? </p><p class="calibre1">
Hizmetçinin menfi cevabı üzerine biraz sinirlenir gibi oldu; boynundaki kürkünü bir tarafa, manşonunu bir tarafa attı ve acele acele çarşafının pelerinini çıkardı, sonra Hakkı Celis'e dönüp: Gel, odama gidelim, dedi. </p><p class="calibre1">
Seniha'nın odası büyük muhteşem bir paravana ile yatağa ve tuvalete mahsus iki kısma ayrılmıştı; o kadar ki, bir tarafta oturan kimse diğer tarafta neler olup, neler geçtiğini göremezdi. Yere yumuşak, kadifemsi bir kırmızı</p><p class="calibre1">
halı döşenmişti, mobilyanın rengi bu halının biraz daha koyusuydu, perdeler güvez ipektendi ve tavandan sarkan elektrik lambasının abajuru ala yakın, üzerine Japonkari resimler işlenmiş bir kumaştandı. Öyle ki bu da daimi bir gurup kızıllığı içinde gibiydi ve havasına keskin kokular sinmişti. </p><p class="calibre1">
Renk ve koku Hakkı Celis'i sarhoş eden şeylerdendi ve ne gariptir ki en çok sevdiği renk bu renk, en hoşlandığı koku bu kokuydu; bilaihtiyar (Elinde olmayarak) içini çekti:</p><p class="calibre1">
Oh, ne güzel bir odanız var, dedi; bu rengi pek severim; zannederim ki, geçmiş zamanın meşhur maşukaları hep bu renkte giyinirlerdi. ıspanya'yı bu renkte tasavvur ederim; bu renk bana çok ateşin, hummalı, zorlu mehib (Heybetli, korkunç) ve müşiş şeyleri hatırlatır; Barres'in cümleleri, d'Annunzio'nun mısraları, boğa güreşleri, Don Joze'nin macerası... ışte hatırıma hep böyle şeyler gelir. </p><p class="calibre1">
Bir müddet gözleri kamaşmış gibi etrafına bakındı ve bir taburenin üstüne oturdu:</p><p class="calibre1">
Hele bu koku, dedi. Pek iyi bilmiyorum, bu koku nelerden hasıl oluyor, karanfil çiçeğinden, diş tozuna ve bazı çok kullanılmış ve biraz kirlenmiş</p><p class="calibre1">
kadın çamaşırlarına kadar hep bu kokuyu sezerim. </p><p class="calibre1">
Seniha, genç adamın bu son cümlesine kahkaha ile güldü; o, kendinden geçmiş</p><p class="calibre1">
bir halde, sayıklar gibi, sözüne devam etti: Hangi sihirbaz size bu kokuyu hazırladı? Ve kimi büyülemek için? Zira en müşiş büyülerin kokusu mutlaka bu kokudur. Bunun içinde, birer kekik ve mercanköşk gibi baharatlı nebatlardan bir şey var; fakat mutlaka bir cadı</p><p class="calibre1">
bütün bu nebatları kaynattığı imbiğe, fevkattabiiye (Doğaüstü) bir şey kattı, belki bir şeytanın terinden veya bir cinin tükrüğünden birkaç damla karıştırdı. Zira, bu koku en sakin, en rakit (Durgun), en berrak ruhları bile derhal bulandıracak bir kuvvettedir. Ben bile bunu duyduğum zaman büsbütün başka bir adam olurum. </p><p class="calibre1">
Seniha bir taraftan seviniyor, bir taraftan soruyordu: Ne olursun? Söyle bakayım, ne olursun, ne olursun? </p><p class="calibre1">
Genç adamın gözleri birdenbire paravananın üzerindeki resme daldı; bu resim, bir ağacın altında yarı dişi, yarı erkek bir delikanlı uzanmış uyuyor gösteriyordu. Arkasından, elinde küçük bir lamba ile uzu çıplak kollu bir Psychee gülerek, yavaş yavaş ona doğru yaklaşıyordu. Genç adam, gözleri bu levhaya dalmış, kendi kendine söylenir gibi: Mutlaka, dedi; Psychee'nin lambası tüterken böyle kokardı. </p><p class="calibre1">
Ve Seniha tekrar kahkaha ile güldü. O zaman Hakkı Celis, gözlerini onun çıplak omuzlarına çevirdi; zira, Seniha, şimdi, arkasında hafif bir ipekli kombinezonla tuvalet masasının önüne oturmuş, tekrar toplamak için saçlarını</p><p class="calibre1">
çözüyordu. </p><p class="calibre1">
Seniha'nın Hakkı Celis önünde bu ilk soyunuşu değildi. Lakin Hakkı Celis bu haliyle onu ilk defa görüyorum sandı. </p><p class="calibre1">
Ne kadar narin ve aynı zamanda ne kadar yuvarlak ve dolgun kolları vardı; şimdi, bir yığın kızıl saç altında örtülü duran ensesi ve omuzları demincek ne harikulade, ne zarif hatlarla kımıldıyordu. Aynanın içinden vücudunun daha harim (Gizli) ve daha ziyade baş döndürücü tarafları görünüyordu, saçlarına doğru kaldırdığı kolları göğsüne ve koltuklarına keskin bir ifade vermişti. </p><p class="calibre1">
Hakkı Celis, birden genç kızın aynadan kendisine gülerek baktığını gördü ve kabahat esnasında yakalanmış çocuklar gibi kızardı, ne yapacağını şaşırdı, başını önüne eğdi. Seniha:</p><p class="calibre1">
Niye birdenbire sustun? Ne güzel şeyler söylüyordun, dedi. </p><p class="calibre1">
Ve Seniha bunları söylerken, Hakkı Celis'e, öyle bir tavırla ve o kadar derinlere giden bir nazarla baktı ki; zavallı çocuk neye döndüğünü bilemedi, o ana kadar hiç bilmediği bir şiddetli heyecana tutuldu; birdenbire boğazına birçok hıçkırıklar hücum etmişti, kendini tutmak istedi, muvaffak olamadı, oturduğu yerde, dirseklerini dizlerine dayadı, başını elleri içine aldı ve hüngür hüngür ağlamaya başladı. </p><p class="calibre1">
Seniha, bu ani hadise karşısında ne fazla hayrete, ne de fazla telaşa düştü; güya Hakkı Celis'in uğradığı hal pek tabii bir şeymiş gibi şuh bir eda ile başını çevirdi. </p><p class="calibre1">
</p><p class="calibre1">
O yaptığın ne? Ağlıyor musun? dedi: Niçin? Niçin? Niçin? </p><p class="calibre1">
Ve yerinden kalktı, yavaşça genç adama yaklaştı, yüzünün üstünde kilitlenmiş ellerini açmak istedi. </p><p class="calibre1">
Ne çocuksun! Hala ne kadar çocuksun! Ayol durup dururken böyle ağlanır mı? </p><p class="calibre1">
Neden, söyle bana! Söyle bana! diyordu ve bir taraftan da gülüyordu. Masanın üstünden büyük bir kolonya şişesi aldı, turuncu mayiden genç adamın başını</p><p class="calibre1">
ıslattı:</p><p class="calibre1">
ıster misin, bir pencere açayım? diye soruyordu. Belki oda, çok sıcak... </p><p class="calibre1">
Belki deminden beri o kadar meşettiğin koku başına vurdu; belki sinirlerini bozan odanın rengidir... Söyle hangisi, söyle hangisi? </p><p class="calibre1">
Hakkı Celis hiç cevap vermiyor, mütemadiyen ağlıyordu. Genç kız, ağlayan çocuğun ta yanına sokuldu. Dizlerinin dibine oturdu ve beyaz kollarını onun göğsüne doğru uzattı; askeri kostümünün düğmelerini çözmeye çalışıyordu. </p><p class="calibre1">
Genç:</p><p class="calibre1">
Bırak, bırak! diyordu. </p><p class="calibre1">
Seniha, birdenbire bir büyük abla tavrı takınmıştı, ilacını almaktan imtina eden (Çekinen) bir hasta çocuk gibı Hakkı Celis'i azarlamaya başladı: Sen delisin, mutlaka delisin! diyordu ve saçlarını okşayarak, bu kafanın içine bin türlü acayip fikirler, bin türlü divanelikler tıkıyorsun, tıkıyorsun; adeta beyninden bir hazımsızlığa uğruyorsun. Bütün varlığın bulanıyor, sinirlerin altüst oluyor ve nihayet, tahammül edemeyip böyle boşanıveriyorsun... </p><p class="calibre1">
Hakkı Celis müselsel (Zincirleme, birbirini izleyen) hıçkırıkları arasında , hayal meyal anlaşılabilir bir sesle:</p><p class="calibre1">
Bu ilk defadır ki ağlıyorum, dedi. Ne kadar... Ne kadar zamandır, ta çocukluğumdan beri hiç böyle kana kana ağlamamıştım... Bırak beni... Bilsen ne kadar tatlı bir şey... Bilsen ağlamak ne kadar tatlı... </p><p class="calibre1">
Ve daha ziyade hıçkırmaya başlıyordu. Seniha, Hakkı Celis'i kendi haline bıraktı, tekrar tuvaletine avdet etti. Bir taraftan saçlarını topluyor; giyinmeye hazırlanıyor. Diğer taraftan kendi kendine söyleniyor gibi: Mutlaka bir sebebi olacak; diyordu. Hiç böyle sebepsiz ağlanır mı? </p><p class="calibre1">
Mutlaka bir sebebi olacak... </p><p class="calibre1">
Bunun üzerine genç adam, yaşla sırsıklam yüzünü Seniha'ya çevirdi ve gözlerinin üstüne doğru düşen saçlarını iki eliyle arkaya doğru iterek: Niçin ağladığımı bileceksin, mutlaka bileceksin! diye haykırdı. Seniha, Hakkı Celis'e ta yüreğe saplanan bir nazarla baktı ve işveli bir sesle: Demek beni hala seviyorsun! dedi. </p><p class="calibre1">
Genç adam, ne cevap vereceğini bilemedi; o da Seniha'yı hala sevmekte olduğunu bugün ve bu saatte anlamıştı. Kalbimiz ne kadar beklenmeyen şeylerle doludur; kendi heyecanlarımız önünde ekseriya kendimiz hayrete düşeriz. </p><p class="calibre1">
Deruhi varlığımız hudutsuz ve karanlıktır. Bu hudutsuz karanlıkta yol alabilmek için ya çok cesaretli, ya çok tecrübeli ve bir ilhama mazhar olmuş</p><p class="calibre1">
kadar ermiş bulunmak lazım gelir. </p><p class="calibre1">
Vakıa Hakkı Celis, son zamanlarda, ruhunun teşrihini (Otopsi, burada çözümleme anlamında) yapmaya epeyce alışmıştı; lakin elinde bir milden başka aleti olmayan bir cerrah gibi, daima muayyen bir fıkre inip çıkmaktaydı. </p><p class="calibre1">
Benliğinin gizli bir köşesinde çoktan beri kapanmış sandığı yaranın böyle birdenbire tekrar açılıvermesi onu epeyce şaşırttı, kendi kendine: Evet, demek hala seviyormuşum! Demek hala seviyormuşum! dedi. Fakat, bu hakikati keşfediş, biraz evvel onun için bir tatlı hayretken Seniha'nın son işvebaz ve müstehzi tavrı önünde birdenbire acı bir kanaate inkılap etmişti. Onun içindir ki, genç kızın: Demek beni hala seviyorsun! suali üzerine o kadar saffetle, o kadar coşkunlukla hatta o kadar haz ve neşve ile akan göz yaşları</p><p class="calibre1">
bulanarak, bozularak, yudum yudum zehir halinde içine döküldü ve keskin kokulu, ateşin renkler içinde hıçkıran deminki genç birdenbire soğuk, süküti ve çekingen bir çocuk haline girdi. </p><p class="calibre1">
Seniha, nafile yere onu tekrar açmak, söyletmek, ağlatmak istedi; fakat bütün emekleri boşa gitti. Hakkı Celis, genç kızın sözlerine ancak bir iki kelime ile cevap veriyordu. Seniha ona, çocukluklarına dair bir sürü müşterek hatıralardan bahsetti; beş altı yıl evvelki Ada alemlerini yada getirdi; kah şefkatli, kah zalimane tavırlar takındı; kah bir küçük hemşire gibi göğsüne sokuldu, kah bir genç anne gibi onun başını göğsüne dayadı; hiçbiri, hiçbiri kar etmedi. Bunun üzerine Seniha tavrını büsbütün değiştirdi; Hakkı Celis'e basit,,adi ve dümdüz bir kadın gibi göründü: Mutlaka, dedi, bu akşam üstü beraber dolaştığın serseri, sana benim hakkımda bir şeyler söyledi. Ne dedi bakayım? ınkar etme; neden başını öyle eğiyorsun? Mademki bir şey söylemedi, neden utanıyorsun, neden çekiniyorsun? </p><p class="calibre1">
Seni de benim aleyhime çevirdi, değil mi? Kim bilir, aleyhimde ne feci, ne pis iftiralar, ne caniyane yalanlar uyduruyor. Mutlaka beni senelerce bir metresi gibi kullandığını söylemiştir, kendisine bir nevi baş belası</p><p class="calibre1">
olduğumdan bahsetmiştir ve nihayet hayatının intizamını bozduğumu, istikbalini mahvettiğimi, bilir miyim, daha neler yaptığımı, belki de parasını yediğimi iddia etmiştir. </p><p class="calibre1">
Hakkı Celis Hayır! demek istedi. Seniha sinirli bir hareketle sözünü</p><p class="calibre1">
kesti:</p><p class="calibre1">
Evet, evet. Söylemiştir, evet parasını yediğimi de iddia etmiştir. Halbuki, iş ne kadar aksine, ne kadar tersine... Bilemezsin! </p><p class="calibre1">
Sesine samimi, tatlı ve sıcak bir hasbıhal ahengi verdi, dedi ki: Hakkı, kardeşim, Faik Beyin bana ettiği fenalıklar sayısızdır. Beni bu hale sokan, hayatımı, istikbalimi berbat eden odur; Faik Bey bana bundan daha büyük bir fenalık daha etti; kalbimin temizliğini, safiyetini aldı, bende ne iyiliğe, ne doğruluğa itimat bıraktı, hodbinliğime en kaba ve en galız şekli verdi. Faik Bey, benim şeklimi bozdu. Onun elinde manen yamru yumru bir insan oldum. Bu yamru yumru kalıp içinde ruhum rahatsızdır, yeni şahsiyetim dar ve biçimsiz bir esvap gibi beni sıkıyor. Hakkı; Allah aşkına söyle, ben bütün çılgınlıklarıma, hoppalıklarıma rağmen, yine iyi bir kız değil miydim? Hiç</p><p class="calibre1">
değilse gönlümün iyiliğe ve doğruluğa tabii bir meyli yok muydu? Faik Bey bende işte bu meyli, bu istidadı mahvetti. Demin sen ağlarken benim gözlerim kupkuruydu, belki sen dikkat etmedin, fakat ben kendi kendime dikkat ettim. </p><p class="calibre1">
Eskiden bir küçük çocuğu bile ağlarken görmek; benim de hüngür hüngür ağlamama kafı gelirdi. O derece şefkatli bir kalbim vardı. şimdi, bu kalp, taş kesildi, kardeşim Hakkı! Taş kesildi. Halbuki ben ta çocukluğumdan beri daima kalbimle ve kalbim için yaşamasını isterdim. Zaten bunun için değil midir ki, günün birinde Faik Beye doğru koştum; ona doğru koşarken maksadım sevmek ve sevilmekten başka neydi? On altı yaşımdan beri kendi kendime derdim ki: 'Dünyada hiçbir şey sevip, sevilmeden daha tatlı ve daha mühim olmasa gerektir!' Ve sevmek, ıstırap çekmek isterdim! Vallahi olmadı, vallahi olmadı, onunla geçirdiğimiz zamanlar bütün azap, bütün kahır, bütün işkenceydi. </p><p class="calibre1">
Birden her şeyden o kadar yoruldum, o kadar iğrendim, usandım ki, şimdi biraz rahat etmekten başka bir şey istemiyorum. Biraz rahat, biraz refah... Hayatta beklediğim şey bundan ibarettir. Biraz refah, biraz rahat ve o, bunu bana çok görüyor, beni daha ziyade yormak, beni daha ziyade harap etmek istiyor. </p><p class="calibre1">
Bu son sözleri söylerken sesi heyecandan titremeye başladı; o kadar ki, Hakkı Celis, Seniha'yı ilk defa olarak ağlayacak sandı ve yüreği çarptı. </p><p class="calibre1">
Seniha devam etti:</p><p class="calibre1">
Beni arkamdan ite ite, elimden çeke çeke nihayet, getirdi, bir uçurumun kenarına bıraktı. Zira, -neden saklamalı- ben uçurumun kenarında duran bir kadınım. Evet, Hakkı, evet, bunu herkes bilir ve kendim de hissediyorum. </p><p class="calibre1">
Hakikati niçin görmemeli, neden inkar etmeli? Bir romanda görmüştüm: Bütün ahlak düsturlarının hulasası şudur diyordu: Hakikat için, hakikati söyleyebilecek bir tarzda yaşamak. Ben vakıa anama, babama, hasseten büyükbabama çok fenalık etmiş bir kızım; pek çok kusurlarım var, fakat bütün bunlara mukabil bir tek meziyetim var ki, o da, hiç riyakar olmayışımdır; her zaman, bilmeden; kendiliğimden açık sözlü, açık özlü, bir kızdım. Hiç</p><p class="calibre1">
kimsenin ne dediğine, ne diyeceğine zerre kadar ehemmiyet vermedim ve harekatımı herkesin arzusuna uydurmaya lüzum görmedim. Bütün bunlar birer fazilet değil midir? Bahusus böyle bir memlekette, batıl akidelerin, riyanın, korkunun bu kadar şiddetle hüküm sürdüğü böyle karanlık bir memlekette... </p><p class="calibre1">
Hakkı Celis ilk defa olarak genç kızın sözünü kesti: Memleketi ne karıştırıyorsunuz? Zavallı memleket, o sizin dışınızdadır, dedi. </p><p class="calibre1">
Genç kız ne olursa olsun, içini dökmek istiyordu; Hakkı Celis'in ihtarına ehemmiyet vermedi:</p><p class="calibre1">
Ne ise, ne ise... Diyordum ki, ben ta uçurumun kenarına gelmiş bir kadınım; bir yanlış adım daha, ufacık bir hesapsızlık beni bu uçurumun ta dibine yollamaya kafı gelecek... ışte, Faik Bey ne yapıp yapıyor, bana bu adımı</p><p class="calibre1">
attırmak ve bu hatayı işletmek istiyor... Niçin, niçin, ben ona ne yaptım? </p><p class="calibre1">
Ona gençliğimin en güzel kısmını ve en kıymetli şeylerini vermekle bir fenalık mı ettim? Sana (...) Mebusuyla kararlaşan evlenmemizi bozacağını</p><p class="calibre1">
söyledi, değil mi? ınkar etme, ben bilirim, ben bilirim. Zira, bana yazdı. </p><p class="calibre1">
Bana bizzat kendisi yazdı ki, ne yapıp yapıp evlenmeme mani olacak... Ona hacet kalmadı, işte izdivaç kendiliğinden bozuldu... Kendiliğinden... </p><p class="calibre1">
Ve sesi bağrında kaldı. O zamana kadar lakayt ve sükuti duran Hakkı Celis, Seniha'nın bu inhizam (Hezimete, bozguna uğrama) manzarası önünde biraz merhamete, biraz da nefrete benzer bir şey duymaya başladı: Sahi, evlenmeniz tamamıyle kaldı mı? Ondan kati bir cevap mı aldınız? </p><p class="calibre1">
Seniha, ruhunun soyunmak istediği hararetli bir saatteydi. Bütün kadınlık kibir ve gururunu şöyle bir tarafa atmıştı, dedi ki: Doğrudan doğruya kendisinden bir haber gelmedi, fakat, başkalarından işittiğime göre Peşte'de öyle bir hayat sürüyormuş ki, evlenmek üzere olan bir adamın yaşayışına hiç benzemez. Bundan anladım ki, vazgeçmiş... Arkasından koşacak değilim ya. (Biraz durdu, düşündü.) Mamafih, bunu yaptım, dedi Evet, arkasından da koştum, her gittiği yere mektup mektup üstüne yolladım. </p><p class="calibre1">
Hiçbir cevap vermedi mi? </p><p class="calibre1">
Hayır... Esasen pek kaba saba bir adamdır. Fakat ben sanıyordum ki iyi bir kalbi vardır; meğer o da yokmuş... Zaten iyi kalplilik biraz zarafet icabı</p><p class="calibre1">
değil midir? Sonra beni çok sevdiğine inanmıştım. Ne olacak, diyordum. </p><p class="calibre1">
Taşralı, saf, görgüsüz bir adam... Bende her şeyi birden buldu, gözlerini kamaştırdım. Meğer bu da değilmiş; Faik Bey, diyordu ki, ben daima kafasıyle hareket eden hesabi bir kızım... Belki... Fakat daima yanlış düşünen ve bozuk hesaplar yapan bir kızım. Faik Beyi tanıdıktan sonra bütün erkekleri tanıdığımı sanmıştım. Meğer kaç bin türlü erkek varmış. ışte, sen de bir erkeksin; lakin onlardan ne kadar başkasın! Zavallı Hakkıcığım, beni yalnız sen sevdin... </p><p class="calibre1">
</p><p class="calibre1">
Seniha'nın sesi yumuşadıkça yumuşadı. Belki bu dakikada yine bir hesap yapıyordu, belki sesini bu kadar yumuşatmadan maksadı konuşmanın iptidasından beri soğuk ve sükuti duran Hakkı Celis'i kendi dertlerine iştirake sevk etmek veyahut Faik Beye dair ağzından bazı şeyler kapmak içindi. Fakat, genç adamın birdenbire soğuyan ateşini tekrar uyandırmak bir türlü kabil olamıyordu. </p><p class="calibre1">
Seniha, şimdi de dargın bir çocuk tavrı takındı: Fakat, bir saatten beri sen de beni artık sevmiyorsun, dedi. Evet, evet... Kalbinde bana karşı taşıdığın hislerin hepsi, demincek göz yaşları</p><p class="calibre1">
halinde akıp gittiler. şimdi kendini boşalmış, rahat ve sakin hissediyorsun! </p><p class="calibre1">
Nafile, başını sallama! Benden belki nefret bile ediyorsun! Sana demin vücudumun güzel taraflarını gösterirken beni seviyordun. Fakat, ne vakit ki hayatımın çirkin taraflarını göstermeye başladım; benden tiksindin. Gençken ve güzelken vücudu soymak iyidir, fakat hiçbir yaşta ruhu soymaya gelmez, ve herkes önünde, hatta kendi önümüzde bile daima giyimli durmalıdır. </p><p class="calibre1">
Hakkı Celis, Seniha'nın bu son sözlerinde derin bir hakikat buldu, kendini tutamadı:</p><p class="calibre1">
Ne kadar doğru! dedi. </p><p class="calibre1">
O zaman genç kız, derhal kendini topladı, derhal açık saçık maneviyatına kıyafetindeki düzgünlüğü verdi. </p><p class="calibre1">
Ve kibar bir ev hanımı tavrıyle ayağa kalkarak: Yemeğe gidelim. Acıkmadın mı? dedi. </p><p class="calibre1">
Ve Seniha önde, Hakkı Celis arkada, keskin kokulu, kırmızı odadan çıktılar. </p><p class="calibre1">
Servet Bey Cercleden yemeğe gelemeyeceğini telefon etmişti. Sofrada karşı</p><p class="calibre1">
karşıya yalnız kaldılar. Yemek saati başından sonuna kadar sessiz geçti. Ne Seniha söyletmek lüzumunu, ne Hakkı Celis söylemek ihtiyacını duydu. Her ikisi de dalgın ve mahzundu. Genç adam giderken dedi ki: Yarın tekrar cepheye dönüyorum. Allaha ısmarladık! </p><p class="calibre1">
Ve genç kız, ona öpsün diye elini uzattı. </p><p class="calibre1">
:::::::::::::::::::</p><p class="calibre1">
XVII</p><p class="calibre1">
Seniha ile Hakkı Celis'in son mülakatlarından on beş gün sonra bir akşam, Servet Beylerde düğün gecesini andıran mutantan bir ziyafet oldu. Yirmi, yirmi beş kişilik uzun bir sofra baştan aşağı, çiçeklerle donanmıştı. </p><p class="calibre1">
Erkekler smokinli, kadınlar dekolteydi. Yalnız iki Türk ve Alman zabiti seferi elbiseleriyle gelmişlerdi. ıki Türk zabitinden biri Seniha'nın yeni sevdalılarındandı. Bu, ince, uzun bir erkanı harp kaymakamıydı ve Suriye'den henüz avdet etmişti: Siyah kadife renginde gözlerini bir dakika olsun, genç</p><p class="calibre1">
kızın üzerinden ayırmıyordu ve genç kız onu, herkese kısaca Azmi Bey diye tanıtıyordu. Fakat, bazı samimi dostlarına yavaşça, Azmi Bey, nişanlım! </p><p class="calibre1">
diyordu. Piyanoda mütemadiyen biri çalıyordu ve kalabalık büfenin önünden ayrılmıyordu. Bu ziyafette Seniha'nın dostlarından hemen hiçbiri yoktu: Ne Belkıs Hanım, ne Nuriye ve Neyyire Hanımlar davetliydiler. </p><p class="calibre1">
Servet Beyin haremi Sekine Hanım da, bir haftadan beri ölüm halinde olan babası Naim Efendinin yanındaydı, biçare adamın can çekişmesi uzun sürmüştü. </p><p class="calibre1">
Nitekim Servet Beyin misafırlerinden biri ona: Kayınpederiniz nasıl? diye sorduğu vakit o epeyce gülmüş: Maatteessüf, hala ölmedi; biçare adam, bir türlü Azrail bile alıp götürmek istemiyor! demişti. </p><p class="calibre1">
</p><p class="calibre1">
Servet Beyin işleri son zamanlarda epeyce yoluna girdiği için sekerattan (Koma, can çekişme) ve ölümden bahsederken bile neşesini muhafaza etmektedir. </p><p class="calibre1">
ışte, nerede ise, iki seneden beridir ki gece gündüz işadamlarıyle düşüp kalkıyor, nazırların yanına girip çıkıyor ve koltuğunun altında yazı</p><p class="calibre1">
makinesinde basılmış deste deste projelerle zengin yabancıların peşinde dolaşıyor, akşam eve dönünce karısının kulağına eğiliyor ve diyor ki: Para yapmalı, para yapmalı ve bir an evvel kapağı Avrupa'ya atmalı. Başka türlüsü çıkar yol değil. </p><p class="calibre1">
Bununla beraber Servet Beyin ne kadar para yaptığı henüz belli değildi. </p><p class="calibre1">
Zira geniş iş projelerinden hiçbirisinin ne muvaffakiyete erdiği ne de bir vagon ticareti yaptığı görülmedi. Vakıa harbin ikinci yılından itibaren yaşayışına bir harp zengini şatafatını verdi; fakat bu şatafatın nereden, hangi yollardan hasıl olduğunu bilenler gözlerini kırpıp, bıyık altından gülüyorlardı. </p><p class="calibre1">
Nitekim, bu akşam şerefine ziyafet çekilen zat, son şeker vurgununu vuranlardan, gayet mühim bir tüccardı. Servet Bey, bunun şeriki olduğunu söylüyordu. Lakin işin içyüzünü bilenler, bu şeker tacirinin, gözlerini Seniha'dan hiç ayırmayan Kaymakam Azmi Beyin rakibinden başka bir kimse olmadığını pekala görüyordu. Vakıa Servet Beyle herkesten uzak bir köşeye çekilmiş gayet ciddi bir tavırla işten konuşuyorlar, ara sıra ceplerinden bir uzun kağıt çıkarıp tetkik ediyorlar ve sigara paketlerinin arkasına birtakım rakamlar çiziyorlardı. Fakat şeker tacirinin yüzüne dikkatle bakanlar derhal seziyorlardı ki, biçare adam bir mengeneye sıkışmış kalmış gibidir, gözleriyle etrafında bir kurtuluş çaresi arıyor ve arada bir yerinden kalkıp büfeye doğru gittikçe geniş bir nefes alıyor, derhal Seniha'nın yanına yaklaşıyor, bıyıklarının üstünde son içtiği kadehin bıraktığı nemle dudaklarını genç kızın göğsüne uzatır gibi konuşmaya başlıyordu. Her davranışından anlaşılıyordu ki, bu adam işten daha ziyade kadınla alakadardır. </p><p class="calibre1">
Nitekim, büyük şeker tacirinin bu halini uzaktan tetkikle meşgul Kaymakam Azmi Bey, silah arkadaşı Binbaşı Hüsnü Beye yaklaşıp: Hele şuna bak! Hele şuna bak! Nerede ise kızcağızı yiyecek! diyordu; sonra hiddetle başını sallayarak:</p><p class="calibre1">
Biz bu alçaklar için mi harp ediyoruz? Bunlar yesin içsin; göbekleri ile yanaklarını şişirsin diye mi? </p><p class="calibre1">
Arkadaşı cevap veriyordu:</p><p class="calibre1">
Ne yaparsın, diyorlar ki, her yerde böyleymiş. Cephelerin arkasında bir alay hırsız varmış; düşün Almanya'da bile... </p><p class="calibre1">
Azmi Bey sinirli bir tavırla Hüsnü Beyin sözünü kesiyordu: Almanya'da bile... Lakin azizim, orada para yapanlar böyle ciğeri beş para etmez adamlar değildir. Çekirdekten yetişmiş işadamlarıdır, parayı yaparlar, tutmasını da bilirler; fakat bunun gibiler... Bunlar yaptıkları işin farkında bile değildirler, yarın farkına bile varmaksızın ellerine servet namına ne geçtiyse hep birden kaybediverecekler. Görürsün! </p><p class="calibre1">
Mütemadiyen piyano çalınıyordu ve bir Alman zabiti ortada dolaşıyor, sık sık kadınları dansa davet ediyordu. Azmi Beyle Hüsnü Bey konuştukları esnada bu Alman, büyük şeker tüccarıyla ayakta duran Seniha'ya yaklaştı ve mihaniki bir reveransla onu dansa davet etti. Hüsnü Bey, Azmi Beye: Vallahi şu Avrupalılar başka şey! dedi. Bak, kızı ne nezaketle herifin elinden aldı. </p><p class="calibre1">
Azmi Bey, bıyıklarını ısırdı:</p><p class="calibre1">
Adam sen de, Almanya'da da nezaket olur muymuş! </p><p class="calibre1">
Zavallı Azmi Bey, ancak yemeğe oturdukları zamandır ki, geniş nefes aldı; zira Seniha'nın sol tarafında, ta yanıbaşında oturdu ve onu kendi sohbetine ram etmesini bildi. Büyük şeker tüccarıyle Alman zabitinin yerleri ise, Servet Beyin yanında, karşılarına düşmüştü. Seniha bazen, insanları</p><p class="calibre1">
tabiatlarına göre idare etmesini bilirdi. Nitekim, bu vaziyette Azmi Beyin kıskançlığı biraz sükunet bulmuş ve şeker tacirinin arzusu daha ziyade artmış</p><p class="calibre1">
bulunuyordu. Diğer misafirlerini de aşağı yukarı arzularına göre oturtmuştu. </p><p class="calibre1">
Yalnız biçare Hüsnü Bey ihmale uğramıştı. Zira, sofranın ta bir ucunda, çirkin bir kadınla, akşamdan beri bir tek kelime konuşmayan ve hiç kimseyi dinlemez görünen acayip bir adamın arasına düşmüştü. </p><p class="calibre1">
Ve uzaktan uzağa diğerlerinin konuşmalarıyle meşgul olmaktan başka yapacak bir şey bulamıyor, herkesin sözüne kulak kabartıyor ve bazen kendisine hiçbir şey sorulmadığı halde yüksek sesle başkalarının bahsine karışıyordu. Nitekim, yemeğin sonuna doğru Seniha, birdenbire Azmi Beye eğilip de: Nasıl öldüğünü arkadaşınız görmüş. Öyle mi? diye sorduğu vakit, Azmi Bey evet yahut hayır demek fırsatını bırakmayarak hemen söze atıldı: Evet Hanımefendi, gözlerimle gördüm, gözlerimle... dedi. Benim elimde, benim kucağımda teslimiruh etti. Bir esvabım vardır ki, onun üstünde hala kanının lekeleri duruyor. Pek çok kahramanca ölenler gördüm, fakat bu, büsbütün başka bir şeydi. Biri omzunda, biri de ta göğsünün ortasında üç</p><p class="calibre1">
yarası vardı; vurulurken görmedim, lakin görenler söylüyorlar, o gün Anafartalar'da ilk süngü hücumunu yapanların arasındaymış, kurşunu ilk defa sağ kolundan yemiş; hiç sesini çıkarmamış, bir saniye bile tevakkuf etmemiş (Durmamış, duraksamamış), derhal silahını sol eline almış, yürümüş; bu sefer omzundan vurulmuş ve yere yuvarlanmış, fakat çok geçmemiş</p><p class="calibre1">
bir de bakmışlar ki, iki kollarını göğsü üstüne kavuşturmuş, düşe kalka koşanların arkasından geliyor. ışte zannederim, bu sırada son kurşunu yemiş. </p><p class="calibre1">
Kolundaki ve omuzundaki yaralar ehemmiyetsizdi; fakat göğsünün ortasından giren bir kurşun, alimallah, kaburga kemiklerini parçalayarak sırtından çıkmıştı. </p><p class="calibre1">
Seniha bir tarafı sancımış gibi yüzünü ekşitti ve deminki suali sorduğuna pişman, önüne baktı. Hüsnü Bey devam etti:</p><p class="calibre1">
Bu çocuğun sizin akrabanızdan olduğunu biraz evvel Azmi Beyden öğrendim ve iki kat müteessir oldum. Kendisini kim bilir, ne kadar severdiniz; ben müddeti hayatımda, bu kadar vakur, bu kadar kibar bir genç daha görmedim. Lakin, nedendir, bilmiyorum, içimize girdiği ilk günden beri fevkalade mağmum ve düşünceli bir hali vardı. Ekseriya siperde; yanında bulunanlar diyorlar ki, en büyük emeli şehit olmakmış. ıkide birde yarı beline kadar siperden dışarıya çıkarmış, halbuki siperden dışarıya serçe parmağınızı bile çıkarmaya gelmez; hemen, kurşunu yersiniz. </p><p class="calibre1">
Seniha'nın sinirlendiğini hisseden Azmi Bey, arkadaşına gözünün ucu ile artık susmasını işaret etti. Fakat, Binbaşı Hüsnü Bey bu işaretin farkına varmadı:</p><p class="calibre1">
Akşam üstü, geç vakit, bir sedye içinde karargaha getirdiler. Gurubun kızıllığı arasında gözlerinin acayip bakışı vardı. Bu gözler, arka taraflarında suni bir alevle parlatılmış iki cam parçasına benziyordu; benzi sapsarıydı. Mütemadiyen su istiyordu. 'Yanıyorum, yanıyorum!' diyordu. Fakat bu kadar ağır yaralıya hiç su verilir mi? Maazallah, bir katresi bir yudum zehir gibidir. Yanına yaklaştım, dedim ki: 'Suyu içersen, ölürsün!' O, acayip gözlerle yüzüme baktı; hazin bir tebessümle güldü: 'Daha iyi ya, bir an evvel kurtulurum!' dedi ve bu sözü söylerken ağzının yan taraflarından pembe bir köpük aktı. Teneffüsü bir hırıltı halini almıştı. Ondan sonra hiç söz söyleyemedi. Yalnız gözleriyle konuştu, gittikçe alevi artan bu gözlerde evvela korkunç ve gayri insani bir ifade vardı; sonra yavaş yavaş o kadar tatlılaştı, o kadar insanileşti ki, eğilip öpeceğim geldi, alnını okşadım; dedim ki: 'Mukavim ol, evladım, mukavim ol!' Gözlerinde hazin bir tebessüm belirdi: 'Benim yerimde sen olsan daha ziyade mukavemet gösterebilir miydin?' </p><p class="calibre1">
demek istedi, sonra tekrar: 'Su!' diye yalvardı. Diğer yaralıların başında dolaşan doktora koştum, elimle Hakkı Celis'i gösterdim; sordum: 'Rica ederim, eğer nasıl olsa bu çocuk kurtulamayacaksa bari ölmezden evvel bir yudum su verelim!' dedim, doktor: 'Hayır, hayır katiyen, daha yarasına bakmadım, olmaz!' dedi. Arkama döndüğüm vakit baktım ki, yavrucak gözleriyle beni takip ediyor. 'Biraz daha sabret, şimdi doktor sana istediğini verecek!' dedim. </p><p class="calibre1">
ıptida korkunç olan gözleri şimdi korkuluydu; bütün etrafında dolaşanlar, kendisine bir fenalık etmeye geliyor zanneden bir tavrı vardı, ürkek ürkek bakınıyordu, yalnız gözleri bana dönünce tavrına biraz sükunet ve bakışlarına biraz emniyet geliyordu. Artık boğazını tıkayan hırıltılardan bir tek kelime söylemesine imkan kalmamıştı. </p><p class="calibre1">
Seniha, üst üste su içiyordu: Servet Bey, bu uzun ölüm tarifinden pek çok canı sıkılmış ve suratını asmıştı. Vaziyetteki soğukluğu hisseden Azmi Bey, arkadaşına sussun diye hala işaretler ediyor, fakat bir defa konuşmak fırsatını yakalayan Binbaşı Hüsnü Bey, artık kendinde susmak kudretini bulamıyordu:</p><p class="calibre1">
Nihayet, doktor geldi; uzun, derin ve şüpheli bir nazarla genç yaralıya baktı; sonra başını sallayarak bana döndü, yavaşça: 'Bitmiş, yapacak bir iş</p><p class="calibre1">
kalmamış!' dedi. Zavallı Hakkı Celis'in gözleri doktordan bana, benden doktora gidip geliyordu; mutlaka onun bana ne söylediğini anladı; zira, yüzüne melul bir tevekkül geldi ve gözlerini kapadı. Koştum, büyük bir maşrapa su getirdim; bir elimle yavaş yavaş başını kaldırdım, diğer elimle suyu dudaklarına uzattım: 'Hakkı Bey, Hakkı Bey! Kardeşim, işte su!' dedim; hemen gözlerini açtı ve doğrulmak istedi; fakat, muvaffak olamadı. Başı</p><p class="calibre1">
tekrar avucumun içine düştü. Suyu yudum yudum ağzına akıtmaya çalışıyordum; fakat ne mümkün... Su olduğu gibi dışarıya akıyor ve boğazından geçebilen birkaç yudum da biraz sonra burnundan fışkırıyordu. </p><p class="calibre1">
Seniha tahammül edemedi. Azmi Beye doğru eğildi: Aman, ne yaparsanız, yapın. Arkadaşınızı susturunuz, dedi. </p><p class="calibre1">
O zaman Azmi Bey, yarı emreden, yarı yalvaran bir tavırla arkadaşına seslendi:</p><p class="calibre1">
Azizim Hüsnü Bey, yeter artık, dedi; görmüyor musunuz, Seniha Hanım fazla müteessir oluyor. Böyle bir sofrada bu hazin şeyleri tekrara ne lüzum var? </p><p class="calibre1">
Bu ihtar üzerine, ister istemez, susmaya mecbur olan Binbaşı Hüsnü Bey, mahcup, başını önüne eğdi. Kadınlardan bazılarının gözleri yaşarmıştı. Büyük şeker tüccarı bile biraz mahzun oldu; filozofça başını salladı: Bu harp çok fena şey vesselam! dedi. Böyle ne kadar gençler, gençliklerine doyamadan gittiler. </p><p class="calibre1">
Sonra Hüsnü Beye dönüp:</p><p class="calibre1">
Azizim, dedi; lütfen bana bir gün bu çocuğun medfun olduğu yeri gösteriniz; ona bir muhteşem mezar yaptıralım. </p><p class="calibre1">
Ve gözünün ucu ile Seniha'ya baktı; bu civanımerdane fikrinin genç kız üzerinde yapacağı tesiri görmek istedi. </p><p class="calibre1">
</p><p class="calibre1">
Fakat, Seniha sadece güzel ve süslüydü. </p><p class="calibre1">
SON</p><p class="calibre1">
:::::::::::::::::::</p><p class="calibre1">
TÜRK EDEBıYATINDA KıRALIK KONAK</p><p class="calibre1">
Kiralık Konak Yakup Kadri'nin Yaban'dan sonra en çok baskı sayısına ulaşan romanı olmasına karşın 60'lı yıllara dek eleştirmenlerden gerekli ilgiyi görmemiştir. Gerçi yayımlandığı yıldan başlayarak gerek Yakup Kadri'nin, gerekse Türk edebiyatının en önemli romanlarından biri sayılmıştır; ama bu yargı edebiyat tarihlerinde, Türk romanını konu alan incelemelerde kalıplaşmış sözcüklerle yinelenegelmiş, salt Kiralık Konakı konu edinen eleştiri ya da inceleme yazıları hemen hiç yayımlanmamıştır. Kanımca romanın içeriğine ve o yılların eleştiri anlayışının yetersizliğine bağlanabilir bu. </p><p class="calibre1">
Nur Baba'nın aynı yıl yayımlanmış olması ve uyandırdığı tepkiyle Kiralık Konakı ikinci plana ittiği de düşünülebilir. Ama dönemin koşulları ve o döneme egemen dünya görüşü gözönüne alınırsa asıl nedenin içerikten kaynaklandığını söylemek yanlış olmaz. Sonraki baskılarda da durum değişmemiştir çünkü. </p><p class="calibre1">
Değişemezdi de. Kurtuluşu Batılılaşmakta arayan aydın kadroların, önceki örneklerde olduğu gibi Batıya öykünen züppe tipini yüzeysel biçimde yansıtmakla yetinmeyip sorunu toplumsal bir olgu olarak gündeme getiren romanı nesnel bir tutumla değerlendirmeleri beklenemezdi. Üstelik böylesi bir eleştiri anlayışından da yoksundular. Osmanlı yanlıları ise, Batılılaşmanın yarattığı yozlaşmayı işlemekle birlikte, buna koşut olarak Osmanlılığın çağdışı kalışını, gücünü monarşiden alan bir sınıfta çöküşünü anlatan romanı</p><p class="calibre1">
benimseyemezlerdi. Ama her iki grup da romanın değerini yadsıyamadı, bunu belirli sözcükleri yineleyerek kısaca belirtmekle yetindi. Bu nedenle hemen hemen ilk sayabileceğimiz eleştirel değerlendirmelerin 1960'tan sonra gelişi şaşırtıcı sayılmamalı. </p><p class="calibre1">
şimdi, romana bakışı ve değerlendirme biçimi nesnelliğin ötesinde bir tutumu sergileyen ısmail Habib Sevük'ten örnek bir alıntı yaptıktan sonra bu değerlendirmelere geçelim:</p><p class="calibre1">
Kiralık Konak, dışa bakan Yakup'la içe bakan Yakup'un çarpıştığı bir eserdir. Bu romanda dışta sendeleyen zaaf ile içte kudretleşen kıymet bocalayıp duruyor. Eşhası, bariz ve tek vasıf üzerinde tutamıyoruz. Seniha seven bir ihtirasken adi bir alüfte oluyor. Acıyalım derken iğreniyoruz. Faik, bir şey olacakken gammaz bir serseriye dönmüştür. Hassas, olgun ruhlu ve nihayet kahraman gösterilmek istenmesine rağmen Hakkı Celis de hep tuhaf, gülünç, beceriksiz bir çocuk olmaktan ileriye geçemiyor. Müellif, eşhası</p><p class="calibre1">
döndürüp durmaktadır. Bazan bir beyazlık, bir leke; şimdi bir tümsek, şimdi bir çukur görüyoruz. Neticede hepsi birbirine karışıyor; romanın kahramanları</p><p class="calibre1">
silik ve uzak eriyip gidiyorlar. Eserde yer yer Erenlerin Bağında saklanan Yakup'un sesi ve çehresi meydana çıkıyor. Fakat romanın aksak afakiliği üstünde enfüsi parçalar da yerini yadırgamış birer yama gibi kalmaktadırlar. </p><p class="calibre1">
(Tanzimattan Beri Edebiyat Tarihi, c. 1, 6'ncı bas., 1944) Niyazi Akı, romanın yayımlanmadan önceki oluşumu üzerinde durarak bu oluşumun evrelerini açıklar, işlenen temi kısaca özetler: 1920'de basılan romanın hareket noktaları çok gerilerdedir. ılk izlere 1913'te rastlanır. Miss Chalfrin'in Albümünden'de, yazar, devri, cemiyetin müesseselerini tenkit eden ve maziden hale doğru daima kayıplara geldiğimizi belirtir. Romanın çekirdeğini teşkil eden bu tenkit ve umumi hükümler yanında bazı tiplerin doğuşuna esas olacak unsurlara da rastlanır: Miss Chalfrin'in Albümünden'de ... nakiselerimizi bu pis ve havasız muhitten aldık diyen ve bütün zarafet ve inceliklerin okunan romanlardan geleceğine inanan genç kız 1920'de Kiralık Konak'ın Seniha'sı olacaktır. Küçük Zabit'teki (1916) çelimsiz delikanlı ve Rahmet'teki (1917) Emin bilahare Hakkı Celis'in bazı</p><p class="calibre1">
taraflarını teşkil edeceklerdir. Rahmet'te, gözleri aşkla perdelenen Emin, Balkan Savaşının yaralılarını görmeyecek kadar kördür; lakin bu gözbağı</p><p class="calibre1">
düşmekte gecikmez. Kiralık Konak'ta Hakkı Celis de aynı durumdadır; Seniha'nın aşkı etrafinı görmesine mani olur, fakat o da bu körlükten kurtulur. Muhtelif zamanlarda şuraya buraya serpilen fikirler ve hisler birleşerek romanı</p><p class="calibre1">
hazırlamağa başlar. Bu hazırlık romanın intişarından iki buçuk ay evvel hikaye şekline girer ve kısmen planlaşır. Masum Katiller adını taşıyan bu hikayenin mütekait ricalden Necip Beyefendisi, sefih damadı, lakayıt kızı, soysuzlaşmaya yüz tutan torunları, Kiralık Konak'ın doğumunu haber verirler. </p><p class="calibre1">
Bu tiplerde Naim Efendiyi, Servet Beyi, Sekine Hanımı, Seniha ve Cemil'i hatırlatan hususiyetler vardır. </p><p class="calibre1">
Kiralık Konak, yazarın kafasında aşağı yukarı on yıllık bir oluş devresi geçirmiş, bu oluşun zaman zaman belirtilerini vermiş, nihayet 1920'de doğmuştur. Anlaşılıyor ki roman bu yıllar boyunca bir fikir ve kanaat etrafında gelişmiş ve yazılmadan önce bir oluş devresi yaşamıştır. Romanın temi, Osmanlı deyletinde, garbın çeşitli tesirleriyle, nesiller arasında fikir, his ve dünya görüşü bakımından meydana gelen ayrılıklar ve bu yüzden ailenin çüzülüşüdür. Cemiyetin tarihi gelişmesine ve devrin hayatına uyan bu müşahade köklü ve sağlam görünüyor. Romanın zaman içindeki devamı 1906'dan 1918'e kadardır. (s. 113-114)</p><p class="calibre1">
Yakup Kadri'nin romanlarında önce kişilerin, sonra bu kişiler arasından kurulan ilginin ve gelişen entrikin birbirini izlediği bir planın sözkonusu olduğunu belirten Akı, yazarın roman planına örnek olmak üzere Kiralık Konak'ın planını çıkarır. ılk üç bölüm Takdim Sahnesidir. IV-X'uncu bölümleri Hadiselerin Örülüşü başlığı altında topladıktan sonra şu yargıyı</p><p class="calibre1">
verir:</p><p class="calibre1">
Bu bölümlerde görülen muhtelif meseleler üzerinde şahısların görüş ayrılığı</p><p class="calibre1">
entriğin esasını teşkil eder. Her bölüm bu müteaddi safhasında ton kreşandodur. </p><p class="calibre1">
XI-XVII'inci bölümler ise çözülüş biçiminde nitelenir. </p><p class="calibre1">
Bu bölümde şahıslar teşebbüsü kaybetmiş, kaderin eline düşmüşler. </p><p class="calibre1">
Hadiseler, sebeplere uygun neticelere giderler. Romanda Hakkı Celis ölür; Seniha moral düşüş yolundadır. Naim Efendi anlamadığı ve kendisini anlamayan bir dünyada hayatını tamamlayacaktır. </p><p class="calibre1">
Yeri gelmişken Kiralık Konakın iki sembolünü işaret edelim: Tanzimat devrinin duygu, zevk ve düşünüş tarzının, kısaca, kendine mahsus hayat anlayışının mahsulü olarak bir sosyal müessese halinde doğan konak, devrin değişmesi ve büyük hadiselerin sarsıntısiyle nihayet bir apartman dairesi hayatında sona erer. Konak mensupları ise, eski terbiyeyi tam manasiyle almış</p><p class="calibre1">
yekpare psikolojiye sahip olanlar hariç, Birinci Cihan Savaşı yıllarının kozmopolit sofrasını kurarlar: Roman, bir devrin maddi ve manevi düşüşünü</p><p class="calibre1">
Konak ve Sofra gibi iki sembolde hulasa eder. (s. 153-155) Daha sonra Akı, Madam Bovary ile Kiralık Konak arasındaki ilişkiye değinir: Kiralık Konak'ta şöyle bir pasaj vardır: Hakkı Celis, Seniha'nın bir zamanlar hakikatte mevcut olduğundan şüpheye düştü; bu kız, genç adam için kitaplarda tanıdığı hayali kızlardan biri gibiydi; muhayyilesinde Desdemona'ların, Juliette'lerin, Virginie'lerin ve Madame Bovary'lerin arasına karıştı. </p><p class="calibre1">
Diğerleri değil ama Seniha'nın Madame Bovary'ye ve Madame Bovary'deki entriğin Kiralık Konak'a karıştığı aşikardır. Bu karışma Emma ile Seniha'nın ve entriğin bazı benzerlikleriyle açıklanabilir. </p><p class="calibre1">
Emma ile Seniha arasındaki benzerlik iki romandan yapılan alıntilarla kanıtlandıktan sonra bu düşünceler sıralanır: Emma Bovary ile Seniha arasındaki yakınlıklar gösteriyor ki her ikisi de declasse olmanın ıstırabı içindedir. Yerlerini yadırgayan, bulundukları</p><p class="calibre1">
yerden memnun olmayarak başka yerlerin hasretini çeken, saadeti oralarda arayan bu tipler dıştan gelen tesirlerin kurbanıdırlar. Madame Bovary'nin tesiri Yakup Kadri'nin Kiralık Konnk'ını çok aşar; onun bütün şehirli kadın tiplerinde bir parça Emma'yı bulmak mümkündür. </p><p class="calibre1">
Her iki roman arasında bu iki tipin benzerliğinden başka entrik münasebeti de vardır. Romanların her ikisinde de kadın kahramanlar para sıkıntısı</p><p class="calibre1">
duyarlar; her iki eserde de bir kadına karşı iki erkek vardır: Biri (Rodolphe -Faik) pişkin; diğeri (Leon -Hakkı Celis) toy; Hakkı'nın ve Leon'un sevgileri birbirine benzer, Rodolphe Emma ile ilk defa göl kenarında sevişir; Seniha ile Faik de deniz kenarında sevişirler. Her iki romanda da sevgi tabiatın kucağında tutuşur; Emma Leon'dan ve Rodolphe'ten para ister; Faik Seniha'dan para ister. </p><p class="calibre1">
Emma ölünce, kocası Charles, Emma'nın aşığı Rodolphe'a hiç kızmaz, bilakis ahbab olur; Seniha Avrupa'ya kaçınca iki rakip, Faik'le Hakkı Celis dert ortağı olurlar. Romanın birinde kadın (Emma) ölür; diğerinde erkek (Hakkı Celis) ölür. Emına ve Seniha önceleri gayelerine ulaşmak için ellerinden geleni yaparlar; lakin hadiselerin insafsızlığı yüzünden mukavemetleri kırılır; yenilgiyi kabul edip kendilerini bırakırlar. </p><p class="calibre1">
Flaubert Emma'nın okuduğu eserlerden bahsettiği sayfalarda zımnen romantizmi hicveder. Yakup Kadri ise Hakkı Celis'in ağzından Edebiyat-ı</p><p class="calibre1">
Cedide'ye, Fecr-i Ati'ye, hece veznine hücum eder. </p><p class="calibre1">
Yukarıda gösterdiğimiz yakınlıklar Kiralık Konak üzerinde Madome Bovary'nin ve Yakup Kadri'nin sanatında Flaubert'in tesirine bir delildir. Yeri gelmişken Germinie Lacerteux (Goncourt Kardeşler'in) ile Kiralık Konak'ta rastladığımız ufak bir benzerliği, bir vakitler yaşamış, ölmüş, fotoğrafta insanlarla onların mizaç ve beden hususiyetlerini devam ettiren hayatta insanların münasebetine dair bir noktayı işaret edelim. (Yakup Kadri Karaosmanoğlu, s. 186-187, 1930)</p><p class="calibre1">
Feşi Naci, Yakup Kadri'nin romanları arasında en çok 'Kiralık Konakı</p><p class="calibre1">
beğendiğini söyler ve bunu toplumsal gerçekliğin kişilere indirgenerek roman düzeni içinde verilebilmiş olmasına bağlar:</p><p class="calibre1">
Yakup Kadri, romanlarında tipik bir devri, bir çevreyi anlatmak isteyen bir romancıdır. Bunu gerçekleştirebilmek için edebiyat bilgisinin dışında başka bilgilerin de gerekli olduğunu bilir. Düşünen, araştıran yanı çok kuvvetli bir iki romancımızdan biridir Yakup Kadri; kendini anılarına, yaşantılarına bırakmakla yetinmez. </p><p class="calibre1">
Kiralık Konak'da da çok önemli bir tarihsel devreyi ele almış; üç ayrı</p><p class="calibre1">
kuşağın aracılığıyla bu geçit devresini anlatıyor. Üç ayrı cildi doldurabilecek şeyleri tek cilde sığdırmanın doğurduğu aksamalara rağmen Kiralık Konak önemini uzun bir süre sürdürecek bir roman, bence. Yakup Kadri'nin, bütün romanlarında görülen düşünen aydın yanı romancılığıyla en uyumlu bileşime Kiralık Konak'da varmış; anlattığı toplumsal gerçekliği kişilere indirgeyerek roman düzeni içinde verebilmiş. </p><p class="calibre1">
... Konağın dağılıp satılığa çıkarılmasıyla biten roman, bir zümrenin çöküntüsünün üç kuşaklık hikayesidir. O kadar necabet ve selabetle başlayan o büyük Tanzimat cereyanı döne dolaşa, nihayet ıstanbul'un ortasında Seniha gibi bir kadınla, Faik Bey gibi bir erkek örneği bırakıp geçmişti. Türk dehasının yaptığı, bu son medeniyet tecrübesi de gelmiş ve gelecek nesillere acı bir imtihan olmaktan başka bir şeye yaramamıştı. Hakkı Celis kendi kendine diyordu ki: Naim Efendinin hıçkırıklarıyla Seniha'nın kahkahalarındaki mana bir değil mi? (3. bas. s. 131). Kiracıların konak için söyledikleri ilgi çekicidir: Aman burası ne bakımsız, ne pis!. Ne soğuk, ne kasvetli ev! Konağı yeni insanlar devralacaktır. Ama, nedense, Yakup Kadri bunu toplumsal bir oluş olarak göstermiyor. Oysa Çehov, Vişne Bahçesi'nin sonunda, uzaktan uzağa gelen balta sesleriyle bunu pek güzel belirtmişti. </p><p class="calibre1">
... Romanda olumlu bir gelişim gösteren tek kişi Hakkı Celis'tir.Benim için hiçbir şey geriye dönmekten daha elim değildir, der. O çürüyen çevre içinde birtakım gerçeklere yaklaşan tek kişi Hakkı Celis'tir: Onun için şimdi, geride kalan alem, Senihalardan, Faik Beylerden, Naim Efendilerden, Sekine Hanımlardan müteşekkil olan karışık, mayasız ve çürümüş alemdi. Evet, romanda olumlu bir değişim gösteren bir Hakkı Celis vardı; romanın sonunda Yakup Kadri onu da öldürdü. Böylece o zümreden işe yarar tek adam kalmamış</p><p class="calibre1">
oluyor. Bu son yargının tarihsel bakımdan doğruluğu tartışılabilir; ama bu, romanın gücünden bir şey eksiltmiyor. </p><p class="calibre1">
(1960, On Türk Romanı'ndan, s. 29-31, 1971). </p><p class="calibre1">
Rauf Mutluay, Naim Efendiyi odak aldığı yazısında (Yeni Ufuklar, s. 203-204), romanındaki tarihsel dönemi saptayarak 1908 hareketini eleştiren yazarların geçmişini yücelten tutumlarını sergiler. Özellikle Samiha Ayverdi'nin ıbrahim Efendi Konağı üzerinde duracak tutucu görüşleri belirlemek amacı taşıyan alentılarla Meşrutiyet i ıstanbul Medeniyetine son vermekle suçlayanların yanılgısına değinir. Mutluay'a göre bir yıkılışın son aşamasında Batı dünyasının lordluk malikanelerine özenen ıstanbul kapıkulluğunun kendi sömürü birikintisini 'ıstanbul medeniyeti' sanması</p><p class="calibre1">
yanlıştır ve bu tür 1908 eleştirisinin altında Atatürk kurtuluşunun köklerine saldırmak amacı yatmakta, Osmanlı nitelikleri her fırsatta yüceltilerek, geleneklerimizi yitirmeye sebep olmakla suçlanan devrimler uyanışı yargılanmaktadır. </p><p class="calibre1">
Mutluay'in Yakup Kadri'yi ve 'Kiralık Konakı hangi kefeye koyduğu yazıda açık seçik belirmiyor. şiirimizde, romanımızda görünen 1908 eleştirisinin yukarıdaki biçimde değerlendirilişinde genellemeye gidildiği için Yakup Kadri'nin de aynı kefeye konulduğu düşüncesine varmak doğal. Ama romanda toplumsal bir gerçekliğin yansıtıldığını anlatmayı amaçlayan şu satırlar da tersini düşündürtüyor:</p><p class="calibre1">
Naim Efendi, konağın ölümüdür: Yüksek memur zenginliğinin; kapıkulu bereketinin; fütuhat yüzyıllarından sonra maaş darlığına düş müş Babıali azınlığının, dış borçlar komisyonculuğu ve rüşvet ikramiyeleriyle yeniden rahat israflara olanak bulan payitaht keyfiliğindeki son dönemin ölümü. </p><p class="calibre1">
Yakup Kadri Karaosmanoğlu'da, bir konağın çatısı altında üç kuşağın hayat ve ölçülerine eğilmiştir. Bu ailelerin tel tel çözülüşü, dağılışı, kopuşu; meşrutiyet sonrasının karışık beğeniler çatışmasında kuşakların birbirinden kesinlikle ayrılışı Kiralık Konak'ın (1922) sağlam örgüsünü verir. Bu az kişilikli ilk roman, Karaosmanoğlu ustalığının olgun toplum dikkatinden doğar. O sağlam konağın toprağa kök salmış gibi sürekli görünen yaşaması, birkaç yılın sonunda bir içki sofrasının züppelik özentilerinde kökünden ayrılır. Naima okuyan Naim Efendi suskun ve yenik yalnızlığı içindeyken, kendini Çanakkale şehitliğine adayan Hakkı Celis coşkusuyla Seniha düşüşü, ayrı yönlere doğrulmuş yeni kuşakların kaderlerini özetler. Naim Efendi, ölü</p><p class="calibre1">
konağın yalnızlık nöbetinde bütün umutlarını, bağlarını, değerlerini yitirmiş</p><p class="calibre1">
sonsuz bir yorgunluktadır. Sanırım en az bir yüzyıl boyu yaşlı insanlarımızın dramı hep bu düğümle sonuçlanır. </p><p class="calibre1">
Romanın ilk cümlelerini alıntılayan Rauf Mutluay şöyle sürdürür: Naim Efendinin hüzünlü serüveni, kahramanı olduğu kitabın adından başlar: Bir konak kiralık olabilir mi hiç, konak oldukça? Ya padişah cebinden, ya devlet kasasından akıp gelen hesapsız zenginliklerle bu yirmi, otuz, kırk odalı selamlık-harem karışıklığında birikmiş nice insanı besleyen keyif harcanışına sahip çıkacak hangi yeni müşteri vardır? Aslında kitap, daha ilk satırlarıyla, değişen düzenin yarattığı üst kat bunalımından ustalıkla haber vermekle başlar. </p><p class="calibre1">
</p><p class="calibre1">
... Bu ilk cümleler bile Naim Efendinin namusunu, dürüstlüğünü, sonraki aşamalarda hep suçlanacak olan iffetli Abdülhamit nazırlığını temize çıkarmak için söylenmiş gibidir. Gerçekten Naim Efendi konağı, dağılıp yıkılışına hiç</p><p class="calibre1">
karşı koymamakla, kayıtsız bir seyirci kalmakla nitelenebilir. Yazar, o kadar gerilerde sakladığı baş kahramanının acıklı yalnızlığını, kuşaklar arası</p><p class="calibre1">
anlaşmazlıklardan doğan o iyileştirilmez hastalığını, bu sonucu gerektiren bütün nedenlerle besleyip yoğunlaştırmaya çalışır. </p><p class="calibre1">
... Seniha'nın Avrupa kaçışlarıyla Servet Beyin alafrangalık züppeliklerinden yaralanan Naim Efendi ne kadar dirense boşunadır. Bu çözülüş, ta Tanzimat romanının ilk örneklerinden başlayarak bize anlatılmıştır. Ali Bey'in ıntibahsız konağı (Namık Kemal), Bihruz Bey'in ana harçlığını biraz daha fazla koparabilmek için sık sık satacağından söz ettiği Baba yurdu (Araba Sevdası), Asaf Paşa'nın ancak zengin bir izdivaçla ayakta durabilecek Moda israfi (Sergüzeşt), Felatun Bey'in bırakıp gittiği Cihangir evi (Felatun Beyle Rakım Efendi), Dehri Efendi'nin (Mürebbiye), Meftun Bey'in (şıpsevdi), Adnan Bey'in, şeyh Salih'in (Turfanda mı Turfa mı), Hüsnü Paşa'nın (Sinekli Bakkal)... konakları sonunda Ayaşlının kira odalarında sığınacak devlet kullarının son miras savrukluklarıdır. Kimi satılarak, kimi kiralanarak, çoğu yıkılarak ömürlerini bitirecek bu Tanzimat ve nihayet Abdülhamit dönemi yaratıkları 20'inci yüzyıl başında bütün ömürlerini tamamlarlar. </p><p class="calibre1">
Selim ıleri romanı değişik açılardan irdelemeyi amaçlayan dört ayrı</p><p class="calibre1">
yazısından ilkinde (Yeni Ufuklar, s. 257) Kiralık Konakın edebiyatımızda bir dönem açtığını belirterek bunun nedenlerini şöyle açıklar: Kiralık Konak, Yakup Kadri'nin en başarılı yapıtlarından biri. Tek başına Kiralık Konak'ın edebiyatımızda bir dönem açtığını ileri sürebiliriz. Yakup Kadri ilk romanında Servet-i Fünun romancılarını aşar. Halit Ziya'nın gerçekçi olma çabası, dil açısından da, ruhsal çözümlemelerde de sürekli tozarmıştır. Tozanlarına ayrılmış bu yapay gerçekçiliği Kiralık Konak'ın bütünlediğini, yapaylıktan kurtardığını belirtmeli... Hele Mehmet Rauf ve benzeri yazarlarla karşılaştırıldığında Yakup Kadri romanının getirdiği zenginlik ortaya çıkar. </p><p class="calibre1">
Kiralık Konak'ta Osmanlı ımparatorluğu'nun çöküş dönemindeki toplumsal yapısı, çöküşü hazırlayan toplumsal nedenler dile getirilir. Sorunları</p><p class="calibre1">
olayları kişiler çevresinde irdeleyen; dolayısıyla kişisellikten, kişisel serüvenlerden bir türlü kurtulamayan Servet-i Fünun romanı büyük açılımı</p><p class="calibre1">
Yakup Kadri'de bulur. Milli Edebiyat Akımı'nın başarısı da bu olsa gerek. </p><p class="calibre1">
Roman kişilerini tanıtarak düşüncelerini temellendiren ıleri Yakup Kadri'nin tutumuna değinir:</p><p class="calibre1">
Yakup Kadri, eskiyen ahlak değerleri karşısında Naim Efendi gibi üzülmez, kaybolmuş bir yaşamın özlemini çekmez. Kuşkuculuğuna karşın, geleceğe yönelik bir dünya görüşünü savunur. Bu ilginç, kendine özgü, zaman zaman ülkücü, zaman zaman maddeci dünya görüşünün ipuçlarına rastlarız Kiralık Konak'ta. </p><p class="calibre1">
... Yakup Kadri ne eski savunucusudur, ne de köksüz yeniliklerden yanadır. </p><p class="calibre1">
Türk romanında eleştirel gerçekliğin ilk ustaca kullanımıdır Kiralık Konak. </p><p class="calibre1">
... Yazar acımasız eleştirileriyle toplum yaşamına yön vermeye çalışmış. </p><p class="calibre1">
Gerek Servet-i Fünun dönemi, gerekse öbür Milli Edebiyat Akımı romanları</p><p class="calibre1">
arasında Kiralık Konak apayrı bir odak noktasını oluşturuyor: Acımasız bakış, iyimserlikten kaçınma. </p><p class="calibre1">
Daha sonra Selim ıleri, Hakkı Celis'le Mai ve Siyah'in Ahmet Cemil'ini karşılaştırarak Servet-i Fünun kötümserliğinin, aydın umutsuzluğunun aşıldığını belirtir, ikisi arasındaki ayrımın Yakup Kadri'nin bakış açısından doğduğunu vurgulayarak romanın önemi üzerinde durur: Ahmet Cemil'le Hakkı Celis arasındaki farklılaşma, Servet-i Fünun romanıyla Kiralık Konak arasında da sürer gider. Yakup Kadri aydınların ağlatısal yaşamlarına yüz vermemiş. Daha doğrusu aydınların sorumsuzluğunu, bilinçsizliğini, işe yaramazlığı sergilemiş. </p><p class="calibre1">
Savaş, Hakkı Celis'e yaşama olanağı tanımayacaktır. Bu savaş bile simgeleşir Yakup Kadri'de. Türedi-varlıklı zümrelerin Hakkı Celis'i ölüme nasıl sürükledikleri anlatılır. Kiralık Konak'ın büyük başarısı buradadır. </p><p class="calibre1">
Romanın son epizodu olağanüstü güzelliklerle, inceliklerle örülüdür. Hakkı</p><p class="calibre1">
Celis'le Çanakkale savaşı ya da tek başına savaş kavramı kurcalanır. Hakkı</p><p class="calibre1">
Celis'in şehit düştüğü savaş kimlerin yararına sonuçlanmıştır? Savaşların ardında yatan gerçek nedir? Yakup Kadri inanılmaz bir kurguyla, vurucu görüntülerle soruları yanıtlar. </p><p class="calibre1">
... Kiralık Konak'ın eleştirel gerçekliğinde Hakkı Celis'in geçici yenilgisini, savaşın iç yüzünü, büyük şeker tüccarlarının sürüp gidecek gibi görünen egemenliklerini kavrarız. Çok önsezili, çok ileri görüşlü bir bakıştır bu... Yakup Kadri romanının, örnekse Kiralık Konak'ın niçin eskimediğini anlamak istiyorsak yazarın düşüncelerini irdelemeliyiz. </p><p class="calibre1">
Kavramları enine-boyuna tartmış, ölçüp biçmiş bir romancı Yakup Kadri. </p><p class="calibre1">
Kiralık Konak çağına tanık olmuş bütün yapıtlar gibi günümüzü de ilgilendiren bir roman. </p><p class="calibre1">
Bir başka yazısında Selim heri (Yeni Ufuklar, s. 264) Kiralık Konak'ın çeşitli sorunları içerdiğini belirterek, roman kişilerini irdelemeye girişir ve Yakup Kadri'nin ruhsal çözümlemelerdeki başarısına değinir: Seniha, bir bakıma, Türk romanında ilk bireyselleşme sayılabilir. Halit Ziya'nın kişisel istemleri çerçevesinde, iyiyle kötü arasında gezinirken ve toplumsal olgulardan yararlanmazken, Yakup Kadri, Seniha'yı toplumsal istemin yönetimine terketmiş. şunu söylemek istiyorum: Aşk-ı Memnu'da Bihter'i var eden, temelde, kişiliğin yönsemeleridir. Kişilikten yola çıkmıştır. Halit Ziya, romanının kurgusunda Bihter kimliğini yaratmaya karar vermiştir. Bihter, romancının kafasında beliren ve yaşamla bağ kurmayan bir kimlik. ıntihara sürüklenirken hep zaaflarının tutsağı oluyor. Toplumsal koşullarla belirlenmiyor Bihter. Oysa Seniha'nın iç kargaşasını hazırlayan başlıca etken, içinde yaşadığı topluluk, o topluluğun yaşama biçimi, hayata bakış</p><p class="calibre1">
tarzı. Dolayısıyla Seniha, romancının yaratım dünyasında çizilmiş biri değil. </p><p class="calibre1">
Tersine çizilmek istenen, daha doğrusu ustaca çizilen topluluğun bireylerinden. </p><p class="calibre1">
... Yakup Kadri'nin insanı şaşırtan ruhsal çözümleme bilgisinden söz etmeli. </p><p class="calibre1">
Seniha'nın konuşması, kısa yoldan gerçeğin soyutlanmış açılımlarını somuta indirger. Bir-iki çizgiyle durumun anatomisine girişilir. (Türk romanında bu soy çabalara pek rastlamıyoruz. Ya eritilmemiş, yapıta yedirilmemiş ruhsal sarsıntılarla karşılaşıyor okur; ya da psikolojiyi, toplumsaldan kaynaklanan ruh dünyasını hiçleyen yazarlarla...). Kiralık Konak'ta Naim Efendi'yi, Hakkı</p><p class="calibre1">
Celis'i ve Seniha'yı olumlulukla olumsuzluk arasında götürüp getiren öge, bu psikolojik çizgi sanımca. Psikolojinin inandırıcı olması da toplumsal görünümden kopmamasıyla açıklanabilir. </p><p class="calibre1">
... Kiralık Konak üç ayrı insanın gözünden görülmüş bir ortamı çiziyor. </p><p class="calibre1">
Naim Efendi'nin erden Osmanlı dünyasıyla Hakkı Celis'in coşkun duygusallığı</p><p class="calibre1">
ve Seniha'nın bireyselleşme çabası... (Selim ıleri, Çağdaşlık Sorunları</p><p class="calibre1">
adlı yapıtında (1978) Kiralık Konak incelemelerini geliştirir.) Doğan Hızlan, 'Kiralık Konakın TVye uyarlanması nedeniyle romanın içeriğini, kişiliğini tanıttığı yazısında (Cumhuriyet, 6 Ocak 1979) Yakup Kadri'nin toplumumuzun bir dönemini yansıtırken unutulmayacak karakterler çizdiğini özellikle vurgular:</p><p class="calibre1">
Halit Ziya Uşaklıgil'in Aşk-ı Memnu'sundan sonra, Yakup Kadri Karaosmanoğlu'nun Kiralık Konak romanı da bir TV dizisi olarak bu akşam ekrana geliyor. Kiralık Konak, imparatorluğun çöküş çanlarının kulak yırtan sesleri içinde kuşaklar arasındaki değişen değer yargılarının, buna bağlı</p><p class="calibre1">
olarak da yaşama biçimlerinin çelişkisini sergileyen bir roman. </p><p class="calibre1">
... Seniha -Faik -Hakkı Celis üçgeni romanın yapısının iskeletidir. </p><p class="calibre1">
Tedirgin, yerleşememiş bu insanlar topluluğunun ortak ruh hallerine karşılık aradıkları nedenler, buldukları gerekçeler farkldır. Naim Efendiye göre bunun nedeni bütün kurulu düzeni temellerinden sarsan inkılap rüzgarıydı. </p><p class="calibre1">
Seniha'ya göre para ve çevreydi. Hakkı Celis'e göre ruh bayağılıkları. </p><p class="calibre1">
Toplumsal rüzgarların savurduğu bu insanlar birer yaprak gibi uçuşuyorlar, hiç toprağa düşmüyorlar. ıçlerinde Hakkı Celis asker olup Çanakkale'ye gidince, ülkesinin siyasal sorunlarına ilgi duymuş, böylece de bireyselden toplumsala giden yolda emeklemeye başlamıştır. </p><p class="calibre1">
Kiralık Konak'taki kahramanların ortak özelliklerinden biri de düşündükleri, hayal ettikleri dünya ile gerçek yaşamları arasındaki bağlantısızlıktır. </p><p class="calibre1">
Onlar için yaşamın her gerçeği birer beklenmeyen darbedir. </p><p class="calibre1">
Naim Efendinin dışında herkes bir kaçışın, bir kurtuluşun ardına düşmüşlerdir. Seniha ne demişti bir gün:</p><p class="calibre1">
Siz zannediyor musunuz ki, ben ömrümün sonuna kadar böyle bir evde kalacağım? Böyle bir memlekette, etrafimda böyle bir halkla? Toplumlarından, çevrelerinden kopan insanın ruh halini yansıtır bu sözler. </p><p class="calibre1">
... Seniha kaba çizgileriyle paranın ve zevkin ardında tükenen biri gibi görünebilir. Oysa o da arayışların sürüklediği, toplum koşullarının biçimlendirdiği bir insandır. </p><p class="calibre1">
Kiralık Konak, çöken bir imparatorluğun, değişen bir ekonomik düzenin romanını sunarken, unutulmayacak karakterler koymuştur ortaya. Belki de bütün bu çöküşte hepsi de bilinçsiz birer oyuncudurlar. </p><p class="calibre1">
Kiralık Konak, toplumumuzun bir dönemine ayna tutuyor. </p><p class="calibre1">
Ama TV uyarlaması düş kırıklığı yarattı, tepkilere yolaçtı. TV gibi milyonların izlediği bir iletişim aracında sergilenen romanın okumayanların belleğinde bırakacağı olumsuz izlenimi düşünerek ve sanata, sanatçıya saygısızlık biçiminde nitelenebilecek bir tutumu belgelemesi açısından ilgili yazılardan ikisini alıyorum:</p><p class="calibre1">
Bir kere uyarlama ne demektir ve ünlü bir yazın yapıtının diyelim bir romanın, televizyona uyarlanmasında amaç nedir? Yazın tarihinde yeri olan, birçok kişinin okuyup sevdiği bir yapıtı özüne, kişilerine, diline, çağına bağlı kalarak 'temsil' etmek, okumamış olanlara da tanıtmak, sevdirmek, hatta okumaya özendirmek değil mi? Okunmak için yaratılmış bir yapıtı</p><p class="calibre1">
görselleştirmek kolay değildir elbet. Türkiye gibi hızla değişen bir toplumda, Türkçe gibi her gün gelişen bir dili kullanarak elli altmış yıl öncesinin romanlarını canlandırmak daha da güçtür kuşkusuz. Ancak temel kurallar vardır ki, bunların gözönüne alınmamasını ne parasal ne de teknik olanakların yetersizliği açıklayabilir. Birtakım şeyleri doğru yapmak yalnızca sevgi, saygı, bilgi ve bilinç gerektirir. Bu saydıklarımın olmadığı yerde ise dünyanın parası dökülse gülünçlükten ve ihanetten kurtulunamaz, gülünçlük ile ihanet sözcükleri yanyana tuhaf kaçıyor belki ama, bizim TRT böyle olmadık tuhaflıkları başarıyor işte. Hem ele aldığı yapıta ihanet ediyor, hem de gülünç oluyor. </p><p class="calibre1">
En yakın örnek olduğu için, şu günlerde gösterilen Kiralık Konak'a bir bakalım. Modernliğe özenen şımarık, ama aslında duygulu, duyarlıklı bir genç</p><p class="calibre1">
kızın, (sözüm meclisten dışarı) bir fahişeye benzetilmesi ihanet değil de nedir? O zamanki 'aşırılık'ların günümüzün seks filmlerine alışık seyircisine</p><p class="calibre1">
</p><p class="calibre1">
'aşırı' gelmeyeceği düşünülerek mi yapılmış bu acaba? O zaman günümüz aşırılıklarını sergileyen özgün bir yapıt getirsinler ekrana, Yakup Kadri'yi de rahat bıraksınlar. Yazarın yarattığı kişiyi bozmaya ne hakları var? Üstelik o çağın yazınını ve o çağın dünyasını tanıtma çabası içinde görünerek! </p><p class="calibre1">
Koskoca Naim Efendi ile Seniha'nın aynı tek kişilik pirinç karyolada yatmaları; eski kostümlerin altına çağdaş ayakkabıların giyilmesi; arabada giden iki kişiden biri ileri geri gümbür gümbür sallanırken ötekinin sağlam oturması daha neler neler... TRT'nin iki ayrı karyola alacak ya da oyunculara eski tip ayakkabı yaptıracak parası yoksa, çekimde bunların böyle açık seçik göze batmaları önlenemez mi? Yönetmen arabada giden iki oyuncunun ya her ikisinin de sallanmasını, ya da ikisinin de doğru oturmalarını</p><p class="calibre1">
söyleyemez mi? Bir Osmanlı paşasının (Giysileri bugünkü bir otel kapıcısınınki kadar görkemli değil, o başka) kendi evinde konuk karşılarken fes giymeyeceğini bilmemek için değil o çağın, bugünün görgü kurallarından bile habersiz olmak gerekir. </p><p class="calibre1">
Peki, ya kullanılan dil? Madem ki belli bir çağı ve çağın yazınını</p><p class="calibre1">
yansıtmak amacındayız, yazarın diline bağlı kalmak zorunluluktur. Evet, bazı</p><p class="calibre1">
değişiklikler yapılabilir, ama bunlar ancak bugünün seyircisinin metni anlamasını sağlamak için olabilir. Günümüzde pekala anlaşılacak sözcükleri değiştirmek, hem de böylesine yalan yanlış, gelişigüzel değiştirmek anlamsızlığın doruğudur. Millet sokaklarda 'afedersiniz' derken Naim Efendi kimseden özür dilemez. Ne günümüzde ne de o çağda kimsenin koşullara riayet etmesi sözkonusu olamaz. Defa sözcüğü günümüzde yaygın olarak kullanılırken Yakup Kadri'nin kişilerine kez dedirtmek ne demektir? Bunlar şu anda aklıma geliveren örnekler. Daha ne akla uzak Türkçe tuhaflıkları var TRT'nin uyarlamasında. Saymakla bitmez. </p><p class="calibre1">
Bir de sergilenen 'oyunculuk' var. Kişiliklerin yorumunun yanlışlığından, kullanılan dilin akla uzaklığından çok daha ötelere geçen bir oyun stili ki bunaltıcı, boğucu, çoğu kez de gülünç. Bir kere, bir olay geçmişte meydana geliyor diye onu 'stilize' oynamak gerekli değildir. 'Stilizasyon' ancak belli bir çağın tiyatrosu yansıtılmak isteniyorsa geçerlidir. Örnekse eski Grekler, Moliere, Shakespeare ya da Ahmet Vefik Paşa çağının oyun stiline göre oynanmalıdır. Ama, günlük olayları konu eden bir roman ne zaman</p><p class="calibre1">
'dramatize' edilirse edilsin doğal bir oyun tarzı ile oynanır. Nitekim, geçtiğimiz aylarda TV'de gördüğümüz 'Savaş ve Barış'ın kişileri yaşadıkları</p><p class="calibre1">
çağın Fransız oyuncuları, ıtalyan operacıları ya da daha beteri Shakespeare çağı oyuncuları gibi oynamıyorlardı. Oysa TRTnin (Yakup Kadri'nin değil) Kimlik Konak'ının kişileri 'Mınakyan ekolü'nün tipik örnekleri sanki. Bir Ermeni telaffuzuyla konuşmadıkları kalmış. Gerçi Türkçeyi öylesine kötü</p><p class="calibre1">
konuşuyorlar ki gerçek bir 'Mınakyan ekolü' melodramı yeğlenebilir. </p><p class="calibre1">
(Pınar Kür, Dünya, 29 Ocak 1979)</p><p class="calibre1">
:::</p><p class="calibre1">
TV'de izlediğimiz Kiralık Konak uyarlaması, romanın ve roman kişilerinin yorumundan oyunculuğa, TV için hazırlanan metnin dilinden çekimdeki tutarsızlıklara bir yığın yanlışla sergilendi ve bitti. Daha ilk bölümler gösterilirken eleştirilere konu olan teknik aksaklıklar, dekorda, aksesuarda göze batan dikkatsizlikler bir yana, yapımı gerçekleştirenlerin romana yaklaşım biçimi, romanı TV için görselleştirirken izledikleri yol sanatçıya ne yapıtına saygısızlık diyebileceğimiz bir tutumu somutlaması açısından ilginçti. Üstelik tasarruf gibi, sınırlı olanaklar gibi günümüzde kutsallaşmış kavramlar ardına sığınılarak yapılıyordu ne yapılıyorsa. </p><p class="calibre1">
Önce şunu soralım: Çekimi yapılan yapıt bir TV oyunu muydu, yoksa bir romanın TV'ye uyarlanması mı? ıkincisiyse, ıstanbul'daki eski konaklardan birinde doğal mekanda çalışmak ve romanı içeriğine uygun olarak aktarmak mümkünken neden stüdyoya, tek boyutlu bir mekana sıkışılmıştı? Sonra oyunu kurallarınca oynamak gerekir. Bir romanı TV'ye uyarlamak demek sahneye uyarlamak, yani tiyatro oyununa dönüştürmek demek değildir. Kaldı ki bir TV</p><p class="calibre1">
oyununun çekiminde bile dış mekan kullanılmaktadır. TV'nin anlatım aracı</p><p class="calibre1">
</p><p class="calibre1">
görüntüdür çünkü, görüntüyü saptayan araçsa yapımcının, yöneticinin buyruğundadır. Oysa, bilinmez, nedendir, sözde tasarruf amacıyla stüdyo çekimi yeğlenince yanlışlar birbirini izlemiştir. </p><p class="calibre1">
Kiralık Konak toplumsal bir çözülüşün romanıdır. Değer yargılarının altüst olduğu bir dönemi, kuşaklararası çatışmayı odak alarak anlatır Yakup Kadri. Batı'ya öykünme ve bu öykünmenin yarattığı ikilik, yaşama biçiminin değişmesi, insanlar arası ilişkilerdeki yozlaşma romanın çatısını oluşturur. </p><p class="calibre1">
Roman kişileri bu çatı içinde ve sınıfsal konumlarıyla yansıtır. Konaksa değişen bir yaşama biçiminin, çöken bir sınıfın Naim Efendiyle birlikte somut simgesidir. Oysa stüdyoya sıkışıp gerçeklik duygusu vermeyen yapma, değişmez, tek boyutlu dekorla sınırlanınca konağın, dolayısıyla bir sınıfın çöküşü</p><p class="calibre1">
verilemediği gibi romanın içeriğine aykırı, özü sakatlayıcı değiştirmelere de gidilmiştir. Romana değil dekora uymak gerekmektedir çünkü. Bu ise romanın doğal akışını bozarak sahneleri üstüste bindirmeyi, eldeki dekora uymadığı</p><p class="calibre1">
için en önemli ayrıntıları atmayı, atılamayanları da değiştirerek yamamayı</p><p class="calibre1">
doğurmuştur zorunlu olarak. Ama değiştirmeler romanın içeriğine ters düşüyormuş, Yakup Kadri'nin yarattığı kişilikleri çarpıtıyormuş kimin umurunda. </p><p class="calibre1">
Hele son bölümde hiçbir biçimde açıklanamayacak değişikliklere, romanda bulunmayan eklemelere, Naim Efendi'ye nutuk attırarak kıssadan hisse çıkarmalara ne demeli, bu tutumu hangi sözcükle nitelemeli? Ya iki zabitin, yine romandaki yansıtılış biçimine boş verilerek, Hakkı Celis'in ölüm haberini geliştirişleri, Yakup Kadri'nin kişisi olmaktan çıkarılarak bu ölümden dolayı Seniha'yı suçlayışları... Kim, hangi hakla romanın bitimini böylesine bilinçsizce bir yerli film finaline dönüştürebilir, yazarı, romanın içeriğini hiçe sayabilir? </p><p class="calibre1">
Bu kadar da değil. Roman kişilerinin yorumlanışı ve kuşkusuz bu yorumlanış</p><p class="calibre1">
sonucu yansıtılışları var bir de. Yakup Kadri'nin, herbiri gözlem ürünü, yaşayan gerçeklikten alınarak romanın içeriğini yansıtacak biçimde tasarlanmış</p><p class="calibre1">
kişileri sınıfsal konumlarından ve romandaki kişiliklerinden soyutlanmış</p><p class="calibre1">
birer kuklaydılar sanki. Doğallıktan uzak bir oyunculuk, kulak tırmalayıcı, diksiyon bozukluklarıyla dolu iğreti bir tonlama da bu yorumsuzluğa eklenince Kiralık Konakın adı kaldı yalnız ortada. </p><p class="calibre1">
Yine soralım: Önemli bir roman, artık klasikleşmiş bir yapıt içeriğine, kişilerine, yazarın kurgusuna ve anlatımına bağlı kalınmadan uyarlanacak idiyse, neydi amaç? O yapıtı sevimsizleştirip, hatta gülünçleştirerek okumamış olanlarda ilkel, değersiz bir yapıt izlenimi uyandırmak, okunmaz kılmaz mı? (Atilla Özkırımlı, Cumhuriyet, 10 şubat 1979). </p><p class="calibre1">
</p><p class="calibre1">
</p></body>
</html>
