<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>index</title>
    <meta name="generator" content="pdftohtml 0.36"/>
    <meta name="date" content="2010-11-02T15:47:41+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
www.iphonepub.com En geniş Turkce iPhone ePub arşivi. <p class="calibre1">
KIRALıK KONAK</p><p class="calibre1">
YAKUP KADRI KARAOSMANOğLU</p><p class="calibre1">
KıRALIK KONAK</p><p class="calibre1">
Naim Efendiler bu yaz Kanlıca'ya taşınmadılar. Zamanlar artık eski zamanlar değil, iki sene içinde pek çok adetler değişti. Kışın konaklarda, yazın yalılarda oturan aileler gittikçe azalmaktadır. Hele, Mısırlıların üşüşmelerinden sonra Boğaziçi'nde yalısı, köşkü olup da kiraya vermekten sakınanlara ya çok zengin, ya çok hesapsız gözüyle bakılıyor. Naim Efendi ise, ne çok zengin, ne çok hesapsızdır. Babasından kalmış bir serveti gençliğinden beri oldukça büyük bir ihtimamla idare ve muhafaza ediyor. Kendisi, ıkinci Abdülhamit devri ricalinden olmakla beraber bu servete hiçbir şey ilave etmedi. ılave edebilirdi, çünkü senelerce devletin yüksek mevkilerinde bulundu. Gençliğinde babası gibi Mabeyni Humayun'a mensuptu, sonra birçok defalar valiliklerde dolaştı. şürayı Devlet azası, Rüsumat Müdiri Umumisi oldu ve nihayet Defterihakani ve Evkaf nezaretlerine geçti. ınkılaptan iki sene evveldi, dolaşık bir tevliyet (Mütevellilik) davası yüzünden istifasını</p><p class="calibre1">
verdi ve günden güne bulanan hükümet işlerinde tiksinerek bir köşeye çekildi. </p><p class="calibre1">
Bununla beraber hiçbir zaman kenara atılmış bir memur haline düşmedi, devrin ricaliyle münasebette bulunur ve Muayede (Bayramlaşma) merasiminde hiç değilse defteri mahsusa (Özel deftere) imzasını atmaya giderdi. Memuriyet hayatında yakından gördüğü resmi ve gayrı resmi bütün pisliklere rağmen, devlete ve devlet adamlarına karşı hala derin bir saygısı vardı. Naim Efendi o terbiyeli kimselerdendir ki evliya, enbiya isimlerinin sonunda Radiyallahu anh demeyi hiç unutmazlar ve Paşa kelimesini med (Uzatarak) ile telaffuz edip, mutlaka hazretleri ile nihayetlendirirler. Bu gibi kimselerin başlıca fazileti, itaat ve hürmettir. Bütün terbiye ve ahlak düsturları onlar için yalnız bu iki kelimenin ifade ettiği manadan ibarettir. Bununla ,beraber, Naim Efendinin iki esaslı fazileti daha vardı: Bir ana kadar müşfik ve bir dul kadın kadar titizdi. Fakat, titizliği asla bir huysuzluk derecesine. varmazdı; bu, temiz ruhunun ve temiz vücudunun maddi ve manevi pislikler önünde bir nevi tiksinmesinden gelirdi. Göğüs üstünde bir yağ lekesi, bir kaba söz, mübalatasız (Dikkatsiz) bir hareket, onu müsavi derecede kederlendiren şeylerdendir; fakat, pek içli, pek nazik bir adam olduğu için, kederlendiğinin kimse farkına varmazdı. </p><p class="calibre1">
ıstanbul'da iki devir oldu: Biri ıstanbul'un; diğeri redingot devri... </p><p class="calibre1">
Osmanlılar hiçbir zaman bu ıstanbul'un devrindeki kadar zarif, temiz ve kibar olmadılar. Tanzimatı Hayriye'nin en büyük eseri, ıstanbulinli ıstanbul Efendisidir. Bu kıyafet dünyaya yeni bir insan tipi çıkardı ve Türkler bu kıyafet içinde ilk defa olarak vahşi Asya ile haşin Avrupa'nın arasında gayet hususi yeni bir millet gibi göründü. Yaşayış ve giyiniş itibariyle şimal kavimlerinden daha sade ve daha düşünceli olan bu millet, duyuş ve düşünüş</p><p class="calibre1">
itibariyle Akdeniz kıyılarındaki medeniyetlerin bir hulasası şeklinde tecelli ediyordu. Ağır kavuklu, alacalı, kesif Yeniçerilerin demir çarıklarının çiğnediği bu toprakta hangi tohum, hangi hava bu çiçeği veriyordu? Zira, bu beyaz pantolonlu, beyaz yelekli ve lüstrin kaloşlu Türkler, ince bir halattan ibaret endamlariyle biraz evvelki boğum boğum adamlara hiç benzemiyorlardı. </p><p class="calibre1">
Sultan Mecit devri ricalinin, Halet Efendi muasırlarının çocukları olduğuna kim ihtimal verebilir? Bunlar, boyunlarından ipekli bir mendille boğulmuş</p><p class="calibre1">
solgun benizleriyle onların cebir ve huşunetinden (Zorbalık ve sertliklerden ürkmüş kimseler gibidirler. Hepsi de umumi işlerden çekinir, hiddetlerinde ve hazlarında ölçülü, namuslu aile babaları ve kibar konak sahipleri idiler. </p><p class="calibre1">
Bizde, Çerkes halayıklan, harem ağaları, Boşnak bahçıvanlarıyla büyük ev hayatı asıl bu devirden başlar. Yüksek rütbeli devlet adamlarının tesis ettikleri Osmanlı kibarlığının kundağı canfes astarlı ve serapa (Baştanbaşa) ilikli ıstanbul'un idi. </p><p class="calibre1">
</p><p class="calibre1">
Sonra redingot devri geldi ve redingotu içinden yarı uşak, yarı kapıkulu, riyakar, adi bir nesil türedi. Bu neslin en yüksek, en kibar simalarında bile bir saray hademesi hali vardı. Çoğu, ıkinci Abdülhamit Han devri ricalinden olan bu adamların her biri bir hile ile efendilerinin arabasına binmiş</p><p class="calibre1">
seyisleri andırıyorlardı. Bunların elinde ıstanbul'da konak hayatı birdenbire köşk hayatına intikal ediverdi. Ne yaşayışın, ne düşünüşün, ne giyinişin üslubu kaldı; her şey gelenek dışına çıktı; her beyni tatsız ve soysuz bir Arnuvo ve bir Rokoko merakı sardı; binalarımız, eşyalarımız, elbiselerimiz gibi ahlakımız, terbiyemiz de rokokolaştı. Abdülmecit devrinin o ağır; zarif ve için için gelenekçi Osmanlılığından eser kalmadı. Naim Efendi, aşağı yukarı</p><p class="calibre1">
bu redingotlu nesle mensup olmakla beraber, vücudu henüz körpe iken ıstanbul'un içinde yetişip gelişmiş kimselerdendi. </p><p class="calibre1">
Maziden bize yadigar kalmış bu gibi şahsiyetler, aramızda elan mevcuttur. </p><p class="calibre1">
Bunlar, pek eski zamanlarda bile, eski adamlardandı. Ruhları sanki bir merhalede durmuş gibidir. Nitekim Naim Efendinin bütün hatıraları, bütün zevkleri, bütün muhabbetleri, kendisini güldüren ve ağlatan her şey mutlaka bundan kırk sene evveline aittir. Onu dinleyen ve onu yakından gören bir kimse zanneder ki, Naim Efendi yarım asırlık bir letarjiden (Uyanılmayan derin uyku) henüz gözlerini açıyor ve şaşkın şaşkın etrafına bakınıyor. Vakıa o, yirmi beş yaşından beri daima şaşan, tiksinen, ürken ve kaybolmuş bir ömrün hasretini çeken bir adamdır. Onu insandan kaçar ve huysuz zannedenler yanılıyorlar. Bütün çocukluğu ve bütün gençliği ıstanbul'un en kalabalık bir konağında geçen Naim Efendi, eğlenceli meclisleri, ahbap arasında sohbetleri, misafirlere ziyafetleri pek severdi. Fakat öyle bir zamanda yaşadı ki, bunların hepsi yasaktı; olmasa bile, eski devrin meclislerini, sohbetlerini, ziyafetlerini, misafırlerini bulmak ne mümkündü? Naim Efendi, yeni sazdan, yeni şarkılardan zevk almak şöyle dursun, son senelerde artık yazılan ve konuşulan Türkçeyi de anlamıyordu. </p><p class="calibre1">
Bundan on beş yıl evveldi, bir gün eline damadının okuduğu kitaplardan biri geçti; kırmızı kaplı ve üstünün yazıları beyaz bir kitap... Epeyce bir müddet parmaklarının arasında evirdi çevirdi; sonra gözlüklerini taktı, önce uzun uzun kabı muayene etti, muharrin adını, kitabın serlevhasını (Başlığını) basım tarihini okudu; bu kabta her gördüğü işaret, her okuduğu yazı, muharririn ismi de dahil olmak üzere ona acayip geliyordu. Büyük bir tecessüsle cildin içini açtı, fakat okumak ne mümkün! Naim Efendi adeta yeni kıraat dersine başlamış </p><p class="calibre1">
bir çocuk gibi, kelimeleri heceliyor, bir cümleyi bin zahmetle sonuna kadar ya tamamlıyor, ya tamamlayamıyor, veya tamamladıktan sonra da okuduğu şeyin manasını iyice kavrayamıyordu. Vakıa bu, Edebiyat-ı Cedide külliyatından bir romandı. Naim Efendi ise, bütün ömründe hiç roman okumamıştı. Bununla beraber, onun bu kitapta anlayamadığı şey, ne eserin terkibi (Birleşimsel; burada sentetik,yapma anlamında)mahiyeti, ne muharririn maksat ve gayesi idi, doğrudan doğruya kelimelerin manasıdır ki ona müphem geliyor, doğrudan doğruya cümlelerin teşkilindedir ki bir yabancılık, bir gariplik buluyordu. Fakat sonraları, torunları yetişip de aynı dili evin içinde konuşmaya başlayınca, onun nazarında bu kelimelerdeki müphemlik yavaş yavaş zail olmaya ve bu cümlelerdeki garabet de yavaş yavaş kalkmaya başladı. </p><p class="calibre1">
 Naim Efendi, evvela damadı, sonra torunları sayesinde daha nelere alışmıştı... Biçare adam, kızı evlendiği günden beri, aşağı yukarı yirmi senedir, her gün bir eski itiyada veda etmekten ve her gün yeni bir mecburiyete katlanmaktan başka bir şey yapmıyor. Ne Cihangir'deki konağında, ne Kanlıca'daki yalısında ihtiyar ve yorgun vücudunu dinlendirecek bir köşecik kalmıştır. </p><p class="calibre1">
Bundan beş sene evveline kadar hiç değilse, karısı yanıbaşında idi, rahatını, huzurunu mümkün mertebe koruyordu. Zira, bu ihtiyar kadın ölünceye kadar, evinin içinde hakim ve amir kaldı. O, hayatta bulundukça ne kızının, ne damadının, ne torunlarının eve ait umurda (ışlerde) o kadar hüküm ve nüfuzları</p><p class="calibre1">
olmadı. </p><p class="calibre1">
Gerçi, her biri kendi havasına, kendi dairesine ve kendine göre bir hayat yapmıştı; fakat, gerek yalının, gerek konağın umumi nizamı bu iradeli ev kadınının elinde idi. Naim Efendinin haremi Nefise Hanımefendinin bu nizamı</p><p class="calibre1">
eski usul ile töreler arasında muhafaza ve idare etmek için dışarıda bir ihtiyar uşaktan, içeride geçkin bir kalfadan başka icrail (Yürütecek ,yerine getirecek) vasıtası olmadığı halde, evin her şeyi yine yolunda giderdi; zira, her yeni gelen hizmetçiye birkaç gün içinde istediği terbiyeyi vermek, bu kadına has fevkaladeliklerdendi. Vakıa fazla döverdi, fazla azarlardı; bunun içindir ki son zamanlarda yeni hizmetçi bulmak hususunda epeyce müşkülat çeker oldulardı. Biçare Nefise Hanımefendi, denilebilir ki, biraz da bu kahır yüzünden öldü. </p><p class="calibre1">
 </p><p class="calibre1">
O öldükten sonra yerine kızı Sekine Hanım geçti; fakat Sekine Hanım, hiçbir cihetten annesine benzemiyordu. Tıpkı babası gibi, çekingen, içinden titiz, iradesiz, tembel bir kadındı; hususiyle kocasının nüfuzuna ve çocuklarının arzularına son derece uyardı. </p><p class="calibre1">
Kocası ise kırk beş yaşında bir züppeden başka bir şey değildi. Alafranga hayat namına sabahtan akşama kadar bin türlü garabet yapan bu adam, Büyük Hanımın vefatını müteakip, evi kendi heveslerine göre esasından değiştirmeye kalktı; ne kadar eski eşya varsa hepsini tavan aralarına ve mahzenlere attırdı, her odayı Avrupa'dan gelmiş mobilya kataloglarına göre ayrı bir üslupta, ayrı bir renkte Pisaltiye döşetti. </p><p class="calibre1">
Büyük Hanımın yetiştirmesi ne kadar hizmetçi varsa hepsine yol verdi, evin içini Beyoğlu'ndan gelmiş beyaz önlüklü, başı topuzlu hizmetçilerle doldurdu ve bütün bunların idaresini, çocuklarına mürebbiyelik eden Lehistanlı bir kadına verdi. </p><p class="calibre1">
Naim Efendinin damadı Düyunu Umumiye müfettişlerinden Servet Bey, Müslümanlıktan ve Türklükten nefret eden bir kazasker oğludur. Aldığı terbiye ile yaşadığı muhit birbirinin aksi olan her insan gibi Servet Bey de daimi bir ihtilaç, (Çarpıntı,çırpınma) daimi bir isyan içinde yaşar. Pederi Sadri Molla'nın konağında alafrangalığı kendi odasının eşiğinden dışarı çıkmazdı. </p><p class="calibre1">
Nasılsa küçükten beri Fransızca bilmek, bir müddet Galatasaray Mektebinde bulunmak; bir müddet Beyoğlu muhitinde tatlı su Frenkleriyle düşüp kalkmış</p><p class="calibre1">
olmak ona bir softa evinde, çıplak kadın resimlerinden, dizi dizi Fransızca kitaplarından, vazolardan, biblolardan müteşekkil bir halvet yapmak ve bu halvette yaylı bir şezlonga uzanıp, gözleri tavanda, ayakları havada, bir taraftan Hollanda sigarını emerek, diğer taraftan yabani ve perişan bir sesle birtakım opera parçaları terennüm ederek saatlerce vakit geçirmek hakkını vermiştir. Daima muhayyel bir Avrupa seyahati için hazırlanmış bir bavulu vardı, bu bavulun yanıbaşında bir de şapka kutusu dururdu. Bazı</p><p class="calibre1">
sıkıntılı saatlerinde bir aynanın karşısına geçip, bu kutudan çıkardığı</p><p class="calibre1">
şapkaları birer birer tecrübe ederdi ve başını bu serpuş ile örtülü görünce adeta kendinden geçerdi. Nitekim böyle şapkalı, seyahat kostümleriyle veya suare kıyafetinde hala birçok resimleri vardır. Ve bu resimler, hala gençlik odasının duvarlarını süsleyen çıplak kadın resimlerinin yanında asılıdır. </p><p class="calibre1">
Türkler içinde kimse bu Servet Bey kadar ateşle, coşkunca alafrangalığa düşkün olmamıştır. Bu düşkünlükte o derece samimiydi ki, gerek babasının, gerek kayınbabasının muhitinde bütün ahval ve harekatı hürmetle değilse bile, adeta korku ve endişe ile karşılanırdı; zira, gözlerinde sarsılmaz bir imana ermiş</p><p class="calibre1">
adamların ateşi vardı. ışte bu ateşin kuwetiyledir ki Servet Bey, Naim Efendi konağında bütün iradesini istediği gibi yürütüyor ve hele inkılaptan beri bu konakta artık hiç Türkçe konuşulmuyordu. </p><p class="calibre1">
Naim Efendiler bu yaz Kanlıca'ya taşınmadılar ve bundan en ziyade Servet Beyin çocukları memnun oldular. Zira, Boğaziçi'nin bu köşesi, asri eğlencelerin hiçbirisine müsait değildi; tuhafiyeci camekanları önünde gezinmelere, her adım başında bir ahbaba tesadüflere, akşam üstü çay ziyafetlerine, bin türlü aşk ve alaka oyunlarına Kanlıca'da oturulan aylarda epeyce sekte geliyordu. Hususiyle, Servet Beyin oğlu Cemil, henüz yirmi yaşında bir mektep çocuğu olmasına rağmen, Beyoğlu'ndaki büyük lokantaların, gazinoların, barların, bazı eğlenceli evlerin sadık bir gediklisidir; bu yaşında birçok tiryakilikleri, vazgeçemediği birçok itiyatları ve ikinci bir tabiat haline girmiş zevkleri, hazları vardır. Hemşiresine ara sıra delicesine sevdiği bir metresinden bahsettiği de olurdu. Bittabi, hu metresi de yaz kış</p><p class="calibre1">
Beyoğlu'nda oturanlardandı. ışte, Cemil için sayfıye hayatı, bütün bu mahzurlar yüzünden katlanılmaz bir angarya haline girmiştir. Tam Beyoğlu hayatının uyanmaya başladığı bir saatte, Karaköy köprüsünden koşarak vapura yetişmek, vapuru kaçırınca veya kaçırmak isteyince eve karşı vaziyetini düzeltmek, gece kaçamaklarına makul bir sebep göstermek için maddi ve manevi birçok zahmetlere girmek, onu son derece rahatsız eden işlerdendi. Her şeyde hür fikirli olan babası da, bu geceyi dışanda geçirişleri asla mazur göremiyordu; Servet Bey, ya ailevi ve terbiyevi bir kanaat eseri olarak veyahut sadece babalık hissiyle bu hususta her nasılsa kaynatasıyle birleşiyor ve karısının endişelerini haklı buluyordu:</p><p class="calibre1">
Ben demiyorum ki, gezmesin, eğlenmesin, diyordu. Gençtir, tamperaman sahibidir. Asri, modern hayata göre yetişecektir. Tabii bu hayatın her türlü</p><p class="calibre1">
safahatını görecek. Bu hayatın her türlü safahatını yaşayacak. Fakat bu yaşayış hiçbir zaman sıhhatini ihlal edecek bir dereceye varmamalıdır. Ben demiyorum ki, ıstanbul halkı gibi akşam gurup ile beraber evine sokulsun ve yemeğini yer yemez uyusun. Hayır, hayır... Hiç değilse gece yarısı ve kabil olmadığı takdirde sabaha karşı mutlaka evinde bulunmalı ve mutlaka yatağına girmiş olmalıdır. </p><p class="calibre1">
Biraderinin küçük sırlarına pek yakından vakıf olan Seniha ise, babası böyle söylerken çapkın bir tebessümle bıyık altından gülerdi; zaten bu alaycı genç</p><p class="calibre1">
kız için etrafındakilerin hangi hareketi ve hangi sözü gülünç değildir! </p><p class="calibre1">
Büyükbabasının şahsiyeti, annesinin ahvali şöyle dursun, ekseriya pederi Servet Beyin efkar ve harekatı (Düşünce ve Davranışları) bile ona iptidai, sakat ve garip görünürdü. Zira, bu, Frenklerin, asır sonu diye vasıflandırdıkları bir genç kızdı; asır sonu, yeni bir nevi içtimai örnektir ki, harici ve dahili yaşayışında hale ve maziye ait her türlü kayıttan azade ve istikbalin henüz hazırlanan cereyanlarına tabidir. Seniha, daima en son çıkan moda gazetelerinin resimlerine benzerdi. Körpe, ince ve çalak vücudu, ipekböcekleri gibi daimi bir istihale (Biçim değiştirme,başkalaştırma) içindedir. Günün aydınlıklarına göre mütemadiyen rengi değişen yeşil gözleri gibi sesinin bestesi, kımıldanışlarının ahengi ve hatta başının şekli de mütemadiyen değişirdi. ıçi de tıpkı dışı gibiydi; tıpkı gözlerinin rengine benzeyen bir ruhu vardı, kah ihtilaçlı, kederli, bulanık ve fena, kah berrak, rakit (Durgun) ve ekseriya bir havai fışek gibi şenlikli idi. Fakat bu küçük, şeytan mevcudiyetinin hiç değişmeyen bir hususiyeti vardır ki, o da alaycılığı</p><p class="calibre1">
ve şuhluğudur. En ziyade zevk aldığı kitaplar, Gyp'in romanları, yeni tiyatro piyesleri ve Paris'in mizahi gazeteleriydi. Gyp, ona bir ikinci ana, bir ikinci mürebbiye olmuştu. Bu muharririn romanlarındaki serbest tavırlı, yarı</p><p class="calibre1">
oğlan, yarı kadın genç kızlar, üzerlerinde ruhunu biçtiği modellerdir. </p><p class="calibre1">
Denilebilir ki sabahtan akşama kadar her gün bütün meşguliyeti bu genç kız tiplerini hayata tatbik etmekten ibarettir. </p><p class="calibre1">
Seniha, yağmurlu bir kış günü, elinde tuttuğu bir küçük kamçıyı sağa sola sallayarak, kapılara, duvarlara ve eşyaya vurarak, gayet sıkıntılı bir tavırla evin içinde dolaşıyor, bir aşağı iniyor, bir yukarı çıkıyor, adeta duvarlar arasında dar bir kafese hapsedilmiş büyük bir kuş gibi çırpınıp duruyordu. Tam bu esnada, karşısına büyükbabası Naim Efendi çıkıverdi: ıhtiyar adam, kürküne bürünmüş, elinde kalın ciltli bir kitap, bir odadan öbür odaya geçiyordu. </p><p class="calibre1">
Senihe, şikarını (Durgun) bekleyen bir tazı gibi, Naim Efendinin üzerine atıldı ve kamçısıyle kalın ciltli kitabın üstüne birkaç kuvvetli darbe indirerek:</p><p class="calibre1">
Büyükbaba, siz hayat kadar bunaltıcısınız!.. dedi. Sonra bir mahalle çocuğu tavrıyle ıslık çalarak uzaklaştı, gitti. </p><p class="calibre1">
Naim Efendi, bir müddet şaşkın şaşkın torununun arkasından baktı, içinden: Lahavle, lahavle, diyordu; bu kızda acayip bir hal var! </p><p class="calibre1">
</p><p class="calibre1">
Zaten, Naim Efendi, evin içinde ne olursa daima bu acayip kelimesiyle adlandırırdı. Teessürleri asla bir öfke derecesine varmazdı, zira, gördüğü ve işittiği şeylerin hiç biri garabetlerinin derecesi itibariyle havsalasına sığacak bir mahiyette değildi. Kızmak veya gücenebilmek için mutlaka biraz anlamak lazımdır. Naim Efendi ise ne damadının, ne torunlarının yaşayış</p><p class="calibre1">
tarzlarındaki manayı anlayamıyordu. Alafranga, asrın icabatı... Bu kelimeler konağın içindeki yeni vaziyeti onun nazarında kafı derecede aydinlatamıyordu. </p><p class="calibre1">
Ekseriya kızıyla, bazen damadıyla aralarında hafif münakaşalar olurdu. Naim Efendi, kızına derdi ki:</p><p class="calibre1">
Yavrum, çocuklarının ahval ve harekatını hiç beğenmiyorum. Bu Lehli kadın zannederim ki, bunlara yanlış bir terbiye verdi. Seniha on sekizine bastı, fakat hala sekiz yaşında bir çocuk gibi hoppa ve yaramazdır. Cemil daha yirmisine girmedi. Fakat otuz yaşında bir gencin hayatını sürüyor. O yemekten sonra sizin önünüzde ayak ayak üstüne atıp sigara içmeler nedir? O eve istediği saatte girip çıkmalar nedir? Ne babasını dinliyor, ne seni... Ben ise, doğrusu her şeyi görmezlikten geliyorum. Ne kıza, ne oğlana ağzımı açıp bir kelime söylemiyorum; mazallah, bana karşı da bir itaatsizlik ederler, bir ters cevap verirler diye korkuyorum... </p><p class="calibre1">
Naim Efendi, biraz da torunlarını çok sevdiği için sesini çıkaramazdı. Yoksa her şeye rağmen konağın içinde hürmet edilen, korkulan yegane amir yine o idi. Biraz şiddet gösterecek olsa, her şeyin yoluna girmesi ihtimali henüz mevcuttu. Fakat ne yazık ki, o zayıf kalpli bir büyükbaba idi. Sonra da aldığı</p><p class="calibre1">
terbiye onun -kiminle olursa olsun- yüksek sesle konuşmasına bile müsait değildi. Bir gün, -inkılabın ilk aylarında idi- damadıyle siyasi bir mübahaseye (Söyleşiye) giriştilerdi. Naim Efendi, gazetelerden şikayet ediyordu:</p><p class="calibre1">
Efendim, her şey iyi... Fakat, bu gazeteler pek ileriye varıyorlar; diyordu. </p><p class="calibre1">
Memlekette, hiçbir şeye karşı hürmet hissi bırakmadılar; Padişaha, vükelaya karşı en kaba elfazı istimalden (Sözcükleri kullanmaktan)çekinmiyorlar. </p><p class="calibre1">
Hayatı umumiye derken, herkesin hayatı hususiyesine de tecavüze başladılar. </p><p class="calibre1">
Geçen gün Erenköy'ünde Hasip Paşayı, ziyaret etmiştim; biçare adam öyle bir tehevvür (Kızgınlık) içinde idi ki, haline acıdım, meğer, Tanin gazetesi müşarünileyhin (Adı geçenin,onun) nezareti esnasında da birçok ihtilaslar (Hırsızlık) ve suistimaller vuku bulduğundan bahsediyormuş, halbuki... </p><p class="calibre1">
Damadı Servet Bey, sinirli bir hareketle sözünü kesti: Halbuki... Yok efendim, bir rejim gidip, yerine diğer bir rejim geldi mi, tabiidir ki bu rejimin adamları öbür rejimin adamlarından hesap soracaklar. </p><p class="calibre1">
Bahusus, yıkılan idarenin nasıl bir idare olduğunu siz herkesten iyi bilirsiniz. </p><p class="calibre1">
Naim Efendi, bir çocuk gibi utandı:</p><p class="calibre1">
Hiddet buyurmayınız, efendim, dedi. Bendeniz hesap sorulmasın demedim... </p><p class="calibre1">
Haşa. Yalnız düşününüz bir kere...Vicdanınıza müracaat ederim. Hasip Paşa Hazretlerinden nasıl hesap sorulabilir, bu kadar mübarek bir zat... Sizi temin ederim ki, beş parası yoktur. Zevcesinin servetiyle geçinir. </p><p class="calibre1">
Servet Bey, kabili hitap (Kendisiyle konuşulması ,görüşülmesi mümkün) olmayan kimselerle konuşanlara mahsus bir iç sıkıntısıyle: Efendim; dedi. Memlekette bir mahkeme ve bir adalet kapısı var. Hasip Paşa, mahkemeye çekilir, adalete teslim edilir, eğer masum ise ne ala, değilse... </p><p class="calibre1">
Giyotin efendim, giyotin temizler... Yalnız namussuz kafaların değil, fakat, eski kafaların hepsi de kesilmelidir! </p><p class="calibre1">
Naim Efendi, son cümledeki bu vahşi imayı hissetti. Fakat, kendinde cevap vermek kudretini bulamadı, gözlerini yere indirdi ve derin derin düşündü. </p><p class="calibre1">
:::::::::::::::::::</p><p class="calibre1">
II</p><p class="calibre1">
Pazartesi günleri Seniha'nın çay günleridir. Avrupa'nın bütün kibar kadınları gibi o günleri giyinir; kuşanır ve tam saat beşte konağın büyük salonunda kendisinde nadir görülen bir hanımefendi vakarıyle ziyaretçilerini beklerdi. </p><p class="calibre1">
Bunların bazısı, mürebbiyesi Madam Kronski vasıtasıyle tanıdığı birkaç</p><p class="calibre1">
Beyoğlu madam ve matmazelleri; diğerleri çocukluk arkadaşlarından genç kızlar ve aile dostu genç kadınlardı; bunlar arasında, biraderi Cemil'in arkadaşlarından bazı genç adamlar da bulunurdu. Hassaten Faik Bey isminde bir genç, konağın daimi misafiri ve Servet Beyin çocuklarının ayrılmaz bir yoldaşı</p><p class="calibre1">
idi. Bunun içindir ki Faik Bey, pazartesi günleri öğle yemeğinden itibaren konakta bulunur ve ziyaretçilere, ev sahipleriyle birlikte intizar (beklemek) ederdi. Bu pazartesi de öyle oldu. </p><p class="calibre1">
Saat on biri henüz geçmişti. Seniha'nın oda kapısı bir dans havasıyle vuruldu. Seniha daha yataktaydı. Tembel ve mahmur bir sesle Fransızca: Ne var? diye sordu. </p><p class="calibre1">
Kapıya vuran Faik Beydi:</p><p class="calibre1">
Benim, benim; bu ne uyku, dedi. şimdi Cemil'in odasına uğradım, cevap bile vermiyor. </p><p class="calibre1">
Seniha, suni bir huysuzlukla mırıldanarak yataktan indi, arkasına bir penyuvar aldı, kapıyı açtı ve şımank bir tebessümle: Doğrusu, çok münasebetsizsiniz, Faik Bey! dedi ve genç adama selam bile vermeksizin bir sıçrayışta tekrar yatağa girdi, yorganını boğazına kadar çekti, gözlerini kapadı. </p><p class="calibre1">
Faik Bey yatak kıyafetiyle, onu ilk defa görmüyordu. Bu genç kız vücudunun bazı latif sırları, gelişmesinin ilk devrelerinden beri onca malumdu. Faik Bey, Seniha için, elimde büyüdü' diyebilirdi. Zira, beş sene evvel Seniha bir çocuktu. Fakat Faik Bey, yine yirmi yaşında bir delikanlıydı ve yine böyle Cemil'in samimi dostu sıfatıyle konağın içinde dolaşırdı, çocukların yatak odalarına girer, çıkardı; bunun içindir ki, Faik, bu sefer de Seniha'nın penyuvardan sıyrılarak yatağa atlarken ta kalçalarına kadar açılan biçimli bacaklarına ortası derin bir hatla ayrılmış sırtına ve omuz başlarının fildişi rengindeki yuvarlaklarına dikkat bile etmedi; lenfavi (Ağır ,soğukkanlı) lakayt bir tavırla tuvalet masasının önüne yaklaştı. Uzun bir müddet aynada kendine baktı, sonra bir tırnak takımı içinden ince bir törpü aldı, şezlonga uzandı ve tırnaklarını yontmaya başladı. </p><p class="calibre1">
Kuniral, zayıf, uzun ve saçları iyi taranmış bir gençti o. Yüzünün hatları</p><p class="calibre1">
gayri muntazamdı, ağzı büyüktü. Fakat, gözlerinin yorgun ve aynı zamanda hummalı bir bakışı vardı. Esasen, kadınların hoşuna giden tarafı -zira, kadınlarca Faik Bey pek çok rağbet kazanmış bir delikanlıdır- en ziyade bu bakışı idi. Küçük yaşından beri Avrupa'nın muhtelif şehirlerinde dolaşmış, oturmuş olduğu için tavır ve hareketlerinde hiç sahte görünmeyen bir Frenk zarafeti ve kıvraklığı vardı. </p><p class="calibre1">
Bir mecliste hikayeler anlatmayı, kadınlara üstü kapalı imalı lakırdılar söylemeyi, oturup kalkmayı, piyano çalmayı, dans etmeyi, hulasa Garplı salon adamının bütün gösterişlerini kendine tamamıyle mal etmiş, mevcudiyetine sindirmişti; sair gençler, onun yanında beceriksiz, çiğ, züppe, çocuk ve bayağı görünürlerdi. </p><p class="calibre1">
</p><p class="calibre1">
Seniha, gözleri yarı kapalı, uzun kirpikleri arasından Faik Beyi süzdü. Onda hiç uyumamış bir adam hali vardı, gözkapakları sarkmış ve ağzının iki tarafındaki çizgiler derinleşmişti. Seniha, bir uyku arasından gibi seslendi: Faik Bey, dün gece neredeydiniz? </p><p class="calibre1">
Dün gece mi? Söyleyemem! </p><p class="calibre1">
Aman, ne kadar can sıkıcısınız. </p><p class="calibre1">
Can sıkıcı... Asıl sizin sualiniz... </p><p class="calibre1">
Genç kız yatağında sinirli bir hareketle döndü, yüzünü duvar tarafına, arkasını Faik Beye çevirdi ve bu hareketten sonra yarıya kadar sıyrılan yorganın açık bıraktığı yerlerden Seniha'nın sırtı ta beline kadar göründü. </p><p class="calibre1">
Delikanlı bakmadı bile. Genç kız sayıklar gibi bir sesle, sözüne devam etti: Öyle ise, neredeydiniz size ben söyleyeyim. </p><p class="calibre1">
Ne iyi, beni zahmetten kurtarmış olursunuz. </p><p class="calibre1">
Faik Bey, siz dün gece çok fena şeyler yaptınız. </p><p class="calibre1">
Faik Beyin dün gece yaptığı şey gerçi çok fena idi. Sabaha kadar kumar oynamış ve hayli kaybetmişti. Naim Efendi, Kasım Paşa -Faik Beyin babası- ile pek eski ve pek samimi ahbap olmakla beraber, oğluna, birçok sevimsiz ve serbest hareketleri bir yana, asıl bu kötü huyu için hiç tahammül edemezdi. </p><p class="calibre1">
Kaç defa Cemil'e münasebeti kessin diye damadı ve kızı nezdinde teşebbüste bulundu. Kaç defa Cemil'i karşısına alıp nasihat verdi ve hatta yalvardı. </p><p class="calibre1">
ıhtiyar; dindar ve namuslu kimseler nazarında kumar, seyyiatın (Kötülüklerin, günahların) en müşişidir. Ocakları söndüren bu, evleri yıkan bu, insanı hırsızlığa, cinayete, intihara sevk eden budur; bunlar, kadını</p><p class="calibre1">
kumar nispetinde tehlikeli zannetmezler. Bunun içindir ki, Naim Efendi, Faik Beyin, Seniha'nın yatak odasına girip çıkmasından ziyade, Cemil'in onunla beraber geç vakitlere kadar dışanda kalmasından ürker ve endişe eder. </p><p class="calibre1">
Bu hususta hissi onu aldatmıyor. Hakikaten Faik Beyde kumar iptilası her iptilanın fevkindedir, o daha şimdiden kadından bıkmış ve sevdadan yorulmuştur. Nitekim o gün, akşam üstü çaydan sonra kadınlar gülüşüp konuşmaya o kadar meyyal, gençler fısıldaşıp söyleşmeye o kadar teşne iken Faik Bey ısrarla, bir poker partisi yapmak teklifınde bulundu ve meclisin umumi itirazlarına rağmen, salonun bir köşesinde bir kare teşkil etmeye muvaffak oldu. Zira, Cemil'den başka Madam Kronski ve Beyoğlulu diğer birkaç madam, bu oyunun coşkun heveskarlarındandılar. </p><p class="calibre1">
Seniha, salonun diğer bir köşesinde arkadaşlarından iki genç kızla biraderinin dostlarından iki genç adam ve yeni evlenmiş bir hanımdan bileşik bir grup ortasında büyük halasının torunu Hakkı Celis'in kendisine okuduğu şiirleri dinler görünüyordu. Ta içinden Faik Beye kızgındı. Zira, bu meclislere revnak (Parlaklık,süs) verebilecek yalnız onun sohbetleri, onun esprileri, onun şakalarıydı. O, bir köşeye çekilir çekilmez oda, suyu çekilmiş</p><p class="calibre1">
bir havuza dönüyor ve hiç kimse ne yapacağını bilemiyordu. Seniha'nın ise, başkalarının sözlerinden dehşetli bir surette içi sıkılıyordu. Hele halazadesi Celis'in şiirlerine hiç tahammülü yoktu. Bu genç, kendisinden ancak bir iki ay küçük olmasına ve şimdiden birçok şiirleri bazı mecmualarda çıkmış olmasına rağmen, ona, parmakları mürekkep lekeli ve pantolonunun dizleri çıkmış zavallı</p><p class="calibre1">
bir mektep çocuğu gibi görünmekten kurtulamıyordu. Hakkı Celis her okuduğu manzumenin sonunda:</p><p class="calibre1">
Abla, dün gece bir sonnet daha yazdım. Haftaya Nihal mecmuasında çıkacak; derken, Seniha, aklı başka yerlerde: Güzel! Güzel! diyordu ve genç çocuk bundan cesaret alarak tekrar okumaya başlıyordu. </p><p class="calibre1">
Mamafih, Seniha'nın yanındaki genç kızlar bu şiirlerden pek çok zevk alır gibiydiler. Gözlerinin içinde bir cezbe aydınlığıyle genç şaire bakıyor ve her inşadın (Okuma, okuyuş) sonunda:</p><p class="calibre1">
Aman, ne fevkalade, ne fevkalade!.. Kuzum, bize bunu bir kağıda yazıverin, diyordu. Heyecanlarında az çok samimi idiler. Bu iki hemşire, şiiri musikiye tercih edenlerdendi. Nitekim, yanlarındaki genç adamlardan biri kalkıp da Seniha'dan bir parça piyano çalmasını rica eder etmez, bunlar , Celis'i ta dizlerinin dibine çağırdılar ve yalvaran gözlerle: Devam ediniz, siz devam ediniz, dediler. </p><p class="calibre1">
Seniha, bütün hıncını şimdi piyanodan alıyordu. O delikanlılar yanıbaşlarında duruyor ve biri notanın yapraklarını çevirmekle, diğeri çalınan havayı terennüm etmekle meşgul oluyordu. Demincek onların grubunda bulunan yeni evlenmiş bir genç kadın, dinlemek için ta yakına geldi ve bir murakabes vaziyeti aldı. Seniha, bilinmez nedendir, hem bu , genç kadına hem de o genç</p><p class="calibre1">
adamlara kızıyordu. </p><p class="calibre1">
Macit Bey, yaprakları çabuk çeviriyorsunuz! diye çıkışmış; birkaç dakika sonra, öbürüne: Amma da yanlış söylüyorsunuz, Nazif Bey! demişti. </p><p class="calibre1">
Sonra, çaldığı hava bitip de taburenin üstünde arkasına döndüğü zaman, hala dalgın ve coşkun tavrını muhafaza eden genç kadına: Belkıs, kendine gel, çaldığımız bir bar havası idi; diyerek güldü ve salonun bir tarafında pokerciler grubunu, diğer köşesinde o genç kızlarla küçük Celis'i görür görmez derin bir can sıkıntısıyle tekrar piyanosuna döndü: şimdi söyleyin, daha ne çalayım, Macit Bey? dedi. Macit Bey, notaları</p><p class="calibre1">
karıştırıyordu. Bu, kendini beğenmiş ve her şeyi bilmek iddiasında bir genç</p><p class="calibre1">
adamdı. ıstanbul'da en iyi giyinen ve kadınlar nezdinde en çok rağbet kazanan Türk gencinin kendisi olduğuna emindi. </p><p class="calibre1">
Gerçi, bazı geceler onun sabaha karşı Beyoğlu barlarında Viyanalı</p><p class="calibre1">
fahişelerle vals ettiğini ve her akşam üstü, kıyafetine ait bir iş için, Mir'e uğradığını bilenler vardı. Fakat zengin dostlar alemindeki muvaffakıyetlerinden hiç kimsenin haberi yoktu. Mütemadiyen kadın peşinde koştuğu görülür. Lakin bunlardan birine yaklaşıp da, konuştuğu henüz vaki olmamıştır. Bir gün Seniha ile biraz açılmak teşebbüsünde bulundu ve genç</p><p class="calibre1">
kızdan şu cevabı aldıydı:</p><p class="calibre1">
Macit Bey, siz benim tipim değilsiniz. Ben, esmer ve uzun boyluları</p><p class="calibre1">
severim. Siz, kısa ve beyazsınız. Ben, giyinişte biraz itinasız olanları</p><p class="calibre1">
severim, siz ise, henüz ütüden çıkmış kostümlerinizle ve dimdik duruşlarınızla tıpkı elbise mağazalarının camekanlarındaki mankenlere benziyorsunuz. </p><p class="calibre1">
Sesinizin ahengi hoşuma gitmiyor. Sonra ben, her şeyden evvel beni beğenen erkekleri severim, siz ise kendinizden başka kimseyi beğenmez gibi görünüyorsunuz. </p><p class="calibre1">
Nazif Beye gelince, o da Macit Beyden pek farklı bir insan değildir. Esasen bütün gün, bütün gezmelerinde, bütün eğlencelerinde beraberdirler. Beyoğlu'nda, Doğruyol'da onları ayrı ayrı gören hiç olmamıştır. Biraz da akrabadırlar. </p><p class="calibre1">
Macit Beyin babası Abdülhamit devrinde ailesiyle beraber Beyrut'a sürüldüğü</p><p class="calibre1">
zaman, uzun müddet Nazif Beyin babası Afif Paşanın evinde misafır kaldılar ve teyzesinin kızını, Nazifin halazadesine verdiler. Afif Paşa, şimdi ayan azasındandır, Macit'in babası Enis Paşa ise, ilanı meşrutiyeti müteakip sıra ile birçok nezaretlere geçmişti. </p><p class="calibre1">
Poker masasından yükselen gürültü adeta piyano sesini boğuyordu. Seniha tuşlara daha büyük bir şiddetle bastı. Sonra, yarı ciddi yarı sahte bir asabiyetle yerinden kalkıp oyunculara doğru gitti: Yeter artık, burayı bir tripo'ya çevirdiniz;' dedi ve Faik Beyin önündeki fişleri karıştırmak, dağıtmak istedi. Fakat, daima o kadar lakayt, şakacı, tahammüllü ve rint olan Faik Bey, oyunda gayet ciddi ve asabiydi, genç kızın omzunun üstünden uzanan elini bileğinden yakaladı, arkaya doğru itti. Cemil, gayet gevrek bir kahkaha ile gülüyor:</p><p class="calibre1">
Seniha, bırak! Kaybediyor, kaybediyor, zavallı! diyordu. Beyoğlulu madam pek zarif bir nükte söylüyormuş gibi:</p><p class="calibre1">
E, oyunda kaybeden aşkta kazanır, dedi. </p><p class="calibre1">
Ve madamın baş ucunda duran Macit Bey bu sözü üzerine alınarak gülmeye başladı. Seniha, gittikçe artan bir asabiyetle şiir okuyanlara doğru gitti ve afacan, şımarık bir çocuk tavrıyla Hakkı Celis'in uzun perçemli saçlarından yakalayıp yukarı doğru çekti. Biçare genç sapsarı kesildi ve ağzında yarım kalmış bir mısra ile gülmeye çalıştı. ıki hemşireden birisi, Nuriye Hanım, saçları çekilen genç şaire şefkatle bakarak: Zavallı şair! ışte sizin nasibiniz bu... dedi. </p><p class="calibre1">
Öbürü, Neyyire Hanım, Celal Sahir Beyden birkaç mısra okudu:</p><p class="calibre1">
-Saçlarım, saçlarımla eğlenme! </p><p class="calibre1">
Bırak onları nasıl perişansa</p><p class="calibre1">
Öyle kalsın ve ihtizaz-ı mesa... </p><p class="calibre1">
Seniha, şimdi munis bir kedi gibi Hakkı Celis'e sokuluyor, bir kolunu genç</p><p class="calibre1">
adamın ensesinden geçirip, dizlerinin üstüne oturuyor, diğer eliyle çenesini okşuyordu. </p><p class="calibre1">
Zavallı çocuk, zavallı çocuk... Ne kadar sarardın! A, ne kadar sapsarı</p><p class="calibre1">
kesildin! Söyle bana, 'mesa' ne demek? </p><p class="calibre1">
Küçük şair heyecandan tıkanıyordu. Genç kız, elini halazadesinin göğsüne götürdü ve birden sanki o göğüs üstünde gezinen eline bir iğne batmış gibi, yerinden fırlayıp hayretle geri çekilerek:</p><p class="calibre1">
Ayol baksanıza, kalbi yerinden kopacak, kalbi yerinden fırlayacak... Öyle çarpıyor, öyle çarpıyor ki!.. diye haykırdı. </p><p class="calibre1">
Nuriye ve Neyyire Hanımlar sıra ile ellerini Hakkı Celis'in göğsü üstüne koydular ve aynı hayretle genç adamın yüzüne baktılar. O, artık heyecanını</p><p class="calibre1">
saklayamayacak bir haldeydi; koşarak salondan çıktı. Neyyire Hanım: Biçare genç, çok hassas! dedi. </p><p class="calibre1">
Ve manidar gözlerle Seniha'nın yüzüne baktı. Seniha şimdi poker grubuyla meşguldü, dalgın dalgın cevap verdi:</p><p class="calibre1">
Evet, lüzumundan fazla. </p><p class="calibre1">
Akıbet saat yedi buçukta oyun nihayet buldu. Birer birer masanın başından kalktılar. Faik Bey ziyanını çıkarmış, hatta biraz da kazanmıştı: Gülerek, Seniha'ya yaklaştı:</p><p class="calibre1">
Hangi elinizdi, bakayım, önümdeki fişlere dokunan? </p><p class="calibre1">
Ve kendine uzatılan eli dudaklarına getirerek ilave etti: Sevgili el, biraz dokunur dokunmaz öyle bir şans getirdi ki, bu adeta bir peri eli... </p><p class="calibre1">
Beyoğlulu madam, yine aynı soğuk zarafetiyle bir nükte daha söylemek istedi: Ama, bu sizin için bir cihetten hiç iyi değil, dedi. O el fışlerinize dokunur dokunmaz kaybetmek sizin menfaatinize daha uygundu. </p><p class="calibre1">
Faik Bey, geniş bir kahkaha ile cevap verdi: Oh, kalpten evvel kese... diyerek Neyyire Hanımların yanına seğirtti. </p><p class="calibre1">
Onlar, Faik Bey daha söze başlamadan kırıtıp gülüşmeye koyuldular; zira biliyorlardı ki bu genç adam, tuhaf ve şakacıdır. Biraz ötede Cemil, arkadaşlarıyle koltuklara kurulmuşlar, sigara içiyorlar ve yüksek sesle konuşuyorlardı. Faik Bey biraz da onların yanında kaldı, sonra piyanoya yaklaşarak, ayak üstünde yarım bir hava çaldı. Daha sonra birden mihaniki bir hareketle salondakilere döndü. Yerlere kadar bir reverans yaptı: Hanımlar, efendiler, au revoir! </p><p class="calibre1">
Seniha:</p><p class="calibre1">
A, niçin? Bu akşam yemeğe kalmayacak mısınız? Öyle dememiş miydiniz? diye soruyordu. Faik Bey:</p><p class="calibre1">
Kalmak isterdim, fakat kabil değil, bilseniz... Kabil değil, dedi ve çıktı</p><p class="calibre1">
gitti. </p><p class="calibre1">
Öbür davetliler de sekiz buçuğa doğru birer birer çıkıp gittiler. Cemil de sıvıştı. Madam Kronski odasına çıktı. </p><p class="calibre1">
Seniha alacakaranlıkla dolan salonda bir müddet yalnız kaldı, alacakaranlıkta, bu genç kız, bembeyaz görünüyordu. Pencerenin önünde koltuğun içine atılmış bir demet zambak gibiydi. Düzgün ve narin endamı</p><p class="calibre1">
şeklini kaybetmiş, bu ılık yaz akşamında sanki eriyordu. Ruhunda da böyle bir eriyiş vardı. Derin bir iç sıkıntısı bu alacakaranlık gibi asabını sarmıştı. </p><p class="calibre1">
Niçin öbürleriyle beraber çıkıp gitmemişti? Bütün gece bu koca evin içinde yapayalnız ne yapacaktı? Bu ev, bazı günler, bazı saatler ona bir mezar gibi görünüyordu. Nefesi darlaşıyor ve sokağa fırlamak, koşmak, haykırmak istiyordu. Ta on dört yaşından beri kalbinde bilmediği yerlerin, görmediği şeylerin, tanımadığı kimselerin hasreti vardı. Fransızca, Nereye kaçmalı? </p><p class="calibre1">
sözü dilinde daimi nakarattı. Bu memlekette ve bu konakta ona her şey dar, az ve adi görünüyordu. Eşya, arzusuna göre değildi. Evin nizamı her türlü</p><p class="calibre1">
ihtişamdan ari idi (Uzaktı), büyük babası, annesi, hatta bazen babası ona, lisanlarını anlamadığı, hareketlerinden ürktüğü başka cinsten birtakım mahlukat gibi geliyordu. </p><p class="calibre1">
Biraz Madam Kronski ile anlaşabiliyordu. Bu kadın, ona Avrupa'da sürülen yüksek hayatın bazı safahatına dair hikayeler anlatır ve hayalindeki aleme cari verirdi. Zira, Madam Kronski -kendi iddiasına göre- Lehistan'ın en eski ve asil ailelerinden birine mensup bir devlet düşkünü idi. Avrupa'nın muhtelif yerlerindeki şato eğlencelerine, Çar sarayının merasimine, at üstünde sürgün avlarına, Almanya'nın, ısviçre'nin kür yerlerindeki palas hayatına, Fransa'nın cenup sahillerindeki gazino safalarına ve nihayet Paris'in salonlarına, bulvarlarına, kahvelerine, tiyatrolarına dair birçok şeyler biliyordu. Seniha bütün bunları dinlerken kendinden geçerdi ve gözlerinde bir humma ateşiyle:</p><p class="calibre1">
Madam, söyleyin, bu hayata karışmak için ne lazım? diye sorardı. </p><p class="calibre1">
Madam Kronski şeytani bir tebessümle gülerdi: Oh, çok zengin olmalı, çok zengin; derdi. </p><p class="calibre1">
</p><p class="calibre1">
Ve kaybolan servetlerinden bahsetmeye başlardı. Annesinin bir inci gerdanlığı vardı ki babası bir banka işinde iflas ettiği gün, tamam yüz bin liraya satılmıştı. Bütün Varşova'da bu incinin bir mislini daha bulmak kabil değildi. Gerçi, Nis'te, Kontes bilmem kimin; parmağındaki zümrüt yüzük de efsanevi bir kıymeti haizdi. Fakat, Monte Karlo'da bir kumar masası başında yarım milyon franga gitti. </p><p class="calibre1">
Madam Kronski:</p><p class="calibre1">
Çocuğum, görmeliydin bu kumar masası etrafındaki ziynet ve ihtişamı ve ortada dönen paranın miktarını; derdi, kadınların elleri mücevherattan adeta kımıldayamayacak derecede ağırlaşır; yeşil çuhanın üstüne sarı altın, küreklerle dökülür, boşaltılır. </p><p class="calibre1">
Seniha, Madam Kronski ile hasbıhallerinin bu hasis tarafını hiç sevmezdi. </p><p class="calibre1">
ıçin için tantana ve debdebeye, iyi kumaşlara, nadide mücevherata pek düşkün olmakla birlikte, haddizatında paraya büyük bir ehemmiyet vermezdi. ısterdi ki bütün bu güzel şeyler kendiliğinden önüne yığılsın. Nereden geldiğini, kimin aldığını bilmesin. Halbuki ömründe ilk defa böyle bir genişliğin tadını</p><p class="calibre1">
tatmamıştı. Gerçi, arzularının birçoğu tatmin ediliyordu. Fakat, o kadar ağır bir tarzda ve o kadar güçlüklerle ki, hepsinin sonunda ilk şevkinden eser kalmıyordu. Zaten pek maymun iştahlıydı; birçok gürültü, birçok inat ve ısrar ile istediği şeyler olur olmaz, kalbine derhal bir bıkkınlık gelir ve biraz evvelki arzusu hemen bir isteksizlige dönüverirdi. Seniha'nın dolabında hiç</p><p class="calibre1">
giyilmeden modası geçmiş, sararıp solmuş ne kadar elbise, senelerden beri kunduracıdan geldiği gibi duran kaç çift kundura vardır. </p><p class="calibre1">
Her Beyoğlu'na inişte alınıp bir kenara atılmış mendil, eldiven, çorap gibi eşya ise yığınlar teşkil etmektedir. Bütün bunlara rağmen Seniha, yine büyükbabasını lüzumundan fazla pinti, babasını hala ağlanacak derecede züğürt bulur ve bazı böyle sıkıntılı akşamlarda kendisini dünyanın en bedbaht ve en yoksul kızlarından biri telakki ederdi. </p><p class="calibre1">
Gerçi, son zamanlarda Naim Efendi konağında, bir yabancının bile gözüne çarpacak derecede bazı değişiklikler oldu. Bu sene yalıyı kiraya verişleri bunlardan biriydi; atlardan birinin ölümü üzerine diğer atı da satıp, hususi araba kullanmaktan vazgeçişleri ve arabacı ile seyisleri savışları bunlardan ikincisiydi. Altı aydan beri Madam Kronski'nin maaşını veremeyişleri ve Beyoğlu'nda bazı terzi ve tuhafiyeci hesaplarını ödeyemeyişleri bunlardan üçüncüsü ve belki de en ağırıydı. </p><p class="calibre1">
Seniha, akşam karanlığında bütün bunları düşünürken büyükbabası Naim Efendi, yavaş yavaş salonun ortasına kadar gelmiş ve: Seniha, kızım! Seniha, sen misin? diye seslenmişti. </p><p class="calibre1">
Genç kız cevap vermedi. ıhtiyar adam sordu:</p><p class="calibre1">
Yavrum, niçin karanlıkta oturuyorsun? </p><p class="calibre1">
Ve arkasında koridordaki lambaları yakmakla meşgul hizmetçiyi çağırdı: Marika, buranın lambasını da yak! </p><p class="calibre1">
Sonra gitti, pencerenin yanında torununun tam karşısında bir koltuğa oturdu. </p><p class="calibre1">
Naim Efendi, evin içinde herkesten ziyade Seniha'yı severdi ve ona kendini sevdirmek için adeta yaltaklanırdı. Fakat bu akşam, Seniha'yı o kadar küskün ve kasvetli buldu ki, ağzını açıp bir kelime daha söylemeye cesaret edemedi. </p><p class="calibre1">
Seniha hiç beklenilmeyen bir anda, birdenbire yerinden fırladı ve büyükbabasının dizlerine oturarak bir kolunu boynundan geçirdi -bu, onun mutat hareket tarzlarından biridir- ve ağzını ihtiyarın kulağına yaklaştırıp şu garip suali sordu:</p><p class="calibre1">
</p><p class="calibre1">
Büyükbaba, çok sefalete düştük, değil mi? </p><p class="calibre1">
Naim Efendi, kafı derecede kuvvetli olsaydı, kucağındaki bu acayip mahluku silkip yerinden fırlatacak ve koridorlardan koşarak, merdivenlerden atlayarak konağın dört bir köşesine, Yetişin, yetişin! Seniha'ya bir şey oldu! diye haykıracaktı. Bütün vücudu titriyordu. </p><p class="calibre1">
Sefalet mi? O ne fena söz? Niçin, yavrum, niçin? Neyin eksik! Neyin eksik? </p><p class="calibre1">
diyordu. </p><p class="calibre1">
Fakat Naim Efendi bunu söylemekle beraber, birdenbire, ta içinden bütün eksik şeyleri hissetti ve o güne kadar, genişlik ve bolluk içinde yetişmiş</p><p class="calibre1">
kimselere mahsus bir itminan (Güven) ile sefalete, zarurete inanmak şöyle dursun, hatta bir parça müzayakaya (Parasızlık,geçim sıkıntısı) bile ihtimal veremeyen bu ihtiyar adamın kalbine genç kızın bu çılgınca suali üzerine ilk defa olarak korkunç bir yoksuzluk (ılk metinlerdeki para sözcüğü bu sözcükle karşılanmış) endişesi düştü. Gerçi, Vefa Hanındaki merhun (Rehin edilmiş) hissesinden, Çemberlitaş'taki satılık arsasından, Kanlıca'daki yalısından, bir de tekaüt maaşından başka nesi kalmıştı. Bu tekaüt maaşı ise ancak gündelik masrafa yetişebilirdi. Halbuki Cemil'le Seniha her gün bu paranı iki mislini harcıyorlardı ve her tarafa biraz borçları vardı. </p><p class="calibre1">
Naim Efendi, o akşam yemekte görünmedi. Erkence odasına çekildi yattı; fakat sabaha kadar gözlerine uyku girmedi. </p><p class="calibre1">
:::::::::::::::::::</p><p class="calibre1">
III</p><p class="calibre1">
Naim Efendinin hemşiresi Selma Hanımefendi Çemberlitaş civarında büyük bir konakta oturur. Biraderinin küçüğüdür. Fakat, genç kızlığından beri ailenin içinde herkesten ziyade kendisine hürmet ettiren ağır, haşmetli ve amirane bir hali vardı. Naim Efendiyi genç yaşından beri kah yakından, kah uzaktan sevk ve idare eden Selma Hanımefendidir. Naim Efendi, hatta evlendikten sonra bile birçok zamanlar hemşiresinin tesiri altında kaldı; bu kadının aklıselimine, azim ve iradesine, dirayet ve basiretine hayrandı. Karısının vefatından beri hemen her sokağa çıkışında bir kere ona uğrardı. ıki kardeş, uzun uzadıya dertleşirler, hasbıhal ederlerdi. Naim Efendi, bu hasbıhallerden ekseriya dayak yemiş, kabahatli bir çocuk gibi çıkardı. Zira, Selma Hanımefendi, pek ziyade tok sözlü bir kadındır. Herkesin kusurunu yüzüne vurmakta ve işlenilen hatanın hiç değilse dille cezasını vermekte zerre kadar insafı yoktur. </p><p class="calibre1">
Nitekim torunuyle o garip konuşmaların ertesi günü, derin hasbıhal ihtiyacıyle hemşiresine koşan Naim Efendi, Selma Hanım tarafından o kadar sert bir muameleye maruz kaldı, o kadar sarsıldı ve tartaklandı ki, adeta kendini tutmasa konağa dönerken arabasının içinde hıçkırarak ağlayacaktı. </p><p class="calibre1">
Hemşiresi, yan hiddetli, yan müstehzi bir tavırla ona demişti ki: Maşallah... Demek, Seniha'nın aklı böyle ciddi şeylere de eriyor! Ben zannederdim ki, o, ipeğin renginden, sürmenin cinsinden, Beyoğlu'nun kaldırımında sekmekten ve gençlerle Fransızca şarkılar söylemekten başka bir şey bilmez. Meğer, ara sıra evin umuriyle de alakadar oluyormuş, iyi ya, işte sevinin, ağabey, sevinin: Torunun, kızından daha akıllı çıktı. 'Büyükbaba, çok sefalete düştük, değil mi?' Sefalet mi? Hayır kızım, hayır, rezalet demeliydiniz. Öyle bir rezalet ki, Karun'un hazinesi olsa örtemez, ıstanbul'un dört bir köşesinde çın çın ötüyor. Ağabey, ağabey, kuzum, sizin kulaklarınız tıkandı mı? Gözlerinize perde mi indi? Bir defa etrafınızı dinlesenize, bir defa etrafınıza baksanıza! Daha şimdiden torununuz olacak yumurcakların şöhreti afakı (Ufuklar, burada her yan, bütün ıstanbul anlamında) tuttu. </p><p class="calibre1">
Damadınız delinin biri... Kızınıza gelince, o soylu soplu budala, fakat şaşıyorum, size ne oldu? Siz ki, o kadar ince fıkirli, arif, zarif, kılı kırk yarar bir adamsınız, doğrusu ya, bazı günler size bir sihir ettiklerine inanacağım geliyor, çünkü, sizin tarafınızdan bu derece vurdumduymazlığa başka bir mana veremiyorum! </p><p class="calibre1">
Naim Efendi, elleri dizlerinin üstünde, koltuğun içinde iki kat olmuş, dik dik yere bakıyordu. Selma Hanımefendi devam etti: Geçenlerde buraya şekibe Hanım gelmişti -hürriyetten sonra bu ilk gelişleri, dünya bir acayip oldu- şimdi Pangaltı'da oturuyorlarmış. Oğlu askerden çıkmış; şehremanetinde bir büyük memuriyete geçmiş, söyledi ama, unuttum. Neyse, maksat bu değil... Ve kadın zaten bunları anlatmaya gelmemiş. </p><p class="calibre1">
Diyor ki, her akşam üstü cumbada oturup geleni geçeni seyrederim. Kadıncağız yine bir gün cumbada otururken bir de bakmış ki, bizim küçük hanım, iki dirhem bir çekirdek. Peçesini açmış, bir arabada yapayalnız. şişli'ye doğru gidiyor. </p><p class="calibre1">
şekibe Hanım seslenmek istemiş, fakat sonra, nemelazım belki istemez, demiş: Arabada öyle bir oturuş oturuyormuş ki, tarif ede ede bitiremiyorlar. Neyse, yirmi dakika geçmemiş, şekibe Hanım bir de bakmış ki, araba tekrar dönüyor, fakat bu sefer, içinde bir de delikanlı ile beraber... Esmer, zayıf bir gençmiş, mutlaka o çapkın Faik olacak. Araba gelmiş, beş altı kapı ötede bir evin önünde durmuş. şekibe Hanım bu evdekileri de tanıyor, bir ıtalyan ailesiymiş. Bizimkiler inerler ve tam akşamın ikisine kadar orada kalırlar. </p><p class="calibre1">
Naim Efendi, maveradan gelir bir sesle:</p><p class="calibre1">
Evet, dedi. Bundan haberim var, Madam Kronski'nin dostlarıdır. Bize daima gelirler. ıadei ziyaret için olacak... </p><p class="calibre1">
Selma Hanım, büyük bir hayretle biraderinin yüzüne baktı: Ya... Ne ala! dedi. Demek bu da alafrangalık icabatından!.. Ya bir gece ta sabaha kadar Nedim Paşanın kızı Memduha'nın evinde kalışlarına ne dersiniz? </p><p class="calibre1">
Bütün komşular o gece sabaha kadar gürültüden, ahenkten uyuyamamışlar. </p><p class="calibre1">
Bizimkiler, kadın erkek hep bir arada imişler. Bir zaman gelmiş ki, mahallenin bekçisi kapıyı vurup, susunuz, bu kadarı da fazla, diyecek olmuş. Zaten komşular, bu hal bir daha tekerrür ederse karakola şikayet edeceğiz, diyorlarmış. </p><p class="calibre1">
Naim Efendi, tepeden tırnağa kadar ürperdi; kenarları , geniş Aziziye fesinin altında yüzü küçücük görünüyordu; dedi ki: Bu eğlenceden de haberim var. Benden izin aldılardı... Hatta Memduha Hanım, bizzat kendisi geldi, bana yalvardıydı. </p><p class="calibre1">
Selma Hanım:</p><p class="calibre1">
Öyleyse size olan olmuş ağabey! dedi. Ben de nafile yere nefes tüketiyorum. Ağabey, ağabey, bütün bu rezaletleri size alafrangalık icabatındandır diye yutturuyorlar. Bizim gördüğümüz terbiye, vakıa alaturkadır ama, zamanımızda alafranganın ne demek olduğunu da pek yakından gördük. ıngiliz Ahmet Beyin çocukları böyle miydiler rica ederim? Kendisi Hıristiyandan dönme halis muhlis Avrupalı olduğu halde bile, hatırlarsınız, evinde, o ne vakar, ne temkin, ne kapalılıktı!.. Bizim çocuklar da aynı</p><p class="calibre1">
terbiyeyi görmediler mi? Niçin aynı tarzda hareket etmiyorlar? Geçen gün Hakkı bile yaşına bakmadan diyordu ki: 'Her yerde Seniha ablama rast geliyorum.' 'Her yer neresi?' dedim. 'Labon, Mulatye, Tokatlıyan!' diye cevap verdi ve birdenbire gözlerini yere indirip kıpkırmızı kesildi. Bir çocuğun içine bir utanmak kabiliyetini vermediniz mi, alafranga olsun, alaturka olsun, hiçbir terbiye usulünün faydası yoktur. Kardeşim, gücenme, Servet Beyin çocuklarının en büyük noksanı utanmak nedir bilmemeleridir. Vallahi, size hiç</p><p class="calibre1">
gelmeyişimin sebebi, bu çocukları görmemek içindir; ya biri ya öbürü</p><p class="calibre1">
tarafından, maazallah, saygısızca bir muameleye maruz kalırım diye adeta tir tir titriyorum. </p><p class="calibre1">
</p><p class="calibre1">
Selma Hanım, birdenbire samimileşti:</p><p class="calibre1">
Kardeşim, kardeşim, dedi, bunlar bizim sebebi felaketimiz olacaklar. </p><p class="calibre1">
Naim Efendi, hemşiresini bütün söylediklerinde haklı buluyordu. Bununla beraber istiyordu ki, tamamıyle haksız olsun ve kendi kendine şöyle diyordu: Hemşirem, öteden beri her şeyi fena görmeye mütemayildir. Çocukluğunda ne kadar hırçın; ne kadar geçimsizdi! Bu mizacı hala değişmedi. Etrafında her zaman uğraşacak bir kimse arar. Birini parmağına taktı mı, nihayetine kadar yapmadığını, söylemediğini bırakmaz; zevci merhum Afıf Paşa, onun elinden az mı çektiydi? Biçare ne kadar haluk (ıyi huylu), usluydu; evlilik hayatında kıskançlığı, şüpheyi davet eden hiçbir hareketi yoktu. Bununla beraber, evinde her gün yeni bir istintaka (sorgulamaya) her gün bir istizaha (Açıklamaya), bir münazaa (Ağız kavgası ,çekişme) veya münakaşaya maruz kalırdı. </p><p class="calibre1">
Naim Efendi, Sağ olsun diyordu, hemşire kendini hala eski devirlerde zannediyor. Kıyafetler gibi ruhlar da değişti. Büyüklere eski itaat, eski hürmet nerede, kimde var? Bizim gördüğümüz terbiyedeki insanlarla şimdi alay ediyorlar. Belki hakları da var, her eski şey biraz acayiptir, çocuklarımızın çocuklarını kendimize uydurmaya çabalamak ne beyhude! Onlar, her şeyden evvel, zamanın icabatına uymaya mecburdurlar. Hemşire istiyor ki, Seniha kendisi gibi olsun. Bu mümkün mü? Gençliğimizde kendisinin yaşayışı, giyinişi, düşünüşü</p><p class="calibre1">
büyük valdenin yaşayışına, giyiniş ve düşünüşüne benziyor muydu? </p><p class="calibre1">
Naim Efendi, hadiseleri böylece tevil etmekle (Yorumlamakla) beraber, için için kendisini hemşiresiyle mutabık buluyordu; fakat bu mutabakatta anlaşılmaz bir acılık vardı, acılık ona ağır geliyordu. Bunun içindir ki, kendisini hemşiresine bağlayan bütün o terbiyevi ve ananevi rabıtalardan (Bağlardan) kurtularak, bir genç adam gibi mütebessim, çalak torunlarının safına atılmak istiyordu. Zira, kalbi bütün kuvvetiyle o taraftaydı. </p><p class="calibre1">
Denilebilir ki, hiçbir dede, torunlarını bu kadar derin bir şefkatle sevemezdi. Naim Efendi, Cemil ve Seniha için yalnız bir büyükbaba değil, bir nine, bir birader ve bir hemşireydi. Hele Seniha'yı adeta coşkunlukla, adeta aşkla seviyordu. </p><p class="calibre1">
Onun sesi ve onun tebessümü, son senelerinin yegane saadetiydi. Seniha doğup büyüyünceye kadar, konakta, Naim Efendinin kahkaha ile güldüğünü hiç kimse işitmemişti. Yalnız bu yeşil gözlü, beyaz çocuk, tombul bacakları üstünde odadan odaya koşmaya başladığı günden beridir ki sabık Evkaf Nazırının günde hiç olmazsa birkaç kere kıs kıs güldüğü duyulurdu. Seniha, onun nazarında daima bu güldüren küçücük çocuktu. Ne zaman büyüdü? Ne zamandan beridir ki kendisinden bu kadar ciddiyetle bahsettiriyor? </p><p class="calibre1">
Naim Efendi konağa avdetinde, kapının önünde yeğeninin oğlu Hakkı Celis'e rast geldi; ihtiyar adam, bu çocuğu da torunları derecesinde severdi; pek ağır başlı ve mahcup tavırlı bir gençti. Gerçi, biraz haylazdı ve beyhude şeylerle meşguldü. Naim Efendi geçenlerde, onun şiir diye yazdığı bazı garip manzumeleri görmüştü de hayretler içinde kalmış ve çocuğun aklına dair epeyce endişeye düşmüştü. O girerken Hakkı Celis çıkmak üzereydi. </p><p class="calibre1">
Nereye böyle, küçük şair? dedi. </p><p class="calibre1">
Ve çenesinden okşadı. Küçük şair, iki saatten beri burada Seniha'yı</p><p class="calibre1">
bekliyordu. Genç kız bir gün evvel ona birkaç kitap sipariş etmişti ve öğleden sonra akşama kadar kendisini bekleyeceğini söylemişti. Halbuki, çoktan çıkıp gitmiş ve hala gelmemişti. </p><p class="calibre1">
Genç Hakkı, mahzun mahzun:</p><p class="calibre1">
Efendim, çok bekledim, geç oldu, eve gidiyorum. dedi. </p><p class="calibre1">
Fakat, büyük dayısından ayrılır ayrılmaz, doğrudan doğruya eve gitmedi. </p><p class="calibre1">
Cihangir'in arka sokaklarından dolaşarak Beyoğlu'na çıktı, bir aşağı beş</p><p class="calibre1">
</p><p class="calibre1">
yukarı dolaşmaya başladı. Her hususta dalgın, yalnız bir şeye uyanık ve dikkatliydi. Gözleri, halkın arasından caddeden geçen arabalardan, hiç</p><p class="calibre1">
yanılmayan bir nüfuz, hiç yorulmayan bir sebatla Seniha'yı arıyordu. Onun sık sık uğradığı mağazaların, dükkanların hepsine birer ikişer kere girip çıktı. </p><p class="calibre1">
Köşe başlarında, kapı önlerinde durdu, bekledi. Bir müddet Taksim'den öteye kadar yürümeyi düşündü. Seniha'nın o civarda pek çok tanıdıkları vardı, belki onlardan birini ziyarete gitmişti. Fakat, hangisinin? Hakkı Celis, bunların hepsini tanır ve oturdukları evleri bilirdi. </p><p class="calibre1">
Saatine baktı, kendi kendine: Oh! Ne kadar gecikmişim! dedi.Büyükannesine yine meram anlatmak lazım gelecekti. Son tünel gideli yarım saat olmuştu. </p><p class="calibre1">
Hakkı Celis, birdenbire yorgun olduğunu hissetti; kan ter içindeydi ve kalbinde nihayetsiz bir azap vardı. Bütün ineceği inişleri, çıkacağı</p><p class="calibre1">
yokuşları, geçeceği sokakları düşündü. Her şeye rağmen, Cihangir'e dönmek için şiddetli, dayanılmaz bir arzu duydu; fakat mahcup, korkak ve iradesizdi. Sonra da için için Seniha'ya kızgındı. Kendi kendine: Beni neden beklemedi? </p><p class="calibre1">
diyordu. Başkalarıyle dolaşmayı benimle konuşmaya tercih edişindeki sebep nedir? Bana karşı hiçbir temayülü yok mu? O kadar duygulu, o kadar heyecanlı</p><p class="calibre1">
bir ruh, benim ruhumdan başka kimin ruhuna eş olabilir? Macit Bey benden daha mı zarif? Nazif Bey benden daha mı anlayışlı? Faik Beyde sevilecek ne var? Bu, ara sıra tuhaflık ettiği ve hikayeler söylediği için herkesin hoşuna giden bir adamdır. Hakkı Celis, ondan nefret ediyordu. Seniha'nın etrafındakilerden de tiksiniyordu; fakat Faik Beye karşı hususi ve derin bir kini vardı. Neden? </p><p class="calibre1">
Sebebini tayin edemiyordu. Bu adamda kendine karşı tepeden bir bakış seziyor ve bütün muamelesini küstah ve kaba buluyordu: Her şeyi bilirim iddiasındadır, diyordu. On sene Avrupa'da dolaşmış, hala Musset'nin kim olduğunu bilmiyor. Ne şımarık bir adam. Hakkı da var ya, o kadar yüz veriyorlar. Doğrusu; Seniha'ya şaşıyorum. </p><p class="calibre1">
Bununla beraber Seniha'nın kaç defa onun aleyhinde bulunduğunu hatırlıyordu; hem de ne kadar şiddetli bir lisanla... Bir mükalemede Faik Bey ismi geçer geçmez daima Fransızca, 'Ah! le filou! diye haykıran Seniha değil midir? </p><p class="calibre1">
Hakkı Celis kaç defa onun ağzından Faik Beyin rezaletlerine dair hikayeler dinledi. Yok, yok, Seniha onu sevemez, bu kabil değildir; diyordu. O da benim gibi bilir ki, bu adam gayet saşi, hissiz ve gösterişten ibaret bir mahluktur! Hakkı Celis bu kati hükmün sonunda: Lakin şu muhakkak ki beni de sevmiyor! derdi. O halde kimi? O halde kim onun muhabbetine layıktır? Ve onun muhabbetine layık olmak için ne yapmak lazımdır? Hakkı Celis, her türlü</p><p class="calibre1">
fedakarlığa hazır olduğunu hissediyordu. şöhreti cihanı tutmuş bir büyük şair veya şanı dillere destan bir büyük kahraman olsa, acaba kendini ona sevdirebilir miydi? Siyaset aleminde bir büyük rol oynasa, günlerce gazeteler kendinden bahsetmeye başlasa, acaba bir parça hayranlığını, bir parça alakasını celbedebilir miydi? Hakkı Celis: Hayır, bunların hiçbiri değil, fakat sevmek, daima sevmek! diyordu. Sonuna kadar, her şeye rağmen, ezalar, cezalar, hummalar ve gözyaşları içinde ve hastalıklar ve ölümler önünde daima sevmek. </p><p class="calibre1">
Çemberlitaş'a geldiği, zaman, artık ne uzvi, ne manevi kuvveti kalmıştı. </p><p class="calibre1">
ıçi siyah, karışık, kesif ve ağır bir şeyle doluydu. Hakkı Celis, konağın kapısından girerken: Belki de en iyisi, bu muhabbet yolunda ölmektir, dedi. </p><p class="calibre1">
Bu içimdeki zulmeti uzun ve ateşin bir şür halinde onun önüne dökmek ve ölmek... </p><p class="calibre1">
Fakat, merdivenlerden çıkarken sofadan ninesinin sesini işiterek, küçük bir çocuk gibi korktu, saat kaçta geldiğini görmesin diye bir köşeye sindi, saklandı. </p><p class="calibre1">
:::::::::::::::::::</p><p class="calibre1">
IV</p><p class="calibre1">
</p><p class="calibre1">
Seniha, iç sıkıntısından bitiyordu. Gönlü hiçbir şeyle avunamıyordu. </p><p class="calibre1">
Etrafındakilerin seslerinden, sözlerinden, kahkahalarından, daima aynı tarzda tekerrür eden seslerden artık usanmıştı. Bütün tanıdıklarından, kadın erkek, ayrı ayrı nefret ediyordu: Bahusus, Hakkı Celis'in inşatlarına artık hiç</p><p class="calibre1">
tahammülü yoktu; geçen gün o konağa gelir gelmez, bu odasına çekildi ve kendini yok dedirtti. Esasen birkaç günden beri odasından dışarıya hemen hiç</p><p class="calibre1">
çıkmıyor gibiydi; ne görmek, ne görünmek istiyordu. Evin içindekilerden biri yanına girip çıktıkça, fena halde muazzep oluyor (Eziyet çekiyor,sıkılıyor) ve sorulan suallerin hiçbirine cevap vermiyordu. </p><p class="calibre1">
Mütemadiyen okuyordu. Kardeşi Cemil'e: Aman kitap, aman kitap! diyordu ve Cemil eve her dönüşünde ona beş on , cilt birden getiriyordu. Bu günler zarfında Seniha'nın sabahtan akşama kadar üç romanı üst üste sigara içer gibi okuduğu oldu. Hepsini de bitirdikten sonra, içi sıkılarak bir köşeye fırlatıyordu. Bu kitapların hiçbirisi arzusuna göre değildi; bazısı budalaca hayali, bazısı hayvanca hakikiydi, bazısı da o kadar sönüktü ki, okunduktan sonra hatırda hiçbir iz bırakmaksızın kapanıp gidiyordu. </p><p class="calibre1">
Seniha, tipiye tutulmuş bir kimse gibiydi; saniyeler ve dakikalar sıkı bir kar kasırgası halinde, yüzüne, göğsüne çarpıyor, nefesi tıkanıyordu. Dört gün içinde birbirinden şiddetli iki sinir buhranı geçirdi. Bir defasında Naim Efendi de hazırdı. Biçare ihtiyar, ömrü boyunca bu kadar acılı bu kadar heyecan verici bir manzara görmemişti. Yavrucağın vücudu, görülmez bir elin delice bir hareketle kıvırıp büktüğü bir urgan parçası gibiydi. Sesi ve nefesi dişlerinin arasına sıkışmış, uzun, parlak tırnakları birer ince hançer uçları</p><p class="calibre1">
halinde avucunun etine saplanmıştı. Naim Efendi: Aman, ellerini açınız rica ederim, ellerini... diyordu. </p><p class="calibre1">
Ve hekimin öğrettiği bir usul üzerine yumruklarını var gücüyle genç kızın kursağına bastıran Madam Kronski'yi omuzlarından tutup geriye çekmek istiyordu. </p><p class="calibre1">
O günden beri Naim Efendi, Seniha'nın bu derdine bir çare aramakla meşguldür. Başvurmadığı hekim kalmadı. Tıpla alakası olmayanlardan bile salık istiyordu. Bununla beraber, ne evin içinde, ne hariçte hiç kimsenin kendi endişesine iştirak ettiğini görmedi, onun için kalbi biraz müsterih oldu. </p><p class="calibre1">
Diğer taraftan hekimlerle müşaverelerinin neticesinde de anladı ki, bu öldürücü hastalık değildir, evlenmek ve doğurmakla geçer, gider. Naim Efendi o günden beri torununu evlendirmek çarelerini düşünmeye başladı. Bu maksadını</p><p class="calibre1">
evvela kızına açtı. Seniha'nın annesi her sözü tasdik eden kadın kadınlardandı. </p><p class="calibre1">
ınşallah sayenizde o mürüvveti de görürüm;' dedi; fakat, ne çare ki Seniha katiyen arzu etmiyor; babası da yirmisini geçmeden olmaz, diyor. </p><p class="calibre1">
şimdiye kadar kaç görücüyü kapıdan çevirdik. Sağ olsunlar, çocuklar da babaları da bir fikirde, bir tabiatta... Eski adetlerimizin hiçbirini kabul etmiyorlar. ılle, bey, görücü denildi mi, küplere biniyor... </p><p class="calibre1">
 </p><p class="calibre1">
Naim Efendi, görücülere karşı evin içinde böyle bir muhalefet ittifakının mevcut olduğundan haberdar değildi ve evlenmek çağına gelmiş bir genç kızın görücüye çıkmasındaki mahzuru hissedemiyordu. </p><p class="calibre1">
Kızla erkek, birbirlerini bulup tanışacaklar, görüşecekler, sevişecekler, aralarında evlenmeye karar verecekler. Neden sonra bu karar, ana babaya tebliğ olunacak ve nikah aktedilecek! Kim bilir, kimi intihap eder!(Seçer) diyordu. Hususiyle, bütün o tanışıp sevişmelerinden sonraki nikah, ona, gayri tabii ve fuzuli bir merasim gibi geliyordu. şüphesiz her şey bu nikahtan evvel, kimsenin haberi yokken, kendiliğinden olup bitiveriyor ve bu hal, izdivaçtaki meşruiyeti, ahlakiyeti ta esasından mahvediyordu. Oğlan ve kız, karı koca olmazdan evvel, ana ve babadan gizli aşık ve maşuka, yani zani ve zaniye (Zina eden erkek ve kadın) oluyorlardı. </p><p class="calibre1">
</p><p class="calibre1">
Bir zevk ve huzur yuvası olmaktan ziyade, analık ve babalık gibi kutsi ve insani birtakım vezaifın menbaı (Görevlerin kaynağı) olan mübarek aile ocağına; evvelce tanışıp sevişmiş bu genç çift, müşterek bir günahın lekesiyle kirlenmiş olarak girecekti. </p><p class="calibre1">
Naim Efendi, kendi kendine:</p><p class="calibre1">
Badema, böyle bir çift arasında hürmeti mütekabile (Karşılıklı saygı) nasıl caris olabilir? O ilk zaaf ve mağlubiyet dakikasının hatırası, ikide bir onları utandırmaz mı? Kadın, erkeğin ne kadar nefsine mağlup, erkek kadının ne kadar mukavemetsiz, ne kadar haysiyetsiz olduğunu düşündükçe bu ondan o bundan akıbet (Sonunda) nefrete başlamaz mı? </p><p class="calibre1">
Naim Efendi, mutaassıp bir adam değildi; harem ve selamlık usullerinden çoktan vazgeçmişti. Seniha'yı ve kızını erkekler içinde başı açık görmeye çoktan alışmıştı. Fakat, bazı yeni adetleri sadece güzel ve hoş bulmuyordu. </p><p class="calibre1">
Nitekim, yeni tarz evlenmeler de ona, fena olmaktan ziyade, çirkin ve tatsız geliyordu. Düğünden evvel birbirlerini o kadar iyi tanıyan kızla oğlan için gelin olmanın, güvey girmenin artık ne sırrı, ne heyecanı, ne cazibesi kalır? </p><p class="calibre1">
Duvağı açan el titremeden, duvağı açılan yüz kızarmadan birbirine yaklaşanların düğünlerindeki sevinç ve saadetin manası nedir? Ah, yeni yetişen nesil ne acınacak bir haldeydi? Yannki çocuklar saygı, itaat ve görenek gibi kayıtlardan kurtulacak, fakat aynı zamanda bu kayıtların temin ettiği zevklerden, saadetlerden de mahrum kalacaktı. Gittikçe saşileşecekler; gittikçe kabalaşacaklardı ve akıbet başıboş bırakılmış hayvanlar gibi, oradan buraya, buradan oraya atılıp dururlarken, günün birinde ya bir çukura düşecekler, ya da bir suda boğulacaklardı. </p><p class="calibre1">
Seniha, şimdi böyle başıboş şahlanmış bir hayvan üstünde gibiydi. Fakat, kendini daracık bir saha içinde, mahsur ve mahpus hissediyordu. Ruhunda çılgın cevelanların, bitmez tükenmez mesafelerin hasreti vardı. En küçük teferruatına kadar her şeyini ve her tarafını bildiği ve ezberlediği bu evden, doğduğu günden beri daima aynı havayı yuta yuta adeta bunaldığını hissettiği bu memleketten kaçmak, uzaklara, görülmemiş, işitilmemiş şeylere doğru gitmek istiyordu. Avrupa'nın şenlik ve aydınlık şehirleri, onu büyülü bir surette kendine doğru çekiyordu. Çölde yürüyene serap neyse, Seniha'ya Avrupa oydu. Ne yapsa, ne işlese hep oraya gitmek içindi; bulunduğu yerin hiçbir şeyinde gözü</p><p class="calibre1">
yoktu. Bütün gün o ziyaretlere gidişleri, o misafır kabul edişleri, o mağazadan mağazaya dolaşışları, etrafındaki gençlerle o şuhlukları, o piyano çalışları, dans edişleri, giyinişleri, süslenişleri, bütün o çılgınlıkları, durgunlukları hep bu hasreti avutmak; bu derdi unutmak içindi. Seniha'ya göre ıstanbul'da hiçbir şey dikkate değmezdi; buradaki hayatın herhangi nevinde olursa olsun, gönül bulandırıcı bir yavanlık vardı. Ara sıra Faik'e: Size şaşıyorum Faik Bey! derdi. Bu şehirde hiç sıkılmıyor gibisiniz; daha doğrusu, her şeyle avunup eğlenebiliyorsunuz. Siz ki Avrupa'da büyüdünüz, oradaki hayata alıştınız, nasıl oluyor da oraya tekrar dönmek ihtiyacı bile hissetmiyorsunuz?.. </p><p class="calibre1">
Faik Bey gayet alafranga bir kahkaha ile güler: Avrupa mı? Ah! J'an ai soupe ma chere(Ah! Orası bıkkınlık verdi hayatım!) derdi ve bu genç adam, Seniha'ya bu cihetten de harikulade görünüyordu, zira kendi kalbinde en ateşli arzuları, en yüksek emelleri teşkil eden şeyler bu adam için evvelce tadılmış, duyulmuş ve bıkılmış birtakım bayatlamış tatlardan ibaretti. </p><p class="calibre1">
Seniha, zevk ve haz bahsinde Faik Beyin çiğneyip, emip yere attığı</p><p class="calibre1">
meyvelerin posasına, ağzının suyu akarak, dişlerini uzatan bir obur dilenci gibiydi; kendisi de, Faik Beyin yanında biraz bu kadar aşağılara indiğini hissederdi. Bunun içindir ki kalbinin bir köşesinde bu genç adama karşı gayet gizli, fakat had bir kin taşımaktadır. Diğer taraftan Faik Bey de farkına varmaksızın bu kini beslemekte ve alevlendirmektedir. Seniha'ya karış</p><p class="calibre1">
</p><p class="calibre1">
muamelesi ya soğuk bir tarzda hürmetkar, ya arkadaşça laubali veyahut sadece şakacıydı. Bazen sahte ve istihza ile karışık çapkınlıkları, şuhlukları da olurdu ve tam Seniha bunları ciddi telakki edeceği sırada, bu hafif ve havai genç, avucunun içinden kayıp giderdi: Geçen yıl öyle anlar oldu ki, Seniha, onu delicesine sevdiğini zannetti. Zira o zamanlar Faik Beyin şaklabanlıklarına nihayet olmuyordu. Gününe, saatine göre, kah şefkatli, kah sadece okşayıcı, kah kıskanç ve mütecessis bir adam şekline girerdi. Herkesin önünde Seniha'nın ta gözleri içine bakışları, yanına yaklaştığı zaman dizleriyle dizine bir temas edişleri, yalnız kaldıkları vakit derin derin susuşları vardı ki, genç kıza o zamana kadar hiç tanımadığı tatlı bir korku verirdi. </p><p class="calibre1">
Seniha, bütün aşk ve macera oyunlarını Faik Beyle kendi arasında geçen bu için için yapılan münakaşada öğrendi ve ne vakit ki Faik Beyin harekatında lakaydiye benzer bir değişiklik sezmeye başladı, o zaman bu oyunda muvaffak olmak için ne kadar çok maharete, ne kadar çok idmana muhtaç olduğunu hissetti. Kendi kendine aylarca: Beni çok acemi buldu, mutlaka beni çok acemi buldu! dedi. </p><p class="calibre1">
Vakıa Faik Bey, onu çok acemi bulmuştu. Küçük yaşından beri pek güzel, pek zarif kadınlar tarafından sevilip okşanmaya alışmış bu genç adam için, on altı, on yedi yaşında bir genç kızın muhabbetini kazanmaya çalışmak, onun için bir züldü. Faik Bey, sevilmek için sevenlerdendi. ısterdi ki, kadın ona, gözleri ve dudakları ateş içinde, dizlerinin üstünde sürüne sürüne gelsin. </p><p class="calibre1">
Ufacık bir gurur, ufacık bir mukavemet onun bütün gayretini kırardı. Seniha ile işte böyle oldu. Vakıa bu genç kızda hiç mukavemet niyeti yoktu. Fakat, vücudunda genç kızlığın bütün vahşeti ve toyluğu vardı. Mütemadiyen kaçmak, kovalanmak istiyordu. Faik Bey ise bu mütemadi kovalamaya hiç gelemezdi. </p><p class="calibre1">
Zira, Seniha'ya karşı düşkünlüğü geçici bir hevesten ibaretti. Ona devamlı</p><p class="calibre1">
hisler telkin edecek, ancak olgun ve bilgiç kadınlardı. Faik Bey, arkadaşlarına kadından bahsederken: Otuzundan aşağısını geç! derdi ve hayatta yegane emeli, seçkin ve zengin bir dulla evlenmekti. </p><p class="calibre1">
Seniha'nın Faik Beye karşı duyduğu kinin başlıca sebeplerinden birisi de, böyle zengin bir izdivaç peşinde koşuşuydu. Belki bu genç adam, kendisini zengin olmadığı için horgörüyordu. Vakıa Seniha, paraya ehemmiyet vermeyen, daha doğrusu, para mefhumunu şiddetle hissetmeyen kibar ve hayali aile kızlarından değildi, kanında bu hasis arzuyu epeyce yüksek bir hararet derecesinde tutan yabancı bir unsur vardı; zira, ne annesi, ne babası</p><p class="calibre1">
tarafından böyle bir hırsa tevarüs (Mirasa konma, kalıtım yoluyla geçme, soyaçekim) ettiğine ihtimal verilemez: Bununla beraber, şuna da hükmetmemelidir ki, Naim Efendinin torunu, parayı para için seven kızlardandır; bu rezilet (Kötü huy) onda fazla süslenmek, fazla eğlenmek, geniş yaşamak, çok seyahat etmek arzularından doğmuş bir histen başka neydi?.. </p><p class="calibre1">
Seniha'nın, işte bu emellerine mani olan ve adına müzayaka denilen şeyle; boğup mahveden havaya tahammülü yoktu. Bunun içindir ki, o da ara sıra Faik Bey gibi, zengin bir izdivaç hulyasına kapılıyor ve fakat aynı hulyayı</p><p class="calibre1">
başkalarına bir ayıp şeklinde göstermekten de vazgeçemiyordu. </p><p class="calibre1">
:::::::::::::::::::</p><p class="calibre1">
V</p><p class="calibre1">
Hekimler, Seniha'ya biraz, yer ve hava değiştirmeyi, biraz kırlarda ve denizlerde gezip eğlenmeyi tavsiye ettiler, bunun içindir ki, Naim Efendinin torunu, Madam Kronski ile beraber bir haftadan beri Büyükada'da bulunuyorlar. </p><p class="calibre1">
Burada, halası Necibe Hanımefendinin köşkünde misafirdirler. </p><p class="calibre1">
Servet Beyin hemşiresi, zevcinin vefatından beri aşağı yukarı beş senedir, yaz kış hep Büyükada'da oturur. Köşkü, Hristos'ta tamamıyle çamlar içinde, gölgeli ve asude bir köşededir. şehre nadiren iner, akraba ve taallukatıyle hiç görüşmez ve karşıdan bütün zevkini tek başına kalmakta bulan bir hanım gibi görünür. Halbuki hayatı, için için gayet karışık ve gayet gürültülüdür; merhum zevci gibi delikanlılara, taze kadınlara, içkiye ve saza, yaşla hiç</p><p class="calibre1">
sönmeyen bir düşkünlüğü vardır. Yaz ve kış, gece ve gündüz eğlencesiz geçen zamanı nadirdir. Ya kendisi günlerce gider, ya ona günlerce gelinir. </p><p class="calibre1">
Boş zamanlarında ise birtakım izdivaç işleriyle, muaşaka (Sevişme, karşılıklı aşk) entrikalarıyle meşguldür. Derler ki, Necibe Hanımefendi bu işlerle kendine maddi menfaatler temin ediyor. Lakin bu bir iftiradır. Necibe Hanımefendinin birçok gence kız bulduğu ve birçok dul kadınlara koca aradığı, pek çok sevdalıları çatısının altında banndırdığı doğrudur. Fakat, uzaktan ciddi gibi görünen bu işler, onun için bir eğlence ve bir zevkten ibarettir. </p><p class="calibre1">
Nitekim bu kadın, bir haftadan beri, biraderinin kızına belki ellinci defa olarak, yarı şaka, yarı ciddi:</p><p class="calibre1">
Kız, gönlünü avutmaya bak; kız, gönlünü besle! deyip duruyordu. </p><p class="calibre1">
Seniha, halasını çok sevmekle beraber, onu pek bayağı bulurdu. Ne giyinişi, ne yaşayışı, ne söz söyleyişi, onun zevklerine göre değildi. Necibe Hanım, yüzünün yüzlerce derin çizgisine rağmen hala düzgün yürüyor, gözlerine sürme çekiyor ve saçlarını açık sarıya boyuyordu. Kıyafeti yüzünden daha az şatafatsız değildi; türlü renkte ipekler içinde tıpkı egzotik rollere çıkmış bir opera aktrisine benziyordu. </p><p class="calibre1">
Seniha, Ada'ya geldiği günden beri, halasiyle gezintilere çıkmaktan çekiniyor, fırsatını bulursa, madamla beraber yalnız çıkıyor veyahut evde kalıyordu. Zavallı Necibe Hanımefendi, bu acayip tabiatlı kızı nasıl eğlendireceğini bilmiyordu:</p><p class="calibre1">
Bari, şişli'deki arkadaşlarını çağır; hazzettiğin kimseler varsa onlarla gez, eğlen! diyordu. </p><p class="calibre1">
Zira Seniha, halasının evine gelip gidenlere ancak selam veriyordu. ıkide birde Madam Kronski'ye:</p><p class="calibre1">
Ne kadar fena giyiniyorlar; eğlenceleri ne kadar adi! diye söyleniyordu ve halası, onun bütün tavırlarından, gizlice yüzünü ekşitmelerinden, kendi cemiyetlerine ne kadar yabancı olduğunu, hissediyordu. Bir gün Seniha'ya haber vermeksizin Cemil'i çağırttı ve dedi ki: Oğlum, zannedersem hemşirenin burada fena halde canı sıkılıyor; çünkü, ahbaplarından ve akranlarından uzaktır. Kendisine kaç defa söyledim. Burası</p><p class="calibre1">
senin evindir. ıstediğin kimseleri çağır diye... Anlaşılan, bana ağırlığı</p><p class="calibre1">
olur fikriyle istemiyor. Halbuki bana şu kadarcık, ağırlığı olmaz. Köşk geniş, ben kalabalığı severim, bahusus etrafımda sizin gibi gençler olursa büsbütün içim açılır. Göreyim seni; git ne kadar neşeli dostlarınız varsa, hepsini topla gel!.. </p><p class="calibre1">
Cemil için bu, beklenmedik bir nimet oldu. O da halası gibi her türlü</p><p class="calibre1">
eğlentiye düşkündü; hususiyle kaç zamandır sevdiği kadın elinden gideli Beyoğlu'nda ne yapacağını, nasıl vakit geçireceğini bilemiyordu. Halasıyle mükalemelerinin (Konuşmalarının) ertesi günü, ıstanbul'a döndü ve çarçabuk bir arabaya bindi, doğru Belkıs Hanımın evine gitti, üç ay evvel zengin bir ihtiyar mebusla evlenen bu genç kadın, evinde can sıkıntısından çatlıyordu. </p><p class="calibre1">
Bu daveti kabul etti. Cemil oradan, Nuriye ve Neyyire Hanımlara uğradı. Bu iki hayali ve edebi genç kız için Büyükada adeta bir arz-ı mev'ut (Kutsal kitaplarda Filistin için kullanılan deyim, tanrının kullarına vadettiği toprak) idi; ikisi birden:</p><p class="calibre1">
Ah, ne iyi, tam da mehtap!.. dediler. </p><p class="calibre1">
Sonra: Kimler var? diye sordular. Cemil:</p><p class="calibre1">
</p><p class="calibre1">
Erkek namına, yalnız benle Faik, dedi. </p><p class="calibre1">
ıki hemşire, suni bir hüzünle:</p><p class="calibre1">
Ah, Hakkı Celis yok mu? Bizim küçük şairimiz! Hakkı Celis! dediler. </p><p class="calibre1">
Cemil'in onu çağırmaya hiç niyeti yoktu. O da hemşiresi gibi bu sersem çocuğu manasız ve tahammül edilmez buluyordu. Mamafih, garip bir tesadüf eseri olarak, onlar tam böyle konuştukları sırada hizmetçi, Hakkı Celis'i odaya getirdi. Genç kızlar hem sevinci, hem hayreti ifade eder bir çığlık kopardılar:</p><p class="calibre1">
Gördünüz mü? Gördünüz mü? şairin ilhamı ne kadar kuvvetliymiş!.. </p><p class="calibre1">
Ve Cemil'in söz söylemesine meydan vermeksizin genç adamı kendilerine refakate davet ettiler. Cemil, oradan biraz kızgın çıktı; bütün keyfi kaçmıştı. Akşam üstü Tokatlıyan'da Faik Beyi gördüğü zaman, Ada eğlencesi tasavvurundan ve halasının davetinden adeta yarım ağızla bahsetti. Ve ertesi günü sabahleyin hep bir arada, aynı vapurla gitmek mukarrerken (Kararlaştırılmışken) O, akşam üstü en son vapura kaldı. </p><p class="calibre1">
Bir haftadan beri yalnızken epeyce bıkmış olan Seniha için misafirlerin böyle hep birden gelişi, beklenmeyen bir vakıa oldu: Ah, ne iyi ettiniz, ne iyi! Yarabbim, ne büyük sürpriz! Bunu Cemil mi yaptı? Aferin Cemil'e... Fakat, o nerede kaldı? diyordu. </p><p class="calibre1">
Seniha'nın dostları, onun ikide birde bu suali tekrar edişindeki saklı</p><p class="calibre1">
manayı anlıyorlardı. O nerede kaldı? demek Faik gelmeyecek mi? demekti ve gülerek:</p><p class="calibre1">
Gelmez olur mu? Mutlaka gelecek, Faik Beyle beraber... </p><p class="calibre1">
Fakat akşam, Cemil'i getiren son vapurdan, Faik Bey çıkmayınca, Seniha biraz evvelki neşesini kaybeder gibi oldu... Cemil: Mutlaka gelecekti. Nasıl olur? Çantasını gözümüzün önünde hazırladı. Hotel des Etrangers'ye inecekti, sakın gelmiş olmasın!.. </p><p class="calibre1">
Ve Cemil'in bu sözleri kalplerde hiç olmazsa yarın için biraz ümit bırakıyordu. </p><p class="calibre1">
O geçe Büyükada'da zümrüt renginde tatlı ve durgun bir mehtap oldu. </p><p class="calibre1">
Çamların altında, yollarda sessiz bir kalabalık vardı. Bütün gezinenler, hatta eşekler üstünde koşuşanlar bile mahzun görünüyordu. Ayın berrak aydınlığı her şeye koyu karanlıkta daha ziyade esrar vermişti. Zira, herkeste bir hayalet hali vardı ve ağaçlar birtakım canlı mahlukat gibiydi. </p><p class="calibre1">
Hakkı Celis, ikide bir:</p><p class="calibre1">
Seniha ablamın gözlerinin renginde bir gece... diyordu. </p><p class="calibre1">
Fakat Seniha, bu sözü işitmiyordu. Cemil'le Belkıs'ın ortasında epeyce hararetli bir muhavereye dalmış, önden yürüyordu. Nuriye Hanım: Yeşil gözleri çok mu seversiniz? dedi. </p><p class="calibre1">
Neyyire ilave etti:</p><p class="calibre1">
Oh, ben siyahlara, koyu siyahlara bayılırım!,. </p><p class="calibre1">
Bunun üzerine Hakkı Celis, gözlere dair yavaş sesle bir uzun şiir okudu. Bu iki genç kız üzerinde şiirin tesiri adeta şehvet uyandırıcıydı. Bazen bir mısrada ateşli bir dudağın temasını duyarlardı. Nuriye, ani bir heyecanla genç adamın kolundan tuttu ve şiddetle kendisine doğru çekerek ağzını</p><p class="calibre1">
kulağına yaklaştırdı:</p><p class="calibre1">
Yeşil gözleri sevmeyiniz. Sizi anlayan siyahlardır, dedi. </p><p class="calibre1">
Kendininkiler kömür gibi simsiyahtılar. </p><p class="calibre1">
Hakkı Celis neye uğradığını bilemedi. ılk defadır ki, bir kadın eli onu bu kadar şiddetle kendine doğru çekiyordu. Bütün vücudu kuvvetli bir rüzgar hamlesine maruz kalmış bir dal gibi titredi. Genç kızlar, genç şairin sallandığını hissetmişler gibi biri bir koluna, öbürü öbür koluna girdi, her ikisi de iki tarafından kuvvetle bastırıyordu. Hakkı Celis, bü iki vücut arasında kendini adeta bir kıskaç içinde hissetti. Yürümesini ve sözünü</p><p class="calibre1">
şaşırdı. Fakat onlar konuşuyorlar ve kendini sürüklüyorlardı: Ah, ne sevdavi (Sevda verici,sevda dolu) bir gece, ne sevdavi bir gece!.. </p><p class="calibre1">
Bu gece, Hakkı Celis için de pek sevdavi idi. Ayın her huzmesinden onun kalbine bir his giriyordu. Her iki şür arasında bir kere genç kızlara diyordu ki:</p><p class="calibre1">
Bu gece kalbim Cemşid'in kadehi gibi, dolup boşalıyor, boşalıp doluyor. </p><p class="calibre1">
Küçük şair, bütün coşkunluğunu önünde yürüyenden alıyordu. Gecenin bütün şiiriyeti Seniha'da tekasüf etmiş (Yoğunlaşmış) gibiydi. Beyaz yeldirmesinin içinde vücudu ne kadar narin, ne kadar seyyaldi: Sanki, ayın aydınlığından yapılmıştı. Belkıs Hanım da, endamı pek mütenasip kadınlardandı. Fakat Seniha'nın yanında adeta kısa ve tıknaz görünüyordu. Hareketleri ahenksiz, yürüyüşü ağırdı. Ve şimdi, o da yanındaki genç kızlar gibi yürürken Cemil'e asılıyordu; Cemil ise bir eliyle onu belinden tutuyordu. Hakkı Celis, Seniha'nın yanında, Cemil'in bu hareketini pek kaba buldu. ıçin için: Adeta birbirlerine sarılıyorlar;' dedi. Seniha görürse, kim bilir ne kadar utanacak! ve bir müddet için coşkunluğu geçer gibi oldu. </p><p class="calibre1">
Dil'e yaklaşmışlardı; fakat Seniha, daha ileriye gitmek istemedi. Tozdan ve kalabalıktan şikayet etti:</p><p class="calibre1">
şuracıkta, yoldan uzak bir yerde ağaçlar altında oturalım, dedi. </p><p class="calibre1">
Nuriye ve Neyyire Hanımlar, Seniha'nın bu teklifini işitmemişler gibi, Hakkı Celis'i uzaklara götürüyorlardı. Seniha: Ayol, çocuğu nereye götürüyorsunuz? diye seslendi. </p><p class="calibre1">
Onlar, hala işitmiyorlarmış gibi, Hakkı Celis'i mütemadiyen çekiyorlardı. </p><p class="calibre1">
Genç şair:</p><p class="calibre1">
Dönelim... dedi. </p><p class="calibre1">
Seniha'nın, Çocuğu nereye götürüyorsunuz? sözü, ta kalbine bir ok gibi saplanmıştı. Bu sözde ya bir istihkar (Aşağılama) manası veya bir sitem vardı. </p><p class="calibre1">
Hep bir araya geldikleri zaman hala kollarına asılan genç kızlardan silkindi... Seniha'ya yaklaştı, gayet ölçüsüz bir sesle ve bir çırpıda; dedi ki:</p><p class="calibre1">
Abla, bana çocuk, dediniz. Fakat ben, sizi bir büyük adam gibi seviyorum. </p><p class="calibre1">
Son kelimeleri söylerken sesi boğazında kurumuştu. Herkes gülmeye başladı. </p><p class="calibre1">
Hali o kadar acayip, sözü o kadar sadedilane (Safça) ve bu hareketi o kadar aniydi. Yanyana, gelişigüzel, yere oturdular. Hakkı Celis, yaptığı bu büyük işin tesiri altında şaşkın, ayakta duruyordu. Seniha, şuh bir kahkaha ile: Öyleyse, gel yanıma, itirafını tamam et; fakat yavaş sesle, dedi. </p><p class="calibre1">
</p><p class="calibre1">
Hakkı Celis, kabahati affedilmiş muti (Uysal) ve mahcup bir çocuk tavrıyle gitti. Neyyire Hanımla Seniha'nın arasına sokuldu. Seniha, eliyle genç adamın ensesini okşuyor ve daima aynı acı şuhlukla: Haydi, başla bakalım;' diyordu. </p><p class="calibre1">
Yanıbaşlarında Belkıs Hanım, bir tarafını gıdıklıyorlar gibi, fıkır fıkır gülüyordu. Hakkı Celis, yan gözle Cemil'e baktı. O, bu gülen kadının dizi dibinde, yarı yatmış, yarı oturmuş bir vaziyette, hareketsiz ve süküti görünüyordu. Fakat, Belkıs Hanım, hala o arka arkaya kahkahalarında devam ederek:</p><p class="calibre1">
Hakkı Bey, Cemil Bey gibi yapınız. Mutlaka muvaffak olursunuz, diyordu. </p><p class="calibre1">
O zaman genç kızların üçü birden başlarını çevirip dikkatle onlardan tarafa baktı. Cemil, bir kolu genç kadının beline sarılmış, diğer kolu ayaklarına dolanmış bir haldeydi; ikide bir başını arka tarafından Belkıs Hanımın ensesine doğru uzatıyor ve oraya üst üste hafif hafif öpücükler konduruyordu; her öpücük arasında:</p><p class="calibre1">
ışte böyle, işte böyle... Hakkı, baksana! Sana öğreteyim diye yapıyorum, vallahi senin için!.. Yoksa hiç fena bir niyetle değil! diyor ve gülüyordu. </p><p class="calibre1">
Hakkı Celis utancından yere geçiyordu, büsbütün sersemlemişti, yanında, Seniha'nın mevcudiyetini bile unutmuştu. Kadınlıktan; erkeklikten tiksiniyordu ve etteki sır, ona korku veriyordu. </p><p class="calibre1">
Ertesi gün bu korkusu daha ziyade arttı. Faik Bey, ilk vapurla çıkageldi. </p><p class="calibre1">
Onu, Hristos'ta bir kır yemeğine davet ettiler. Sofranın üstünde birçok bira ve şarap şişeleri vardı, bunların arasında taze balık ızgaralarının kokusu tütüyordu. Hava sıcaktı. Erkekler ceketlerini, kadınlar yeldirmelerini dallara astılar. Yalnız Necibe Hanım sıkı sıkı örtülü kaldı. ıhtiyar kadın bu kadar genç arasında ve bu kadar iştah verici bir sofra karşısında bulunmaktan son derece mahzuz görünüyordu. Yemekten evvel birkaç kadeh rakı istedi; fakat mecliste yalnız Cemil'le Belkıs Hanımdır ki, onun bu arzusuna iştirak etti. </p><p class="calibre1">
Faik Bey viskiden başka aperitif' içemiyor Seniha'ya gelince, onun yemek arasında birkaç parmak şaraptan ve yemek üstüne bir iki kadeh likörden başka içki namına hiçbir şeye tahammülü yoktu. Bununla beraber, ilk defa olarak bu sofrada o kadar sık ve o kadar her şeyden içmeye başladı ki, bir köşede büzülmüş kalmış olan Hakkı Celis, nihayet kendini zaptedemedi: Ne yapıyorsunuz, rica ederim, hasta olacaksınız! diye haykırdı. </p><p class="calibre1">
Seniha, yarı şaka, yarı ciddi bir tavırla:</p><p class="calibre1">
Sen lakırdıya karışma!.. Dün akşamki kabahatini ne çabuk unuttun? dedi. </p><p class="calibre1">
Ve herkes birbirinin yüzüne bakarak gülümsemeye başladı. Faik Bey, Seniha'nın yanıbaşındaydı; bir taraftan tabağında balık kılçıklarını</p><p class="calibre1">
ayırmakta, diğer taraftan solunda oturan Belkıs Hanımın ayağına dokunmakla meşgul, Seniha'ya doğru eğildi; biraz da, onunla alakadar görünmek için, sordu:</p><p class="calibre1">
Dün akşamki kabahat mi? O nasıl şey bakayım? </p><p class="calibre1">
Seniha en şuh kahkahasıyle güldü ve cevap verdi: A, monşer, bu çocuk, bana mehtapta ilanı aşk etti , Faik Bey, balığı çiğneyen dişlerinin arasından ağzı kapalı: Ah, zavallı Piyero...diye mırıldandı. Bunun üzerine Faik Beyle Seniha'nın aralarındaki mükaleme gittikçe sessizleşerek, gittikçe hususileşerek devam etti:</p><p class="calibre1">
Niçin zavallı?.. </p><p class="calibre1">
Zira akıbeti bir ağaç dalına asılmaktır; de Barnville'in mehtaptan daha solgun Piyero'sunun aşktan çektiğini bilmez misiniz? Piyero'lar hep mehtapta severler ve mehtapta ölürler. </p><p class="calibre1">
Benim Piyerom neden mutlaka ölüme mahkum olsun?.. </p><p class="calibre1">
Çünkü, sizi seviyor. Siz... Dünyanın en egoist, en kendini beğenmiş... </p><p class="calibre1">
Sizi benden böyle bahsetmekten menederim. </p><p class="calibre1">
Görüyor musunuz, ne kadar mütehakkim ve zalimsiniz!.. </p><p class="calibre1">
Sizinle öyle olmak lazım. Çünkü pek yaramaz, pek inatçı ve pek dik kafalısınız... </p><p class="calibre1">
Faik Bey, masanın altında hırçınlaşan bir ayağı teskin için uğraşıyordu. </p><p class="calibre1">
Seniha'nın son sözlerine cevap vermekte biraz gecikti; Seniha bir kadeh şarabı bir yudumda içti ve şimdiden süzgün gözlerinin ucuyla Faik Beye bakarak:</p><p class="calibre1">
Susuyorsunuz, neden? dedi. </p><p class="calibre1">
Susuyorum; fakat bu sükutumun manası, bir tasdik değil, bir protestodur. </p><p class="calibre1">
Protesto... Bu pek siyasi bir kelime... Benimle daha açık konuşunuz! , Ne kadar açık konuşsam, beni o kadar az anlayacaksınız ve... Yahut anlamak istemeyeceksiniz... Neye iyi... </p><p class="calibre1">
Faik Bey, bu başbaşa muhavereye nihayet vermek istiyordu; zira, hem ağzı, hem ayaklan, hem de diliyle meşgul olmak ona biraz müşkül geliyordu. Bundan başka, sofradakilerin nazarı dikkatini celbetmekten de çekiniyordu. Genç</p><p class="calibre1">
Hakkı'nın gözleri, hayret ve tecessüsle genişlemiş, bir saniye üzerlerinden ayrılmıyordu. Nuriye ve Neyyire Hanımların kendilerini fazla ihmal edilmiş</p><p class="calibre1">
bulan bir halleri vardı, vakıa aksi bir tesadüf eseri olarak veyahut Belkıs'ın bir nisyanı (unutkanlığı) yüzünden iki hemşirenin arasına düşen Cemil, ara sıra kadehlerine bira koymak ve kulaklarına çok fazla açık cinaslı </p><p class="calibre1">
sözler fısıldamak suretiyle onlan meşgul eder gibi görünüyordu; fakat, pek az edebi olan Cemil'in bu his ve hayalden ari arkadaşlığında ne Nuriye, ne de Neyyire aradıkları zevki bulamıyorlardı. </p><p class="calibre1">
Hakkı Celis ise fazla susuyor, somurtuyordu. Onun bu halinde, herkesi iz'aç eden (Bıktıran, usandıran) bir şey vardı. Etrafındaki gençleri esasen kafi derecede neşeli bulmayan Necibe Hanımefendi ise, çocuğun bu hüznü önünde adeta öfkeleniyor ve onunla acı acı istihza etmek ihtiyacını duyuyordu; ikide bir:</p><p class="calibre1">
A, hiç böyle dilsiz şair görmedim, diyordu. </p><p class="calibre1">
Sonra yavaşça Belkıs'ın kulağına fısıldıyordu: Doğrusu çekilmez şey... Bu yaşımda bile; büyük sözüme tövbe... </p><p class="calibre1">
Belkıs, beyaz dişlerinin dizisini ta uçlarına kadar gösteren geniş bir tebessümle gülerek soruyordu:</p><p class="calibre1">
Yanımdaki için ne dersiniz? </p><p class="calibre1">
Bak, ona canım kurban. Allah için çekirdekten yetişme; azasının her biriyle bir kadın idare ediyor. </p><p class="calibre1">
Faik Bey de sözü işitti ve çapkın gözlerle ihtiyar kadına baktı: Yalnız size yetişemiyorum, dedi. </p><p class="calibre1">
Hakkı Celis, sofranın bu köşesinde söylenen sözlerin veya yapılan hareketlerin manasını ancak tiksinecek kadar hissediyordu. Nihayet, sağında oturan Nuriye Hanıma eğildi ve dedi ki:</p><p class="calibre1">
şairlerin sözleri hep yalan, sevda denilen şey, mutlaka bunların yaptıklarıdır. </p><p class="calibre1">
Gözlerinin ucu ile, Seniha'dan itibaren sol tarafta fısıldaşıp gülüşenleri gösterdi. Elleri asabi, önündeki ekmeği ufalıyordu. Nuriye Hanım kim bilir kaç kadeh biradan sonra ve biraz da can sıkıntısından adeta uyukluyor gibiydi, lüzumsuz yere bir derin Ah! çekti ve ilk gördüğü bir insanmış gibi uzun uzun Hakkı Celis'in yüzüne baktı:</p><p class="calibre1">
Benimle beraber gelir misiniz? dedi:</p><p class="calibre1">
Esasen Hakkı Celis'in arzu ettiği şey, bu sofradan bir an evvel uzaklaşmak, kaçmaktı; hemen ayağa kalktı. Karşıdan, sağdan soldan deniz görünüyordu; tenha, durgun ve cilalı bir deniz... O kadar tenha ki, Hakkı Celis kendini gurbette sandı, o kadar durgun ki, ruhuna bir ölüm korkusu girdi ve suların bu uzak pırıltısından gözlerine nahoş bir kamaşma geldi. Önde Nuriye Hanım sendeleyerek, arkada o, kendisinden bezgin, çamlığın ücra ve gölgelik yerlerine doğru yürüdüler. </p><p class="calibre1">
Nuriye Hanım:</p><p class="calibre1">
Ben biraz uzanayım. Siz başımda şiir söyleyin. Olmaz mı? diyordu. </p><p class="calibre1">
Genç adam bir otomat gibiydi. Her nereye çekseler oraya gidecek, her ne deseler onu yapacaktı. Ağaçlar altında, şurada burada oturanlara baktı. </p><p class="calibre1">
Bunlar, dikiş diken kadınlar ve tavla oynayanlardı. </p><p class="calibre1">
Bu durgun ve sıcak öğle saati hepsinde muayyen bir düşünce veya muayyen bir hisle muayyen bir gayeye doğru hareket etmek kabiliyetini eritmiş gibiydi. </p><p class="calibre1">
Koruda sesi işitilen, fakat kendisi gelmeyen bir rüzgar vardı. </p><p class="calibre1">
Nuriye Hanım, pembe ipekli maşlahını yere yaydı, üstüne uzandı, kollarını</p><p class="calibre1">
başının altına geçirdi ve Hakkı Celis'e:</p><p class="calibre1">
Geliniz şöyle, ta yanıma! dedi. </p><p class="calibre1">
Hakkı Celis, genç kızın ayakları ucuna oturdu. Yer, üst üste birikmiş kuru çam dikenlerinden henüz cilalanmış parkeler gibi kayıyordu. Genç adam sırtını</p><p class="calibre1">
ağaca dayadı ve dalgın dalgın önündeki vücuda baktı. </p><p class="calibre1">
Nuriye Hanımın etekleri ta dizlerine kadar sıyrılmıştı; beyaz ipek çoraplarının bittiği ve etinin başladığı noktalar gözüküyordu: Hakkı Celis eğildi, eteklerini çekti, genç kızın bacaklarını örttü; o; yarı uykuda, yarı</p><p class="calibre1">
uyanık gibiydi:</p><p class="calibre1">
Hakkı Bey, bana Cenap'tan bir şiir okuyunuz, dedi. </p><p class="calibre1">
Küçük şair, gözleri dalgın cevap verdi:</p><p class="calibre1">
Hayır, hayır... Bugün içimde çok gam var; birtakım mağmum neşideler (Üzüntülü şiirler) birtakım matemli ilahiler bilip söylemek isterdim. </p><p class="calibre1">
Zavallı çocuk, demek çok mustaripsiniz? </p><p class="calibre1">
</p><p class="calibre1">
Hakkı, gözlerini yere indirdi. Nuriye Hanım, gözleri hala yarı kapalı, adeta mırıldanır gibi konuşuyordu:</p><p class="calibre1">
Değer mi?.. Yazık değil mi ki sizin ilk aşkınız Fikret'in Nef'i için dediği gibi böyle, 'çorak yere akıp gitsin!' O sizi asla anlayamaz; asla!.. </p><p class="calibre1">
Siz, sevgiyi destanlarda, çoban muaşakası masallarında Romeo ve Juliette'te olduğu gibi anlıyorsunuz. O ise, ıngilizlerin flört dedikleri muaşaka tarzından başkasını bilmiyor. Flört muaşeret adabı icabatından (Görgü</p><p class="calibre1">
kurallarının gerekliliklerinden) bir şeydir, halbuki aşk, sizin ve benim bildiğim aşk öyle mi? Bu bir vahşi kuştur ki, bir salonda, bir eğlence ve bir süs gibi dizden dize, omuzdan omuza dolaşması şöyle dursun, gagasının dokunduğu yerde kanamadık et parçalanmadık kumaş; kanadının havasında devrilmedik eşya, kırılmadık saksı kalmaz. O kadar vahşi, serkeş ve haşindir. </p><p class="calibre1">
Düşününüz. Seniha tarzında, Belkıs tarzında kadınlar için böyle bir kuşu eteklerine bağlayıp dolaşmak ne kadar kaba, ne kadar zarafete aykırı bir şeydir!.. Zira, bu haddizatında salona sığmayan bir mahluktur, yuvası yalçın kayalar üstünde veyahut çöllerin içindedir. </p><p class="calibre1">
Hakkı Celis, mütehayyir (şaşırmış, şaşkın) dinliyordu; Nuriye Hanım, bir peri gibi gözleri önünde kıyafetten kıyafete giriyordu. Onu hiç bu kadar güzel görmemişti. </p><p class="calibre1">
Hakkı Bey, dedi; siz, Seniha'ya gülünç görünüyorsunuz. Zira, başınızın üstünde bu kuşu taşıyorsunuz. Siz bu kuşu gayet beceriksiz bir tarzda ve pek büyük bir ıstırapla taşıyorsunuz. ıkide bir tepenize gagasını indirdikçe, yüzünüze bin türlü garip işmizazlar (Kasılmalar,buruşmalar) geliyor, gözlerinizi tuhaf tuhaf açıp kapayorsunuz. </p><p class="calibre1">
Hakkı Celis:</p><p class="calibre1">
Ne yapayım, söyleyiniz ne yapayım? </p><p class="calibre1">
Tam bu sırada, küçücük kahkahalar, hafif çığlıklarla sofradakilerin kendilerine doğru geldiğini gördüler. Faik Bey, hala Seniha ile Belkıs'ın arasında yürüyordu; Cemil, Neyyire ve Necibe Hanımefendi arkadan geliyordu. </p><p class="calibre1">
Hepsinin yüzü kıpkırmızı ve gözleri süzgündü. Seniha hiçbir zaman bugünkü</p><p class="calibre1">
kadar güzel değildi. Gözlerinin etrafındaki esmer daire yanaklarına kadar genişlemişti; ağzında olgun, sulu, serin ve taze bir meyvenin cazibesi vardı. </p><p class="calibre1">
Kızıla bakan saçları, başörtüsünün altından bir alev gibi fışkırıyordu; yeşil gözleri insana ta derinden ve bir pars bakışıyle bakıyordu. Nitekim, kendine mahsus şuh ve laubali tavrıyle gelip de Hakkı Celis'in göğsüne uzandığı zaman biçare çocuk kucağına patlayan ve yanan cinsinden tehlikeli bir cisim düşmüş</p><p class="calibre1">
gibi ürktü. şu saatte etraf tamamıyle tenha, onlar tamamıyle yalnız olsaydı</p><p class="calibre1">
da Seniha ona: ışte kendimi sana verdim, ne istersen onu yap! deseydi, genç adam hiç şüphesiz bu vücudu silkip itecek ve haykırarak, bayırlardan tepelere, tepelerden sahillere kaçıp gidecekti. Bir kadın vücudunu zapt ve idare etmekteki müşkülatı adeta adaleleriyle hissediyordu. Faik Bey, Seniha'nın ayakları ucuna oturur oturmaz, içinden bir rahatlık duydu; bir tehlikenin önünde iki kişiydiler. Lakin, Faik Beyin oturmasıyle kalkması bir oldu. Belkıs Hanım, ta uzakta yalnız başına bir hasır üstüne uzanmış, genç</p><p class="calibre1">
adama sesleniyordu. Seniha, yeşil gözlerinin en yırtıcı nazarıyle Faik Beyin yüzüne baktı:</p><p class="calibre1">
Nereye? dedi. </p><p class="calibre1">
Hakkı Calis, Faik Beyi ilk defa olarak şaşkın bir halde gördü. Seniha emretti:</p><p class="calibre1">
Gitmeyeceksiniz! </p><p class="calibre1">
Ve parmağıyle ayaklarının ucunu işaret verdi. Genç adam, tekrar yerine oturdu. Bütün nazarlar onun üzerindeydi. Nuriye, kirpiklerinin arasından yan gözle, Neyyire, Necibe Hanımın omuzunun üstünden hayretle ve Necibe Hanım iki genç kızın arasında mütebessim, Faik Beye bakıyorlardı Belkıs Hanımın, yattığı yerden onu çağırışı, Seniha'nın ona, Gitmeyeceksiniz deyişi, Faik Beye, birdenbire, iki dişi arasında paylaşılamayan bir erkeğin esrarengiz nüfuzunu verdi ve o andan itibaren bu genç adam, Ada'da eğlenen bu küçük grubun yegane ağırlık merkezi oldu. Onun bu hareketi, umumi muvazeneyi bozuyor ve bu vaziyeti, herkesi etrafına topluyordu. Kahkahalar ondan geliyor, yine ona gidiyordu, fısıltılar onun ismiyle başlıyor ve yine onun ismiyle nihayet buluyordu, o öfkelendiriyor, o yatıştırıyordu. Nafile yere Cemil, Belkıs Hanımı teselliye gitti; genç kadın, hasırın üstünde böğrüne kurşun yemiş bir geyik gibi gözleri yaşlı, ağzı kasık kaldı. Nafile yere genç kızlar Hakkı Celis'in şiirleriyle avunmak istediler; fakat, ne gözlerini, ne fikirlerini bir türlü Faik Beyden başka bir yere çeviremediler; genç adamın bir saniyelik dikkatini celbetmek için bin türlü işveler ve cilveler yapmaya başladılar. Vücutlarının her hareketine bir maksat ve bir mana koydular. </p><p class="calibre1">
Neyyire, ikide bir kollarını kaldırıp saçlarını düzeltiyordu: Ta ki kısa ve bol olan yenleri tamamıyle sıyrılsın da mevzun ve beyaz kolları ta omuz başlarına kadar görünsün diye; Nuriye, yattığı yerden muttasıl sağdan sola, soldan sağa dönüyordu: Ta ki kalçaları bir köpük kadar seyyal ve yumuşak kumaşı altında en sabit ve en mükemmel şeklinde çizgilensin diye... Necibe Hanımefendi bile yerinde duramaz olmuştu. Bu ihtiyar kurt, Faik Beyde kendisine, Gitmeyeceksin! Kalacaksın! denilen cins erkeğin kokusunu almıştı; mütemadiyen göz süzüyor, boyun kırıyor ve her fırsatta bir cinaslı</p><p class="calibre1">
söz söylüyordu. </p><p class="calibre1">
Faik Bey ise, muti, mütevazi, Seniha'nın ayakları ucunda oturuyor ve yalnız ara sıra ellerini bu ayakların üstünde hafifçe gezdirmekle iktifa ediyordu. </p><p class="calibre1">
Seniha'da, serkeş bir atı zapt ve idare eden mahir bir binici gururu veyahut nadir bir avı pençesinde tutan bir yırtıcı mahluk hazzı vardı; ara sıra gözlerinde madeni parıltılarla genç adama bakıyordu. </p><p class="calibre1">
Vakta ki gece mehtaba çıktılar. Seniha ile Faik Bey uzun bir müddet gözden kayboldular. Yırtıcı kuş, avını Ada'nın öyle bir köşesine götürdü ki, gündüz bile kimsenin bulup görmesi muhtemel değildi. Faik Bey, ömründe ilk defa olarak bir genç kızın ve hususiyle Seniha'nın elinde kendini bu kadar zayıf ve iradesiz buluyordu; vakıa bütün günün yorgunluğu, bütün günün sarhoşluğu sinirlerinde mukavemet ve muvazene namına ne varsa hepsini alıp götürmüştü. </p><p class="calibre1">
Seniha önde, o arkada, yokuşlardan kayıyorlar, çitlerden atlıyorlar, küçücük yarlardan inip çıkıyorlardı; Faik Bey ikide birde: Beni nereye götürüyorsunuz? diyordu. </p><p class="calibre1">
Yorgolu sırtının, tenha koylarından birine doğru iniyorlardı. </p><p class="calibre1">
Seniha:</p><p class="calibre1">
Ben de bilmiyorum, deyip gülüyordu. Bana hiçbir şey sormayınız, hiç</p><p class="calibre1">
sesinizi çıkarmayınız. Bu gece bütün kaprislerime riayet edeceksiniz; işte o kadar!.. </p><p class="calibre1">
Böyle söyleyerek genç adamı, bazen elinden, bazen yakasından tutup sürüklüyordu. Epeyce dik ve tehlikeli bir yokuştan, elleriyle çam dallarına, ayaklarıyle taş parçalarına tutunarak, nihayet sahile indiler. ıkisi de soluk soluğaydı. Bununla beraber Seniha'da gittikçe artan bir neşe vardı; yerinde duramıyordu. Bir çocuk gibi denize taşlar atıyor, sonra dönüp Faik Beyin yakasından çekiyor:</p><p class="calibre1">
Daha yüıvyelim, daha yürüyelim! diyordu; baksanıza, bu deniz değil, bu bir bahçe... Bu geniş, geniş nihayetsiz bir bahçe... Baksanıza, ne kadar çok sarı güller, ne kadar çok mor menekşeler, ne kadar çok beyaz papatyalar var. </p><p class="calibre1">
Bu nihayetsiz bahçenin bölümlerinde türlü türlü çiçekler fışkırıyor; görmüyor musunuz, bu bölümler arasındaki yollar ki dolaşa dolaşa ta ufuklara kadar gidiyor. Bu yollarda yalnız ay denilen soğuk hayalet mi gezinecek? Yürüyelim, yürüyelim. Bir daha dönmemek üzere... Niye duruyorsunuz? O kadar yorgun musunuz? Ne çabuk, ne cabuk kuvvetten kesildiniz? Niçin nihayete kadar gidemiyorsunuz? Niçin? </p><p class="calibre1">
Genç kız, bir müddet böyle söyleyerek denizi taşlamakta ve Faik Beyin elinden çekmekte devam etti; sonra birdenbire nefesi tükenmiş ve dizlerinin bağı çözülmüş gibi sahilin çakılları üzerine çöküverdi. Faik Bey, hala sessiz, ayakta duruyordu; Seniha'nın taşkınlıklarından bezmiş, sıkılmış bir hali vardı. Genç kız şimdi, mahzun ve dalgın görünüyordu; neden, sonra başını</p><p class="calibre1">
kaldırdı, munis ve durgun bir sesle:</p><p class="calibre1">
Niçin yanıma oturmuyorsunuz, Faik Bey? dedi. </p><p class="calibre1">
Faik Bey, ağzını yüzünü buruşturarak taşların üstüne oturdu ve bir şey söylemiş olmak için:</p><p class="calibre1">
Gecenin aydınlığı gökten mi iniyor, denizden mi çıkıyor... Belli değil, dedi. </p><p class="calibre1">
Seniha cevap vermedi, sonra ikisi birden derin ve uzun bir sükuta daldılar. </p><p class="calibre1">
Faik Bey, bir sürü ufak tefek işlerini, müddeti gelmiş borçlarını, Boter'e ısmarladığı kostümünü, oteldeki yatağını, isimleri unutulmuş bazı kadın ve erkek simalarını düşünüyordu. Neden sonra, yine bir şey Söylemiş olmak için dedi ki:</p><p class="calibre1">
Bakınız karşı sahillerdeki ışıklar birer birer nasıl sönüyor. </p><p class="calibre1">
Seniha yine cevap vermedi. Bir dua veya murakabe vaziyetindeydi. Vakıa bir salonda, bir musiki dinler gibi ayak ayak üstüne atmış ve ellerini dizinin üstüne kilitleyerek oturmuştu. Kolları lüzumundan fazla uzun, ince ve beyaz görünüyordu. Genç adam, yan gözle Seniha'yı süzmeye başladı ve içinden: Hiç de fena değil! dedi. </p><p class="calibre1">
Seniha, bu mehtap gecesini teşkil eden tabii unsurlardan biri gibiydi. </p><p class="calibre1">
Giyindiği esvap, sudan ve köpükten, eti ve derisi ay aydınlığından; saçları</p><p class="calibre1">
ateştendi ve mehtabın bütün esrarı ondaydı. Faik Bey yarı can sıkıntısı ile, yarı tecessüs ve merak saikasıyla bu ışıldayan tayfa dokunmak, sokulmak ihtiyacını hissetti. Evvela, bastonun ucu ile genç kızın ayaklarına bir iki hafif darbe vurdu; diğer elini sırtında dolaştırmaya başladı, sonra eğildi, eteklerinin kıvrımlarını düzeltir gibi birtakım hareketler yaptı. Seniha yine kımıldamıyordu, genç adam, genç kızı yavaşça belinden kavradı ve onu kendine doğru çekti. </p><p class="calibre1">
Tam bu sırada üst taraflarındaki korudan aşina sesler duyuldu. </p><p class="calibre1">
:::::::::::::::::::</p><p class="calibre1">
VI</p><p class="calibre1">
Senihaların Ada alemleri bununla nihayet bulmadı. Ertesi gün, Faik Bey, Yorgolu'da bir akşam ziyafeti verdi. Cemiyet aynı cemiyetti, fazla olarak Faik Beyin otelde tesadüf ettiği eski tanıdıklanndan Beyoğlulu bir genç kadın ve Ada'ya geldiği günden beri hastalıktan bir türlü baş alamayan Madam Kronski de vardı. O akşamki eğlenti bu iki yabancı kadın yüzünden için için tedirgin ve üzüntülü geçti. Zira, Faik Beyi paylaşamayanlar, dörtken beş oldu ve Frenk kadınları önünde mümkün mertebe terbiyeli, temkinli, medeni durmak lüzumunu, fazla haykırışmalar, fazla gülüşmeler, coşkun ve laubali hareketler halinde dışarıya taşmak isteyen bütün bu ruhların, kaplarında sımsıkı kapalı</p><p class="calibre1">
kalarak ekşimesine sebebiyet verdi. Ferdası akşam, Necibe Hanımefendinin köşkünde yarı alafranga, yarı alaturka bir alem daha yaptılar ve gece geç</p><p class="calibre1">
vakit eşeklerle tur a çıktılar. Bu tur safası baştan başa, nihayete kadar hoş, tuhaf hadiselerle geçti. Hakkı Celis'in eşeği mütemadiyen arkaya kalıyordu. Kafile, çığlıklar, kahkahalar ve şarkılarla uzaklaşıp gidiyor, genç şair ikide bir gözden nihan oluyordu. O zaman: A, bizim şanso nerede kaldı, yıne nereye kaldı? deniliyordu. </p><p class="calibre1">
Her ağızdan Hakkı Celis'e dair bir tuhaf söz çıkıyordu. Derken, çocuğun ta derinlerden sesi işitilmeye başlıyordu:</p><p class="calibre1">
Hop, hop... Haydi, Aleksandra... Haydi hop, hop! </p><p class="calibre1">
Bu ses kah tehditkar, kah yalvarıcı oluyor, kah yeis ve hiddetten kasılıyordu. Her merhalede kafilenin içinden biri ona kendi eşeğini veriyor, fakat yine geride kalmaktan kurtulamıyordu. </p><p class="calibre1">
Seniha gülmekten katılıyordu:</p><p class="calibre1">
Bu çocukta bir sır var, mutlaka mutlaka bir sır var. Fakat bunu, yalnız eşekler hissediyor diyordu. </p><p class="calibre1">
Vakıa bu sözde biraz hakikat vardı, en tırıs giden eşek bile, üstüne Hakkı</p><p class="calibre1">
Celis'in bindiğini hisseder etmez, derhal kısılıp kalıyor, başı önüne doğru uzanıyor, ayakları köstekleniyor, sanki bir baş dönmesine tutulmuş gibi, bir sağa, bir sola yalpa vurmaya başlıyordu. Hakkı Celis, yanında kah arabalar dolusu kadın erkek hep bir ağızdan Türkçe, Rumca ve Fransızca şarkılar söyleyerek, kah bir alay eşekli, bin türlü neşeli şamatalarla tozu dumana katarak, birer rüzgar hamlesi halinde gelip geçenlere çevrilmiş hayvanın üstünde yolun yegane meyus ve avare yolcusu kalıyordu. Gezintinin sonlarına doğru artık onu aramaz ve beklemez oldular. Zavallı çocuk, Hristos'ta kendilerini bekleyen eşek sahiplerinin yanına gelinceye kadar neler çekti... </p><p class="calibre1">
Fakat bütün bu meşakkatler, onun için eve girdiği zaman işittiği haberden daha elverişliydi. Nuriye Hanımla Neyyire Hanım, ona pencereden bağırıyordu: Hakkı Bey, Hakkı Bey, yalnız mısınız? Yolda Seniha ile Faik Beye rast gelmediniz mi? </p><p class="calibre1">
Beraber değil miydiniz? </p><p class="calibre1">
Viranbağ'a kadar beraberdiler, hatta yine Hakkı Celis'i beklemek niyetiyle orada bir müddet eşeklerden bile indiler ve biraz da kahvede oturmaya karar verdiler; fakat, tam kalkıp gidecekleri esnada, ortada ne Seniha'dan, ne Faik Beyden ve ne de eşeklerinden eser vardı. </p><p class="calibre1">
O gece Hakkı Celis, büyük dayasının torununu Necibe Hanımefendinin bahçesinde ta fecre kadar bekledi ve akıbet, başı kolunun üstünde, bir tahta kanapede uyuyakaldı. </p><p class="calibre1">
Ve Seniha için mehtaplı geceleri beyaz fecirler, beyaz fecirleri pembe akşamlar takip etti. Ne vakit oturuyor, ne vakit yatıyor, ne vakit istirahat ediyor, kimse bilmiyor, görmüyordu. Daima faaliyette, daima harekette, adeta kuş ve kelebek cinsinden bir acayip mahluk haline girdi. Ada'daki bu son hafta, onu tamamıyle değiştirdi; ortada, Cihangir'deki konağın o hodbin, hırçın, soğuk ve müstehzi kızından eser kalmadı. Hatta yüzüne ve gözlerine bile yeni bir mana, yeni bir ifade geldi. </p><p class="calibre1">
Evvelden rengi yanaklarının uçlarına doğru hafifçe pembe ve şekli değişmeye yakın olan bu yüze sıcak bir solukluk ve narin bir uzunluk geldi, bütün kanı</p><p class="calibre1">
dudaklarına toplanmış gibiydi. Eskiden ay aydınlığı gibi gözlerine ise, çok yıldızlı gecelerin rengini andırır laciverde yakın bir koyu gölge çöktü, fakat bu gölge, kirpiklerinin gittikçe çoğalan sürmesinden mi, yoksa gözkapaklarının adeta çürümüş gibi görünen esmerliğinden mi geliyor, bir türlü anlaşılmıyordu. Kendisi de bu değişiklikten hayrete düşmüş gibiydi; zira, çehresinde şaşırmış veya ürkmüş bir çocuk hali vardı; belki de simasına bu ifadeyi veren şey, kaşlarının yukarıya doğru her vakitten ziyade çekik ve gergin durmasıydı. </p><p class="calibre1">
</p><p class="calibre1">
Seniha, bazen de sarhoş gibi görünüyordu; bakışlarına sert bir süzgünlük ve yürüyüşüne, oturuşuna, kalkışına latif bir perişanlık geldi; rüzgarda kımıldayan dallar gibiydi. </p><p class="calibre1">
Seniha, olur olmaz şeylere gülüyordu. Fakat, bu gülüşlerde ruhun saffetini rencide eden bir ahenk vardı; şuh, şehvetli ve aşifte bir ahenk... Seniha'nın kahkahalarında, bir sefahat sofrasında gıdıklanan bir fahişenin sesi duyuluyordu. </p><p class="calibre1">
Seniha'yı böyle sesine varıncaya dek değiştiren şey neydi? Artık bu, kimseye meçhul değildi. Genç kızın etrafındakiler şöyle dursun, fakat bütün Ada halkı bu sırra tamamıyle vakıftı: Naim Efendinin torunu Seniha Hanım ile Kasım Paşanın oğlu Faik Bey sevişiyorlar. Bu sırrı ilk keşfedenlerden biri Necibe Hanımefendidir. Sonra öbürleri sezdiler. Vakıa, öteden beri, Faik Beyle Seniha arasındaki münasebetin bir arkadaşlık derecesinden fazla olduğunu genç kızın bütün erkek ve kadın arkadaşları bilirlerdi. </p><p class="calibre1">
Fakat, buna da, hafıf bir flört manasını verirlerdi. Zira, Faik Bey, pek çapkın bir delikanlı ve Seniha, pek şuh bir genç kızdı. Aşka bu kadar kabiliyetsiz telakki edilen bu iki mevcut arasında ve bir haftalık kısa bir zaman içinde tutuşuveren sevda odununun alevi gözleri o kadar şiddetle kamaştırdı, gittikçe, günden güne, saatten saate o kadar tehlikeli görünmeye başladı ki bütün o havai ve şen dostlar, gizli bir endişeyle ürkek ürkek yerlerine döndüler ve ateşi tutuşturanları kendi hallerine ve yalnız başlarına bırakmak lüzumunu hissettiler. Hatta Cemil'le Hakkı Celis bile gittiler. Fakat, ne Seniha, ne Faik Bey, etraflarında hasıl oluveren bu boşluktan asla haberdar olmadılar. Bunlar, mizaçlarının soğukluğuna, terbiyelerinin saşiliğine, yaşlarının küçüklüğüne rağmen az zaman içinde sevda yolunun öyle bir merhalesine vardılar ki, oraya hiç kimsenin sesi gelmez ve oradan hiçbir şey gözükmez. </p><p class="calibre1">
Seniha ile Faik Beyi yakından tanıyanlar, bu hale pek şaşıyorlar. Fakat, bilmiyorlar ki aşk, mucizeyle doludur, daha doğrusu aşk, bizzat mucizedir. </p><p class="calibre1">
Bazı erkekler şu veya bu tarzda kadınlardan, bazı kadınlar şu veya bu biçimde erkeklerden hoşlandıklarını söylerler: Benim tipim şudur, benim idealim budur derler, halbuki, günün birinde söylediklerinin büsbütün zıddını</p><p class="calibre1">
severler, aradıklarının büsbütün aksi bir insan arkasından koşarlar. Faik Bey için de böyle oldu; bu ana kadar zevkinin en doğru ölçüsünü olgun ve usta kadınların sinesinde bulan bu genç, birdenbire Seniha'nın ham ve sert göğsünde hiç tatmadığı müstesna bir lezzet duydu. </p><p class="calibre1">
Vakıa Seniha, Faik Beyin önüne yalnız et ve kemikten müteşekkil bir mevcut halinde çıkmadı; ona en ziyade kaplayan ve nüfuz eden bir ruh ve sihir gibi yaklaştı; öyle ki genç adam neye uğradığını bilmedi. Bir hafta içinde kendini sanki on yıldan beri bu kızın aşığıymış gibi hissetti. </p><p class="calibre1">
Her reziletin bir itiyat ve her itiyadın bir iptila haline girdiği maneviyatında Seniha'yı sevmek de birdenbire, vazgeçilemeyen itiyatlardan biri oluverdi. O, şimdi kumara ne kadar düşkünse, Seniha'yı da o kadar arıyor, Seniha'ya da kendini o kadar düşkün hissediyordu. </p><p class="calibre1">
Seniha, Faik Beyin bu ani iptilasından nihayetsiz bir gurur duydu. Her kadında, yırtıcı bir avcı hayvanattan bir şey vardır. Kuşu yakalayan kedide nasıl nihayetsiz bir hazzın raşeleri ve dişlerini bir ceylanın etine geçiren aslanda ne kadar derin bir şehvetin emareleri görülürse, kadınlar da lalettayin herhangi bir erkeği kendilerine ram etmekte o kadar büyük bir haz ve neşat duyarlar. Bu cins sevmenin ve sevilmenin sırrı, yalnız bundan ibaret değildir. Denilemez ki, şuh ve müstehzi Seniha, çapkın ve havai Faik Beyi, Juliette'in Romeo'yu, Leyla'nın Mecnun'u sevdiği gibi sevdi; hayır... Buna inanmak için, bu genç kızın o genç adam tarafından bundan birkaç zaman evvel nasıl lakayt ve muhakkir bir muamele gördüğünü unutmuş olmak lazımdır. </p><p class="calibre1">
Seniha'yı Faik Beye doğru iten şey, ne Ada'nın mehtaplı geceleri, ılık ve mahmur fecirleri, ne çamlıkta söylenen şarkılar, içilen içkilerdir. Onun ruhu, ayın ışığı ile, şarkı sesleri ve saatlerin renkleriyle beslenen coşkun ve iptidai ruhlardan değildir; Seniha, Ada'nın sevdavi gölgelerinde, Faik Beyin yanıbaşında yabani bir kedi gibi dolaştı ve aylardan beri kah yatağının içinde, kah tuvalet masasının başında bilediği tırnaklarını nefret ve gayza yakın bir hırsla batırmak istediği etin en yumuşak tarafını, en gafıl anını</p><p class="calibre1">
yoklamakla meşgul oldu. Ne vakit ki buna muvaffak oldu, avını başkalarından kaçırmak, uzaklara götürmek, yalnız ve asude kalmak ihtiyacını hissetti. </p><p class="calibre1">
Sabahları, Madam Kronski'nin refakatinde Ada'nın tenha sahillerinde denize giriyorlardı. Seniha bir kayanın arkasında, Faik Bey diğer kayanın arkasında, gizlenerek soyunuyor, sonra biri kırmızı, öbürü siyah banyo kostümleriyle kendilerini yavaşça dalgalara bırakıyorlardı. Faik Bey, Seniha'ya yüzme talimleri yaptırıyordu; kah bir eliyle belinin altından, dirsekleriyle ayaklarının ucundan tutup sırt üstü yatmayı, kah karnı ile göğsü arasındaki noktayı avucunun içine dayayarak ve öbürleriyle ensesinden iterek dalıp çıkmayı; kah omuzlarından tutarak yarı oturmuş bir vaziyette yüzmeyi öğretiyordu. Kah yan yana yüzerlerken kendini takip etsin diye, onu yarı</p><p class="calibre1">
yolda bırakarak geniş kulaçlarla uzaklaşıp gidiyordu. O zaman Seniha yalvarmaya, haykırmaya başlıyordu ve Madam Kronski sahilden ayağa kalkarak suni bir telaşla:</p><p class="calibre1">
Dönünüz, dönünüz artık, çocuklar!.. diye sesleniyordu. </p><p class="calibre1">
Denizden çıktıktan sonra uzun müddet yan yana yürüyorlardı; Faik Bey, ona Avrupa hayatına ait hikayeler anlatıyordu. Bu hikayelere genç kızı güldürecek, merakını celbedecek, hayrete düşürecek bir sürü acayip, hoş ve rindane tafsilat karıştırıyordu. Ara sıra bir gölgelikte durup susuyorlar ve göz göze bakışıyorlardı. Bazen ağaçların arasında küçük çocuklar gibi birbirlerini kovalıyorlardı. Genç adam, vücudunun adali taraflarını gösteren ve göğsünü</p><p class="calibre1">
yarı açık bırakan beyaz tenis kıyafetiyle ,ve hafif beyaz ayakkabılariyle bir tazı gibi zarif ve çevikti. </p><p class="calibre1">
Seniha'ya çok maharetli jimnastik hareketleri yaptırıyordu. Genç kız, düzgün cevval ve taze bir erkek vücudunun bütün sırlarını bu hareketlerde, bu oyunlarda öğreniyor hayran kalıyordu. Ekseriya öğle yemeğini, kah Faik, Necibe Hanımın köşkünde kalmak, kah Seniha, Faik'in oteline gitmek suretiyle beraber yiyorlardı. Gerçi Seniha, Faik Beyin oteline gitmekte epeyce müşkülat çekiyordu. Fakat bu oteldeki yemek saatleri -bahusus akşam yemekleri- genç</p><p class="calibre1">
kızın o kadar hoşuna gidiyor, o muhitin havasından bütün hulyalarını okşayan öyle bir koku buluyordu ki, her şeye rağmen bir hafta zarfında iki üç defa gittiği oldu. Faik, Seniha'nın ikinci ziyaretinde, sofralarına oteldeki Hıristiyan dostlarından bazılarını davet etti ve yemeğin sonuna doğru şampanyalar açtırdı. Sonra otelin hususi bir köşesine çekilip dans ettiler. </p><p class="calibre1">
Bunun içindir ki Seniha, Faik Beye gitmeyi, Faik Beyin kendisine gelmesine tercih ediyordu; zira, halasının evinde sofra saatleri pek o kadar ferahlı</p><p class="calibre1">
geçmiyordu. Necibe Hanımefendi, muttasıl söylüyor, kah hatıralarından, kah tasavvurlarından bahsediyordu; ne bu hatıralar, ne de bu tasavvurlar iki gence hiçbir alaka vermiyor, canlarını sıkıyordu. </p><p class="calibre1">
Yemekten sonra, yumuşak ve geniş kanepelerde, gevşek gevşek uzanılan, tembel tembel konuşulan, veyahut dalgın bir tavırla ekarte ve piket partileri yapılan ılık gölgeli saatler geliyordu. En ziyade bu durgun saatlerdedir ki, Faik Bey, genç kızın önünde için için sarsıldığını hissederdi ve Seniha'nın mahmurlaşan gözleri, genç adama bakarken bazı karanlık geceler uzak ufuklarda çakan şimşeklere benzer pırıltılarla dolardı. Saatlerce ağızları susar; fakat gözleri, elleri, ayakları ve vücutları hiç dinmeyen bir hareketle konuşurdu. </p><p class="calibre1">
Bu saatlerde her nedense, ne Madam Kronski, ne de Necibe Hanımefendi yanlarından hiç ayrılmazdı, vakıa ağyar önünde bu sessiz lisanı konuşmakta ve derinden derine birbirini istemekte olgun, arif ruhlar için serbest visallerden ve en geniş hasbıhallerden bin kat daha tatlı bir lezzet vardı. </p><p class="calibre1">
Fakat bu iki genç, henüz bu sırra eremedikleri için sabırsızlanıyorlar, öfkeleniyorlardı. Akşam üstü olup da gezintiye çıktıkları veya geceleyin bahçede yalnız kaldıkları zaman, ölçüsüz bir coşkunlukla sarılıyorlar, öpüşüyorlardı. Kaç defa Necibe Hanımefendi, yarı karanlıkta, balkonun bir köşesinde, bunları bu halde seyretti; kaç defa Madam Kronski, Faik'in kolu Seniha'nın beline dolanırken veya Seniha'nın başı Faik'in göğsüne yaslanırken üstlerine geliverdi. </p><p class="calibre1">
Onları buna benzer vaziyetlerde görenler, yalnız evdeki ihtiyar kadından ibaret değildi. Necibe Hanımefendinin yakın ve uzak komşularından birçok kimseler, Nizam, Dil ve Hristos gezintilerine alışkın Ada halkından birçok mütecessisler, bu iki genç arasındaki maceranın bin türlü esrarına yakından, günü gününe vakıftır. Sevda işlerine, izdivaç entrikalarına dair dedikodular ora halkı arasında cereyan eden konuşmaların hemen özünü teşkil eder. Bu halk, ya sevişenlerden, ya sevişenlerle meşgul olanlardan müteşekkildir. Ne bundan, ne ondan olmayanlar ise, hayatından bezgin birtakım hastalarla, oyuna dalmış kumarbazlardır. Büyükada'da her mevsimin sonu, mutlaka birkaç izdivaç, birkaç talak veyahut da gayet meraklı birkaç macerayla nihayet bulur ve ıstanbul'un dört köşesinde bütün yıl bunlara ait yankılar duyulur. </p><p class="calibre1">
Seniha ile Faik Bey arasındaki macera da bu mevsim sonunun en nadir, en tatlı meyvelerinden biri olmak istidadını gösteriyordu. şimdiden bunlara hayran kalanlar, düşmanlık besleyenler, şimdiden onları takip eden, ve kıskananlar vardı. Hele birinin Naim Efendinin torunu, diğerinin Kasım Paşanın oğlu oluşu, meseleye büsbütün başka bir ehemmiyet veriyordu. Zira, bu iki ismi ıstanbul'da bilmeyen, tanımayan yoktur. Bunun içindir ki, az zaman içinde Seniha ile Faik Bey arasındaki bu ateşli samimiyet ıstanbul'un bu iki büyük ailesine ait bir namus ve haysiyet davası halini aldı ve evvela Ada'nın Türk muhitinde başlayıp ıstanbul'un bütün büyük evlerine sirayet ederek kadın, erkek, genç ve ihtiyar herkesi başka türlü işgal eden hummalı bir dedikodu mevzuu olmaya başladı. </p><p class="calibre1">
Naim Efendi ile Servet Bey, birçok imzasız mektuplar aldılar. </p><p class="calibre1">
:::::::::::::::::::</p><p class="calibre1">
VII</p><p class="calibre1">
Servet Bey, geniş satrançlı robdöşambrı ile kayınpederinin odasına girdi: Beni istetmişsiniz, efendim, dedi. </p><p class="calibre1">
Naim Efendi, odanın bir tarafını kaplayan uzun bir erkan minderinin ucundan, yarı diz çökmüş, yarı bağdaş kurmuş bir vaziyette, kafesi kaldırılmış, fakat camı indirilmiş bir pencereden dışarıya bakıyordu. Arkasında beyaz pikeden iki sıra iri, sedef düğmeli, pamuksuz bir uzun hırka, başında aynı pikeden bir takke vardı. ınce uzun çehresi her vakitten ziyade solgun ve çizgili, gözleri her vakitten ziyade çukurlaşmış görünüyordu; damadı içeri girer girmez yerinden kalkmak ister gibi bir hareket yaptı ve eliyle önündeki koltuğu işaret ederek:</p><p class="calibre1">
Buyurunuz rica ederim, dedi. </p><p class="calibre1">
Dirseğini dayadığı bir uzun yastığın altından küçücük bir anahtar külçesi çıkardı. Yanıbaşında, minderin üstüne konmuş sedef kakmalı büyükçe bir çekmeceyi açtı, içinden üç tane mektup çıkardı. Bunları, bir şey söylemeksizin Servet Beye uzattı ve başını tekrar pencereye çevirdi. Servet Bey, ancak birer saniye devam eden bir müddet zarfında üç mektuba sırayla göz gezdirdi; sonra tıpkı kayınpederinin yaptığı gibi, kağıtları lakayt bir tavırla sedef kakmalı çekmecenin üstüne bıraktı. </p><p class="calibre1">
Naim Efendi, göz ucuyla damadının mektupları okumadan iade ettiğini gördü</p><p class="calibre1">
ve dedi ki:</p><p class="calibre1">
Niçin okumadınız, efendim? </p><p class="calibre1">
</p><p class="calibre1">
Servet Bey, dik dik ihtiyar adamın yüzüne baktı: Çünkü, dedi; bana verdiğiniz mektupların üçü de imzasızdır. Bendeniz, müddeti hayatımda ne imzasız mektup yazdım, ne de imzasız mektup okudum. </p><p class="calibre1">
Terbiyem ve tabi olduğum prensipler buna müsait değildir. </p><p class="calibre1">
Bunları söylerken acı bir tebessümle gülüyordu. Naim Efendi birdenbire yüzüne bir sille inmiş gibi şaşırdı kaldı; ne diyeceğini bilemedi: Vakıa ben de bu yaşıma kadar hiç kimseye imzasız mektup göndermedim, ne de kimse bana gönderdi. Bu husustaki taassubunuza iştirak etmemekle beraber, doğrusu prensibinizi şayanı takdir görürüm. Fakat bu sefer lütfen, benim hatırım için prensibinize mugayir bir harekette bulunuveriniz... </p><p class="calibre1">
Servet Bey, kendisinden bir şey rica edilen bir adam tavrını takındı: Ne hacet efendim... Bu mektuplardan bana da geldi, dedi; derhal yırtıp attım. Fakat, şöyle bir göz gezdirmek dolayısıyle neden bahsettiklerine aşağı</p><p class="calibre1">
yukarı vakıfim. Ne garip memleket! Herkes işini gücünü bırakmış, nelerle meşgul oluyor! Hey gidi, haysiyet, namus hey!.. Haysiyetli, namuslu adam, imzasız mektup yazar mı, rica ederim? ımzasız mektup yazan bir adamın haysiyet ve namus hakkında bir fıkri olabilir mi? ımzasız mektup yazıyorlar. </p><p class="calibre1">
Kime, niçin? Bir genç kızın babasına, kızının bir genç adamla seviştiğini söylemek için... Lakin, bu nevi mektupları yazan kimseler bilmiyorlar, hissetmiyorlar ki kendi yaptıkları feci ve galiz hareketin yanında bir genç</p><p class="calibre1">
kızın şaşırması, bir kadının fahişeliği, bir kumarbazın hırsızlığı, hatta bir katilin cinayeti hiç kalır. Bu gibi mektupları alır almaz yapılacak iş, birçok vesaite baş vurup aramak, taramak, sahibini bulmak ve cevap olarak, suratına bir sille indirmektir. </p><p class="calibre1">
Naim Efendi, damadına uzattığı mektupları kendisi yazmış gibi, mahcup oluyordu; oturduğu yerde ezildi, büzüldü:</p><p class="calibre1">
Rica ederim, hiddet buyurmayınız, rica ederim... dedi. Maksadım, sizinle ailemize müteallik bir mesele için hasbıhal etmekti. Ben de sizin gibi, çirkin bir dedikodudan ibaret... </p><p class="calibre1">
ıftira deyiniz, tezvir deyiniz... Abdülhamit devrinin bu millete terk ettiği anane-i ruhiye...(Ruhsal gelenek.ruh alışkanlığı,psikoloji) Evet, evet, hakkı aliniz var. Bunun bir dedikodudan ibaret olduğuna zerre kadar şüphe etmiyorum. Fakat, anlamak istediğim şey şudur ki, acaba bu mektuplarda hakikate temas eden noktalar hangileridir? Mesela, bu mektupların birinde deniliyor ki... </p><p class="calibre1">
Naim Efendi, yanındaki çekinecenin üzerinden bir uzun mahfaza aldı, içinden gözlüklerini çıkardı. ıki eliyle uçlarından tuttu, kemali ihtimamla kulaklarına taktıktan sonra, mektuplardan birini açtı, bir müddet sessiz sessiz kendisi okudu, tekrar yerine koydu; müteakiben bir diğerini aldı, ötesine berisine göz gezdirdi ve damadına:</p><p class="calibre1">
Dinleyiniz rica ederim, dedi. Sabahları çırçıplak denize girmeleri, alameleinnas (Herkesin önünde) sarılıp öpüşmeleri yetişmiyormuş gibi, otelde her türlü kuyudu diniye ve milliyeyi (Dinsel ve ulusal kayıtları,kuralları, gelenekleri) ayaklar altına alarak birtakım ecanip (Ecnebiler,yabancılar) ile şampanyalar içtikleri ve badehu (Sonra) otelin salonunda dans ettikleri dahi vaki olmuştur. </p><p class="calibre1">
Naim Efendi, mektubun yalnız bu kadarcık yerini okuduktan sonra tekrar gözlüklerini çıkardı, mahfazasına koydu. Mahfazayı tekrar çekmecenin üzerine bıraktı ve büyük bir saffetle adeta yalvarır gibi Servet Beyin yüzüne baktı: Ne dersiniz? Acaba bunu da yaptılar mı? dedi. </p><p class="calibre1">
</p><p class="calibre1">
Servet Bey, müstehzi bir tavır takınmıştı:</p><p class="calibre1">
Olabilir a, bunda o kadar harikulade ne var, efendim? diye cevap verdi. </p><p class="calibre1">
Bunun üzerine Naim Efendi, ellerini kavuşturdu, gözlerini yere dikti ve damadı izahatını bitirip gidinceye kadar artık bir kelime söylemedi. </p><p class="calibre1">
Servet Beyin izahatı ise hayli uzun sürdü. Fakat Naim Efendi dinlemiyor, işitmiyordu. Sanki idrak ve şuuru üzerine Servet Beyin, Olabilir a, bunda o kadar harikulade ne var? cümlesi bir yumruk gibi inmiş ve onu benliğinin ta içerilerine doğru itmişti. Artık harici hayatın bütün belirtileri, ses, söz, şekil ve renk, ona esasından değişmiş, anlaşılmaz, tanınmaz bir hale gelmiş</p><p class="calibre1">
görünüyordu. Bir müddetten beri önünde, yerde intizamla yan yana konulmuş</p><p class="calibre1">
terliklerinin uçlarına dikili nazarlarını şaşkın şaşkın odanın sair eşyası</p><p class="calibre1">
üzerinde gezdirmeye başladı. Duvarlarda muhtelif tarzda birçok el yazısı</p><p class="calibre1">
levhalar vardı. ıki pencere arasında bir büyük tablo, Naim Efendinin pederini yuvarlak Mahmudiye fesiyle, yeşil kaplı bir samur kürk içinde gösteriyordu. </p><p class="calibre1">
Bu, şişman, top sakallı bir adamdı. Bir elini göğsüne sokmuş, diğerini vitrinin üzerine bırakmıştı. Bu elin orta parmağında, gayet iri bir yakut yüzük vardı. Naim Efendi, gözlerini yağlıboya resimdeki yakut yüzükten, kendi parmağındaki yakut yüzüğe çevirdi. Bu, aynı taş, aynı yüzüktü. Fakat bu oda hala aynı oda, Naim Efendi hala aynı adam mıydı? Birkaç sene evvel, yatağının ayak ucuna seccadesini serip namazını kılan, sonra derinden birtakım dualar mırıldanarak köşesine oturan ve müteakiben sabah kahvesini yudum yudum içerken, üç gün üç gecedir kalıbının rahatını kaçıran bütün dedikodulara, o imzasız mektuplara dair damadıyle samimi bir hasbıhal ihtiyacını duyan bağrı</p><p class="calibre1">
dolu ihtiyar aile reisi bizzat o muydu? Naim Efendi, kendisini babasının resmi karşısında, duvardan minderin üstüne yuvarlanmış bir ikinci resim zannediyordu, farkı neydi? iki pencere arasında yaldızlı kalın bir çerçeve içinde asılı duran bu Mahmudiye fesli adam gibi o da sesini çıkarmamaya, zamanın ve saatlerin değişimine tabi olmaya ve başkalarının elleri kendini nereye bırakırsa orada kalmaya mahkum değil miydi? Naim Efendi, kendi evi üzerindeki hakimiyetinin ne kadar sarsıldığını, ne kadar hiçe indiğini en ziyade bugün ve bu saatte hissetti ve kendi konağı içinde kendi çocukları</p><p class="calibre1">
arasında varlığını o kadar yabancı buldu. Gönlü öyle derin bir gurbet acısıyle doldu ki az kalsın, gözlerinden yaşlar boşanacaktı. </p><p class="calibre1">
Servet Bey, sözlerinin sonuna doğru her nasılsa, kayınpederinin halindeki melale dikkat etti; ihtiyarı çok hırpaladığını anladı: Mamafih, emredersiniz, hemen yarın Seniha'yı çağırtırız, dedi. </p><p class="calibre1">
Naim Efendi, başını salladı. Seniha buraya gelmiş veya orada kalmış, neye yarardı? Olan oldu, biten bitmedi mi? </p><p class="calibre1">
Kasım Paşanın sefih, hayasız ve rezil oğlundan artakalmış bir Seniha'dan burada olsun, orada olsun, artık ne hayır umulurdu. Naim Efendi, böyle düşünmekle beraber, yine için için Seniha'nın saffetine ve masumiyetine inanıyordu. Kendi kendine: Daha kaç yaşında; yavrucuk, daha kaç yaşında? </p><p class="calibre1">
diyordu. Ve kendi kendine böyle söyleyerek yavaş yavaş, o da damadı gibi Seniha'yı, bu müfsit ve müfteri muhitin bir kurbanı halinde görmeye başlıyordu. </p><p class="calibre1">
Nitekim Servet Beyle bu feci muhaverenin ertesi günü,akşam üzeri, Seniha, Madam Kronski'nin refakatinde konağa döner dönmez, büyük pederi tarafından öyle bir şefkat ve iştiyak tuğyanıyle (Özlem coşkunluğuyla) karşılandı, saatlerce o kadar okşandı, o kadar nazlandırıldı ki, kendini adeta ilk çocukluk devrine avdet etmiş zannetti. Esasen korulardan, denizlerden, tepelerden ve sevişmeden avdet eden bu kızın ruhu, kabına sığmayacak kadar taşkın ve sarhoştu. Eski, sessiz konağın içinde genç bir ceylan gibi, o odadan bu odaya, bu odadan o odaya koşup duruyordu. Mütemadiyen şarkı</p><p class="calibre1">
söylüyordu ve kardeşi Cemil'le çocukluklarında yaptıkları gibi sofalarda bin türlü gürültülü oyunlar icat ediyorlar, birbirlerini kovalıyorlardı. </p><p class="calibre1">
Naim Efendi, Seniha'nın konağa avdetinden sonra, birkaç imzasız mektup daha almakla beraber, bu sevinçli sesler ve bu neşeli gürültüler içinde kendinden geçmiş bir halde hiçbir şeye ehemmiyet veremiyordu. ıkide bir, kızı Sekine Hanıma diyordu ki:</p><p class="calibre1">
Yavrum, ne iyi ettin de kızcağızı Ada'ya gönderdin. Sıhhati, neşesi yerine geldi; eski huysuzluklarından, eski buhranlarından eser kalmadı. Onu bu halde gördükçe ben bile yirmi yaş daha gençleşiyorum. </p><p class="calibre1">
Sekine Hanım:</p><p class="calibre1">
Hem de maşallah, ne kadar serpildi, toplandı, güzelleşti, diyordu. </p><p class="calibre1">
Gitmezden evvel, bilekleri ipincecik, benzi sapsarıydı ve gözlerinde fer kalmamıştı. şimdi, bakıyorum, yanakları adeta pençe pençe pembeleşti, gözlerine can geldi. </p><p class="calibre1">
Naim Efendi:</p><p class="calibre1">
Bir şeye daha memnun oluyorum; diyordu. Dikkat ediyor musun bilmem. </p><p class="calibre1">
Eskisi gibi olur olmaz kimselerle de düşüp kalkmıyor. O Nuriye Hanımlar, o Belkıs Hanımlar, Cemil'in o münasebetsiz arkadaşları, etrafından çekilir gibi oldular. </p><p class="calibre1">
Servet Beyin haremi pederine mekşuf olmayan birçok hakikatlere vakıfmış</p><p class="calibre1">
gibi esrarengiz bir tavırla başını sallayarak ilave ediyordu: Evet, evet. Ben de en ziyade buna seviniyorum. Doğrusu, kızın huyunu bozan bütün bu münasebetsiz kimselerdi. ılle o iki kız kardeşler yok mu? Ne sinsi, ne içlerinden iğnelidirler, bilmez misiniz? Sonra Belkıs, mebusun karısı</p><p class="calibre1">
Belkıs Hanım... Nişantaşı'nda kiminle görüştüysem, bana, Seniha'nın bu kadınla düşüp kalkmasına hayret ettiğini söyledi. Meğer yapmadığı yokmuş. </p><p class="calibre1">
Diyorlar ki nerede ise büyük bir rezaletle kocasından boşanacakmış. Evine girip, çıktığı saatler bile belli değilmiş. Adamcağız ağzını açıp bir şey söyleyecek olsa: 'A, ne yapayım, ruhumu besliyorum. ınsan yalnız vücuduyla yaşamaz ya!' diyormuş. </p><p class="calibre1">
Naim Efendi:</p><p class="calibre1">
şu Faik çapkınının da bir ayağını kesebilsek! diyordu. </p><p class="calibre1">
Zira, Faik Bey hemen her gün konakta gibiydi ve o gelir gelmez, ihtiyar adamın rengi değişiyor, gönlüne endişe düşüyordu. Bütün aldığı imzasız mektuplardaki cümleler, onun karşısında birer birer hatırına geliyordu. Kaç</p><p class="calibre1">
defa genç adam yanına girdiği vakitte selamını almamak, merdivende veya sofada tesadüf eder etmez başını çevirmek, hiçbir zaman hatırını sormamak, ara sıra yüzüne huşunet ve istihkar (Kabalık ve hoşgörü) ile bakmak suretiyle istiskal (Kovarcasına davranmak, kovumsama) kelimesinin tazammun ettiği (ıçerdiği) her şeyi yaptı; fakat, Kasım Paşanın oğlu aldırmıyor, anlamıyordu. </p><p class="calibre1">
Dışarıda uşaklara, içeride hizmetçilere evin efendisi gibi muamele ediyor; Servet Beyle laubali bir arkadaşı tavrıyle konuşuyor ve Naim Efendinin elini adeta zorla tutup sıkıyor; Bonjur, efendim, nasılsınız bakayım? ıyisiniz, iyisiniz, maşallah! diyor, sonra Sekine Hanımın bazı safiyane hareketleriyle alay ederek, geçip bir koltuğa kuruluyor, ayaklarını kah birbiri üstüne atıyor, kah yarı yatmış gibi odanın ortasına kadar uzatıyor, bazen yüksek bir şeyin üzerine kaldırıp koyuyordu. Daima geveze, daima şakacı, kahkahalı ve şuhtu. Ekseriya, ağzında bir sürü yalanlar ve martavallarla gelirdi. Babıali caddesinden, Doğruyol'a aksetmiş birçok siyasi şayiaların, şehrin hayatına dair birçok dedikoduların kaynağı ve kavşağı sanki oydu. ıkide bir gayet laubali bir tarzda; zamanın vükelasından bahsederdi; mesela bazen: Geçen akşam kulüpte, Cavit'le hayli konuştum, derdi. Azizim, başımızda bu kadar ağır bir harbiye bütçesi bulundukça maliyemizi ıslah etmenin ihtimali yoktur, diyor. Hakkında ne söylenirse söylensin, Allah için zeki çocuk... </p><p class="calibre1">
Bazen de kendini devrin mühim şahsiyetlerinden biri şeklinde göstermek için:</p><p class="calibre1">
Yakında, mühim bir misyon'la beni Londra'ya gönderecekler sanırım, fakat henüz düşünüyorum, derdi. </p><p class="calibre1">
Bütün bu sözler, Naim Efendinin gayz ve nefret nedir bilmeyen kalbine bir zehir gibi damlardı. Ömründe hiç kimse ve hiçbir şey ona bu çocuk kadar tiksinme vermedi. Bazen konağın içinde avazı çıktığı kadar: Ya o, ya ben! </p><p class="calibre1">
diye haykıracağı gelirdi. Seniha'yı adeta hırçın bir ihtiyar koca gibi ondan kıskanmaya başladı. ıkisini bir arada yalnız bilince ne rahatı, ne huzuru kalıyordu; içine müşiş bir vesvese giriyor ve tecessüsü ateşten bir gömlek gibi bütün vücudunu sarıyordu. </p><p class="calibre1">
Fakat, ne çare ki tecessüsü tatmin eden yolların hiçbirini bilmiyordu. Ayak uçlarına basarak kapalı odalara doğru yürümenin; gözü veyahut kulağı anahtar deliklerine yerleştirmenin; gerilerden gizlene gizlene insan takip etmenin usullerine zerre kadar vukufu yoktu. Zevcesi zamanından beri kendi hizmetinde bulunan, kısmen Seniha'ya dadılık etmiş yaşlı ve emektar bir kadını iki gencin peşinde casusluğa sevk etmek istedi; fakat, bir türlü söylemeye dili varmadı. Bu yaşa kadar bu sınıf kimselerle, görecekleri hizmete dair sözlerden başka bir kelime konuşmaya alışmamıştı. </p><p class="calibre1">
Bununla beraber, bir taraftan hakikate de vakıf olmak istemiyor, hakikatten korkuyor, ölünceye kadar şüphe ve tereddüt içinde kalmayı, Seniha'ya dair fena bir şey öğrenmeye bin kere tercih ediyordu. Nitekim günün birinde, kahyası Ragıp Efendi, gayet kederli ve esrarlı bir tavırla yanına girip: Efendim, müsaadenizle size gayet mühim bir şey arzedeceğim, der demez, zavallı ihtiyar, bunu mutlaka Seniha'ya dair bir mesele sanarak, adeta kalbinin durduğunu hissetti ve muhatabı daha ağzını açmaya vakit bulmadan: Kuzum Ragıp Efendi, bu meseleyi kapa. Ne bilmek, ne işitmek isterim; dedi. </p><p class="calibre1">
Halbuki Ragıp Efendi ona, sadece kendi işlerinden bahsetmeye geliyordu. </p><p class="calibre1">
Naim Efendinin Vefa hanındaki marhun hissesi, birkaç zamandan beri tehlikedeydi. Esasen bu rehin muamelesi bey'ibilvefa (Satıcı bedeli geri verince müşterinin de satılan malı geri vermesi) usulüyle yapılmış olduğu için, bir seneden beri parasını bekleyen alacaklı, Ragıp Efendiyi ikide bir, intikal muamelesini kati surette yaptıracağını haber vererek tehdit ediyordu. </p><p class="calibre1">
Naim Efendinin kahyasınca bu hissesinin elden gitmesi, büyük ziyandı: Ne yapıp yapmalı, buna bir çare bulmalı, diyordu. Zira, hanın istikbali büyüktür. Seneden seneye icarı artıyor. Günün birinde, Cenabı Hak müsaade eder de bir de tamir olunursa, yalnız sizin hisseniz beş aileyi müreffehen geçindirecek parayı getirir. </p><p class="calibre1">
Naim Efendi, meselenin Seniha'ya ait bir şey olmadığını hisseder etmez geniş bir nefes aldı ve güya Ragıp Efendi, ona bir müjde getiriyormuş gibi beşuş (Gülen, şen) bir çehreyle:</p><p class="calibre1">
O halde ne yapmalı? Sizin fkriniz nedir? dedi. </p><p class="calibre1">
Ragıp Efendi, kırçıl ve dik kaşlarını çattı; bir müddet düşündü, sonra yavaş ve matemli bir sesle şöyle bir tasavvurdan bahsetti: Efendim, acizlerin fikrine kalırsa, yalıyı bu han için feda edivermeli! </p><p class="calibre1">
Esasen yalıdan hiçbir istifadeniz yoktur. Bu sene fevkalade olarak mevsimi yüz liraya kiraya verdik; fakat her sene ele aynı fırsat düşmez. Bahusus ki Kanlıca'ya rağbet gittikçe azalmaktadır. Tarabya'da, Büyükdere veyahut Yeniköy'de olsaydı anlardım. Fakat bundan sonra Kanlıca'da koca bir yalının içinde kim gider oturur? </p><p class="calibre1">
Naim Efendi:</p><p class="calibre1">
O halde, dedi, bu kadar işe yaramayan mülkü kim satın alır ve kaça alır? </p><p class="calibre1">
Acaba bunu satarak tedarik edeceğimiz para ile borcumuzu kapatabilir miyiz? </p><p class="calibre1">
Ragıp Efendi:</p><p class="calibre1">
Siz orasını bana bırakınız, dedi; yalnız, esasta mutabık kalalım, bu bendenize kafıdir. </p><p class="calibre1">
Naim Efendi yalıyı satmaya karar veremiyordu. Çünkü, oraya ruhi bir irtibatı vardı, gençliğinin en hoş demleri bu yalıda geçmişti; ihtiyarlığının en sakin ve en rahat günlerini yine bu yalıya medyundu. Karşıdan görünüşünü; arka tarafındaki bahçesini; geniş ve aydınlık odalarını, denize doğru uzanan şehnişini daha birçok teferruatını adeta ulvi bir muhabbetle seviyordu. Vefa hanını görmemişti bile. Üçte bir hissesinin bu donuk 'renkli, kirli binanın hangi tarafına isabet ettiğini de bilmiyordu. Esasen bu müşterek temellükün (Mülk edinme,sahip olma) manası, onun beyninde öteden beri müphem, mecazi bir mefhum mahiyetindedir. </p><p class="calibre1">
Bilmem neden, yalıyı satmaya bir türlü razı olamıyorum, dedi. </p><p class="calibre1">
Mütaleatınız (Düşünceleriniz) doğru olabilir; fakat, bence acayip bir his meselesidir. Çemberlitaş'taki arsanın getireceği para ile hiç olmazsa bir müddet daha oyalamak kabil değil mi? </p><p class="calibre1">
Ragıp Efendi, kızgın bir sükun içinde dinliyordu. Bütün emektar hizmetkarlar gibi, onda da efendisine karşı mütehakkimane bir tavır vardı: Bu, hisse müteallik (ılişkin) bir şey değil, efendim, dedi. Bu, bir hesap ve menfaat meselesi. Vakıa arsanın muamelesi bitmek üzeredir. Fakat, oradan alacağımız paranın nereye gideceğini biliyor musunuz? Bütün Beyoğlu esnafları bu arsanın satılacağı günü bekliyor. Hem, rica ederim, bendenize bu arsadan bahsetmeyiniz. Zira, içim kan ağlıyor, takrir günü yanınızda bile bulunamayacağım. Bilir misiniz, bugün bin iki yüz liraya sattığım bu yer biraz dişimizi sıksaydık, elektirikli tramvay işletmeye başlar başlamaz bize ne getirecektir? </p><p class="calibre1">
Naim Efendi, mütevekkilane bir eda ile omuzlarını silkti ve: Ne yapalım, kader böyleymiş! der gibi boynunu büktü. O, yumuşadıkça Ragıp Efendi sertleşiyordu:</p><p class="calibre1">
Affınızı rica ederim, size acı bir söz söyleyeceğim: Bu gidişle pek yakın bir zamanda, yalnız Kanlıca'daki yalıyı değil, fakat bu konağı... Evet, bu konağı da satmaya mecbur olacaksınız. </p><p class="calibre1">
Naim Efendi tepeden tırnağa kadar ürperdi, minderin üzerinde çok oturmaktan dizleri uyuşmuş gibi, elleriyle bacaklarını oğuşturmaya başladı. Mahzun mahzun:</p><p class="calibre1">
şuracıkta ne kadar ömrüm kaldı? dedi. </p><p class="calibre1">
Ve dolgun gözlerle camın arkasından dışarıdaki aydınlığa baktı. ıki ihtiyar uzun bir müddet sükuta daldılar. Sonra Naim Efendi ta bağrından gelen bir sesle, yavaş yavaş:</p><p class="calibre1">
Ne yazık ki bu zamanları da gördük, dedi; hiçbir tat ve bereket kalmadı. </p><p class="calibre1">
Nefes almak bile güçleşti, kabahat bizde mi? </p><p class="calibre1">
Ragıp Efendi, gittikçe merhametsiz oluyordu: Vallahi efendim, zamanın da pek o kadar kabahati yok, hiç şüphesiz, kabahat bizde, dedi; başımız sıkıya geldikçe zaman zaman, diyoruz. Fakat o zamane evlatlarına birer meram anlatmak kabilken... </p><p class="calibre1">
Naim Efendinin kahyası, sözünü ikmal etmedi, lakin Seniha ile Cemil'in büyük babası, muhatabının bu yarım cümlesindeki maksadı kafi derecede hissetti. Ne garip! Han, yalı, arsa meseleleri bile dönüp dolaşıp bu iki çocuğa dair bir bahis haline giriyordu. Lakin, Naim Efendi, zamandan şikayet ederken hiç onları düşünmemiş, büsbütün başka şeyler kastetmişti. </p><p class="calibre1">
Onun için zaman, bütün müesses şeyleri temellerinden sarsan inkılap rüzgarıydı; onun için zaman, kalplerdeki ihtilaç (Çırpınma, çarpıntı) ve yüzlerdeki endişeydi; herkes, arkasından mütemadiyen itildiğini hissediyor; fakat, ne iteni, ne de gittiği yeri biliyordu. Onun için zaman, mazinin bereketini, azametini, ismet ve nezahetini (Namus ve temizliğini) yapmış</p><p class="calibre1">
bütün unsurları birer birer çiğneyen gizli ve obur canavardı. Halbuki, zaman, bir taraftan da Cemil ve Seniha'ydı, devrin bütün ihtilaçları, bütün hummaları herkesten ziyade onlardaydı. Mazinin bereketini, azametini, ismet ve nezahetini çiğneyen obur canavar, Seniha gibi, Cemil gibi erkekli dişili binlerce, yüz binlerce mevcuttan müteşekkil bir şeydi. </p><p class="calibre1">
Naim Efendi; ara sıra: Zavallı çocuklar, biz yine epeyce gün gördük, fakat onlar hiç göremeyecekler! derdi; kendi kendine böyle söyleyerek, onlara kızacağı yerde, acırdı. </p><p class="calibre1">
Bir gece Cemil; konağa fena halde sarhoş geldi. Yürümek şöyle dursun, ayak üstünde durmaya mecali yoktu. Dışarıdan bir uşak koluna girmiş, adeta sürükleyerek bin bela alt katın mermer sofasında, bir kanepe üstüne oturtabilmişti. Cemil, bağırmakla hırlamak ve homurdanmak arasında birtakım sesler çıkarıyor ve muttasıl kusuyordu. Üst kattan bu gürültüyü işiten Naim Efendi, -zira o, geç vakitlere kadar uyumazdı- yavaş yavaş merdivenlerden indi, torununa yaklaştı ve işi anlar anlamaz, yanında duran uşağa gayet sakin ve tabii bir tavırla bir leğen ve ibrik getirmesini söyledi. Cemil bir taraftan inliyor, bir taraftan Fransızca şarkılar söylüyor, birtakım isimler söylüyor ve tekrar kusmaya başlıyordu. Arada bir: Dokunmayın bana, dokunmayın bana!.. diyor, kendisine uzanan kolları, başını tutmak isteyen elleri itiyordu. Naim Efendi; buna rağmen çocuğun başını leğene doğru eğdi. Bir iyi su ile yıkadı; sonra kuruladı ve uşak ayaklarından, kendisi kollarından tutarak yavaş yavaş yukarıya çıkardılar. </p><p class="calibre1">
Naim Efendi mütemadiyen:</p><p class="calibre1">
Sus, sus yavrum... Herkesi uyandıracaksın, ayıp değil mi? diyordu. </p><p class="calibre1">
Soluk soluğa yatağına yatırdılar. Büyükbaba, o gece torunu uyanıncaya kadar bekledi. ıkide bir, mendilini kolonya suyu ile ıslatıyor ve çocuğun alnına koyuyordu. Onda, bu gibi işlere çoktan alışmış mahir bir hastabakıcı hali vardı. Halbuki şimdiye kadar ne bir hastaya bakmış, ne de bir sarhoşa bu kadar yaklaşmıştı. ışte o gece, ilk defa olarak bu çocuk, ona bir şeyin kurbanı gibi göründü; kendi kendine soruyordu: Acaba bir derdi mi var? Acaba birini mi seviyor? Kim bilir, kim bilir! </p><p class="calibre1">
Zaman o kadar acayip, zamane kadınları o kadar fena ki!.. </p><p class="calibre1">
:::::::::::::::::::</p><p class="calibre1">
VIII</p><p class="calibre1">
Asıl dertli olan, asıl birini seven Hakkı Celis'ti. Henüz bu yaşta, zavallı</p><p class="calibre1">
çocuk gönül çekmek nedir bir büyük adam gibi biliyor ve bir büyük adam gibi yarasının acısını, kimseye sır vermeyerek taşıyor. Benzine bir tatlı solukluk, gözlerine bir derin bakış ve başına acayip bir dalgınlık geldi. Ne mektepteki derslerine bakıyor, ne de evindeki kitaplarını okuyabiliyordu. Büyükannesi Selma Hanımefendi, ikide bir sert ve kalın sesiyle evin içinde: Bu çocuğa bir hal oldu; bu çocuk avareleşti!.. diye haykırıyordu. </p><p class="calibre1">
Hakkı Celis gittikçe herkesten uzaklaşmak istiyordu. Tıpkı o hayvanlar gibiydi ki, hastalandıkları zaman hemcinslerinden kaçarlar ve ölmezden pek çok evvel ortadan kaybolurlar. Hakkı Celis, hatta Seniha'nın meclisini bile aramıyordu. Eskiden her şeye rağmen, onun yanında bulunmak, onun sesini işitmek, etrafındaki havayı teneffüs etmek genç adam için bir büyük ihtiyaçtı. Fakat şimdi Seniha'yı görünce adeta kaçıyordu. Zira sevdiği Seniha değildi. Bu Seniha, onu korkutuyor, utandırıyor, acı, derin bir ümitsizliğe düşürüyordu. Bunu görünce öbürü için taşıdığı hasret yüz kat daha artıyor, tahammülfersa (Dayanılmaz) bir hale giriyor, bağrı onulmaz bir yerinden yaralanıyordu. Yoksa, Seniha büyük halasının oğluna karşı, bahusus son zamanlarda, hiç olmadığı kadar nazik ve müşfikti. Ona her tesadüfünde, bir büyük hemşire tavrıyla serzenişler ediyor, Seni bırakmam vallahi! diyor ve bazen gittiği yerlere bile onu sürükleyip götürmek istiyordu. Ne sözlerinde, ne bakışlarında, ne hareketlerinde o eski zalimliğinden, o eski huysuzluğundan eser kalmamıştı. Daima sakin, mütebessim bir hali vardı. </p><p class="calibre1">
Fakat, için için bir gizli endişeyle meşgul ve dalgın gözüküyordu ve işte asıl bu halidir ki Hakkı Celis nazarında Seniha'yı yabancılaştırıyordu. </p><p class="calibre1">
Tavırlarının her biri ayrı ayrı sahteydi. Hakkı Celis, dünkü hırçın kızın şimdiki sükunu altında kaynayan ihtiras alemini, bu yapma tebessümlerin gizlediği yüz ekşitmelerini ve okşamaların ancak zaptedebildiği tırnakları</p><p class="calibre1">
içgüdü (ılk metinlerde insiyaki bir tarzda.Yalınlaştırırken bir sözcük düşmüş olmalı. Doğrusu içgüdüsel olarak ) fakat şayanı hayret bir vuzuh (şaşılacak bir açıklık) ve isabetle seziyor, görüyordu. Kendi kendine; Ne kadar riyakar olmuş; Yarabbim! Ne kadar riyakar olmuş! diyordu. Her gün ve herkes önünde taşımak lüzumunu hissettiği bu maskenin arkasındaki yüz, kim bilir, ne iğrenç bir şeydir! Ve genç adamın saf, taze kalbinde ilk defa olarak, muhabbetin balına nefretin zehri karışıyordu. Hakkı Celis, iyilikle güzelliğin birbirine ne kadar zıt olduğunu bu sefer Seniha'dan anladı ve sevda denilen şey, ona mütemadi bir ihtilaç gibi göründü. şiirdeki aşkla hayattaki aşk ne kadar birbirine benzemiyormuş. </p><p class="calibre1">
şimdi, Hakkı Celis, Nuriye Hanımla Neyyire Hanım kendisine, şiirden bahsettikleri zaman bu iki kızı, hayat ve his işlerinde fevkalade görgüsüz ve yavan buluyordu. ıçinde edebi coşkunluk namına hiçbir şey kalmamıştı. </p><p class="calibre1">
Sanki kinle kararmış sevdanın ateşi, ruhunun bütün tatlı usarelerini kurutmuştu. </p><p class="calibre1">
Fakat, ne gariptir ki, Hakkı Celis'in zıddına olarak, Seniha'nın içinde yeni bir hislilik uyanıyordu. Yeşil gözlü kız, beş altı aydan beri adım adım dolaştığı kapalı bahçede, hayalata dalmayı, her düşen çiçeğe yaşlı gözlerle bakmayı ve karanlıklarda sesler dinlemeyi çok seviyordu. Güya, birtakım hissi ve hayali tavırlarla sevdanın hudutlarını açmaya, genişletmeye çalışıyordu. </p><p class="calibre1">
Faik Beye manidar yadigarlar veriyordu ve ondan şairane hediyeler bekliyordu. </p><p class="calibre1">
Birkaç zamandan beri genç adamın cepleri bir gözbağcının torbaları gibi manaları ve kıymetleri yalnız ikisi arasında malum bir sürü acayip ufak tefeklerle doludur. Fındık cesametinde (Küçüklüğünde) küçücük bir altın kutu, üstü işlemeli, mini mini ipekli bir kese, hiyeroglif işaretlerle oymalı bir madalyon, sapı fildişinden küçük parmak uzunluğunda bir hançer, Faik Beyin Seniha'yı sevmeye başladığı günden beri daima üzerinde taşımaya mecbur olduğu büyülü eşyadandı; bunların her biri Seniha'nın vücudundan esrarlı bir şey saklamaktadır. Faik Beyin kolunda bir de kızıl renkli bir bilezik vardı, bunu Seniha kendi saçlarından ördü. </p><p class="calibre1">
Faik Bey, vakıa, bütün bunları canı gibi başkalarından saklı tutardı; fakat fırsat düştükçe ve lüzum hissettikçe herhangi bir dosta, adi bir bahaneyle bunlardan bir tanesini göstermekten çekinmezdi. Zira, bu şeylerin sihri, ancak başkalarının gözü değdikten sonradır ki; hükmünü icraya başlıyor ve alemin nazarında Faik Beyi bir kahraman gibi gösteriyordu. Bununla beraber, o da Seniha'ya başka şeyler verdi. </p><p class="calibre1">
Ezcümle, üzerinde boydan boya kendi eliyle birtakım tarihler, sözler, mısralar yazılmış ipekten bir beyaz kuşak ki, genç kız bunu, birkaç aydan beri belinde, eti üstünde sımsıkı bağlanmış taşıyor. Bazı coşkum demlerinde genç adama derdi ki:</p><p class="calibre1">
Bu kuşak, senin kollarındır; beni, daima, gece gündüz ilk defa sardığın gibi sarıyorsun. </p><p class="calibre1">
Bazen hiç lizzumu yokken ona sayfalarca mektuplar yazıyordu. Bunların çoğu, edebiyat kitaplarında aşk üslubuna numune olacak kadar şairane, selis (düzgün, akıcı) ve güzeldiler. Seniha bu mektuplarında, ekseriya, Fransa'nın aşk şairlerinden birçok uzun istinsahlar (Kopya etme,buradaalıntı anlamında) da yapıyor, kendi coşkunluğunu ancak onlar vasıtasıyle ve onların haliyle anlatabiliyordu. Hiçbir kap onun ruhuna göre değildi; her sözü dar ve az buluyordu. </p><p class="calibre1">
Faik Beyle yan yana yürüdükleri yolun her merhalesinde: Daha ileriye, daha ileriye! diye haykırmak istiyordu. Lakin, Faik Bey, daha ileriye gitmenin lüzumuna kani değildi. Bahusus, Seniha ile münasebetlerinin şairane tarafını</p><p class="calibre1">
hiç sevmiyordu; genç kızın coşkunluklarını vahşi ve zarafete aykırı buluyordu. </p><p class="calibre1">
Bazı kimselere hayattaki manevra, gülünç ve kaba görünür; taşkın hareketler, ağlamalar, haykırmalar, bir ideale doğru soluk soluğa koşmalar bu kimseler için ya cinnet, ya avanaklıktır. Faik Bey de bunlardan biriydi. Bu genç adam, kendi hayatının ne kadar düzme, kendi ruhunun ne kadar iğreti olduğunu hiç</p><p class="calibre1">
düşünmeyerek Seniha'yı fena halde suni buluyordu. Vakıa gönlüne, gittikçe daha geniş bir ufuk arayan bu genç kız, gayesine varmak için her vasıtadan fayda umuyordu. </p><p class="calibre1">
Tavır ve hareketlerine heyecanlı bir üslup, sesine ve bakışlarına hissi bir ahenk verebilmek için her gün, her saat şekilden şekle giriyor, adeta kendi kendini bir bezin üzerindeki resim gibi silip yapıyor, yapıp siliyordu; Seniha, öteden beri giyinişinde olsun, yaşayışında olsun, herkese benzemekten korkardı. şimdi de herkes gibi sevişmeden korkuyordu. ıstiyordu ki, Faik'le münasebetlerine bir harikuladelik gelsin; büyük bir macera, şiddetli bir rüzgar gibi onları alıp, hiç kimsenin yetişemeyeceği kadar uzak bir yere sürüklesin, atsın. Seniha bazen de, esrarlı hadiseler ihtiyacını hissederdi ve ortada hiç yoktan birtakım vakalar icat ederdi. Mesela, on beş gün Faik Beye hiç görünmezdi. O, konağa geldiği zaman, kendisini yok dedirtirdi, üst üste mektuplar alıp, cevap vermezdi ve günün birinde genç adamla buluştukları</p><p class="calibre1">
zaman, ona gaybubetini birtakım acayip sebeplerle izah ederdi. Randevularında saatlerce bekletmek mutadıydı. Vakıa Faik Bey, intizar esnasında fazla heyecana düşmezdi, ne de fazla can sıkıntısı hissederdi. Nitekim, Seniha, onu bir gün buluştukları evin arka odalarından birinde, yarı beline kadar pencereden dışarıya sarkmış bir komşu Rum kızıyla şakalaşırken gördü, diğer bir defasında, fesi başında, bastonu elinde gelir gelmez veya gitmek üzereyken, bir kanepenin üstünde uyumuş buldu. </p><p class="calibre1">
Seniha, Faik Beyle münasebetlerine dramatik bir şekil vermek için, kah ihanet, kah lakaydiyi gösteren bir nevi hadiselerden azami istifadeyi bilirdi. </p><p class="calibre1">
Müşiş bir tehevvürle (Kızgınlıkla) genç adamın üzerine atılmalar yüzükoyun yere yatıp saatlerce hüngür hüngür ağlamalar veyahut bazı yeni piyeslerin sonlarında olduğu gibi sesi ve gözleri dolgun, birkaç hazin söz söyleyerek çekilip gitmeleri, başlıca muvaffak olduğu rollerdendi. </p><p class="calibre1">
Mamafıh bu rollerin hiçbiri Faik Beyi heyecana düşürmezdi. Seniha'yı daima bir küçük çocuk gibi avutmasını bilirdi. Bunun için ne fazla söze, ne fazla harekete lüzum vardı; Faik Beyin pişman bir aşık tavrı takınması en feci kavgaların derhal tatlıya bağlanmasına kafıydi. Genç adam, Seniha ile beraber iki ve hatta üç kadının bir arada idaresini o kadar müşkül bulmuyordu; onun belini büken şey; asıl kumardı. Bu rakip kabul etmeyen iptila yüzünden aşıkane hayatında çekmediği sıkıntı, girmediği üzüntü kalmıyordu; zira bu sahada çıkan hadiselerde daima mağlup düşen, perişan ve zelil olan (Aşağılanan, alçalan) kendisiydi. Bunun içindir ki, Seniha'nın en ziyade korktuğu rakip, Faik Beyi, Faik Beyin üzerindeki nüfuzunu o kadar hiçe indiren bu kaba ve adi iptiladır. Kalbindeki sevginin hala nasıl ve neden devam ettiğine şaşıyordu. Bugüne ait en küçük teferruat bile genç kızın dimağında bir çivi gibi saplanmış duruyor. </p><p class="calibre1">
Dört günlük bir ayrılıktan sonra bir sabah erkenden konağa gelmişti. Henüz herkes uykudaydı. Saat ona doğru, Seniha'ya kahvaltısını getiren hizmetçi, onun sekizden beri Cemil'in odasında olduğunu söyleyince, hayrete düştü. </p><p class="calibre1">
Çarçabuk yatağından çıktı, yarım yamalak giyindi ve biraderinin odasına gitti. </p><p class="calibre1">
Cemil, bir koltuğun içine gömülmüş ve ayaklarını bir sandalyenin üstüne uzatmış, düşünceli ve öfkeli bir tavırla sigara içiyor ve Faik Bey, o güne kadar kendisinde görülmemiş bir heyecanla odanın içinde bir aşağı bir yukarı</p><p class="calibre1">
dolaşıyordu. Saçları karmakarışık, yüzü sapsarıydı, yanaklarını üç günlük bir sakal, toz renginde bir kir tabakası gibi örtüyordu. Seniha: Ne var? Ne oldu? demek isteyen gözlerle bir bunun, bir de kardeşinin yüzüne baktı. </p><p class="calibre1">
ıkisi de bir şey söylemiyordu. Faik Bey, genç kızla hatta selamlaşmadı bile. </p><p class="calibre1">
Odanın ortasında, dimdik durdu kaldı. Cemil, dudaklarının ucuyla hemşiresine bir Sus! işareti yaptı; sonra o da ayağa kalkıp dolaşmaya başladı. </p><p class="calibre1">
Seniha'nın şaşkınlığı korkulu bir endişeye inkılap etti (Dönüştü) ve o da ayakta durmaya mecali kalmamış gibi, biraderinin yatağı kenarına ilişti. </p><p class="calibre1">
Hatırına bir anda birçok vahim ihtimaller geldi. Fakat hiçbirini sormaya cesaret edemedi, yalnız alışık bir nazarla Faik Beyin gözlerinin içine baktı. </p><p class="calibre1">
O zaman genç adam, yarı sahte, yarı samimi bir facia tavrıyla: Ah, tasavvur edemezsiniz, ne felaket! dedi. </p><p class="calibre1">
Seniha, dudaklarının ucu ile aynı işareti yapıyor mu diye tekrar biraderinin yüzüne baktı; o, şimdi arkasını çevirmiş, pencereden dışarıya bakıyordu. Genç kız sobası yarı sönmüş odada ürperdiğini hissetti. </p><p class="calibre1">
Rica ederim, söyleyiniz, merakımdan çatlayacağım, dedi. Faik Bey, gözlerini yere indirdi, ellerini birbirine kilitledi, mahzun bir sesle söylemeye başladı:</p><p class="calibre1">
Görülmemiş, işitilmemiş bir şanssızlık!.. Bir gecede tam üç yüz lira kaybettim. Oyunda hiç bu kadar müşiş ziyana uğradığımı bilmiyorum. Bir akşam evvel beş yüz liraya yakın kazanıyordum. Bunun üzerine kesmek lazımken... </p><p class="calibre1">
Kör şeytan!.. Beni her şeyde berbat eden iradesizliğimdir; sonuna kadar kapılır, giderim. </p><p class="calibre1">
Cemil, birdenbire başını çevirdi:</p><p class="calibre1">
Canım, neyse olan oldu; şimdi bu parayı nasıl ödeyeceksin? Onu düşünelim, dedi. </p><p class="calibre1">
Cemil'in bu sözü üzerine, odayı, bir mecliste kırılan bir potu müteakip hasıl olan sükuta benzer, ağır ve soğuk bir sükut kapladı. ışte bu sükut içindedir ki, Seniha, kalbindeki sevginin sendelediğini hissetti. Evvela Faik Beyi, Cemil'in bu, Nasıl ödeyeceksin? sözünü karşı protesto edecek, kızacak veyahut hiç değilse utanıp susacak zannetti. Lakin Faik Bey, asıl bu sözle mükalemenin ucunu bulmuş gibi, yarı hüzünlü, yarı müstehzi bir tebessümle gülerek, ıngilizce:</p><p class="calibre1">
ışte asıl mesele bu! dedi. </p><p class="calibre1">
Sonra yarı Fransızca, yarı Türkçe şöyle devam etti: Kabil değil, babamdan isteyemem; zaten istesem de veremez. Bazı</p><p class="calibre1">
dostlarımızdan ödünç istemek ise pek ağrıma gidiyor... Asla; neyim var, neyim yok hepsini mezada götürür satarım, daha iyi! Allah belasını versin, borçlandığım adamlar, bari tanıdığım kimseler olsaydı, neyse!.. Biraz bekleyebilirlerdi, biraz laf anlatmak mümkündü. Fakat, bunlara karşı ne diyebilirim? Mutlaka yarına kadar ödemeli, veyahut... </p><p class="calibre1">
Sustu, evvela Seniha'ya, sonra Cemil'e baktı: Veyahut, dedi elini gözle görülmez bir silah sıkıyor gibi şakağına götürdü; bundan başka yapacak şey kalmaz... </p><p class="calibre1">
Genç adamın bu hareketi ve bu sözü, Seniha'yı heyecanlandıracak yerde, kızdırdı:</p><p class="calibre1">
Mübalağa etmeyiniz, rica ederim, Faik Bey! dedi. Elbette bir kolayını</p><p class="calibre1">
bulursunuz. </p><p class="calibre1">
Ve bunları söylerken Faik Beyin boynundaki yakalığın kirden dalga dalga olduğunu gördü; hayalinde o kadar büyüttüğü bu adam, meğer ne zibidi bir şeydi! Onu daha ziyade görmek, dinlemek istemedi, arkasını döndü, çıktı gitti. </p><p class="calibre1">
Fakat akşama doğru Cemil, Seniha'ya ondan uzun bir mektup getirdi. Altlı</p><p class="calibre1">
üstlü yazılmış sekiz büyük sayfa teşkil eden bu mektupta genç adam, sevgilisinden muavenet (yardım) talep edıyordu ve aksi takdirde o gece mutlaka kendisini öldüreceğini söylüyordü. Seniha bu mektubu okuduktan sonra, hayretle kardeşinin yüzüne baktı:</p><p class="calibre1">
Ben ne yapabilirim? dedi. </p><p class="calibre1">
Büyükbabamdan isteyemez misin? </p><p class="calibre1">
Büyükbabamdan üç yüz elli lira ne diye isteyebilirim, sen deli misin?.. </p><p class="calibre1">
O halde yapacak bir şey var; elmaslarını verirsin, rehine koyarız! </p><p class="calibre1">
Seniha, dolabını açtı, içinden bir çekmece çıkardı, çekmecenin içinden birkaç tane mahfaza aldı ve birer birer Cemil'e uzattı: Bunlar bir şeye yarar mı, bilmem... dedi. </p><p class="calibre1">
Ve hayatında ilk defa olarak ağır, ciddi düşündü, kaldı. Hayat bir an içinde, ona, en çıplak ve en kaba haliyle görünmüştü. Bu dünyada her şey ne bayağı, ne beyhude, ne kirliydi!.. Bu dünyada güzellik bir hayal, sezgi bir efsane, asalet ve zarafet, insanın üstünde hafif bir cilaydı. </p><p class="calibre1">
En güzel bir yüze bir iskelet ifadesi vermek için iki gecelik bir uykusuzluk, bir sevgiyi bir alışverişe çevirmek için birkaç paket iskambil kağıdı, en zarif bir adamı bir dilenciye döndürmek için üç yüz elli liralık bir borç kafıydi. Giyinmiş, kuşanmış, terbiyeli, haysiyetli şahısların altında hiç değişmeyen ezeli mahluk, saçı, sakalı, dişleri ve tırnakları</p><p class="calibre1">
uzamış her zamandan ziyade gürbüz ve kurnaz sırıtıyordu. Yapmacık ve göreneğin, biraz da tesadüfün eseri türlü türlü kalıplar içinde giden, gelen, düşünen, tahlil eden, seven ve sevilen hep o, daima oydu. </p><p class="calibre1">
Seniha ilk defa olarak, o gün Faik Beyin muhabbeti yoluna kendi vücudundan ve kendi namusundan yaptığı fedakarlığa acıdı. Bir yaz gecesi orada, birkaç</p><p class="calibre1">
kahkaha ile, birkaç buse arasında farkına varamayarak işlediği hatanın vahametini, genişliğini, derinliğini ancak o gün anladı, ne yapmıştı? Bugün merhamete avuç açmaya gelmiş şu tıraşı uzun, yakalığı kirden dalga dalga dilenciye, bundan sekiz ay evvel ihsan ettiği şeye, demek üç buçuk mahfaza içinde biraderine uzattığı şu taşlardan daha mı az kıymetliydi? Halbuki, Faik Bey bu taşlara malik olmak için daha ziyade yalvarmış, daha ziyade ağlamıştı!.. Nasıl ve hangi sihirle bu adam, ona bundan sekiz ay evvel, kendisine kurban verilmek ihtiyacı hissedilen bir ilah gibi göründüydü; nasıl ve hangi sihirli el değmemiş, körpe etini içi hiç titremeden onun önüne atmıştı? </p><p class="calibre1">
Seniha, kalbinin bu bir günlük imtihanından epeyce değişmiş çıktı. Aşktan evvelki alaycı, havai, şuh ve işveli haline avdet etti. Cemil'in dostlarından Macit Beyle küçük bir macerası oldu. Pangaltı'daki ıtalyan ahbaplarına sık sık gitmeye başladı; orada bir genç adamdan dans dersi aldığını söylüyordu. </p><p class="calibre1">
Yeniden Nuriye, Neyyire ve Belkıs Hanımlar her gün için konağa doldular. </p><p class="calibre1">
Seniha'daki bu ani değişiklik pek ziyade meraklarını uyandırıyordu. Belkıs Hanımın gözlerinde kendisine bakarken: Zavallı! Nihayet bırakıldı mı? Oh olsun! diyen bir nazar vardı; Nuriye ve Neyyire ağzını aramak için yavaş</p><p class="calibre1">
yavaş Faik Beyin aleyhinde bulunuyorlardı. Seniha bu zandan kurtulmak için elinden geleni yaptı, birbirini takip eden flörtlerine pervasiz bir aleniyet verdi. Gizli kalan taraflarını da kendisi anlatmaya başladı. Bir gün Belkıs Hanıma dedi ki:</p><p class="calibre1">
şu Macit Beyi de gören, aklı başında bir adam zanneder. Hayatımda bu kadar ahmak birini daha görmedim. Biliyorsun ya, iki seneden beri peşimde dolaşır, yalvarır, yakarırdı. Kaç defa tersledim, yine uslanmadı. Son günlerde birdenbire bu inadı hoşuma gidiverdi. Epeyce mülayim davranmaya başladım; anlamadı: 'Gel; hazırım!' diye işaret ettim, yine anlamadı. Daima aynı eda, aynı nezaketle bana yalvarmakta devam ediyordu. Geçen hafta tesadüfen, nasıl oldu; bilmiyorum, siz gelmeden evvel miydi, siz geldikten sonra mı, bu odada baş başa yalnız kaldık. Gözlerinin içine bakıyor ve gülüyordum. O, benden korkuyor gibiydi; elimi dizlerinin üstüne bıraktım, yavaş sesle: 'Beni artık sevmiyor musunuz?' dedim; tir tir titremeye başlamasın mı? </p><p class="calibre1">
Diğer bir gün de Nuriye'ye dedi ki:</p><p class="calibre1">
Doğrusu, şu Frenk erkeklerinin nezaketine, zarafetine gittikçe daha ziyade hayran kalıyorum. Sana söyledim mi, bilmem? Birkaç zamandır haftada üç defa Astori'lerin evinde bir genç ıtalyan'dan dans dersi alıyorum. Görmelisin, bana nasıl kur yapıyor. Sanki her hareketi aşıkane bir 'jest'tir. Sözlerinde o kadar tabii bir heyecan, bakışlarında o kadar okşayıcı bir ateş var ki, doğrudan doğruya insanın ruhuna giriyor ve ne tabiilik, ne sadelik, ne kolaylık!.. ınsanın: 'Ellerinde bile ne ince bir zeka var!' diyeceği geliyor. Kendimi güç zaptediyorum. </p><p class="calibre1">
Seniha, boş zamanlarında Hakkı Celis'i yakalıyor ve onunla bir kedinin bir fareyle oynayışı gibi oynuyordu. Zavallı çocuk bir an geldi ki, adeta yeniden ümide düşer gibi oldu. Geceleri odasına kapanıp, yeniden Seniha'nın gözleri için, Seniha'nın dudakları için, Seniha'nın saçları için şiirler yazmaya başladı. </p><p class="calibre1">
Faik Bey de herkes gibi Seniha'nın değiştiğini görüyordu. Kaç zamandan beri, Taksim'deki evleri bomboş kaldı. Bir gün Seniha'yı beşinci defa olarak beyhude yere orada beklediği esnada, kalbinin o ana kadar tanımadığı bir hisle sarsıldığını duydu. Bu his, biraz öfkeye, biraz da ye'se benziyordu. </p><p class="calibre1">
Zaten o meşum hadiseden beri, Seniha'nın nazarında yaralanan vakarı hiç</p><p class="calibre1">
durmaksızın kanıyor ve bütün vücudunu zehirliyordu. Bir gün ona dedi ki: Ne oldu? Niçin? Hayatında artık fazla mıyım? Yemin ederim, bundan: sonra istediğin gibi olacağım, kaç zamandır, nasıl yaşadığımı bilmiyorum. Her gün yeni bir zulüm icat ediyorsun! Söyle, bu cezaya müstahak olmak için ne yaptım? </p><p class="calibre1">
Faik Beyin sesi böyle söylerken titriyordu. Bu genç adam, ömründe bu kadar samimi olmadı. Fakat, Seniha, onun bu sualine cevap vermiyordu; zira, kendisine ne yaptığını, bu cezaya neden layık olduğunu o da, lazım gelen vuzuhla (Açıklıkla) bilmiyordu. Yalnız gülüyor; Ne var? Değişen ne var? Ne yapıyorum? diyordu. </p><p class="calibre1">
Aralarındaki sevgi, bir kördüğüm haline girdi, nafile yere bunu çözmeye uğraşıyorlardı. Seniha, kendi kendine: Beni kafi derecede sevmedi, onun için! diyordu. Faik Bey: Para istediğim günkü halimi gördü ve soğudu! diye düşünüyordu. Bittabii, hakikate en yakın olan da buydu. Fakat bu da zahiri ve arızi (Görünürdeki yapmacık ve geçici) sebeplerden biriydi. Hakikatte, eren aşk, büsbütün had (Hastalıklı, azgın) bir devreye girmek için bunların kalbinde buhranlı bir hadise geçiriyordu. Nitekim Faik Bey, Seniha'ya: Seni her gün daha ziyade seviyorum; seni hiçbir zaman bu kadar şiddetle sevmedim, dediği zaman, ne kendini ne de sevgilisini aldatmış oluyordu. ılk defa olarak bir kadın, onu kıskandırıyor, ilk defa olarak bir kadın, onun haysiyetiyle, gururuyla oynuyordu. Bir an geldi ki, Faik Beyin sevgisi, fazla tahammür etmiş (Mayalanmış) şaraplar gibi kalbinden isyan halinde taştı</p><p class="calibre1">
ve Seniha'ya müşiş bir kin bağladı. Tekdire, tehdide başladı. </p><p class="calibre1">
O kadar huysuz, o kadar haşin oldu ki, Seniha, eski havai ve şuh genci artık tanımıyordu. Gittikçe kabalaşıyor, tavrına bir külhanbeyi bıçkınlığı</p><p class="calibre1">
geliyordu. Seniha, ona diyordu ki:</p><p class="calibre1">
Senden korkuyorum; senden iğreniyorum. Ne kadar fena gözlerin var! </p><p class="calibre1">
Ve genç adam, dişlerini sıkarak acı acı gülüyordu. Bir gün ona, Madam Kronski'nin refakatinde sokakta rastgeldi, gözlerinin akı kıpkırmızıydı, nefesi ispirto kokuyordu. ıhtiyar kadına ancak selam verdi ve müşiş bir tavırla Seniha'nın önüne dikilerek:</p><p class="calibre1">
şimdi benimle beraber geleceksin! şimdi benimle beraber, şimdi!.. dedi. </p><p class="calibre1">
Madam Kronski Türkçe anlamamakla beraber, vaziyeti derhal hissetti. Genç kız: Nasıl olur? Yanımdakini nasıl savabilirim; rica ederim , başka bir gün, rica ederim, yarın, yarın... diyordu. </p><p class="calibre1">
Lakin Faik Bey laf anlamıyordu:</p><p class="calibre1">
Söyle ona, eve dönsün; bugün, şimdi, mutlaka, mutlaka!.. diye adeta haykırıyordu. </p><p class="calibre1">
O kadar ki, Madam Kronski söze karışmak lüzumunu duydu. ıkisi birden güç</p><p class="calibre1">
bela genç adamı teskin edebildiler. </p><p class="calibre1">
Bu hadise üzerine Madam Kronski bir uykudan uyanır gibi oldu. Konağa döndükleri zaman; Seniha'ya dedi ki:</p><p class="calibre1">
Çocuğum, akıbet işi bu dereceye kadar mı getirdiniz? </p><p class="calibre1">
Genç kız önüne baktı, cevap vermedi. ıhtiyar kadın sordu: O halde, niçin evlenmiyorsunuz? </p><p class="calibre1">
Bu sual üzerine Seniha, derhal başını kaldırdı: Faik'le evlenmek mi? Asla! dedi. </p><p class="calibre1">
Seniha, bir aşığı koca yapacak kadar adi değildi. Aşağı yukarı bir seneden beri devam eden bu münasebet esnasında, ne onun, ne bunun hatırına bir dakika evlenme fikri gelmemişti. Zira; Faik Bey, daima zengin bir dul hülyasını</p><p class="calibre1">
besliyor ve Seniha, kendisine geniş ve muhteşem ufku açacak adamı bekliyordu. </p><p class="calibre1">
Madam Kronski, yine sordu:</p><p class="calibre1">
Demek ki birbirinizi kafı derecede sevmiyorsunuz, o halde bu kadar skandala ne lüzum vardı?.. </p><p class="calibre1">
Seniha:</p><p class="calibre1">
O beni deli gibi seviyor, dedi; biraz düşündü; ben de onu... Ah, bilmezsiniz nasıl; bilmezsiniz ne kadar seviyorum, dedi ve ağlamaya başladı. </p><p class="calibre1">
:::::::::::::::::::</p><p class="calibre1">
IX</p><p class="calibre1">
ışte, bu hadisenin ve bu itirafın ferdası günüydü ki, Madam Kronski, gayet resmi ve ciddi bir tavırla Servet Beyin odasına girdi. Servet Bey henüz tıraş</p><p class="calibre1">
olmuş; yüzü pudralı, aynanın önünde yakalığını takmakla meşguldü. Karısı</p><p class="calibre1">
eğilmiş, gardrobun sürmesine birtakım beyaz çamaşırlar yerleştiriyordu. Madam Kronski sordu:</p><p class="calibre1">
Vaktiniz müsait mi? Biraz görüşebilir miyim? </p><p class="calibre1">
Servet Bey; onu birkaç aydan beri biriken aylıklarını istemeye geliyor sandı ve fuzuli bir nezaketle kadına yer gösterdi. ıhtiyar Lehli, yutkunuyor, bir türlü, söze başlayamıyordu. Naim Efendinin damadı, içinden: Canına yandığım Avrupalılar, ne kadar naziktirler; bak, alacağını bile ne güçlükle istiyor! dedi. Madam Kronski, oturduğu yerden bir Servet Beyin, bir de Sekine Hanımın yüzüne baktı:</p><p class="calibre1">
Size Seniha'dan bahsetmeye geliyorum; dedi, biliyorsunuz ki, bir seneden beri Seniha ile Faik Bey sevişiyorlar. </p><p class="calibre1">
Servet Beyle karısı hayretle birbirlerinin yüzüne baktılar. Seniha'nın babası:</p><p class="calibre1">
Hayır, hayır, yemin ederim ki ilk defa işitiyoruz, bize pek yeni bir şeyden bahsediyorsunuz, madam... dedi. </p><p class="calibre1">
Madam Kronski bu itiraza inanmak istemedi; bunu, kızına yakından nezaret edememiş olmak mesuliyetinden kurtulmak isteyen bir babanın kendine ve başkalarına karşı bulduğu bir mazeret gibi telakki etti: Nasıl olur? Buna ihtimal veremiyorum; dedi, bu, göze çarpmayacak kadar gizli kapaklı bir şey değildi ki... Herkes biliyor ve herkes görüyordu. </p><p class="calibre1">
Doğrusu, şimdiye kadar size haber vermek lüzumunu hissetmeyişimin sebebi de, bu münasebetteki vuzuh ve sarahattir. Bununla beraber, şunu da itiraf etmeliyim ki, ben de düne kadar işin derecesini tayinden acizdim. Aralarındaki rabıtanın ne kadar sıkı olduğunu bilemiyordum. </p><p class="calibre1">
Madam Kronski, bu mukaddemeden sonra, gayet samimi bir hasbıhal sesiyle, bir senelik macerayı baştan nihayete kadar hikaye etti. Pek iyi Fransızca anlamayan Sekine hanım, ikide bir zevcine sokulup, Ne söyledi? Nasıl olmuş? </p><p class="calibre1">
Ne söyledi? diye soruyordu; zavallı kadının tombuI vücudu, heyecandan tir tir titriyor ve alnında iri iri ter taneleri peydah oluyordu. Servet Bey, hikayeyi sonuna kadar kemali metanetle (Soğukkanlılıkla) dinledi. Sonra, iki ellerini pantolonun ceplerine soktu ve omuzlarını kaldırarak dedi ki: Pekala, öyleyse evlensinler; bundan basit ne olabilir! </p><p class="calibre1">
Madam Kronski acı bir tebessümle güldü:</p><p class="calibre1">
Meselenin düğümü işte burada: Evlenmek istemiyorlar, dedi. </p><p class="calibre1">
Servet Bey kulaklarına inanamıyordu; bir karısının, bir Madam Kronski'nin yüzüne baktı; birkaç defa üst üste şu cümleyi tekrar etti: Sevişiyorlar; evlenmek istemiyorlar!.. Sevişiyorlar; evlenmek istemiyorlar!.. </p><p class="calibre1">
Sekine Hanım, ağlamaya başladı. ıki hiçkırık arasında bir kere: Bari babam duymasa... Aman o duymasın, mutlaka bir yerine iner, diyordu. </p><p class="calibre1">
Servet Bey, karışık işleri, müşkülatlı anları, hele heyecanlı, facialı</p><p class="calibre1">
şeyleri hiç sevmezdi: Ruhu vücudundan daha tembeldi. Onun içindir ki, ne vakit başı sıkıya gelse, etrafındakilerden imdat istemek, başkalarının gayret ve muavenetine sığınmak, huyunun en şayanı dikkat hususiyetlerinden biriydi. </p><p class="calibre1">
Bir zorluk önünde yalnız başına kaldığı vakit, fazla düşünmekten, fazla sıkılmaktan kurtulmak için, daima çarelerin ilk hatıra gelenine, tedbirlerin en basitine, en acelesine müracaat ederdi; yani hiçbir şeyi halletmez, fakat başından savardı. Bunun içindir ki, karısı Sekine Hanım: Aman, babam duymasın! diye ağlamaya başlar başlamaz, adeta öfkelendi: Amma da yaptınız, hanım! dedi. Bu işi babandan nasıl saklayabiliriz? </p><p class="calibre1">
Bugünkü günde ailenin reisidir, meseleyi halletmek bizden ziyade ona düşer. </p><p class="calibre1">
Ve o akşam Naim Efendi, her şeye vakıf oldu. Bu ihtiyar adam, hayatında üç</p><p class="calibre1">
facialı an biliyordu; bunlardan biri, annesinin, diğeri karısının öldüğü</p><p class="calibre1">
gündü, üçüncüsü de, çoktan beri öğrenmekten korktuğu bu müşiş hakikate erdiği gün oldu. Vakıa ne fazla bir teessür, ne de fazla bir keder gösterdi. Fakat, kendi tabiri üzere, dünya başına yıkılmış zannetti. Kızı Sekine Hanıma dedi ki:</p><p class="calibre1">
Allah canımı alsaydı da, bugünü görmeseydim; bu felaketi işitmeseydim!.. </p><p class="calibre1">
ışte, teessürünü yalnız bu sözle gösterdi. Bunu müteakip, derin bir sükuna daldı ve o gece, sabaha kadar neler çektiğini kimseler bilmedi. Fakat, sabahleyin kızı odasına girdiği vakit, onu on sene daha ihtiyarlamış buldu. </p><p class="calibre1">
Hala nasıl nefes alıyor, nasıl konuşuyor, nasıl kımıldayabiliyor, şaşılırdı. </p><p class="calibre1">
Gözlerinde bir damla fer kalmamıştı; boynu bir küçük çocuk bileği kadar ince ve narindi. Öyle ki, bu incecik boynun üstünde, başını güç bela tutabiliyor gibiydi. Yanaklarının ve göz çanaklarının harikulade çukurları da başını</p><p class="calibre1">
tamamıyle bir iskelet kafasına çevirmişti. Oturduğu yerde iki kattı. Kızı</p><p class="calibre1">
yanına gelir gelmez doğruldu. Elleri kansızlıktan ve zayıflıktan adeta şeffaftı. Sekine Hanım:</p><p class="calibre1">
Hasta mısınız? dedi. </p><p class="calibre1">
Hayır, hamdolsun bir şeyim yok. Hatta biraz sonra dışarıya çıkmayı</p><p class="calibre1">
düşünüyorum. </p><p class="calibre1">
Bu halde nereye gideceksiniz? </p><p class="calibre1">
Bugün mutlaka Kasım Paşayı görmeliyim, mutlaka. </p><p class="calibre1">
Gerçi, damadı Servet Bey, meseleyi doğrudan doğruya Faik Beye açmak ve annesi vasıtasıyle Seniha'nın fıkrini yoklamak taraftarıydı. Fakat Naim Efendi bir türlü kendinde bu cesareti bulamadı. Esasen bu kadar mühim bir aile davasının, bu kadar nazik bir namus ve haysiyet meselesinin kendi kendilerini idareden aciz iki çocuğun konuşmalarıyle halledilebileceğine ihtimal veremiyordu. Onlara ne sorabilirsiniz? Ne söyleyebilirsiniz? Bu iş</p><p class="calibre1">
temizlenmeden yüz yüze nasıl gelebiliriz? diyordu; bu, kendisi için bir büyük düşüklük ve onlar için bir acıklı utanç olmaz mı? Bütün gece düşünüp taşındıktan sonra, nihayet en iyi tedbiri Faik Beyin babası Kasım Paşaya gitmekte bulmuştu. Vakıa kendisi, kızın tarafından olmak dolayısıyle bunda da nefsine ağır gelen pek çok şeyler buluyordu. Esasen, Kasım Paşaya ne hürmeti, ne de muhabbeti vardı; bu adam öteden beri kabalığı, kibir ve nahvetiyle (Gurur) tanınmış kimselerdendi. </p><p class="calibre1">
</p><p class="calibre1">
Naim Efendi, o gün öğleden sonra bir arabanın içinde Faik Beyin babasının evine doğru yol alırken, idama giden bir mahkum gibi kendini manen bitmiş, boşalmış hissediyordu; kendi kendine, Yarab! Ne olur, şimdi bir kazaya uğrasam da, mahvolup gitsem! diyordu. </p><p class="calibre1">
ışte Naim Efendi, Kasım Paşanın önüne böyle bir bozgun ruhuyle çıktı. ıkisi de çok zamandan beri birbirlerini görmemişlerdi. Sabık sefir: Vay efendim buyursunlar, buyursunlar, sizi böyle hangi rüzgar attı? </p><p class="calibre1">
diyordu. </p><p class="calibre1">
Naim Efendi:</p><p class="calibre1">
Fena bir rüzgar, çok fena bir rüzgar! dedi. Kasım Paşa gülüyor: Fena rüzgar? Katiyen, katiyen!.. Benim için hayli zamandır bundan daha iyi bir rüzgar esmedi, diyordu. </p><p class="calibre1">
Halbuki ihtiyar kurt, bu beklenilmeyen ziyaretin sebebini için için derhal keşfetmişti. Zira, herkes gibi Kasım Paşa da öteden beri kendi oğluyla Naim Efendinin torunu arasında geçen şeylere vakıftı; hatta birkaç kere Faik'e yarı ciddi yarı alay tarzıyle demişti ki:</p><p class="calibre1">
Oğlum, gözünü aç; çocukluğun lüzumu yok; bir kaza çıkarırsın, pişman olursun! Üzerinde beş paralık kalır. Sende yok, onda yok, sonra ne yaparsınız? </p><p class="calibre1">
Bunun içindir ki, ona Naim Efendinin geldiğini haber verdikleri zaman kendi kendine: Hah! ışte korktuğum başıma geldi; mutlak bizim mahdum beyin desti izdivacını talep edecek! demişti. Kasım Paşa, çok rint ve hoşgü (Kalendar ve tatlı dilli) geçinir bir adamdı. Bütün terbiye, ahlak eksikliklerini birtakım babayani tavırlarla örtmeye çalışır, en fena şeyleri hoş görür ve iyilere karşı birden kıvrılırdı. Hiç sevmediği kimselerden biri de Naim Efendiydi; zira, bu vekarlı, dürüst ve kibar adam, onun taban tabana zıddı</p><p class="calibre1">
bir şahsiyetti. Bununla beraber, ikisi de gayet dostça selamlaştılar. Kasım Paşa, ikide bir:</p><p class="calibre1">
Vallahi efendim, müşerref olduk, müşerref olduk, ne iyi ettiniz de teşrif buyurdunuz... tarzında basmakalıp birtakım lakırdılar söylüyordu. Naim Efendi ise, bir türlü söze nereden başlayacağını bilmiyordu. Kasım Paşa ile yüz yüze gelir gelmez, dün geceden beri hazırladığı cümlelerin hepsi birer birer hatırından çıkmıştı. Konuşma uzun bir müddet, havai ve umumi mevzular üzerinde dolaştı. Kasım Paşanın birçok siyasi kinleri vardı. Devrin ricaline ağız dolusu sövüyordu:</p><p class="calibre1">
Başımı alıp gideceğim; diyordu. Burası oturulur yer değil; birtakım eşkıya elinde kaldık. Trablusgarp hadisesine ne dersiniz? </p><p class="calibre1">
Naim Efendi, az daha: Hangi Trablusgarp? diyecekti. Zihni, mütemadiyen sözünün ilk cümlesine vereceği şekilde meşguldü, kendi kendine; Nereden başlamalı? Nasıl söylemeli? Rabbim, metanet ver! diyordu ve tam ağzını</p><p class="calibre1">
açacağı sırada, Faik Beyin babası bir ikinci bahse atlıyordu. </p><p class="calibre1">
Naim Efendi dinlemiyordu, durmadan ellerini oğuşturuyordu. Kasım Paşa işin farkındaydı. Fakat, ihtiyarı üzmekte, şaşırtmakta, bekletmekte garip bir zevk duyuyordu. Yalnız zevk duymak değil, bunu, aynı zamanda gayet akıllıca ve tedbirlice bir hareket telakki ediyordu; zira, Naim Efendiye söz fırsatı</p><p class="calibre1">
verir vermez aralarında ne kadar tatsız bir bahis açılacağına zerre kadar şüphe yoktu. </p><p class="calibre1">
Mamafih, Naim Efendi akıbet bu fırsatı zorla yakalamak lüzumunu duydu ve Kasım Paşayı lakırdısı ortasında durdurarak: Kerem ediniz, sözünüzü kesiyorum ama, zararı yok, kerem ediniz; dedi. </p><p class="calibre1">
Zatıalilerine bazı mühim maruzatta bulunmaya gelmiştim.. </p><p class="calibre1">
Kasım Paşa suratını astı:</p><p class="calibre1">
Buyurunuz, emrediniz efendim, dedi. </p><p class="calibre1">
Bunun üzerine Naim Efendi, ikide bir teessürden boğulan bir sesle söylemeye başladı. Evvela Faik'in iki üç seneden beri hemen her gün konakta olduğunu, bu müddet zarfında hiçbir gün namus ve terbiyesinden şüphelendirecek bir hareketi görülmediğini, herkesin itimat ve teveccühünü kazanmış bir genç gibi tanındığını anlattı. </p><p class="calibre1">
Kendisine karşı hissettiğimiz itimadın derecesini şuradan anlayınız ki, dedi; Faik Bey istediği gibi ve istediği saat doğrudan doğruya Seniha'nın odasına girer; saatlerce yalnız kaldıkları olur! Hiçbirimizin hatırına hiçbir dakika ne yaptıklarını ne konuştuklarını anlamak, görmek fikri gelmezdi. </p><p class="calibre1">
Vakta ki, geçen sene Ada'ya gittiler. Birçok dedikodular oldu, hiçbirine inanmadık... Hele Servet Bey, adeta isyan etti. Bu hususta zerre kadar şüpheye düşenlere karşı düşman kesildi. Hatta bendenizle bile...-</p><p class="calibre1">
Naim Efendi, ağır ağır, ne oldu, ne geçti, en küçük teferruatına kadar birer birer hikaye etti; söyledikçe açılıyordu. Zira, kaç zamandır bağrında kapalı kalmış dertlerini bu suretle dökmüş oluyordu. Lakin, hikayesinin bir gün evvel işittiği kısmına gelince, yavaş yavaş ifadesindeki bu duruluğu kaybetmeye başladı ve bahusus, her şeyi söyleyip bitirdikten sonra, ne vakit ki Kasım Paşadan bu namus davasının hallini rica etmek lazım geldi, zavallı</p><p class="calibre1">
ihtiyarın çenesi, elleri ve sesi titremeye başladı: ışte efendim, meseleyi, duru-diraz (Uzun uzadıya) zatıalilerine izah ettim, artık verilecek hükmü vicdanınızdan ve asalet ve necabetinizden beklerim, dedi. </p><p class="calibre1">
Lakin Kasım Paşa, gayet soğuk bir nezaketle şu cevabı veriyordu: Estağfurullah, estağfurullah efendim!.. Fakat bu işin bendenize ciheti aidiyeti, dolayısıyledir. Asıl hükmü ve kararı verecek olan, Faik'tir. Bir defa kendisine sormalıyız. </p><p class="calibre1">
Naim Efendi, ümitsiz bir tavırla:</p><p class="calibre1">
Nafile; ona sormayınız efendim, dedi; zannedersem istinkaf ediyormuş.(Çekiniyormuş, uzak duruyormuş)</p><p class="calibre1">
Kasım Paşa, alafranga kesilmiş kırçıl sakalının gür taraflarını birkaç</p><p class="calibre1">
saniye parmaklarıyle taradıktan sonra, düşünceli ve hakim: Hakkı da var a; dedi. Henüz ne olacağı belirsiz serveti yok, mesleği yok bir genç. Kaç zamandır sefaretlerin birinde bir üçüncü katiplik istiyor. Onu bile vermiyorlar. Halbuki -kendi oğlum olduğu için söylemiyorum- bugünkü</p><p class="calibre1">
günde, haydi haydi bir müsteşarlığı bile idare edebilir. Küçükten beri yanımda dolaşmadığı yer, görmediği merasim, tanımadığı insan, öğrenmediği lisan kalmadı. Hariciye memurları içinde acaba ona benzer kaç kişi var? Öteye beriye tayin edilenleri görüyoruz; işitiyoruz. Ekserisi doğru dürüst Fransızca konuşmasını dahi bilmiyor. Halbuki Faik, bir Fransızdan farklı</p><p class="calibre1">
konuşmaz. Sonra, Fransızca hitabeti harikuladedir. Neyse, mesele burada değil, ne diyorduk efendim?.. Evet, henüz bir meslek sahibi olmadan, aile teşkiline kalkışmak da karı akıl (Akıl karı) değildir. Vakıa, havai bir genç gibi görünür ama, için için pek tedbirli, pek hesabidir. Mamafıh, yine siz bilirsiniz. Çağırınız, söyleyiniz. O da sizin evladınızdır. Benim elimden gelen şey tarafeynin (Tarafların, iki tarafın) saadetini temenniden ibarettir. </p><p class="calibre1">
Ne olsun, ne de olmasın derim... </p><p class="calibre1">
</p><p class="calibre1">
Naim Efendi, akşama doğru, Kasım Paşanın evinden çıktığı zaman, ne yapacağını tamamıyle şaşırmış bir adamdı. Artık hiçbir şey hakkında hiçbir fikri yoktu. Arabasının penceresinden, geçtiği yerlere bakarken, kendini yabancı bir şehrin sokaklarında kaybolmuş, nereye gideceğini, kime başvuracağını bilmeyen bir garip sandı, gözleri bomboştu; bütün gördüğü</p><p class="calibre1">
şeyler, ev, araba, hayvan, insan, telgraf direkleri, kaldırım taşları, hepsi aynı şekilde; aynı cinste, aynı mahiyette, aynı manada birtakım eşya gibi görünüyordu ve etrafındaki gürültüden korkuyordu. ılk defa sokakta geç kalmış</p><p class="calibre1">
bir küçük çocuk gibiydi. Vakıa bir çocuktan farkı neydi?.. Her ikisi de kafı</p><p class="calibre1">
derecede koşmaktan, kaçmaktan, en kısa ve en emin yolu bularak yerine varmaktan acizdir. </p><p class="calibre1">
Naim Efendi, konağa vasıl olur olmaz, dünden beri ilk defa olarak bir geniş</p><p class="calibre1">
nefes aldı. Hele çocuklarından hiçbirine tesadüf etmeksizin odasına girip kapanmayı büyük bir saadet telakki etti. Burası, hayatta onun yegane sığınağıydı. Asrın tepkileri onu ite ite evvela şehirden konağın içine, sonra konağın içinden bu odaya sürükleyip tıkmıştır. Buradan ötesi, biliyordu ki, artık yoktur ve sevince yakın bir hisle biliyordu ki, buranın ötesi, ahret denilen sessiz ve ilahi alemin ilk merhalesidir. Nitekim, pek neşeli zamanlarında, hoşlandığı bazı kimselerle konuşurken derdi ki: Bu oda, Azrail'in intizar salonudur. </p><p class="calibre1">
Naim Efendi o gece yemeğe inmedi; erkenden yatağına girdi. Bütün vücudu titriyordu;,üstünü örten ihtiyar kalfa:</p><p class="calibre1">
A, efendiciğim, bu yaz gününde bu kadar üşümek neden? Mutlaka keyfinizi bozdunuz; diyordu. </p><p class="calibre1">
Naim Efendi cevap vermiyor, yalnız örtünmek istiyordu. </p><p class="calibre1">
Ertesi gün, öğleye doğru odasına gelen kızı Sekine Hanım, onu yatakta, bu kat kat örtüler altında kaybolmuş buldu. Ancak sesi işitilebiliyor, ancak başı görünüyordu. Bu haliyle şimdiden maverai (Öteki dünyaya ait, dünya dışı) bir mahluka dönmüştü. Kızını başı ucunda görünce, evvela bir yengecin bir dalganın içinden kıskaçlarını uzatışı gibi kollarını yorganlarından dışarıya çıkardı; sonra iki yanlarında dirseklerine dayanarak yarı beline kadar meydana çıktı, doğruldu ve kızına dedi ki:</p><p class="calibre1">
Geçti, geçti; öyle bir terledim ki hiçbir şeyim kalmadı. Arkama hırkamı</p><p class="calibre1">
verir misin? </p><p class="calibre1">
Bunu müteakip yavaş yavaş, kesik kesik Kasım Paşaya müracaatını, onun cevabını, nasıl ümitsiz bir halde avdet ettiğini anlattı. Kendi sözlerini ve Kasım Paşanın cevabını tekrar ederken, sanki hala dünkü mubahasedeymiş gibi çenesi ve elleri titriyordu. Sekine Hanım:</p><p class="calibre1">
Vazgeçtim anlatmayınız, vazgeçtim, çok sinirleniyorsunuz. Bırakınız, anlatmayınız, diyordu. </p><p class="calibre1">
Zira, babasını hiçbir vakit bu kadar müteessir görmemişti. ıhtiyar adam, uzun ve hazin bir nazarla kızının yüzüne baktı ve dedi ki: şimdi ne yapacağız yavrum? şimdi ne yapacağız? </p><p class="calibre1">
Tam bu sırada, odanın kapısı vuruldu. </p><p class="calibre1">
Dışardan Seniha'nın sesi:</p><p class="calibre1">
Girebilir miyim, büyükbaba? diyordu. </p><p class="calibre1">
Naim Efendinin heyecandan dili tutulmuştu. Hele genç kızın kendilerine doğru yaklaştığını hisseder etmez tepeden tırnağa kadar dondu, kaldı. Seniha da telaşlı ve heyecanlıydı. Fakat, her vakitki gibi görünmeye çalışıyordu; geldi, yatağın ayak ucunda karyolanın demirine dayandı, durdu. Bir müddet, hiçbir şey söylemeksizin büyük babasının yüzüne, sonra annesine, daha sonra odanın içinde birtakım gayrı muayyen noktalara baktı ve nihayet heyecanını</p><p class="calibre1">
güçlükle zaptedebilen bir sesle:</p><p class="calibre1">
Anne, dedi. Bizi biraz yalnız bırakır mısın? </p><p class="calibre1">
Naim Efendi, o kadar çekindiği kati ve mukadder saatin geldiğini hissetti. </p><p class="calibre1">
Kabahatli bir çocuk gibi başını önüne eğdi. Nasıl? Her şeyi bizzat onunla münakaşa etmek kudretini kendinde bulabilecek miydi? Kendi kendisine, Biraz mütehakkim ve amir olmalı? diyordu. </p><p class="calibre1">
Seniha:</p><p class="calibre1">
Büyükbaba, dedi; dün Faik Beyin babasına gitmişsiniz, öyle mi? </p><p class="calibre1">
ıhtiyar adam, başıyle iki defa evet işareti yaptı. </p><p class="calibre1">
Büyükbaba! Dün Kasım Paşaya, Faik Bey beni alsın diye yalvarmak için gittiniz değil mi? </p><p class="calibre1">
Naim Efendinin başı bu sefer anlaşılmaz bir hareketle kımıldadı. </p><p class="calibre1">
Rica ederim, bana açıkça söyleyiniz, bu çirkin ve acayip hareketi yapmaya neden lüzum gördünüz? </p><p class="calibre1">
Sesini çıkarmadı, önüne baktı. Seniha devam etti: Zira, bu hareketiniz için çirkin ve acayip sıfatlarından başka kelime bulamıyorum; vakıa bundan daha adi, daha zelil ne olabilir?.. Bu, sizce belki böyle değildir, her şeyde olduğu gibi bu meselede de belki siz başka türlü</p><p class="calibre1">
düşünüyorsunuz, ben başka türlü düşünüyorum. Fakat rica ederim; durup dururken ne hakla, ne selahiyetle benim ismimi, benim haysiyetimi, hiç haberim olmaksızın, yalnız kendi kendinize makul bulduğunuz bir zaruret veya bir sebep için yerden yere sürüklemek zahmetine katlandınız? </p><p class="calibre1">
ıhtiyar adam, eğile eğile iki kat olmuştu; genç kızın gözleri artık onu görmüyordu:</p><p class="calibre1">
Ne Faik Bey beni almak için babasının emrine, ne ben Faik Beye varmak için sizin arzunuza tabiyiz. Ben yirmi yaşıma giriyorum. O otuzuna yaklaşıyor; birbirimizi sizin bizi tanıyışınızdan daha iyi tanıyoruz ve sevişiyoruz. </p><p class="calibre1">
Naim Efendi titredi. </p><p class="calibre1">
Evet, evet, sevişiyoruz. Bugün istesem ben ona varırım; bugün istesem o beni alır; dünya bir araya gelse, kimseler bizi ayıramaz. Fakat, ne çare ki istemiyoruz. Zira, evlenme hakkındaki fikirlerimiz sizinkilere hiç benzemiyor. </p><p class="calibre1">
Bizim için evlenme bir kalp meselesi değildir. Ne de bir uzvi (Uzuvla ilgili, organik, burada cinsel,bedensel anlamında) zarurettir. Ben ve o, bu işi bir hesap ve akıl meselesi telakki ediyoruz; paraya müteallik (ılişkin) bir iş... </p><p class="calibre1">
Naim Efendi, ilk defa olarak başını kaldırdı; hayretten ziyade korkuyu ifade eden gözlerle torununun yüzüne baktı; o, ağzının ucu hafıfçe yukarıya doğru çekilmiş, sırtı karyolanın direğine dayanmış, ayakta sözüne devam ediyordu:</p><p class="calibre1">
Bunun içindir ki, bir gün Faik Beyle baş başa verdik, düşündük, taşındık; birbirimizle evlenmeyi pek fena bir iş bulduk: Onda benim arzularımı temin edecek kadar bir servet, bende ona muhtaç olmayacak kadar bir çeyiz yoktu. </p><p class="calibre1">
Dedik ki: 'şimdi sevişiyoruz. Fakat, o zaman didişeceğiz; birbirimize ağır geleceğiz; birbirimizden nefret edeceğiz!' O bilir ki benim arzularım</p><p class="calibre1">
</p><p class="calibre1">
-hırslarım dese daha iyi olur,- hadsiz hesapsızdır; evet, hırslarım, hadsiz hesapsızdır!.. </p><p class="calibre1">
ıhtiyar adam, aklını kaybetmekten korkuyordu; Seniha hep aynı vaziyette soğuk ve haşin söylüyordu:</p><p class="calibre1">
Siz zannediyor musunuz ki, ben ömrümün sonuna kadar böyle bir evde kalacağım? Böyle bir memlekette, etrafımda böyle bir halkla? Bin güçlükle senede ancak beş on kat esvap yaptırarak, ara sıra Ada'ya misafirliğe giderek ve pazartesi günleri aşağıda salonda birkaç manasız ve yavan davetli bekleyerek yaşayıp gideceğim? Hayır! Büyükbaba, ben o kadar basit ruhlu bir kız değilim! Çok okudum; çok öğrendim; çok düşündüm, çok tahlil ettim. </p><p class="calibre1">
Biliyorum ki, hayat denilen şey, içinde doğup büyüdüğüm bu hapishanenin dışında, gürültülü, geniş, aydınlık, acayip, hazin, neşeli, düz, yılankavi, inişli yokuşlu, bitmez tükenmez bir sahadır. Oradan bin türlü sesler işitiyorum; bu sesler her biri başka tarzda, bir başka lisanda bana, 'gel' </p><p class="calibre1">
diyor. Kendimi güç zaptediyorum. Fakat, bugün değilse yarın mutlaka bu seslerden birine doğru koşacağım. Mutlaka!.. </p><p class="calibre1">
Naim Efendi, torununun ne dediğini artık hiç anlamıyordu. Onun için bütün bu sözlerin deli saçmalarından; rüyalardaki sayıklamalardan hiçbir farkı</p><p class="calibre1">
yoktu. Kendi kendine: Acaba kızcağızın sıtması mı var? Olabilir a; belki sıtması var diyordu. Birkaç defa: Yavrum, hasta mısın? diye soracak oldu. </p><p class="calibre1">
Fakat, Seniha, sözüne bir lahza fasıla vermeksizin gittikçe artan bir ateşle söylüyor, söylüyordu:</p><p class="calibre1">
Herkesin kendine mahsus bir hayatı vardır. Siz zannediyorsunuz ki, herkes, herkes gibi yaşayabilir. Annem nasıl sizin gibi bu konakta yaşayıp ihtiyarladıysa ben de onun gibi yaşayıp ihtiyarlamaya razı olacağım. Halbuki ben mutlaka kendi hayatımı yaşamak istiyorum. ışte bunun içindir ki, sevdiğim bir adamı kendime hayat yoldaşı yapmaktan çekiniyorum; zira bütün hazlarımda, zevklerimde, keder ve heyecanlarımda tamamıyle yalnız kalmak, tamamıyle benliğimi muhafaza etmek emelindeyim. Sevilen adam, bizi çağıran seslerden biridir; fakat hayat yoldaşı bizi o seslere doğru götüren kimsedir; bu kimse kah önümüzden, kah arkamızdan yürür, bizi birtakım kazalardan siyanet eder (Korur), birtakım zahmetlerden kurtarır, ettiğimiz hataları</p><p class="calibre1">
tamire çalışır, masraflarımızı öder, tıpkı çocukluğumuzda bizimle beraber dolaşan lalam gibi bir şey... </p><p class="calibre1">
Naim Efendi nihayet başını kaldırdı:</p><p class="calibre1">
Kızım, ne demek istiyorsun? Anlamıyorum, dedi. </p><p class="calibre1">
Seniha, gözlerinde sert ve madeni bir pırıltıyla büyükbabasının yüzüne dik dik baktı:</p><p class="calibre1">
Size, hayat ve izdivaç hakkındaki fıkirlerimi söylüyorum; dedi; ta ki bundan sonra habersizce tekrar benim işlerime karıştığınız zaman dünkü</p><p class="calibre1">
kırdığınız pot gibi bir pot daha kırmayınız... Bu seferkini tashih kabil olacak -zira, şimdi, gidip bir mektupla Kasım Paşaya izahat vereceğim, her şeyin nasıl benden habersiz yapıldığını söyleyeceğim- fakat günün birinde olabilir ki, düzeltilmesi kabil olamayacak bir hata daha işleyebilirsiniz; onun için size şimdiden söylüyorum; rica ederim, benim işlerime karışmayınız. </p><p class="calibre1">
Seniha, bu sözleri söyleyerek çıktı, gitti. Genç kız şu son sözlerini söylediği esnada, Naim Efendiyi sürekli ve inatçı bir hıçkırık tutmuştu. </p><p class="calibre1">
Güçlükle soluk alabiliyordu. Vaktaki kızı Sekine Hanım, tekrar yanına girdi ve kendisinden Seniha ile aralarında geçen muhavereye dair malumat almak istedi, biçare ihtiyarın bir kelime söylemeye gücü yetmedi. </p><p class="calibre1">
Sekine Hanım, bir taraftan kendisini, diğer taraftan bu müz'iç hıçkırığı</p><p class="calibre1">
teskine çalışıyor, fakat bir türlü muvaffak olamıyordu. Biraz sonra kalfa hanım da geldi; bu hıçkırığı dindirmek için ne kadar usul varsa hepsini birer birer Naim Efendiye tatbike başladı. Kah tavana baktırarak, kah nefes aldırmayarak su içirdi; odanın içinde heyecanını tahrik edecek, hayretini celbedecek şeyleri yaptı, sözler söyledi, sırtını, göğsünü oğuşturdu. </p><p class="calibre1">
Midesinin üstüne sıcak bezler koydu. Hiçbiri, hiçbiri kar etmedi. Naim Efendi, durmadan hıçkırıyordu. Seniha'nın annesi:</p><p class="calibre1">
Yarabbim, bu kız size ne yaptı? Bu kız size ne yaptı? Söyleyin, o mu sebep oldu? diyordu. </p><p class="calibre1">
ıhtiyarın gözleri gayri muayyen bir noktaya dikilmiş, yüzü kıpkırmızı</p><p class="calibre1">
kesilmişti; ağzından bir kelime almak mümkün olamıyordu. </p><p class="calibre1">
Sekine Hanım:</p><p class="calibre1">
Bari bir hekim çağırtalım, bir hekim... dedi. </p><p class="calibre1">
 </p><p class="calibre1">
O zaman Naim Efendi, gözlerini kızının üstüne çevirdi; eliyle bir hayır, istemem! işareti yaptı. Fakat, Sekine Hanım dinlemiyor: Kabil değil, mutlaka lazım. Biz bir şey yapamıyoruz, görmüyor musunuz? </p><p class="calibre1">
Bizim elimizden bir şey gelmiyor; diyordu. </p><p class="calibre1">
Hasta, nihayet, razı oldu. Hekime haber gitti. Sekine Hanım, bir aralık Seniha'nın odasına koştu; babasıyle kızı arasında vahim bir şey geçtiğini hissediyordu, anlamak, bilmek istiyordu... Lakin Seniha'nın oda kapısı</p><p class="calibre1">
sımsıkı kapalıydı. Sekine Hanım vurdu, seslendi; vurdu, seslendi, içeriden bir cevap almak kabil olmadı. Müşiş bir telaşa düştü: Seniha dışafıya çıkmış</p><p class="calibre1">
olsa kapısını açık bırakması lazım gelirdi, içerdeyse neden ses vermiyordu? </p><p class="calibre1">
Nihayet, gürültüyü diğer bir odadan işiten Madam Kronski imdadına yetişti: Yazı yazıyor, dokunmayınız, pek sinirlidir, dedi. </p><p class="calibre1">
Seniha için sinirlidir denildi mi, Naim Efendi konağında akan sular dururdu. Başta büyükbaba olmak üzere, anne, baba, kardeş, hizmetçiler bu kelime karşısında ne yapacaklarını şaşırır kalırlardı. Onun içindir ki, Seniha'nın, başı sıkıya geldiği zaman, siniri tutardı ve her defa bu buhran, onda azim ve iradesinin hadden fazla bir gerilişi halinde belirirdi; günlerce evin içinde her bir arzusunun bir çelik sesiyle amir, kuvvetli ve inatçı</p><p class="calibre1">
çınladığı hissedilirdi. </p><p class="calibre1">
Sekine Hanım, büyük bir perişanlık içinde babasının yanına döndü. ıhtiyar adam, hala hıçkırıyordu. Fakat bu hıçkırıklar, şimdi, daha fasılalı, daha muntazam bir hale girmişti. Akıbet hekim geldi. Servet Beyin haremi aklı</p><p class="calibre1">
başından gitmiş, hekimin üzerine atılıyor:</p><p class="calibre1">
Aman doktor; kurtarınız. </p><p class="calibre1">
Hekim bir havlu istedi, Naim Efendiye:</p><p class="calibre1">
Dilinizi çıkarınız! dedi. </p><p class="calibre1">
Elindeki havlu ile dilinin ucundan tuttu, kuvvetle birkaç defa kendine doğru çekti, çekti. Sonra yanındakilere döndü: ışte, saatte bir kere böyle yapınız! dedi. </p><p class="calibre1">
Sekine Hanım, şimdi, odanın bir köşesinde reçetesini yazmaya giden hekime yanaşıyor, üst üste:</p><p class="calibre1">
Aman doktor, söyleyiniz, neden oldu? Buna sebep ne oldu? diye soruyordu. </p><p class="calibre1">
Hekim kaygısız cevap veriyordu:</p><p class="calibre1">
</p><p class="calibre1">
Bilir miyim ben!.. Ya mideden geliyor, ya kalpten. Zaten babanızın kalbi, birkaç zamandan beri hiç yolunda değil. </p><p class="calibre1">
Nihayet, hekim odadan çıkar çıkmaz hastanın hıçkırığı diner gibi oldu. </p><p class="calibre1">
Sekine Hanım, babasının yanına koştu:</p><p class="calibre1">
şimdi, söyleyiniz, rica ederim; dedi. Sebep o mu, söyleyiniz. Seniha mı</p><p class="calibre1">
sebep oldu? </p><p class="calibre1">
ıhtiyar adam bir müddet önüne baktı, düşündü, düşündü; sonra titrek sesle: Kalbimi kırdı; kalbimi fena kırdı. Hiç ummazdım. Bu kadarına hiç ihtimal vermezdim, dedi. </p><p class="calibre1">
Ve gözlerinden iri, berrak iki yaş damlası yanaklarının üzerinde yavaş</p><p class="calibre1">
yavaş gezindikten sonra, ağır ve hazin, sakalının beyaz kılları arasına karıştı, gitti. </p><p class="calibre1">
:::::::::::::::::::</p><p class="calibre1">
X</p><p class="calibre1">
Son aylar zarfında Naim Efendinin konağında epeyce mühim şeyler oldu. </p><p class="calibre1">
Seniha'nın büyükbabası Kasım Paşayı ziyarete gittiği günden beri, Faik Bey, artık konağa adımını atmıyor, artık ne Servet Beye, hatta ne de Cemil'e görünüyordu. Eskisi gibi Seniha ile dışarıda, bir yerde buluşup buluşmadıkları da malum değildi. Zira, Taksim'deki müşterek evlerini çoktan bıraktılar. Bununla beraber, hiçbir gün, mektuplaşmadan duramıyorlar. </p><p class="calibre1">
Seniha, çoğu vakitlerini yatakta geçiriyor. Durmadan sıhhatinden şikayetçidir; gittikçe zayıflıyor, sararıyor. Dünyadan bezmiş bir hali var, hiçbir şeyle avunamıyor. Hele büyükbabasıyle o günden beri bir kelime konuşmadılar. </p><p class="calibre1">
ıhtiyar adam ağır hasta oldu. Tehlikeli günler, ümitsiz saatler geçirdi. </p><p class="calibre1">
Böyle saatlerde bütün ev halkı Naim Efendinin etrafında toplanırdı; fakat Seniha bir kerecik olsun, bunlar arasında görünmedi, bir kerecik olsun başını</p><p class="calibre1">
odanın kapısından uzatıp da en ziyade kendi yüzünden can çekişen bu ihtiyara hiç değilse gözleriyle: Nasılsın? demedi. Bununla beraber içi nedamet, azap ve endişe ile doluydu. Kaç defa gözleri yaşlı annesine yaklaştı. </p><p class="calibre1">
Yanına giremiyorum, dedi, çünkü, utanıyorum. Kendisine o gün söylediklerim, kendisine o gün yaptığım hatırıma geliyor. Anne, ona bir şey olursa mutlaka ben de yaşamam. </p><p class="calibre1">
Nitekim hasta iyiliğe döner dönmez, Seniha, hiç bilmediği bir kurtuluş</p><p class="calibre1">
sevinci duydu. Her gün, her dakika, kendi kendine bundan böyle iyi, uslu ve şefkatli bir kız olmaya ahdediyordu. Hazin bir surette tatlı olan bu tövbe ve pişmanlık yolunda Hakkı Celis, ona misli bulunmaz bir yoldaş oldu. Saatlerce baş başa kalıyorlardı; birbirlerine, samimi bir hasbıhal edasıyle gönül denilen şeye ve onun tecelliIerine dair bin türlü saf ve derin sözler söylüyorlardı. </p><p class="calibre1">
Celis, bazı akşamlar Seniha'yı yanıbaşında gözleri ve bağrı dolgun hissettiği anlar bir dua ve bir münacaat sesiyle ona Paul Verlaine'in Sagesse'inden parçalar okuyor, sonra James'e ve ondan Claudel'e geçiyordu. </p><p class="calibre1">
Genç adamın ruhu, son zamanda, değişe değişe, dolaşa dolaşa epeyce yüksek zirvelere varmıştı. Seniha'nın yanına yaklaşamadığı bütün o hicran ve hasret demlerinde, ıstırabını, göğsü üstünde bir kedi gibi okşamanın ve kalbini parça parça edip tekrar toplamanın sırrına erdi. Kendi varlığından sızarak kendi varlığını kaplayan sıcak hava içinde bütün yeşil ve ham tarafları</p><p class="calibre1">
sonbahar yemişleri gibi olgun ve pişkin bir hale girdi ve bulunduğu yerden uçarak yükselen veya koşarak uzaklaşan bir insan gibi arkasında bıraktığı</p><p class="calibre1">
</p><p class="calibre1">
şeyler ona naçiz, adi, küçük ve gülünç görünmeye başladı. Eskiden taptığı</p><p class="calibre1">
şairlerin hepsi ona yavan ve basit geliyordu. Bir odanın içinde mahpus kalmış</p><p class="calibre1">
bir kuş nasıl ki kurtulmak için başını kah aynaya, kah cama vurursa Hakkı</p><p class="calibre1">
Celis de, geniş ve derin gördüğü şeylere karşı koşarken daima başı bir maddeye çarpılıp yere düşüyordu. O ise gittikçe ne yeri, ne maddeyi seviyordu. </p><p class="calibre1">
Hayatın gözle görülmez, elle tutulmaz şeffaf ve akıcı unsurları gece gündüz fikrinin aradığı ve ruhunun beklediği şeylerdi. </p><p class="calibre1">
Genç adam, bu maneviyatını Seniha'ya da geçirmeye çalışıyordu. ılk zamanlar genç kız böyle bir tecrübeye müsait gibi göründü. Fakat, çok geçmedi, Hakkı</p><p class="calibre1">
Celis'in alemi batından (Görünmeyen alem) sırrı maşukaya (Sevilenin sırrı. </p><p class="calibre1">
Burada tasavvufi anlamda bir aşk sözkonusu) doğru uzanan elleri bir mermerden daha sert bir et parçasına dokunmaya başladı. Seniha'da ruh çarçabuk maddileşiyordu ve Celis, onu kendine doğru çekeceği yerde kendisinin ona doğru gittiğini ve onun mevcudiyetinde eriyip kaybolduğunu hissediyordu. Genç</p><p class="calibre1">
adam, daima genç kızın yanında bulunmak şartıyle, her saat buna benzemez bin türlü manevi bozguna razıydı. Fakat ne yazık ki Seniha'nın bu tövbe ve pişmanlık devresi çok uzun sürmedi. Bir küçük hadise her şeyi altüst etti. </p><p class="calibre1">
Bir gün Belkıs Hanıın, etrafına kokular ve kahkahalar saçarak pürtelaş konağa geldi; çocukça bir sevinçle Seniha'nın boynuna atıldı: Senihacığım, Senihacığım; seninle vedaya geldim. Yarından sonra Paris'e gidiyoruz, dedi. </p><p class="calibre1">
Ve Seniha'ya bu haberi hazmetmeye vakit bırakmadan kocasıyle birdenbire bu seyahate nasıl karar vermişler; nasıl hazırlanıvermişler, kendisi giyime kuşama dair neler ısmarlamış, daha neleri eksikmiş birer birer anlatmaya başladı:</p><p class="calibre1">
Bize, hele bana, kahır yüzünden lütuf oldu, dedi. Biliyorsun ya, Mebusanı kapattılar. Birkaç güne kadar zannederim Kamil Paşa sadarete geçecekmiş. Bey 'o zaman halimiz yaman olacak!' diyor. Ortalık da o kadar karışıkmış ki... Daha ziyade karışacakmış... ıster istemez harp olacak diyorlar. Kocam düşündü, taşındı; kapağı Avrupa'ya atmaktan başka çare bulamadı. Hem de bana ne vakitten beri vaadi vardı, biliyorsun. Fakat o kadar hazırlıksız ki... Düşün adamakıllı bir akşam kıyafetim bile yok. ıncecik bir seyahat mantosuyla bir 'vualet' ve bir 'tok'la yola çıkıyorum. Bey, 'orada istediğin kadar alırsın, yaptırırsın,' diyor; tabii böyle yapmak daha iyi... </p><p class="calibre1">
Arkadaşı anlattıkça Seniha'nın nefesi tıkanıyordu. Hasetçi değildi; fakat Paris'e gitmek üzere olan bu kadına, şiddetle imreniyordu. Öteden beri bütün hulyalarını, bütün arzularını çerçeveleyen emel, yegane emel bu değil miydi? </p><p class="calibre1">
Belkıs, mebusan karısı, bayağı ve bön Belkıs, kendisinin senelerden beri gözetlediği gayeye bir hamlede, ne kadar kolaylıkla vasıl oluvermişti? Ah, Belkıs Hanım, ne kadar talihli ne kadar mesut bir kadınmış! Seniha, saadet denilen şeyin mahiyetini o gün ilk defa olarak Paris'e gidiyoruz! haberini veren bu insanın önünde hissetti. Belkıs Hanım, kendisinden daha talihli, daha mesut olmak için acaba ne yapmıştı? Yaradılışında harikulade ne vardı? Genç</p><p class="calibre1">
kız, gittikçe iltihaplanan bir ruh ile kendi kendine: Zengin kocası var, zengin kocası var. Asıl mesele bunda diyordu. Niçin kendisinin de bir zengin kocası yoktu, bundan sonra olması da acaba ihtimal haricinde miydi? Bu ihtimal hatırına gelir gelmez genç kızın yüreği sızladı. Ve Belkıs Hanımı</p><p class="calibre1">
daha ziyade kıskanmaya başladı. Vücudu ne kadar hamhalat, tavırları ne kadar adi, giyinişi ne kadar kabaydı? </p><p class="calibre1">
Belkıs Hanım gittikten sonra, Seniha, konağın ağır çatısını yavaş yavaş</p><p class="calibre1">
başının üstüne iniyor sandı. Mevcudiyetini o derece kesif bir kasvet istila etmişti. Vakıa, sonbaharın ıslak raşeli ve külrenginde bir öğle sonuydu. </p><p class="calibre1">
Odanın yekpare camlarından eşyanın üzerine kirli bir aydınlık sızıyordu. Bu aydınlığın altında, bu eşyanın sanki küflenen, dökülen bir hali vardı. Seniha kendisinin de bu kirli aydınlığın altında bu eşya ile beraber küflendiğini hissetti. Ayağa kalktı, alnını cama dayadı ve dışarıya baktı. Ağaçlar soyulmuş, havuz, dökülmüş yaprak tabakaları altında görülmez olmuştu. Sonbahar denilen mevsim ne hazin bir mevsimmiş! Bu, adeta yazın çürüyüşü, parça parça çürüyüp dökülüşü gibi bir şeydi. Seniha demin odanın içinde hissettiği küf kokusunun aynını, şimdi dışarıdan alıyordu. Kaç senedir, genç kız, konağın arka bahçesinde bu setlerin ve bu havuzun üstünde mevsimlerin bu müzmin ve yeknesak akıp gidişlerini kaç defa seyretti! </p><p class="calibre1">
Bu yirminci sene, yirminci sonbahardı. Genç kız: Ben de, ben de bu bahçe gibi çürüyeceğim; dedi; günün birinde farkına varmaksızın ben de ansızın bir tabaka kuru yaprak yığını altında görülmez olacağım! Bir gün, mevsim ne çabuk geçti der gibi gençliğim de çabuk geçti; gitti diyeceğim! Ve her şey olup bitecek! Evet! Her şey olup bitecek, fakat bu bahçe, kim bilir daha kaç</p><p class="calibre1">
defa dirilecek, kaç defa gençleşip pişecek, serilip serpilecek! </p><p class="calibre1">
Seniha: Bu kuytu ve çukur bahçe, benim mezarım; dedi, bu rutubetli topraklara, bu yıkık setlerin altına, bu yosunlu havuzun suları içine ne arzular, ne emeller, ne hulyalar gömdüm! Bahçeden, nefretle başını çevirdi. </p><p class="calibre1">
Ya bu oda, ya bu mobilyalar... şimdi simsiyah görünen şu koyu fesrengi halının üstünde küçükken kim bilir kaç defa emekledi. Tavandan sarkan şu billur avizenin lambası kim bilir kaç defa, kaç sıkıntılı gecenin karanlığırida yarı</p><p class="calibre1">
uykuda bir göz gibi açıldı. Genç kız öteye beriye süs diye konulmuş şeyleri, etajerleri, aynaları, duvardaki levhaları birer birer söküp atmak, kırıp parçalamak istiyordu. Bu evin içinde her şey ve herkes ona hiç bu akşamki kadar sevimsiz, eski ve tahammül edilmez görünmemişti. Bu konağın çivisinden, tahta budağından kapılarına ve damına varıncaya kadar her noktasından ayrı</p><p class="calibre1">
ayrı nefret ediyordu. </p><p class="calibre1">
Kalbini, hedefi muayyen olmayan bir kin, kör bir yılan gibi sarmıştı. Bu yılan her tarafını sanki mütemadiyen sokuyor ve sanki her soktuğu yer derhal iltihaplanıyordu. Öyle ki az zaman içinde bu iltihap bütün mevcudiyetini sardı; konuşması bir haykırma, kımıldanışları birer kıvranış halini aldı. </p><p class="calibre1">
Konakta kavga etmediği kimse kalmadı. Her gözde kendine karşı bir hareket seziyor ve her sözde sinirlerini tırmalayan bir sitem buluyordu. Bir gün biraderi Cemil, safiyetle: Faik hiç görünmüyor, acaba nerelerde? diyecek oldu; Seniha, az kaldı çocukla dövüşecekti. Diğer bir gün babası Servet Bey, kendisine dair bir iki fikir söylemek istedi, neredeyse üstünü başını</p><p class="calibre1">
parçalayacaktı. Başka bir gün annesi, ağzından Maşallah, şişmanlıyorsun, kalçaların öyle bir genişledi ki... tarzında bir söz kaçırıverdi, hemen döndü:</p><p class="calibre1">
Allah göstermesin, size mi benzeyeyim istiyorsunuz?dedi. </p><p class="calibre1">
ıki hizmetçi, küçük hanımın azarlamalarına tahammül edemeyerek ve ağlayarak çıkıp gitti. Büyükbabasının etrafında her an üstüne atılmaya müheyya (Hazır) bir yabani kedi gibi kabararak homurdanarak dolaşıyordu. Gözlerine hiç bu kadar fena bir bakış gelmemişti. Bu gözlerin gittikçe koyulaşan rengi altında yırtıcı kuşların bakışındaki vahşi huşunet seziliyordu. </p><p class="calibre1">
Çok geçmedi, Seniha, bu ihtilalci, yakıcı ve kızgın halden sıyrılıp bir başka vaziyet aldı, bir başka tavır takındı. Dalgın, sinsi ve esrarlı oldu. </p><p class="calibre1">
Yüzünde, gizli bir niyeti, bir düşüncesi olanlara mahsus gölgeler dolaşıyordu. </p><p class="calibre1">
Saatlerce bir köşeye çekilip avurdunu ve dudaklarını kemiriyor, gözleri belirsiz bir noktaya dikilip kalıyor, sonra birden hatırına gayet mühim ve acele bir iş gelmiş gibi, hemen odasına koşuyor, çabuk çabuk giyiniyor ve tek başına, kimseye haber vermeksizin sokağa fırlıyordu. Sokakta ise, akşam geç</p><p class="calibre1">
vakte kadar kaldığı oluyordu. Nereye gidiyor, kimden geliyor? Kimse soramıyor, anlayamıyordu. Seniha'nın bu hali o kadar kayıtsız, o kadar rahatına düşkün Madam Kronski'nin bile merak ve tecessüsünü celbetti; hareketlerini tahkike, tetkike koyuldu; hatta bir defa arkasından takibe bile çıktı. Fakat, belli başlı hiçbir şeyi anlayamadı. </p><p class="calibre1">
Yalnız levanten dostlarından Madam Kraft'ın Pangaltı'daki evine sık sık girip çıktığını öğrendi. Bu, geçkin ve dul bir Avusturyalı kadındı; Madam Kronski onu, Naim Efendi konağına akrabalarından biri olarak tanıtmıştı. Pek rint, hoş, cana yakın neşeli bir kadın olmaktan başka dikkati çekici hiçbir hali yoktu. Evi, belki birtakım gizli kapaklı toplanışlara müsaitti; fakat nasıl? Ne dereceye kadar? Kimlere? Bunu anlamak kabil değildi. Madam Kronski, Madam Kraft'ın pek çok ağzını aradı; lakin işittiği şeyler merakını</p><p class="calibre1">
fazlalaştırmaktan ziyade bir şeye yaramadı. Bu kadın mütemadiyen Seniha bahsini kapatıyor, sözlerini birtakım havai bahisler üzerine çeviriyor ve mesela pek yakında Trieste'ye gideceğini, aradan Viyana'ya geçeceğini söylüyordu. </p><p class="calibre1">
Gerçi, Naim Efendinin hemşiresi Selma Hanımefendi son zamanlarda Seniha'nın ahvaline dair pek çok şeyler bildiğini söylüyor ve biraderine her gün birtakim acı haberler gönderiyordu. Fakat, bu haberler o kadar acayip, o kadar gerçeğe benzemez şeylerdi ki, hiçbirine inanmak kabil olamıyordu. Mesela Seniha'nın bir zengin Amerikalı ile münasebette bulunduğu ve pek yakında birlikte Amerika'ya kaçacakları söyleniyordu. Selma Hanımefendi: Bana gözüyle görmüş birisi hikaye etti! Geçen gün Perapalas'ta bir hususi odada başbaşa yemek yemişler diyordu; Amerikalının ismi ve şekli hakkında da ayrıca malumat veriliyordu. Lakin bütün saffetine rağmen bu malumata karşı</p><p class="calibre1">
Naim Efendi bile omuz kaldırıyordu. Günün birinde Selma Hanımefendi, biraderine bizzat kendisi anlatmaya geldi. Biçare kadının geçen seneden beri bu ilk sokağa çıkişı, hele yıllardan beri Cihangir'deki konağa bu ilk gelişiydi. Bir öğle sonu dört tarafı kapalı tek katlı, küçük, eski biçim bir kupa arabası içinden onun çıktığını gören bütün konak halkı tasvire sığmaz bir hayret içinde kaldı. Hele arabacının yanında oturan redingotlu uşak yerinden atlayıp bu büyük hadi seye uygun bir heybetle zile bastığı zaman hizmetkarlar birbirine girdi. Selma Hanımefendi; bir şeyler emreden bir kumandan tavrıyle her önüne çıkanın hatırını soruyor ve her adımda bir, tombul bacakları</p><p class="calibre1">
üzerinde durarak mütecessis etrafına bakınıyordu. Arkasında çenesi kısık bir ihtiyar kalfa ona ait eşya ile dolu bir küçük çanta taşıyordu. Bu çantanın içinde Selma Hanımefendinin sigara takımları, terlediği zaman sırtına ve göğsüne konulmaya mahsus tülbentler, her ihtimale karşı bir taharet mendili ve bir tane de hasırlı gülsuyu şişesi vardı. şehir dahilinde bir saatlik bir ziyarete bile bir uzun sefere çıkar gibi giden bu muhteşem kadın, sokak kapısından itibaren her merdiven basamağında bir uzun soluk alarak, sofada kendisini istikbale çıkan Sekine Hanımla ayak üstünde bir hayli konuşarak, bin türlü merasim, bin türlü erkan ile ancak yarım saatte ağabeyi Naim Efendinin odasına vasıl olabildi. Evvela bir genç kız tavrıyle ihtiyar adamın elini öptü. Sonra tekrar o tantanacı tavırlarına avdet ederek ağır bir mindere kuruldu; çantasını yanına istedi; kalfasına: Haydi sen git! dedi. </p><p class="calibre1">
Sekine Hanıma:</p><p class="calibre1">
Sen dur! emrini verdi ve birkaç dakikalık bir sükuttan sonra nihayet gür sesini koyuverdi:</p><p class="calibre1">
Beğendiniz mi bana yaptığınız işi! dedi. Beni akıbet yeminimi bozmaya mecbur ettiniz; kefaretini vereceğim; günahı kalırsa boynunuza olsun! Evinize geldim, çünkü, gelmeseydim beni hafakanlar boğacaktı. Haber haber üstüne gönderdim. Bir cevap vermezsiniz. Yanınızda sözümün o kadar da mı hükmü</p><p class="calibre1">
kalmadı, bilmem ki... Ayol, rezaletiniz ayyuka çıktı. ıstanbul çalkalanıyor, sizin vazifenizde değil... Ne yapmalı? Ne demeli? Sizi ikaz için... </p><p class="calibre1">
Söyleyiniz. Ta boğazınıza kadar çamur içine batmışsınız, neredeyse boğulacaksınız. Size haber veriyorum, haykırıyorum. Başınızı döndürüp bu kadın da ne diyor diye bir kere bakmıyorsunuz bile. Günün birinde şıppadak gözünüz açılacak amma, iş işten geçmiş olacak. </p><p class="calibre1">
Müşiş, iri siyah gözlerini Sekine Hanıma çevirerek: Yine nerede o? Nereye kaçtı? Nereye gitti? Kiminle? Söyle bakayım! </p><p class="calibre1">
Sekine Hanım kıpkırmızı kesildi. Selma Hanımefendi: Neye kızarıyorsun? Cevap versene. Kızın nerede? diye sordu. Bari akşama dönecek mi? Onu da bilmiyorsunuz. Maşallah ne ana, ne baba... Ne büyükbaba!.. </p><p class="calibre1">
Sonra yavaş yavaş, tane tane, küçük bir çocuğa nasihat veren bir insan sesiyle, kaç aydan beri Seniha'ya dair işittiği şeyleri hikaye etmeye başladı. </p><p class="calibre1">
Bunların bazısı en hayali masallardan farklı değildi; bazısı şeytanca uydurulmuş iftiralara benziyordu; bazılarında ise epeyce hakikat kokusu vardı. </p><p class="calibre1">
Fakat Selma Hanımefendi bunları öyle bir katiyet ve ciddiyetle anlatıyordu ki, ne Naim Efendi, ne Sekine Hanım bir dakika şüpheye düşmeksizin hepsine birden iman edercesine inandılar. </p><p class="calibre1">
:::::::::::::::::::</p><p class="calibre1">
XI</p><p class="calibre1">
Acayip şey, acayip şey!.. Bu saate kadar nerede kalabilir!.. Çıkarken hiç</p><p class="calibre1">
kimseye bir şey söylemedi mi? Odasını da mı kilitledi? Niçin?.. Her zaman kilitler miydi? </p><p class="calibre1">
Sus, sus. Babam duymasın. Merakından çıldırır. Mutlaka ahbaplarından birinin evine gitmiş, bırakmamışlardır. Nerede ise bir haber gelir. Nafile bu kadar telaşa düşmeyelim. </p><p class="calibre1">
Servet Beyle karısı Sekine Hanım, gece, saat onda; konağın büyük sofasında, ayakta yavaş yavaş, telaşlı telaşlı böyle konuşuyorlardı. Seniha o gün sabahtan çıkmış ve henüz konağa avdet etmemişti. ıki saatten beri şehnişinden sokağı gözetleyen Madam Kronski, yüzünde büyük bir endişeyle konuşanların yanına geldi:</p><p class="calibre1">
Daha görünürde kimseler yok, merakımdan çatlayacağım, dedi. Bari uşaklardan birini aramaya göndersek... </p><p class="calibre1">
Bunun üzerine Servet Bey, dışarıya seğirtti. Uşaklardan birini Seniha'nın bulunması muhtemel olan evlere, diğerini sokaklarda, dolaşmaya, köşe başlarında beklemeye gönderdi. </p><p class="calibre1">
Fakat, gece yarısına doğru bu adamlardan her ikisi de Seniha'ya dair ufacık bir malumat elde etmeksizin şaşkın ve ümitsiz avdet ettiler. Bermutat o kadar kayıtsız olan Servet Bey, yerinde duramıyordu; ikide bir sokağa fırlıyor, gecenin sessizliğini dinliyor, uzaktan uzağa aksi duyulan ayak seslerine kulak veriyor ve sonra: Acayip şey! diye söylenerek tekrar içeriye giriyordu. Saat ikiye doğru Cemil geldi. Kapı çalınır çalınmaz hepsi birden Seniha zannıyle aşağıya koşmuşlardı. Vaktaki karşılarına Cemil çıktı; Servet Bey hiddetinden sesi kısılmış, oğlunun üzerine atıldı: Söyle, ablan nerede? diye haykırdı. </p><p class="calibre1">
Genç adam şaşırdı kaldı. Nihayet belki bir şey öğrenebiliriz fıkriyle Seniha'nın oda kapısını kırmaya karar verdiler. Bu fikir evvela Cemil'e geldi ve nitekim kilidi söken de o oldu. Servet Bey, elinde bir büyük lamba odasına girdiler. Her şey yerli yerinde duruyor ve dikkati çekecek hiçbir şey görünmüyordu. Cemil, hemşiresinin yatağını karıştırdı; masaların üzerine baktı, koltukları, sandalyeleri yerlerinden oynattı. Genç adam, gecenin bu ilerlemiş saatinde kendisine bir polis hafiyesi rolü oynamak fırsatını veren hadiseden memnun ve eğlenmiş görünüyordu. Dedi ki: şimdi dolabı ve sürgüleri açalım. </p><p class="calibre1">
Servet Bey, endişeli gözlerle, oğlunun yüzüne baktı. </p><p class="calibre1">
Neden? Niçin? </p><p class="calibre1">
</p><p class="calibre1">
Zira, o anda, her ikisinin de aklına aynı zan, aynı şüphe gelmişti. Cemil eğildi, aynalı dolabın altındaki uzun sürgüyü açtı; burada Seniha'nın ayakkabıları dururdu. şimdi bunlardan hiçbir tanesi görünmüyordu. Genç adam gittikçe artan bir telaşla dolabın yan taraflarındaki küçük gözleri birer birer çekmeye başladı. Hepsi de bomboştu ve bu gözler her çekilişte Cemil'in elinde sallanıp kalıyordu. </p><p class="calibre1">
Madam Kronski:</p><p class="calibre1">
Aman, mücevher çantasına bakınız! dedi. </p><p class="calibre1">
Bu mücevher çantası aynalı dolabın iç gözünde bir rafın üstündeydi; fakat Cemil sapından tutup da yere indirince içini açıp bakmaya bile lüzum görmedi. </p><p class="calibre1">
Zira, çanta o kadar hafifti. </p><p class="calibre1">
Sekine Hanım ayakta duramadı, bir koltuğa yıkıldı ve hüngür hüngür ağlamaya başladı. Servet Beyin elinde lamba titriyordu. Madam Kronski, son iki ay zarfında, Seniha'yı pek çok defalar birtakım irili ufaklı paketlerle çıkarken gördüğünü şimdi hatırlıyordu. Kendi kendine: Ne budala kadınmışım ki hiçbir şey anlayamadım, dedi. Cemil, en son çektiği boş sürgü elinde, şaşkın şaşkın odadakilerin yüzlerine bakıyordu. </p><p class="calibre1">
O gece bir ölüyü bekler gibi Seniha'nın boş yatağı önünde, aydınlığı</p><p class="calibre1">
gittikçe azalan lambanın etrafında sessiz ve gamlı sabahı ettiler. Servet Bey, fena halde düşkün, yorgun ve ümitsiz görünüyordu. Sekine Hanımın ağlamaktan gözleri şişmişti. Yalnız Cemil'le Madam Kronski ara sıra, birkaç kelime, konuşuyorlar ve birini uyandırmaktan korkar gibi birdenbire susuyorlardı. </p><p class="calibre1">
Madam Kronski:</p><p class="calibre1">
Yarın her şeyi öğreneceğim; mutlaka... mutlaka... diyordu. şimdiden elimde birçok ipucu var. şimdiden, kiminle gitti, nasıl oldu, yavaş yavaş</p><p class="calibre1">
anlıyorum. </p><p class="calibre1">
Cemil birdenbire:</p><p class="calibre1">
Ha! dedi. şimdi ben de hatırlıyorum. Bir gün Ferdiye Hanımın evinde Madam Kraft'la baş başa konuşuyorlardı, kulağıma ara sıra bazı vapur ve şehir isimleri çarpıyordu. ıki defa Madam Kraft'ın 'Niçin? Ne mani var? Benimle beraber evvela Viyana'ya kadar gelirsiniz' dediğini işittim. Seniha gözünün ucuyla beni gösterdi -ve ona parmağıyle 'sus!' işareti yaptı idi. </p></body>
</html>
