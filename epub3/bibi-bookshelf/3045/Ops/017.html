<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="tr">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.5.13"/>
<link rel="stylesheet" type="text/css" href="style.css"/>
<title>Lirik Şiir ve Toplum</title>
</head>
<body>
<h1 class="h11"><a id="a69"></a><a id="a70"></a>Lirik Şiir ve Toplum</h1>
<p>Lirik şiir ve toplum üzerine bir konuşma duyurusu birçoğunuzu tedirgin edecektir. Herhangi bir şey hakkında yapılabilecek bir sosyolojik çözümlemeyle karşılaşacağınızı düşüneceksiniz, tıpkı elli yıl önce her şeyin psikolojisinin, otuz yıl önce de fenomenolojisinin ortaya sürüldüğü gibi. Yapıtların yaratılma koşulları ve etkileri üzerine bir incelemenin, yapıtlardan öylece alınan zevki yerinden edeceğinden kuşkulanacak, kategorileştirme ve ilişkilendirme işlemlerinin nesnenin kendi hakikatini ya da sahteliğini sezme imkânını kısıtladığını düşüneceksiniz. Şu kuşku da huzursuz edebilecek sizi: Burada bir entelektüel, vaktiyle Hegel'in &quot;biçimsel anlama&quot; terimiyle suçladığı şeyi mi yapıyor acaba; bütünü gözden geçirmek adına, hakkında konuştuğu bireysel varoluşa tepeden mi bakıyor, başka bir deyişle onu görmeyip sadece etiketlemekle mi kalıyor? Böyle bir yaklaşım, lirik şiir bahsinde özellikle tedirgin edici gelecektir size: Tasallut edilen ve bir hercümercin içine çekilen şey, her şeyin en hassası, en kırılganıdır &mdash; oysa lirik şiirin, en azından geleneksel anlamıyla lirik şiirin idealinin bir yönü, her türlü hayhuyun dışında kalmak değil midir? Özü açısından, tam da toplumsallaşmanın gücünün tanınmadığı ya da Baudelaire ve Nietzsche'de olduğu gibi, bir mesafe duygusu sayesinde aşıldığı bir ifade alanı değil midir bu; ve şimdi biz tam da uygulayacağımız inceleme yöntemiyle onu kendi hakkındaki tasarımının zıddına dönüştürmüş olmayacak mıyız? Lirik şiir ve toplum diye konuşabilmek için esin perisine büsbütün duyarsız olmak gerekmiyor mu?</p>
<p>Belli ki kuşkularınız ancak şöyle giderilebilir: Lirik yapıtları bazı sosyolojik tezlerin doğrulanmasını sağlayan nesnelere dönüştürmemek, ama içerdikleri toplumsal öğenin de bu şiirlerin kalitesi hakkında özsel bir şeyi açığa vurduğunu gösterebilmek. Bu ilişkinin bizi yapıtın dışına sürüklemek yerine, onun derinliklerine yöneltmesi gerekir. Ama zaten en ilksel düşünüm bile bunun beklenmesi gerektiğini gösterir. Çünkü bir şiirin tözü ya da gövdesi, sadece bireysel itilerin ve deneyimlerin dile gelişi değildir. Bunlar ancak estetik biçim verildiklerinde edindikleri özgüllük sayesinde belli evrenselliğe katılmakla sanat açısından anlamlı olabilirler. Bu, lirik şiirin dile getirdiğinin herkesin deneyimlediği şeyle dolaysızca özdeş olduğu anlamına da gelmez. Bir <span class="t14">volonté de tous</span> (genel irade) değildir lirik şiirin evrenselliği; başkalarının iletmeyi beceremediği şeyin öylece iletilmesindeki evrensellik değildir. Bunun yerine, bireysel biçim içine daha da gömülmek, çarpıtılmamış, kavranmamış, henüz daha yüksek bir kategori altında toplanmamış olan şeyi açığa çıkararak lirik şiiri evrensel bir şey konumuna yükseltir. Böylece, tinsel olarak, hiçbir sahte evrenselliğin, başka bir deyişle son derece tikel olan hiçbir şeyin, kendinden-başka-olanı, demek insani olanı engellemediği bir durumun önsezisi haline gelir. Lirik şiir sınırlanmamış bireyleşme yoluyla ulaşmayı umar evrenselliğe. Ama liriğin özgül tehlikesi de burada yatar: Şiirin bireyleşme ilkesi, mutlaka ve her zaman bağlayıcı ve sahici bir şeyin üretileceğinin otomatik garantisi değildir. Şiirin sadece ayrı varoluşun olumsallığı içinde kalıp kalmayacağı üzerinde bir hükmü yoktur bu ilkenin.</p>
<p>Ama liriğin tözündeki evrenselliğin toplumsal bir doğası vardır. Ancak bir şiirin yalnızlığında insan soyunun sesini duyabilen kişi, o şiirin ne dediğini anlayabilir; nitekim lirik dilin yalnızlığı bile bireyci ve son kertede atomistik bir toplumun ürünüdür - tıpkı, tersinden alırsak, şiirin genel tutarlılık ve bağlayıcılığının da bireyleşmesinin yoğunluğuna bağlı oluşu gibi. Ama işte bu yüzden, sanat yapıtı üzerinde düşünüm de, evrensel ve içerici bir şeyi bulanık biçimde hissetmekle yetinmeyip yapıtın toplumsal içeriğini somut olarak soruşturmakla yükümlüdür. Yapıtın özgüllüğünü düşünme yoluyla belirlemeyi amaçlayan böyle bir çaba, sanata yabancı bir dışsal düşünüm değildir; tersine, bütün dilsel yapıtlar bunu gerektirir. Onlara özgü malzeme -kavramlar- sadece seyredici bir düşünceyle tüketilemez. Estetik seyire uygun duruma getirilebilmeleri için, yapıtın içine nüfuz edip orada çalışan aktif bir düşünüme de maruz bırakılmaları gerekir; ve düşünce de bir kez şiir tarafından oyuna dahil edildiğinde, artık şiirin buyruğuyla durdurulmaya razı olmaz.</p>
<p>Yine de böyle bir düşünce -bütün sanat yapıtları kadar lirik şiirin de toplumsal yorumu- yapıtların veya yazarlarının &quot;toplumsal perspektifi&quot; ya da toplumsal ilgileri üzerinde odaklanmayabilir. Daha çok, içsel bakımdan çelişik bir birlik olarak kavranan toplumun bütününün yapıtta nasıl ortaya çıktığını, yapıtın ne şekilde topluma bağımlı kaldığını ve ne şekilde aştığını keşfetmeye yönelmelidir. Felsefi terimlerle söylersek, içkin bir yaklaşımın benimsenmesi gerekir. Toplumsal kavramlar, yapıta dışardan uygulanmak yerine, yapıtın kendisinin sıkı bir incelenişinden türetilmelidir. Anlamadığınız şeyin sahibi de olamazsınız: Goethe'nin bu özdeyişi sadece sanat yapıtları karşısında alınacak estetik tavır için değil, estetik kuram için de geçerlidir. Yapıtların kendilerinde olmayan, biçimlerinin bir parçası olmayan hiçbir şey, tözlerinin -şiirleşmiş olan şeyin- toplumsal açıdan neyi temsil ettiğini belirlemeye yetkili değildir. Kuşkusuz, bunu belirlemek için hem yapıtların içinin hem de dışlarındaki toplumun bilinmesi gerekir. Ama bu bilgi ancak eldeki malzemeye tam bir teslimiyetin içinde yeniden keşfedilebildiğinde bağlayıcı olur. Şu günlerde fazlaca kurcalanıp esnetilen ideoloji kavramına gelindiğinde özellikle dikkatli olmak gerekir. İdeoloji hakikatsizliktir çünkü, yanlış bilinçtir, yalandır. Kendini sanat yapıtlarının başarısızlığında, içsel sahteliklerinde ortaya koyar; eleştirinin hedef aldığı da budur. Ama toplumdaki canalıcı çelişkilere biçim veren -ve ancak bu anlamda onları uzlaştırma eğilimine giren- büyük sanat yapıtlarının ideoloji olduğunun mekanik biçimde yinelenmesi, sadece bu yapıtların hakikat içeriğine haksızlık etmek değil, aynı zamanda ideoloji kavramını da yanlış anlamak olur. Bu kavramın kasdı, tinsel olan her şeyin bazı insanların bazı tikel değerleri yanlış biçimde genel değerler olarak sunmasına hizmet ettiği değildir; ideoloji kavramı, özellikle sahte olan tinin maskesini düşürmeye ve aynı zamanda onu zorunluluğu içinde kavramaya yönelir. Oysa sanat yapıtlarının büyüklüğünün tek ölçüsü de ideolojinin sakladığı şeyi dillendirmeleridir. Bir yapıt başarılıysa, ister amaçlanmış olsun ister olmasın, yanlış bilincin ötesine geçilmiş demektir.</p>
<p>Sizin kuşku ve itirazlarınızı çıkış noktası olarak alacağım şimdi. Lirik şiir deneyiminiz, onun topluma karşıt bir şey olduğunu, tümüyle bireysel bir şey olduğunu söylüyor size. Duygularınız da onun öyle kalması gerektiğini söylüyor; istiyorsunuz ki maddi varoluşun ağırlığından kaçabilmiş lirik ifade, egemen pratiklerin, faydanın, amansız bir var kalma basıncının zorlamasından azade bir yaşam imgesini çağırabilsin. Ama bu talebin, lirik sözün bakir olması talebinin kendisi de toplumsal bir üründür. Her bireyin yabancı, düşmanca, soğuk ve baskıcı bir deneyim olarak yaşadığı bir toplumsal duruma yöneltilen bir protestoyu ifade eder ve bu durum da şiir üzerinde ters izdüşümünü bırakır: Durum ne kadar bunaltıcı, ne kadar ağırsa, yapıt da dışsal olan herhangi bir şeye teslim olmayı reddederek ve kendini sadece kendi yasalarınca oluşturarak o kadar direnç gösterir ona. Yapıtın dolaysız varoluştan uzaklığı, o varoluşta sahte ve kötü olanın ölçüsü haline gelir. Şiir, protestosunda, her şeyin farklı olacağı bir dünya düşünü dile getiriyordun Lirik tinin maddi şeylerin üstün gücüne karşı o çok kişisel muhalefeti, dünyanın şeyleşmesine karşı, modern çağın başlangıcından, sınai devrimin hayattaki baskın güç haline gelişinden beri insanların meta tahakkümü altına girişine karşı bir tepki biçimidir. Rilke'nin &quot;şey&quot; kültü de bu kişisel muhalefetin parçasıdır; yabancı nesneleri bile saf öznel ifadenin içine çekerek eritme, yabancılıkları için onlara bir tür metafizik kredi verme çabasıdır. Bu kültün estetik zayıflığı, karanlıkçı edası ve din ile süslemeyi harmanlaması da şeyleşmenin gerçek gücünü açığa vurur:</p>
<p>Artık lirik bir aylayla parlatılamıyor, anlam dünyasına geri getirilemiyordur.</p>
<p>Bizim için bir bakıma ikinci doğa olan bu lirik şiir kavramının tümüyle modern bir kavram olduğunu söylemek, liriğin toplumsal niteliğine ilişkin bu gözlemi farklı sözcüklerle dile getirmekten ibarettir. Benzer biçimde, manzara resmi ve içerdiği &quot;doğa&quot; fikri de ancak modern dönemde özerk bir gelişim göstermiştir. Bunu söylerken abarttığımı, bana hemen bazı karşıt örnekler gösterebileceğinizi biliyorum. Bunların en zorlusu Sappho olacaktır. Çin, Japon ve Arap lirik şiirini tartışmayacağım, çünkü bunları özgün dillerinde okuyamıyorum ve çevirinin de onları bir uyarlama mekanizmasına sokarak yeterli kavrayışı büsbütün imkânsızlaştırdığı gibi bir kuşkum var. Ama şunu söyleyebilirim: Nasıl eski resimdeki arka planlar kimi zaman manzara resmi fikrinin bir önsezisi gibi durabiliyorsa, bize tanıdık gelen o özgül lirik tinin daha eski dönemlerdeki örnekleri de bazı münferit parlayışlardan ibarettir. Onu bir biçim olarak kuran işler değildir bunlar. Edebiyat tarihince lirik şairler olarak sınıflandırılan uzak geçmişin büyük şairleri -örneğin Pindaros ve Alkaios, ama Walther von der Vogelweide'nin yapıtının büyük kısmı da- bizim en temel lirik anlayışımızın çok dışına düşerler. Haklı ya da haksız, liriğin ölçütü olarak görmeye alışmış olduğumuz ve ancak sıkı bir eğitimle aşabildiğimiz o dolaysızlıktan, o gayri maddilik özelliğinden yoksundurlar.</p>
<p>Ama onu ya tarihsel olarak genişletene ya da eleştirel biçimde bireycilik alanının karşısına dikene kadar, bizim lirik şiir anlayışımızda da bir süreksizlik ya da ayrılık ânı olacaktır hep - şiir ne kadar saf olmaya çalışırsa o kadar belirginleşen bir süreksizlik. Lirikte sesi işitilen &quot;ben&quot;, kendini kolektife karşı, nesnelliğe karşı tanımlayan ve dışavuran bir &quot;ben&quot;dir; dışavurumunun tanıklık ettiği doğa ile dolaysızca bir değildir. Sanki o doğayı yitirmiştir de şimdi canlandırma yoluyla, &quot;ben&quot;in içine daha da gömülmekle, geri getirmeye çabalamaktadır. Doğa, insan tahakkümüyle elinden alınan hakları ancak insanlaştırılma yoluyla yeniden kazanabilecektir. Alışılmış ve somut varoluşun her türlü izinin, her türlü kaba maddeselliğin silinmiş olduğu lirik yapıtlar bile -ki dilimizin en büyük lirik yapıtlarıdır- &quot;ben&quot;in yarattığı o yanılsamanın gücüne, doğanın tam da yabancılaşmanın içinden doğduğu yanılsamasının şiddetine borçludurlar kalitelerini. Bu yapıtların katışıksız öznelliği, gediksiz ve ahenkli görünen yönü, kendi karşıtına tanıklık eder: sadece özneye değil, aşka da yabancı bir varoluşun azabı. Ahenklilik, bu aşkla bu azabın karşılıklı uyumundan başka bir şey değildir burada. Goethe'nin &quot;Gezginin Gece Şarkısı&quot;ndan <span class="t14">&quot;Warte nur, balde</span> / <span class="t14">ruhest du auch</span>&quot; (Sadece bekle, yakında / sen de dinleneceksin) dizesinde bile bir avunu havası vardır: Tarifsiz güzelliği, hiç söz etmediği bir şeyden, barışa geçit vermeyen bir dünya düşüncesinden ayrı tutulamaz. Şiir, barışın yine de olduğunu, ancak bu geçitsizliğin kederini yankılamakla öne sürebiliyordun &quot;Gezginin Gece Şarkısı&quot;nı, Goethe'nin aynı başlıklı öteki şiirinden <span class="t14">&quot;Ach, ich bin des Treibens müde&quot;</span> (Ah, yoruldum didinmekten) dizesini kullanarak yorumlamak geliyor insanın içinden. Kuşkusuz, ilk şiirin büyüklüğü, yabancılaşmış ve rahatsız edici olana hiç değinmeyişinden, şiirin içinde öznenin karşısına nesnenin huzursuzluğunun dikilmemiş olmasından gelir; tersine, öznenin kendi huzursuzluğu onu yankılamaktadır. Vaat edilen, bir ikinci dolaysızlıktır: İnsani olan, dilin kendisi, yeniden yaradılışa dönüşür gibi olurken, dışsal olan her şey de ruhun verdiği yankıda sönüp gitmektedir. Ama bu da bir yanılsama olmanın ötesine geçer; hakikatin ta kendisi haline gelir, çünkü iyi bir yorgunluk türünün dilsel ifade kazanması sayesinde, barışmanın üzerine özlemin ve hatta ölümün gölgesi düşmeye devam ediyordur. &quot;Sadece bekle, yakında&quot; dizesinde yaşamın tümü, bilmecemsi bir keder gülümseyişiyle, insanın uykuya geçerken yaşadığı o son kısa ana dönüşür. Dizedeki huzur tonu, rüya paramparça olmadıkça huzura da erişilemeyeceğinin göstergesidir. Gölge, yaşam imgesinin düzelmesini sağlayamaz; ama yaşamın çarpılıp şekilsizleştiğinin bir son hatırlatıcısı olarak, rüyaya şarkının yüzeyinin altındaki büyük derinliğini kazandırmaktadır. İnsani olanı andıran her şeyin izinin silinmiş olduğu dingin bir doğa karşısında, özne de kendi önemsizliğinin farkına varır. Sessizce, belirsizce, şiirin avunusuna bir ironi tonu karışmaktadır: Uykunun erincinden önceki saniyeler, kısa ömrümüzü ölümden ayıran saniyelerle birdir. Goethe'den sonra, bu yüce ironi de bayağılaşarak garazlı bir ironiye dönüştü. Ama zaten her zaman burjuvaydı: Özgürleşmiş öznenin yüceltilmesinin gölge-yanı, onun mübadele edilebilir bir şeye, sadece başka bir şey için var olan bir şeye alçaltılmasıdır; kişiliğin gölge-yanı, &quot;Sen de kimsin?&quot; sorusunun muhatabıdır. Ama &quot;Gece Şarkısı&quot;nın sahiciliği, zaman içinde yer aldığı anla ilgilidir: Zamanın tahripkâr gücünün avunmanın barışçı gücü üzerinde hiçbir iktidarı olmadığı halde, o tahripkâr gücün oluşturduğu art alan yine de şiirin oyun dünyasının dışına çıkmasını sağlamaktadır. Kusursuz bir lirik şiirin bütünlük veya evrenselliğe sahip olması gerektiği söylenir hep: Şiir, kendi sınırları içinde bütünlüğü de ortaya koyacak, kendi sonluluğu içinde evrensellik de sağlayacaktır. Bu söz, &quot;simgesel&quot; kavramını her derde deva bir araç olarak kullanmaya her zaman pek yatkın olan bir estetiğin klişelerinden biri olarak kalmayacaksa eğer, şunu anlatıyor olması gerekir: Her lirik şiirde, öznenin nesnellikle, bireyin toplumla tarihsel ilişkisi, kendi üzerine dönmek zorunda kalmış bir öznel tinde bulur çökelmiş karşılığını. Yapıt &quot;Ben&quot; ile toplum ilişkisini ne kadar az konu edinirse, bu ilişki şiirde ne kadar kendiliğinden biçimde kristalleşirse, çökelme ve belirginleşme süreci de o kadar yoğun ve tam olur.</p>
<p>Kaba bir sosyolojizme düşme korkumdan ötürü lirik ile toplum ilişkisini fazlaca inceltip yüceltmek ve sonuçta bu ilişkiden geriye hiçbir şey bırakmamakla suçlayabilirsiniz beni; böylece lirik şiirde tam da toplumsal olmayan öğeyi şiirin toplumsal yönü olarak sunduğumu söyleyebilirsiniz. Gustav Dore'nin o karikatürünü, eski rejimi &quot;Ama beyler, 16. Louis'ye değil de kime borçluyuz devrimi!&rdquo; sözüyle öven gerici milletvekiliyle ilgili karikatürü hatırlatabilirsiniz bana. Bunu benim lirik şiirle toplum ilişkisi görüşüme de uygulayabilirsiniz. Benim topluma idam edilmiş kral rolünü ve liriğe de kralın muarızları rolünü verdiğimi belirterek şuna işaret edebilirsiniz: Eğer monarkın ahmaklıkları olmasaydı devrim o tarihte gerçekleşmeyebilirdi, evet, ama nasıl sırf bu yüzden devrimi monarkın eseri saymak mümkün değilse lirik şiiri de toplum temelinde açıklamak öyle imkânsızdır. Dore&rsquo;nin milletvekilinin sahiden de sanatçının alaya aldığı o aptal, sinik propagandist mi olduğu, yoksa bu kastedilmemiş nüktede sağduyunun kabullenmekte zorluk çektiği bir hakikat payı mı bulunduğu sorusunu şimdilik bir yana bırakalım; Hegel'in tarih felsefesi, bu milletvekilinin lehinde söyleyecek çok şey bulabilirdi. Ama zaten bu karşılaştırma çok da yerinde değil. Lirik şiiri toplumdan türetmeye çalışmıyorum ben; tersine, şiirin toplumsal tözü, tam da onda kendiliğinden biçimde ortaya çıkan, yani düpedüz zamanın verili koşullarının sonucu olmayan şeydir. Ama felsefe -yine Hegel'inki- bireyselle tümelin karşılıklı olarak birbirinin dolayımından geçtiğini belirten spekülatif önermeyle tanışıktır. Toplumsal basınca karşı direnişin bile mutlak biçimde bireysel bir şey olmadığı anlamına gelir bu; o direnişin içindeki sanatsal güçler -ki bireyin ve onun kendiliğindenliğinin içinde ve onlar aracılığıyla gösterirler etkilerini- kısıtlı ve kısıtlayıcı bir toplumsal durumu, kendini aşmaya ve insanlara yakışan bir düzen olmaya zorlayan nesnel güçlerdir; başka bir deyişle, toplumla körcesine zıtlaşan kaskatı bir bireyselliğin güçleri değil, bütünün yapısal öğeleridir bunlar. Liriğin tözüne yine kendi öznelliği sayesinde nesnel bir töz olarak bakmak gerçekten mümkün oluyorsa eğer -aksi takdirde lirik şiirin bir sanat türü olmasını mümkün kılan şu basit gerçeği, şairin monologunun başka insanları da etkiliyor oluşunu, açıklayamazdık- o zaman lirik yapıtın kendi içine çekilmesi, kendine gömülmesi de sanatçının berisinde kalan bazı toplumsal güdülenmelere bağlı demektir. Ama bunun aracı ve ortamı dildir. Lirik yapıta özgü paradoks, nesnelliğe dönüşen bir öznellik paradoksu, lirikte dilsel biçimin önceliğiyle bağlantılıdır; genel olarak edebiyatta (düzyazı biçimlerde bile) dilin önceliği de buradan gelir. Çünkü dilin kendisi çift yönlü bir şeydir. Şekillenmeleri sayesinde, öznel itilere tümüyle uydurur kendini; o kadar ki, bunları nerdeyse dilin yarattığını bile düşünebiliriz. Ama aynı zamanda kavramların ortamı olarak kalır dil; tümelle ve toplumla kaçınılmaz bir ilişkiyi kuran ve sürdüren şey olarak kalır. Bu yüzden de en yüksek lirik yapıtlar, öznenin hiçbir konu izi bırakmamacasıya kendini dilde seslendirdiği, o kadar ki artık dilin kendisinin de bir ses kazandığı şiirlerdir: Dilin kendi sesi işitilir bu şiirlerde. Kendini sanki nesnel bir şeye teslim eder gibi dile teslim eden öznenin kendini unutuşu ve öz-bilinçsizliği ile o öznenin dışavurumunun dolaysızlığı ve kendiliğindenliği aynı şeydir: Lirik şiir ile toplumu en derin merkezlerine varıncaya kadar birbiriyle böyle dolayımlandırır dil. Bu yüzden tam da toplumun konuşmasına katılmadığı, herhangi bir ileti sunmadığı anlarda en derin biçimde toplumda köklenmiş olduğunu açığa vurur lirik şiir; böyle anlarda, öznenin başarılı dışavurumu, dilin kendisiyle, dilin içkin eğilimiyle bir uyum içine girer.</p>
<p>Öte yandan, bugünün ontolojik dil kuramlarının yaptığı gibi, dili lirik özneye karşı konumlandırılan Varlığın sesi olarak mutlaklaştırmak da yanlış olur. Burada tanımladığımız türden bir dilsel nesnellik düzeyine ulaşmak için gerekli olan öznel dışavurum -ki nesnel içeriklerin anlamlarından farklı bir şeydir- bu düzeye özgü içeriklere dışardan eklenen bir öğe değildir. Öznenin dile gömüldüğü özbilinçsizlik ânı, öznenin Varlığa feda edilişi olarak görülemez. Bir şiddet ânı değil, özneye uygulanan bir şiddet de değil, bir nza ve barış ânıdır: dilin kendisinin konuşması, özneye yabancı bir şey olarak değil de öznenin kendi sesi olarak konuşmasıyla mümkün olabilir ancak. &quot;Ben&quot; kendini dilde unuttuğunda yine de tümüyle hazırdır, yok olmamıştır; eğer böyle olmasaydı dil de kutsallaşmış bir abrakadabraya dönüşür ve tıpkı iletişimsel söylemde olduğu gibi şeyleşmeye teslim olurdu. Ama bu da bizi yeniden bireyle toplum arasındaki ilişkiye getiriyor. Mesele sadece bireyin iç yapısıyla toplumsal bir dolayıma bağlı olmasından, içeriklerinin her zaman toplumsal da olmasından ibaret değildir. Toplumun kendisi de sadece bireyler sayesinde, özlerini oluşturduğu bireyler sayesinde ortaya çıkmakta ve sürüp gitmektedir. Klasik felsefe, şimdi bilimsel mantığın burun kıvırdığı bir hakikati şöyle dile getirmişti: Özne ile nesne katı ve yalıtık kutuplar değildir; ancak kendilerini birbirlerinden ayrıştırdıkları ve değiştikleri süreç içinde tanımlanabilirler. Lirik şiir bu diyalektik felsefi önermenin estetik sınanışıdır. Lirik şiirde özne, dille özdeşleşme yoluyla, hem kendisinin sadece monadolojik bir şey olarak toplumla karşıtlığını yadsır, hem de tümüyle toplumsallaşmış bir toplum <span class="t14">(</span><span class="t14">vergesellschaftete Gesellschaft)</span> içinde işlev gösteren basit bir çark olarak kalmayı reddeder. Ama toplumun birey karşısındaki gücü arttıkça, liriğin durumu da daha kırılgan, daha sallantılı hale gelir. Bunu ilk kaydeden Baudelaire'in yapıtıydı: Avrupa <span class="t14">Weltschmerz</span> inin (dünya bıkkınlığı, dünya sıkıntısı) nihai sonucu olan bu yapıt sadece bireyin acılarıyla yetinmemiş, modernin kendisini, demek düpedüz anti-lirik olanı konu edinmiş ve yüksek üsluba dayalı heroik bir dilin gücüyle orada bir şiirsel kıvılcım çaktırabilmişti. Baudelaire'de bir umutsuzluk tonu daha o zamandan kendini belli eder; kendi paradoksallığının tepe noktasında, dengesini ancak koruyabilen bir tondur bu. Şiirsel dille iletişimsel dil arasındaki çelişki şiddetlendikçe, lirik şiir de kişinin sadece kaybetmek için oynadığı bir oyuna dönüşmüştür; ama filistenlerin düşünmek istediği gibi, şiirin anlaşılmaz hale gelmesi değildir burada söz konusu olan: Dil, bir edebi dil olarak kendi bilincine varır ve herhangi bir iletişim tasasıyla sınırlanmamış mutlak bir nesnelliğe erişmeye çalışırken, hem tinin nesnelliğiyle, demek yaşayan dille kendi arasına bir mesafe koymakta, hem de artık var olmayan bir dili şiirsel bir olayla ikame etmektedir. Geç dönemin daha zayıf lirik şiirindeki o yükseltilmiş, şairane ve öznel şiddet ânı, şiirin bakirliğini, bozulmamışlığını, nesnelliğini koruma çabasının bedelidir; sahte parıltısı, kendini ayırıp dışına çekildiği o büyübozumuna uğramış dünyanın tamamlayıcısıdır.</p>
<p>Yanlış anlamalardan kaçınmak istiyorsak söylediğim her şeye kayıt düşmek gerekir. Benim tezim, lirik yapıtın her zaman bir toplumsal çatışkının öznel ifadesi olduğudur. Ama liriği doğuran nesnel dünya hep kendi içinde çatışmalı bir dünya olduğu için de, lirik de sadece dilin nesnellik bağışladığı bir öznelliğin dışavurumuna indirgenemez. Evet, lirik özne kendini ne kadar çok ifade ederse bütünü de o kadar güçlü biçimde canlandırır; ama her şey bundan ibaret değildir, çünkü şiirsel öznelliğin kendisi de varlığını imtiyaza borçludur: Hayatta kalma mücadelesinin basınçları, ancak belli sayıda insanın benliğe gömülmek yoluyla tümeli kavramasına ya da kendilerini özgürce ifade edebilecek özerk özneler olarak gelişmesine imkân tanır. Ama ötekiler, sadece huzursuz şiirsel öznenin karşısında birer nesneymişçesine yabancılaşmış bir halde durmakla kalmayıp sözcüğün düz anlamıyla da tarihin nesneleri derekesine düşürülmüş olanlar - onların da acıları ve düşleri kaynaştıran sesleri aramaya aynı ölçüde, hatta daha çok hakları vardır. Bu devredilemeyecek hak, ne kadar katışıklı, sakatlanmış, bütünlüksüz ve aralıklı biçimlerde olursa olsun, tekrar tekrar öne sürmüştür kendini - yükü taşımak zorunda olanlar için başka biçimler de mümkün değildir.</p>
<p>Kolektif bir alt akıntı, her türlü bireysel lirik şiirin temelini oluşturur. Şiir, nazik olma imkânına sahip olanların nezaketinin, inceliğinin ve imtiyazının düpedüz bir ifadesi olarak kalmayıp bütünü de gerçekten aklında tuttuğunda, bu alt akıntıya katılım bireysel liriğin tözselliğinin de zorunlu bir parçası haline gelir: Dili öznenin sadece bir özneden daha fazla bir şey olmasının aracı ve ortamı kılan şey de bu alt akıntıdır. Romantizmin halk şarkılarıyla ilişkisi, sadece en âşikar örneğidir bunun, ama kuşkusuz en zorlu örneği değil. Çünkü Romantizm, kolektifin özsuyunun bireysele sızdırıldığı bir tür programatik kan değiştirme işlemi uygular; şiir bu teknik işlem yoluyla bir evrensel geçerlilik yanılsaması elde etse de, bu geçerlilik şiirin içkin bir özelliği olarak ortaya çıkmaz. Buna karşılık, kolektif dilden herhangi bir şey almamaya yeminli şairler, kendi tarihsel deneyimleri sayesinde bu alt akıntıya katılmışlardır çoğu zaman. Yine Baudelaire'i anacağım burada. Sadece <span class="t14">juste milieu</span>'nün (doğru çevre) değil, her türlü burjuva duyarlılığının suratında da tokat gibi patlayan lirik şiirler yazıyordu; ama <span class="t14">Kötülük Çiçekleri'nin</span> &quot;Paris Tabloları&quot; bölümündeki &quot;Les Petites vieilles&quot; (Küçük Kocakarılar) gibi şiirlerde veya yüce gönüllü hizmetçi kadınla ilgili şiirde, trajik, küstah maskesini takınarak baktığı kitlelerin hakikatine herhangi bir &quot;yoksul halk&quot; şiirinin olabileceğinden daha sadıktı.<a id="a71"></a><a href="notes.html#a154">{33}</a> Benim burada çıkış noktası olarak aldığım lirik şiir anlayışının önkoşulu olan bireysel ifade, günümüzde bireyin bunalımıyla birlikte en derin köklerine kadar sarsıntı geçirir gibidir ve bu koşullarda lirikteki kolektif alt akıntı da çok farklı yerlerde yüze çıkmaktadır; önce, bireysel ifadenin sadece mayalanması olarak ve belki sonra da salt bireyselliği olumlu biçimde aşan bir durumun önsezisi olarak. Çevirilere güvenebileceksek eğer, Franco'nun uşaklarınca katledilen ve hiçbir totaliter rejimce de hoşgörülemeyecek olan Garcia Lorca bu türden bir gücün taşıyıcısıydı; yine bu noktada, dilsel tutarlılık ve sağlamlığa batınilik gibi bir bedel ödemeksizin erişmiş bir lirik şair olarak Brecht'i de unutamayız. Şiirsel bireyselleşme ilkesi burada daha yüksek bir düzeye doğru gerçekten aşılmış mıdır, yoksa temelde bir gerileme, ego'nun bir zayıflaması mı söz konusudur - bu noktada bir yargıda bulunmaktan geri duracağım. Çağdaş lirik şiirin kolektif gücünün temelinde, henüz tam olarak bireyselleşmemiş bir durumun, en geniş anlamıyla burjuva-öncesi bir durumun dilsel ve ruhsal kalıntıları -halk ağzı, lehçe- yatıyordur belki de. Ama bugüne gelinceye kadar, geleneksel lirik, burjuva konvansiyonunun en katı, en amansız estetik yadsınışı olarak, tam da bu yüzden burjuva toplumuyla ilintili olmuştur.</p>
<p>Sadece ilkeler üzerinde durmak yeterli değildir. Bu yüzden, her zaman çok daha genel bir kolektif öznenin yerini alan şiirsel özne ile onun antitezi olan toplumsal gerçeklik arasındaki ilişkiyi somutlaştırmak için birkaç şiirden yararlanmak istiyorum şimdi. Bu süreçte, hiçbir dilsel yapıtın, hatta <span class="t14">poésie </span><span class="t14">pure'ü</span>n (saf şiir) bile tümüyle tasfiye edemeyeceği izleksel öğelerin de tıpkı biçimsel denilen öğeler gibi çözümlenmesi gerekir. Bu ikisinin iç içe geçiş tarzına özellikle dikkat edilmelidir, çünkü lirik şiirin tarihsel ânı kendi sınırları içinde yakalaması da ancak böyle bir iç içe geçiş sayesinde gerçekleşir. Bazı özelliklerine çözümlemeksizin değindiğim Goethe'nin şiirinden farklı, daha geç döneme ait şiirler arasından seçeceğim örneklerimi; &quot;Gece Şarkısı&quot;nın o mutlak, koşulsuz sahiciliğinden yoksun şiirler olacak bunlar. Söz edeceğim iki şiir gerçekten de kolektif alt akıntıya katılıyorlar. Ama ikisinde de toplumun çelişkili bir temel durumuna ait farklı düzeylerin şiirsel özne ortamında nasıl temsil edildiğine dikkatinizi çekmek istiyorum. Burada konumuzun şairin özel kişiliği, psikolojisi ya da &quot;toplumsal perspektifi&quot; denilen şey olmadığını, tarihin zamanını gösteren felsefi bir güneş saati olarak şiir olduğunu da yinelememe izin verin.</p>
<p>Önce Eduard Mörike'nin &quot;Auf einer Wanderung&quot; (Bir Gezintide) başlıklı şiirini okuyacağım:</p>
<p class="p15"><span class="t24">ln ein freundliches Städtchen </span><span class="t24">tret' </span><span class="t24">ich ein </span></p>
<p class="p15"><span class="t24">In den Strassen liegt roter Abendschein,</span></p>
<p class="p15"><span class="t24">Aus einem offenen Fenster eben,</span></p>
<p class="p15"><span class="t24">Über den reichsten Blumenflor</span></p>
<p class="p15"><span class="t24">Hinweg, hört man Goldglockentöne schweben,</span></p>
<p class="p15"><span class="t24">Und eine Stimme scheint ein Nachtigallenchor,</span></p>
<p class="p15"><span class="t24">Daß die Blüten beben.</span></p>
<p class="p15"><span class="t24">Daß die Lüfte leben,</span></p>
<p class="p15"><span class="t24">Daß in höherem Rot die Rosen leuchten vor...</span></p>
<p class="p15"><span class="t24">&nbsp;</span></p>
<p class="p15"><span class="t24">Lang' hielt ich staunend, lustbeklommen.</span></p>
<p class="p15"><span class="t24">Wie ich hinaus vors Tor gekommen,</span></p>
<p class="p15"><span class="t24">Ich weiss es wahrlich selber nicht,</span></p>
<p class="p15"><span class="t24">Ach hier, wie liegt die Welt so licht!</span></p>
<p class="p15"><span class="t24">Der Himmel vogt in purpurnem Gewühle,</span></p>
<p class="p15"><span class="t24">Rückwärts die Stadt in goldnem Rauch;</span></p>
<p class="p15"><span class="t24">Wie rauscht der Erlenbach, wie rauscht im Grund die Mühle!</span></p>
<p class="p15"><span class="t24">Ich bin wie trunken, irrgeführt</span><span class="t24">&mdash;</span></p>
<p class="p15"><span class="t24">O Muse, du hast mein Herz berürht </span></p>
<p class="p15"><span class="t24">Mit einem Liebeshauch!</span></p>
<p class="p15"><span class="t25">&nbsp;</span></p>
<p class="p15"><span class="t26">Dost yüzlü bir kasabaya at</span><span class="t26">ı</span><span class="t26">yorum ad</span><span class="t26">ı</span><span class="t26">m</span><span class="t26">ı</span><span class="t26">m</span><span class="t26">ı</span><span class="t26"> </span></p>
<p class="p15"><span class="t26">Sokaklarda k</span><span class="t26">ı</span><span class="t26">z</span><span class="t26">ı</span><span class="t26">l ak</span><span class="t26">ş</span><span class="t26">am hüzmeleri,</span></p>
<p class="p15"><span class="t26">Aç</span><span class="t26">ı</span><span class="t26">k bir pencereden birden </span></p>
<p class="p15"><span class="t26">P</span><span class="t26">ı</span><span class="t26">trak çiçeklerin üzerinden </span></p>
<p class="p15"><span class="t26">Alt</span><span class="t26">ı</span><span class="t26">n çan t</span><span class="t26">ı</span><span class="t26">n</span><span class="t26">ı</span><span class="t26">lar</span><span class="t26">ı</span><span class="t26"> duyuluyor,</span></p>
<p class="p15"><span class="t26">Ve bir ses, bir bülbül korosu olmal</span><span class="t26">ı</span></p>
<p class="p15"><span class="t26">Ki çiçek yapraklar</span><span class="t26">ı</span><span class="t26"> titriyor</span></p>
<p class="p15"><span class="t26">Ki rüzgârlar hayat buluyor</span></p>
<p class="p15"><span class="t26">Ki daha k</span><span class="t26">ı</span><span class="t26">z</span><span class="t26">ı</span><span class="t26">l bir k</span><span class="t26">ı</span><span class="t26">rm</span><span class="t26">ı</span><span class="t26">z</span><span class="t26">ı</span><span class="t26">da par</span><span class="t26">ı</span><span class="t26">ld</span><span class="t26">ı</span><span class="t26">yor güller...</span></p>
<p class="p15"><span class="t26">&nbsp;</span></p>
<p class="p15"><span class="t26">Uzun süre durakald</span><span class="t26">ı</span><span class="t26">m, </span><span class="t26">ş</span><span class="t26">a</span><span class="t26">ş</span><span class="t26">ı</span><span class="t26">rarak, hazdan donarak </span></p>
<p class="p15"><span class="t26">Nas</span><span class="t26">ı</span><span class="t26">l atm</span><span class="t26">ı</span><span class="t26">ş</span><span class="t26">sam art</span><span class="t26">ı</span><span class="t26">k kendimi kent giri</span><span class="t26">ş</span><span class="t26">inin d</span><span class="t26">ı</span><span class="t26">ş</span><span class="t26">ı</span><span class="t26">na </span></p>
<p class="p15"><span class="t26">Gerçekten de bilmiyorum</span></p>
<p class="p15"><span class="t26">Ah, buras</span><span class="t26">ı</span><span class="t26"> yok mu; nas</span><span class="t26">ı</span><span class="t26">l da apayd</span><span class="t26">ı</span><span class="t26">nl</span><span class="t26">ı</span><span class="t26">k uzanm</span><span class="t26">ı</span><span class="t26">ş</span><span class="t26"> dünya </span></p>
<p class="p15"><span class="t26">Gökyüzü dalgalan</span><span class="t26">ı</span><span class="t26">yor k</span><span class="t26">ı</span><span class="t26">z</span><span class="t26">ı</span><span class="t26">l mor bir hercümerç içinde </span></p>
<p class="p15"><span class="t26">Geriye do</span><span class="t26">ğ</span><span class="t26">ru kent, alt</span><span class="t26">ı</span><span class="t26">n sar</span><span class="t26">ı</span><span class="t26">s</span><span class="t26">ı</span><span class="t26"> pusun içinde;</span></p>
<p class="p15"><span class="t26">Nas</span><span class="t26">ı</span><span class="t26">l da m</span><span class="t26">ı</span><span class="t26">r</span><span class="t26">ı</span><span class="t26">ldan</span><span class="t26">ı</span><span class="t26">yor gürgenli dere, vadideki de</span><span class="t26">ğ</span><span class="t26">irmen!</span></p>
<p class="p15"><span class="t26">Sarho</span><span class="t26">ş</span><span class="t26"> gibi, yitirmi</span><span class="t26">ş</span><span class="t26">im yolumu </span></p>
<p class="p15"><span class="t26">Ey esin perisi, ok</span><span class="t26">ş</span><span class="t26">ad</span><span class="t26">ı</span><span class="t26">n yüre</span><span class="t26">ğ</span><span class="t26">imi </span></p>
<p class="p15"><span class="t26">Bir sevgi nefesiyle!</span></p>
<p class="p16"><span class="t16">&nbsp;</span></p>
<p>Böylece şekillenir önümüzde, küçük güney Alman şehrinin ziyaretçilere kimi gün hâlâ sunabildiği mutluluk vaadi - ama sahte-Gotik küçük kasaba idiline en ufak ödün bile verilmemiştir. Şiir sınırlı bir mekânın sıcaklığını ve güvenini yansıtır, ama dört başı mamur bir <span class="t14">Gemütlichkeit'la</span> (mutluluk) ve korunaklı bir konfor duygusuyla sakatlanmamış bir yüksek üslup yapıtıdır aynı zamanda; koca dünyaya karşı darlığı savunmuyor, kişinin kendi köşesinde yaşayacağı mutluluğa duygusal övgüler düzmüyordur. Hem dil hem de belli belirsiz sezdirilen olay örgüsü, yakında olanın ütopyasıyla uzakta olanınkinin ustaca eşitlenmesine yardımcı olur. Söyleyenin kızın sesinden aldığı hazzın, ama sadece kızın sesinden değil, doğanın tümünün sesinden (&quot;koro&quot;) aldığı hazzın da büyüklüğü, ancak şehrin sınırlı arenasının dışında, dalgalanan gökyüzünün mor yalazasının altında, altın şehirle mırıldanan derenin <span class="t14">imago</span>'da bir araya geldiği yerde ortaya çıkar. Dilsel bakımdan, son derece incelikli, tanımlanması çok güç, kaside-benzeri klasik bir öğe de katkıda bulunmaktadır buna. Serbest ritimler, sanki çok uzaktan işitilen bir ses gibi, eski Yunan şiirinin uyaksız kıtalarını çağrıştırır; onu nerdeyse bütünden koparacak biçimde dönüştürülmüş söz dizimiyle, ilk kıtanın kapanış dizesinde birden yoğunlaşan duygu da aynı etkiyi sağlar: <span class="t14">&quot;Daß in höherem </span><span class="t14">Rot </span><span class="t14">die Rosen leuchten vor&quot;</span> (Ki daha kızıl bir kırmızıda parıldar güller). Şiirin sonundaki o <span class="t14">&quot;Muse&quot;</span> (esin perisi) sözcüğü belirleyicidir. Alman klasisizminin aşırı kullanımla en çok eskittiklerinden biri olan bu sözcük, dost yüzlü küçük şehrin <span class="t14">genius loci'sinin </span>(mahalli koruyucu ruh) lütfuna mazhar olmuşçasına, batan güneşin ışıkları altında bir kez daha parıldamış gibidir burada; modern şiir dilindeki kullanımının yakalamakta çoğu zaman gülünç biçimde yetersiz kaldığı bir büyüleme gücünü sanki kaybolup giderken bile bütünüyle korumuştur. Şiirin esini de galiba başka öğelerden çok, asıl burada kanıtlıyordur kendini: O örtük Yunan dil edasının bizi yavaş yavaş hazırladığı can alıcı bir noktada bu sakıncalı sözcüğün seçilmesi, bütünün gergin, zorlayıcı dinamiğini müziksel bir <span class="t14">Abgesang</span><a id="a72"></a><a href="notes.html#a156"><span class="t14">{34}</span></a> gibi çözüme ulaştırır. Alman epiğinin deneyip de Goethe'nin <span class="t14">Hermann und Dorothea'</span><span class="t14">s</span><span class="t14">ı</span> gibi projelerde bile beceremediği şeyi, kısacık bir sürede gerçekleştirmektedir bu lirik şiir.</p>
<p>Bunun gibi bir başarının toplumsal yorumu, şiirde kendini gösteren tarihsel deneyim evresiyle ilgilenecektir. Alman klasisizmi, insanlık adına, insanın evrenselliği adına, öznel itkileri olumsallık tehlikesinden kurtarma görevini üstlenmişti; insanlar arasındaki ilişkilerin doğrudanlığını yitirip artık sadece piyasa tarafından dolayımlandığı bir toplumda her türlü öznelliği tehdit eden olumsallık ve rastlansallık tehlikesine karşı direniyordu klasisizm. Hegel'in felsefede yaptığı gibi klasisizm de özneli nesnelleştirmeye ve insanların gerçek yaşamının çelişkilerini tin'de, İdea'da uzlaştırarak aşmaya çalıştı. Ne var ki bu çelişkilerin gerçeklikte sürüp gitmesi, tinsel çözümü şaibeli hale getirmişti: Anlamda temellenmemiş bir yaşamın, rakip çıkarların hercümercin de kılı kırk yaran bir teyakkuzla sürdürülen, sanatsal deneyim açısından sıkıcı ve &quot;düzyazısal&quot; görünen bir yaşamın karşısında, insan bireylerinin yazgısını kör yasalara bağımlı kılan bir dünya karşısında, biçimi sayesinde tam olarak gerçekleşmiş bir insanlık adına konuştuğu izlenimini veren sanat da içi boş bir sözcük durumuna düşer. Bu yüzden klasisizmin insan kavramı da geri çekilerek özel, bireysel varoluşa ve onun imgelerine sığındı; insanlık fikri sadece orada güvende olacak gibi görünüyordu. Zorunlu olarak, insan soyunun bir bütün olduğu, kendi kendini belirleyen bir şey olduğu düşüncesi de burjuvazi tarafından tıpkı politikada olduğu gibi estetikte de terk edildi. Rahatlık ve mutluluk gibi idealleri o kadar şaibeli kılan da, kişinin böylelikle kendi sınırlı dünyasına tutunmaya çabalaması, aslında kendisi de bir zorlamaya boyun eğen bu daracık dünyaya razı olmasıdır. Anlam da insan mutluluğunun olumsallıklarına bağlanmıştır; bir çeşit gasp edimiyle, bireysel mutluluğa aslında ancak bütünün mutluluğuyla birlikte sahip olabileceği bir haysiyet atfedilmektedir. Ama Mörike'nin dehasının toplumsal gücü, iki deneyimi -klasik yüksek üslup ile romantik özel minyatürü- birleştirmesinde, böylece iki olasılığın da sınırlarını görmesinde ve bunları kıyas kabul etmez bir ölçülülükle dengelemesinde yatar. Dışavurumsal yönelişlerinin hiçbirinde, kendi zamanında sahiden gerçekleştirilebilecek olanın ötesine gitmemiştir Mörike. Yapıtının dillere pelesenk olan &quot;organik&quot; niteliği de büyük olasılıkla bu ölçülülüğün, tarihe karşı felsefi bir duyarlılık içeren ve Alman dilinin hiçbir şairinde aynı düzeye çıkmayan bu ölçülülüğün görünümünden başka bir şey değildir. Psikologların onda bulduklarını iddia ettikleri patolojik özellikler ve sonraki yıllarda pek ürün verememesi, Mörike'de mümkünün sınırlarına ilişkin bu son derece gelişmiş kavrayışın negatif yanıdır sadece. Bizim safyürekli sanatçılarımızdan biri sayılan Cleversulzbach'lı hipokondriak rahibin şiirleri, <span class="t14">l'art pour l'art</span>'ın (sanat için sanat) ustalarının aşmayı başaramadığı virtüözce parçalardır. Biedermeier döneminin -ki kendi lirik yapıtının büyük bölümü de bu döneme rastlar- sıradanlığı, küçük burjuva yavanlığı ve bütüne kayıtsızlığı kadar, yüksek üslubun içi boş ve ideolojik yönlerinin de farkındaydı Mörike. Ondaki tin, etkilerini ne klasik örtüye ne de mahalli renge borçlu olan, erkeksi tondan da dudak şapırtısından da muaf kalan imgeleri son bir kez daha yaratmaya yönelmiştir. Bir. ip cambazının yürüyüşünü andırırcasına, yüksek üslubun bellekte süregiden kalıntıları, insana tam da tarihin aldığı yönle çoktan mahkûm oldukları bir anda vaat edilen dolaysız bir yaşamın işaretleriyle birlikte yankılanır Mörike'de; ikisinin de ışığı tam sönüp gitmek üzereyken aydınlatır şairin yolunu. Mörike, daha o dönemde bile, yükselen sınai çağda lirik şiirin paradoksundan pay almıştır. Onun çözümleri kadar belirsiz ve kırılgandır, daha sonra gelen bütün büyük lirik şairlerin, hatta ondan bir uçurumla ayrılmış gibi duranların çözümleri de - burada, Claudel'e göre &quot;Racine'in üslubuyla çağdaş gazetecilerinkini birleştirmiş olan&quot; Baudelaire gibi bir şair geliyor akla. Sanayi toplumunda, lirik şiir tasarısının içerdiği o kendi kendini onaran dolaysızlık düşüncesi -eğer romantik bir geçmişin iktidarsızca anılmasından ibaret değilse- apansız parıldayan bir şey haline gelir, mümkün olanın kendi imkânsızlığını aştığı bir şey haline gelir.</p>
<p>Şimdi tartışmak istediğim kısa Stefan George şiiri, şairin epeyce geç bir döneminin ürünü olan <span class="t14">Yedinci Yüzük</span> dizisinin en ünlü şarkılarından biri. Ritimlerinin hafifliğine karşın, tözlerinin ağırlığını hissettiren ve her türlü <span class="t14">Jugendstil</span> süslemesinden arınmış, son derece yoğun parçalardır bunlar. Şarkıların merkez-dışı cüretkârlığı, George çevresinin korkunç kültürel tutuculuğundan ancak Anton von Webern'in onları bestelemesi sayesinde kurtarılabilmiştir; George'de ideoloji ve toplumsal töz birbirinden çok uzaktır. Şarkı şöyle:</p>
<p class="p15"><span class="t24">Im windes-weben </span></p>
<p class="p15"><span class="t24">War meine frage </span></p>
<p class="p15"><span class="t24">Nur träumerei.</span></p>
<p class="p15"><span class="t24">Nur lächeln war </span></p>
<p class="p15"><span class="t24">Was du gegeben.</span></p>
<p class="p15"><span class="t24">Aus nasser nacht </span></p>
<p class="p15"><span class="t24">En glanz entfacht</span><span class="t24">&mdash;</span></p>
<p class="p15"><span class="t24">Nun drängt der mai </span></p>
<p class="p15"><span class="t24">Nun muss ich gar </span></p>
<p class="p15"><span class="t24">Um dein aug und haar </span></p>
<p class="p15"><span class="t24">Alle tage </span></p>
<p class="p15"><span class="t24">In sehnen leben.</span></p>
<p class="p16"><span class="t25">&nbsp;</span></p>
<p class="p15"><span class="t26">Rüzgârlar örülürken </span></p>
<p class="p15"><span class="t26">Sordu</span><span class="t26">ğ</span><span class="t26">um soru </span></p>
<p class="p15"><span class="t26">Yaln</span><span class="t26">ı</span><span class="t26">z dü</span><span class="t26">ş</span><span class="t26">lemekti.</span></p>
<p class="p15"><span class="t26">Yaln</span><span class="t26">ı</span><span class="t26">z gülümsemeydi </span></p>
<p class="p15"><span class="t26">Verdi</span><span class="t26">ğ</span><span class="t26">in.</span></p>
<p class="p15"><span class="t26">Nemli geceden </span></p>
<p class="p15"><span class="t26">Bir par</span><span class="t26">ı</span><span class="t26">lt</span><span class="t26">ı</span><span class="t26"> tutu</span><span class="t26">ş</span><span class="t26">uyor&mdash;</span></p>
<p class="p15"><span class="t26">May</span><span class="t26">ı</span><span class="t26">s zorlar art</span><span class="t26">ı</span><span class="t26">k </span></p>
<p class="p15"><span class="t26">Zorunday</span><span class="t26">ı</span><span class="t26">m art</span><span class="t26">ı</span><span class="t26">k </span></p>
<p class="p15"><span class="t26">Gözlerin ve saçlar</span><span class="t26">ı</span><span class="t26">n için </span></p>
<p class="p15"><span class="t26">Her gün</span></p>
<p class="p15"><span class="t26">Özlemle ya</span><span class="t26">ş</span><span class="t26">amak.</span></p>
<p class="p16"><span class="t16">&nbsp;</span></p>
<p>Kuşku yok, yüksek üsluptur bu. El altında olan şeylerden alınan haz -ki Mörike'nin çok daha eski şiirinde hâlâ belirgin bir tondur- burada yasaklanmıştır. Bu duyguyu şiirden kovan, George'nin Nietzche'den kendisinin devralıp sürdürdüğünü düşündüğü o mesafeli temkin tavrıdır. Mörike ile George arasında, bir caydırıcı olarak, Romantizmin kalıntıları durur; idil'in kalıntıları onulmaz biçimde eskimiş ve yozlaşarak &quot;iç ısıtıcı&quot; duygusallıklara dönüşmüştür. George'nin şiiri -kibirli, mütehakkim bir bireyin şiiri- bireyci burjuva toplumunu ve özerk bireyi kendi önkoşulu olarak varsaysa bile, burjuva içerikler kadar konvansiyonel biçimin temsil ettiği burjuva öğenin üzerine de bir lanetin damgası vurulmuştur. Ama bu şiir, sadece örtük ve önsel biçimde değil açıkça da reddettiği burjuva çerçevenin dışında başka bir duruş noktasından konuşamadığı için, bir engellenmenin içine düşer: Sırf kendi çabasıyla ve kendi kendini yetkilendirerek, bir feodal durumun taklidine yönelir. Basmakalıp deyimle George'nin &quot;aristokratik duruşu&quot; denilen şeyin ardında gizlenen toplumsal içerik budur. Bu şiirleri sevimli nesnelere indirgeyemeyen burjuvanın yakındığı poz değildir bu duruş. Topluma düşmanlık havasına karşın, kendisi de bir toplumsal diyalektiğin ürünüdür; lirik özne iliklerine kadar statükoyla ittifak içinde olduğu halde o öznenin var olanla ve onun biçimler dünyasıyla özdeşleşmesini de önleyen bir diyalektir bu: Geçmişte kalmış bir derebeyi toplumunun dışında konuşabileceği bir yer bırakmıyordur özneye. Şiirdeki her sözcüğün, her imgenin ve sesin seçimini belirleyen soyluluk ideali de bu konumlanmadan türemektedir ve biçim de tanımlanması nerdeyse imkânsız bir tarzda ortaçağa özgüdür, şiire ithal edilmiş gibidir. Bu kadarıyla şiir tıpkı George'nin kendisi gibi neoromantiktir. Ama şiirin çağırdığı, gerçek nesneler ve sesler değil, ruhun yitip gitmiş bir halidir. İdealin örtüklüğü, herhangi bir kaba arkaizmin yokluğu, şiiri her şeye rağmen sunmaktan kaçınamadığı o onulmaz kurmacanın çok üstüne yükseltir. Modern liriğin repertuarına ne kadar uzaksa, duvar kâğıtlarında kullanılan ortaçağ taklitlerine de o kadar uzaktır; şiirin üslup ilkesi, konformizmden koruyordur onu. Çatışık öğelerin organik olarak uzlaştırılıp yatıştırılması George'nin çağının gerçekliğinde ne kadar mümkünse, şiirde de ancak o kadar mümkündür; ancak ayıklamayla, dışarda bırakmayla üstesinden gelinmektedir bu öğelerin. El altında olan şeyler, insanın genellikle somut dolaysız deneyim olarak adlandırdığı şeyler, George'nin şiirine ya hiç giremiyor ya da ancak mitolojikleşme pahasına girebiliyordur: Hiçbirinin olduğu gibi kalmasına izin verilmemektedir. Örneğin <span class="t14">Yedinci Yüzük'</span> teki manzaralardan birinde, çilek toplayan çocuk, hiçbir şey demeden, sanki sihirli bir değnekle, sihirli bir şiddet edimiyle, bir peri masalı çocuğuna dönüşür. Şarkının ahengi, en sert kakışımın içinden çekip alınmıştır: Valery'nin <span class="t14">refus</span> (red, geri çevirme) dediği bir işleme, lirik şiirin konvansiyonlarına &quot;eşyanın <span class="t14">aura</span>'sını yakaladım!&quot; sanısını veren her şeyin reddedilmesine dayanmaktadır. Bu yöntem lirik şiirin sadece temel yapılarını, saf biçimsel fikir ve şemalarını korur ve bunlar da her türlü olumsallıktan arınmakla bir kez daha müthiş bir ifade yoğunluğu kazanırlar. O lirik şiirin bir polemik halinde içinden çıktığı yüksek üslubun Wilhelm Almanyasında başvurabileceği herhangi bir gelenek yoktur, hele klasisizmin mirasından büsbütün yoksundur. Bir söz sanatları ve ritimler gösterisiyle değil, ticaretin lekelediği bir dille olan mesafeyi azaltabilecek her şeyin zahitçe dışlanmasıyla elde edilir. Eğer özne burada yalnızlığı içinde şeyleşmeye karşı sahiden direnecekse, kendisinin olanın içine sanki bu bir mülkmüş gibi çekilmesi bile mümkün değildir; geçen süre içinde kendi kendisini <span class="t14">feuilleton</span><a id="a73"></a><a href="notes.html#a158"><span class="t14">{35}</span></a> biçiminde pazara teslim etmiş bir bireyciliğin izleri daha şimdiden tedirgin edici olmaya başlamıştır. Bunun yerine, öznenin kendi dışına <span class="t14">kendinden söz etmemek yoluyla</span> çıkması gerekir; kendini bir saf dil fikrinin aracı haline getirmelidir. George'nin en büyük şiirleri o dili kurtarmaya yönelmiştir. George'nin, Mallerme'nin bu Alman öğrencisinin Romans dilleriyle şekillenmiş ve özellikle Verlaine'in lirik şiiri son derece basitleştirip böylece onu en farklılaşmış olanın enstrümanı haline getirmesinden etkilenmiş kulağı, kendi dilini sanki bir yabancı dilmiş gibi işitmektedir. Dilin yabancılaşmasını -ki kullanımdan kaynaklanan bir yabancılaşmadır- şiddetlendirerek aşar, onu artık konuşulmayan, hatta hayali bir dilin yabancılaşması haline gelecek kadar aşırıya götürerek aşar; ve bu hayali dilde, onun kompozisyonu sırasında mümkün olabilecek ama hiçbir zaman gerçekleşmemiş olanı algılar. Bence Alman şiirinin bazı en karşı konulmaz parçalarından olan şu dört dize, <span class="t14">&quot;Nun muss ich </span><span class="t14">gar</span> / <span class="t14">Um dein aug und haar / Alle tage</span> / <span class="t14">In sehnen leben</span>&quot; (Zorundayım artık / Gözlerin ve saçların için / Her gün / Özlemle yaşamak) evet, bir alıntı gibidir, ama bir başka şairden değil de dilin gerçekleştirmeyi onulmaz biçimde başaramadığı bir şeyden alıntı: Ortaçağ Alman <span class="t14">Minnesang</span> şiiri erişebilirdi ona, Alman dilinin bir geleneği -Alman dilinin kendisi, diyesi geliyor insanın- başarılı olabilseydi eğer. Borchardt da bu anlayışla girişmişti Dante'yi çevirmeye. Hassas kulakların şiirdeki o eksiltili <span class="t14">&quot;gar&quot;</span> (&quot;çok&quot;, &quot;son derece&quot;, &quot;bile&quot;, &quot;hatta&quot; anlamlarına gelen bir sözcük) sözünden rahatsız olduklarını biliyoruz; herhalde <span class="t14">&quot;gani un gar''</span> (tamamiyle) yerine ve kısmen de uyak için kullanılmıştı bu sözcük. Bu eleştirinin hakkını teslim etmek ve dizede kullanıldığı haliyle sözcüğün belirli bir anlamı olmadığını söylemek mümkün. Ama büyük sanat yapıtları tam da en sorunlu oldukları noktada başarıya ulaşanlardır. Tıpkı en büyük müzik yapıtlarının tümüyle kendi yapılarına indergenemeyip fazladan birkaç nota ya da mezürle onun ötesine atılmaları gibi, <span class="t14">&quot;gar&quot;</span> sözcüğü de Goethevari bir &quot;saçma kalıntısı&quot;dır: Dil, sözcüğün seçilip kullanılmasına eşlik eden öznel niyetin dışına kaçmaktadır burada. Şiirin düzeyini bir <span class="t14">déjà</span> <span class="t14">vu</span>'nün (&quot;bunu daha önce de gördüm!&quot; duygusu) şiddetiyle belirleyen de bu <span class="t14">&quot;gar&quot;</span> sözcüğüdür büyük olasılıkla: Şiirin dilinin melodisi bu sözcük aracılığıyla salt anlamın ötesine geçer. Dilin gerileme çağında George dilde tarihin gerçekleşme fırsatını tanımadığı idea'yı görmekte ve sanki kendisi tarafından yazılmamış da zamanın başlangıcından beri orada duruyormuş ve sonsuza değin de öyle kalacakmış gibi tınlayan dizeler kurmaktadır. Ama bu girişimin Kişotizmi, böyle bir restoratif yazının imkânsızlığı, süslemeci ve zanaatkârane bir üsluba düşme tehlikesi, şiirin tözünü de zenginleştirir: dilin sanrılı bir özlemle imkânsıza doğru uzanışı, öznenin giderilmez erotik özleminin de ifadesi haline gelir - ancak benlikten kaçarak ötekinde huzur bulabilen bir özlem. En uç noktasına kadar yoğunlaştırılmış bir bireyselliğin böylece özyıkıma dönüştürülmesi (George'nin geç döneminin Maximin tapıncı da, kendini olumlu bir şeymiş gibi kurgulayan bireyselliğin gözükara bir yadsınışından başka bir şey miydi sanki) Alman dilinin en büyük ustaları aracılığıyla boşuna aradığı o halk şarkısı fantazmasının yaratılması için zorunluydu. Ancak bir farklılaşmanın artık kendi farklılığına dayanamadığı, evrenselden başkasına katlanamadığı bir noktaya, tikelin içinde yalıtılmış olmanın utancından kurtulmuş olduğu bir noktaya kadar götürülmesi sayesinde lirik dil de dilin kendi içkin varlığını temsil edebilir, onun sadece bir araç değil de başlı başına bir amaç olduğunu da gösterebilir. Ama böylece özgür bir insanlık fikrim de temsil eder - George Okulu bayağı bir &quot;yükseltiler tapıncı&quot; aracılığıyla bu fikri kendi kendisinden gizlemiş olsa bile. George'nin hakikati, bireyselliğin duvarlarını tikeli sonuna kadar götürerek, hem bayağı olana hem de seçkin olana karşı çıkarak yıkmasında yatar. Onun ifadesi, liriklerinin tözle ve şiirin kendi yalnızlığıyla doldurduğu bireysel bir ifade halinde yoğunlaştırılmış olabilir; ama işte tam da bu lirik konuşma, artık aralarındaki duvarların yıkılmış olduğu insanların sesi haline gelmektedir.</p>
</body>
</html>