<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Dokuz</title>
</head>

<body>
  <h2 class="h21"><a id="a21"></a>Dokuz</h2>

  <p class="p5">Priscilla haftada bir, &ldquo;günce&rdquo; adını verdiği defterinden alışılmamış bir okuma sunardı. Galiba, her gün, o gün erken saatlerde ilişki kurduğu kişiler hakkında hoş olmayan şeyler yazıyordu defterine. Yazdığı şeylerin çoğunlukla uydurma olması onun için hiç fark etmiyordu. Onun güncesini düşündükçe, böyle bir şeyin asla olmadığı duygusuna kapılıyorum. Birinci Dr. Cutler bana ondan söz edinceye kadar adını sanını duymamıştım defterin. Şimdi, geçmişi anlatırken, günce ilk kez beliriyor belleğimde. Belleğim bir biçimde değişti. Dr. Cutler&rsquo;ın uyarısına teşekkür mü etmeliyim? Yoksa günce her zaman geçmişin bir parçasıydı da ben mi unutmuştum onu? Hani, hacker&rsquo;ın hep işin içinde olduğunu da söyleyebilirim.</p>

  <p class="p5">&ldquo;Bu <span class="t16">benim</span> güncem&rdquo; dedi Priscilla bana, gülümseyerek, siyah diş etlerini göstererek. &ldquo;Benim gördüğüm ve yaşadığım, senin gördüğün ve yaşadığın değildir. Bunun için, sen de kendi günceni tutmalısın, Timmy. Bu arada, <span class="t16">kendi</span> anlamımı damıtıp çıkarmalıyım.&rdquo;</p>

  <p class="p5">Günce-okumaları, Efes kaymak tabakasının belirleyici özelliklerinden birine dönüştü. Priscilla, güncesini kendisi okumuyordu. Kendisi bir lavta eşliğinde dans ederken, bir oyuncu günlükten bir şeyler okuyordu. Hafta boyunca karşılaştığı ve anlattığı kimselerin sırlarını birer birer açığa vurduğu için, günce-dansları bir zorunluluktu, en azından onunla ilişkiye girme hatasına düşenler için. Fakat şaşılacak şey, Priscilla&rsquo;nın kurbanlarından çoğu, çoğunlukla tamamen uydurma ya da yıldan yıla değiştirilip yeniden düzenlenen, onun &ldquo;özel-çözümlemeler&rdquo; adını verdiği şeylerden hoşlanıyordu; bunlar, avluda ritme uygun güvercin adımlarıyla sekip uçar gibi, gözleri kendine duyduğu hayranlıkla parlayarak dans ederken, Priscilla&rsquo;nın bir parmak şıklatmasıyla araya giren bir lavta eşliğinde anlatılıyordu.</p>

  <p class="p5">Onun bu resitallerinden birçoğunu bugünmüş gibi anımsıyorum, bütün avlunun tıklım tıklım dolu olduğu sonuncusunu da. <span class="t16">Bütün</span> Efes oradaydı, Aziz bile, orada bulunabilmek için yoğun programına ara vermişti. Hiç yanından ayırmadığı Korintliler dosyası dizlerinde, mermer bir koltukta oturuyordu. Korint Kilisesi&rsquo;nin, en güvenilir ortaklarından ve saymanlarından bazılarının dalavereciliği yüzünden parasal kaos içinde bulunduğu kötü bir zamandı bu.</p>

  <p class="p5">Herkes ya yere çömelmiş ya da geride ayakta dururken, Apollos ve Aquila, Aziz&rsquo;in iki yanında oturuyordu. Stratejik olarak yerleştirilmiş meşaleler Priscilla&rsquo;ya kendi seçtiği o pembe görünümünü veriyordu; çünkü bu renk yaşını on yıl küçültüyor ve kara diş etlerini pespembe parlatırken her dişi sözüm ona kısaltıyordu.</p>

  <p class="p5">&ldquo;Ey, Günce!&rdquo; diye çığlık attı. <span class="t16">&ldquo;Zuelle Jour!</span> Kiraz kırmızısı eşarbı boynuma sardığımda, hiç bu kadar tapılası ve korunmasız görünmediğimi biliyordum. İkisi de aynı şey mi? Böylece, yetişkin biri olarak tabiatımla ilgili <span class="t16">benim</span> bile bilmediğim bir ipucunu açıklamış mı oluyorum? &ldquo;Aquila bu günlükte adının geçmesini istemez.&rdquo; Avludaki bütün gözler, uykusunda kendi kendine gülümsemekte olan Aquila&rsquo;ya döndü. Priscilla onda böyle bir etki bırakıyordu.</p>

  <p class="p5">Göbeğini saat yönünde döndürüyordu Priscilla &ldquo;Yani, beden de hiddetlenir&rdquo; demesini seviyor ve bunun nasıl olduğunu gösteriyordu.</p>

  <p class="p5">&ldquo;Zavallı Aquila. Güncenin ölmezlik sağladığından haberi yok. Yoksa o vaat edilmiş ülkenin, gelecekteki bolluk ülkesinin sakinleri nereden bilecek benim &ndash;onun erkeklik duygusunu geliştirmek yoluyla&ndash; Efes&rsquo;teki Pauline varlığının başarısından nasıl sorumlu olduğumu?&rdquo;</p>

  <p class="p5">Masamda Priscilla&rsquo;nın güncelerinin İskenderiye baskısı duruyor. Bugünlerde, imparator Domitian&rsquo;dan aldığı, her cildin başına eklenecek olan reklam cümlesi sayesinde, öldükten sonra büyük bir saygınlık kazanmış: &ldquo;Jüpiter, kuğu kız Leda&rsquo;yı becerdiğinden bu yana hiç kimse, kadının içine Priscilla&rsquo;dan daha derin, daha ileri girememiştir.&rdquo;</p>

  <p class="p5">Ne hikmetse, Efes&rsquo;teki o anlamlı geceye katılanların yayımlanmış listesi, benim anımsadığımdan oldukça farklı. Fakat ondan sonra, yıllar yılı, Priscilla, yayımlanan şeyler hakkındaki görüşleri değiştikçe, genellikle de kötüye, daha kötüye döndükçe, güncelerini devamlı yeniden yazmıştır.</p>

  <p class="p5">&ldquo;Bu sabah Stephanie&rsquo;den bir telefon aldım.&rdquo; Aktörün sesi kötü bir altodan titrek bir kafa sesine kadar sürekli değişti. Priscilla, sivri denemeyecek çenesiyle, buhurlu havayı batan bir geminin pruvası gibi ikiye bölerken, kiraz rengi eşarbı boynunun derin hatlarını gizleyecek şekilde iki kez dolanmış, Stephanie ile buluşma taklidi yapıyordu. Benzetmeler neden bu kadar kolay, eğretilemelerse bu zor geliyor bana şimdi?</p>

  <p class="p5">&ldquo;Stephanie heyecandan yerinde duramıyor, uzun anlamlı bacakları tıpkı şey gibi...&rdquo; Ne gibi? Çok hızlı, kendinden çok emin yazıyordum. Sanırım, o son gösterinin tutarsız öyküsünü yeniden okuyor olmam tıkadı beni. Her ne olursa olsun, onun anlatımı ile benim belleğim tutmuyor birbirini. Priscilla&rsquo;ya göre, Stephanie dans resitali sırasında eve, onu tehlikeye karşı uyarmak için gelmişti. Benim söyleyeceğim tek şey, eğer Stephanie aktörün günceyi okuyuşunu işitmiş olsaydı, Priscilla&rsquo;nın yazgısının daha beter olacağıdır.</p>

  <p class="p5">&ldquo;Stephanie duş yaparken, kendi ellerimle, bir tutamcık safran katarak özel bir piliç ve pirinç yemeği hazırladım. Steph, benim <span class="t16">poulette pontusine'i</span>n daha kokusunu alır almaz, nasıl inanılmaz duyarlıklı bir aşçı olduğumu anladı. Diyeti miyeti unuttu, &lsquo;Safranı tut!&rsquo; diye bağırdı. Daha sonra da yemeğin içine düştü. &lsquo;Zavallı Shirley tofuya dalsın.&rsquo; Ağzı o lezzetli şeyle dopdolu, gülüyordu.</p>

  <p class="p5">&ldquo;Tofu, başrahibelerin, biz ölümlülerin yoksun olduğumuz gizli bir yemeğidir; Shirley ise, çoğu kez günü Stephanie ile birlikte geçirmek için gelecekten kanala giren ve ona, bana göre çok yüksek lifli besin rejimine dayalı her türden dinle ve güzellikle ilgili ipuçları veren Shirley MacLaine&rsquo;dir.</p>

  <p class="p5"><span class="t16">&ldquo;Poulette pontusine</span> mideye inince, Stephanie ayağa kalktı, tepeden tırnağa bir ikinci başrahibeydi artık. &lsquo;Ruhunun sınavdan geçeceği zamana hazırlanmalısın, tatlım.&rsquo; Daha sonra Stephanie, geğirerek, pembe konuşma bölmesine bitişik, zevkle donatılmış kahvaltı köşemin çevresinde <span class="t16">chainé</span> dönüşler yaptı.</p>

  <p class="p5">&ldquo; &lsquo;Dua et, ne zaman gelecek o gün, kurnaz kız?&rsquo; &rdquo;</p>

  <p class="p5">Priscilla bu çok içten günce itirafları süresince fırtına hızıyla dans ediyordu. Kendisine bile fazla gelecek kadar heyecanlı, hareketliydi. Durumdan fazla hoşnut görünmeyen Aziz&rsquo;in yanındaki bir sırada oturuyordum ben. &ldquo;O putperest grubuyla fazla ilgileniyor&rdquo; diye homurdandı kulağıma.</p>

  <p class="p5">&ldquo;Gizli bir Safo&rsquo;cudur o&rdquo; dedim.</p>

  <p class="p5">&ldquo;O kadar da gizli değil. Derse dönmesi gerek onun.&rdquo; Aziz, klasik dans üzerine çok şey biliyordu. &ldquo;Şu kollara bak! Adagio mu bu şimdi!&rdquo; Priscilla azgın bir yarasa gibi koşturup duruyordu avluda. <span class="t16">O</span> günlerde modern olan her şeye duyduğum merakla, kendisini onaylamıyormuş gibi davranarak, &ldquo;Modern dans bu&rdquo; dedim. Eski Savaş Atı Tapınağı dansçıları, şimdi kâğıda döktüğüm eski günlerden bile o kadar geride oldukları için, Stephanie ile öteki kızlardan bazıları, Tapınak&rsquo;ın karanlığa gömüldüğü mehtapsız gecelerde gece çalışmasına başlamışlardı. Ermeni Serbest Modern Dans Kumpanyası&rsquo;nda modern bale gösterileri yaparlardı, Stephanie&rsquo;nin Her kadın üzerine zahmetli çalışmalarıysa orada bütün Efeslileri şaşırtıyordu. Tam bir dürüstlük ve kusursuz bir can sıkıntısı içinde, sıradan Efesli kadınların, genellikle ev koşulları içinde ortaya çıkarılmış, bastırılmış yaşam dönemlerini defalarca canlandırırdı; <span class="t16">her günkü</span> tencereler, tavalar, kıl dökücüler arasında, bir keçiyi pişirirken... Tabii, Priscilla, Stephanie&rsquo;yi taklit etmeye çalışıyordu. Tabii, onun deyişiyle, &ldquo;Her türlü sanat başarısız olacağı&rdquo; için de beceremiyordu bunu.</p>

  <p class="p5">Şimdi, parmaklarına taktığı zilleri çıngırdatarak, nalçalı sandallarını mermer üzerinde tıkırdatarak, günceden sözleri tekdüze bir sesle mırıldanırken ışıltılı gözlerini seyirciler üzerinde dolaştırarak avlulunun çevresinde dönüp duruyordu: &ldquo;İskit usulü fırında kuzu güveç yapmak için bir kuzuyu çok küçük parçalara bölmeli, kişniş eklemelisiniz. Yününü atmayın...&rdquo;</p>

  <p class="p5">Tam o anda, kargaşa koptu. Tapınak&rsquo;ın haremağalarınca kışkırtılmış, ipini koparmış bir Efesli tayfası evin altını üstüne getiriyordu. Aquila durdurmaya çalışıyordu onları; ama nafile.</p>

  <p class="p5">Apollos sıvışmıştı. Alexander en az bir haremağasının boynunu kırdı, Aziz ise sandalyesinden alaşağı edilmişti.</p>

  <p class="p5">Bütün bunlar olurken, Priscilla &ndash;saçından tırnağına oyuncu idi o&ndash; bir tek tempoyu bile kaçırmadı. Seyircileri ortadan kaybolduğunda bile dansını sürdürdü; Hıristiyanlar putperest işgalcilerden önce sıvışmıştı çünkü. Aziz&rsquo;i kaptığım gibi caddenin yolunu tuttum.</p>

  <p class="p5">Görünüşe bakılırsa, Tapınak yönetimi Efes gişesinin üçe bölünmeyecek kadar küçük olduğuna karar vermişti. Bunun için de yıkıcı darbeyi bize indirmişlerdi! Ermeni Serbest Modern Dans Tapınağı Kumpanyası&rsquo;nı kapattılar. Stephanie&rsquo;ye uyarı cezası verildi. Aziz&rsquo;in bir gözü morarmış, Priscilla, genellikle yumuşak olan Efesli zevk uzmanlarından ve dans eleştirmenlerinden korkunç eleştiriler almıştı. Ev ise harabeye dönmüş, pembe konuşma bölmesinde ne var ne yok parçalanmıştı.</p>

  <p class="p5">&ldquo;Adagio&rsquo;da kollarımı nasıl eleştirdiklerine bakın.&rdquo; Priscilla ön kapımıza çivilenmiş olan bir yazıyı kaldırmış, gösteriyordu.</p>

  <p class="p5">Fakat bu kez hiç kimse umursamadı onu. Aziz, Kutsal Rolodex&rsquo;i onarıyordu; kararmış gözü sarıya dönmeye başlamıştı ve sakinleşmekte olan Apollos&rsquo;un aksine, büyük bir öfke içindeydi. &ldquo;Sadece küçük bir aksilik. Daha fazlası değil. Ya da, Kutsal Kitap&rsquo;ın incelikle söylediği gibi, Doğruluk karşısında kaçtılar.&rdquo;</p>

  <p class="p5">Oturma odasındaki molozları, bir dönme grubuyla temizlemekte olan Alexander, &ldquo;Ne var ki kaçanlar bizdik&rdquo; diyordu.</p>

  <p class="p5">Aslında, bir sütuna yaslanmış, yüzü bir tragedya maskesine benzeyen sıkıntılı Priscilla dışında herkes meşguldü. &ldquo;Tam da büyük sıçramayı, kozmik sıçramayı yapmak üzereyken...&rdquo; Ama Priscilla&rsquo;nın sıçraması, geçmişe dönük olarak bile, tamamlanamayacaktı; zira Efes&rsquo;in Belediye Başkan Yardımcısı ve korumaları bize katılmıştı.</p>

  <p class="p5">Aziz, Kutsal Rolodex&rsquo;i, deneyimli bir hokkabaz hızıyla Priscilla&rsquo;nın büyük beyaz büstünün arkasına gizledi; Stephanie&rsquo;den bir armağan diyordu o; ama aslında evi yeniden düzenlemek için anlaşma yapmaya çalışan bir duvarcının hediyesi kaba saba bir şeydi. &ldquo;Özür dilemeye geldik.&rdquo; Aziz yatışacak gibi değildi.</p>

  <p class="p5">&ldquo;Evet, tabii.&rdquo; Başkan yardımcısı, elinde perde yırtıklarıyla konuşma bölmesinden çıkmakta olan Aquila&rsquo;ya belli belirsiz baş sallıyordu. &ldquo;Evet. Bütün bu karışıklıktan üzüntü duyuyoruz; fakat karışık günler yaşıyoruz, değil mi?&rdquo; Başkan Yardımcısı bütün Efes&rsquo;te <span class="t16">sans pareille</span> Yunan baş belası olarak tanınırdı.</p>

  <p class="p5">&ldquo;Ben bir Roma vatandaşıyım.&rdquo; Aziz, pasaportunu çıkardı. &ldquo;Hükümetten korunma bekliyorum.&rdquo;</p>

  <p class="p5">Belediye Başkan Yardımcısı sinmiş değilse bile etkilenmişti. &ldquo;Doğal olarak, istek sahibi bir kişi için gerekli başvuru formlarını doldurabilirsiniz. Ayrıca, bu kadar büyük... rahatsızlığa neden olan tiyatro gösterileri yapmak için &ndash;ayrı&ndash; bir izin başvurusunda bulunmak zorundasınız.&rsquo;&rsquo; Beşinci pozisyona incelikle geçmiş olan Priscilla&rsquo;ya bakıyordu.</p>

  <p class="p5">&ldquo;Her şeyi rapor edeceğim.&rsquo;&rsquo; Aziz sertti. &ldquo;Efes&rsquo;te canavarlarla dövüştüm ben.&rsquo;&rsquo;</p>

  <p class="p5">&ldquo;Yapmayın efendim. Ne canavarı...&rdquo;</p>

  <p class="p5">Aziz, ancak kendisinin yapabileceği şekilde gürledi. &lsquo;&lsquo;Et ve kana karşı değil, prensliklere karşı da, güçlere karşı da, bu dünyanın karanlık yöneticilerine karşı da, yüce makamlardaki tinsel şerre karşı da savaşıyoruz...&rdquo;</p>

  <p class="p5">&ldquo;Efes&rsquo;in bugünkü iki partili yönetimini kastetmiyorsunuz umarım; yalnızca reformcu değil...&rdquo;</p>

  <p class="p5">&ldquo;Yaşayan bir Tanrı&rsquo;nın ellerine düşmek korkunç bir şey&rdquo; dedi. Aziz, aşağı yukarı tam da böyle söyledi. Gözleri yukarıya çevrilmiş; kaskatı kesilmişti; ağzından köpükler saçıyordu.</p>

  <p class="p5">&ldquo;Tanrı aramızda!&rdquo; diye bağırdı her-dem-hızlı Priscilla. &ldquo;Tarsuslu Saul&rsquo;ün ruhunu bağrına basmıştır o... &ldquo;</p>

  <p class="p5">&ldquo;Kısa bir fikir teatisi için&rdquo; dedi her-dem-pratik Aquila. &ldquo;Bilirsiniz? Brifing gibi bir şey.&rdquo;</p>

  <p class="p5">Kasılmış kalmış Aziz&rsquo;i toparladım. &ldquo;Geri çekiliyoruz... şimdilik.&rdquo; Elimden geldiğince ağırbaşlı konuşmaya çalışıyordum. Aziz, ufak tefek bir insan olmasına rağmen, ölü ağırlığında, mermer blok gibiydi. &ldquo;Biz şimdi... gidiyoruz.&rdquo; Niçin söyledim, ne söyledim bilmiyorum; ama söyledim. &lsquo;&lsquo;Biz Kudüs&rsquo;e gidiyoruz.&rdquo;</p>

  <p class="p5"><span class="t16">&nbsp;</span></p>
</body>
</html>
