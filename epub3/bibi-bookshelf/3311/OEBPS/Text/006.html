<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Dört</title>
</head>

<body>
  <h2 class="h21"><a id="a10"></a>Dört</h2>

  <p class="p5">Philippi&rsquo;de ilk gece, eski savaş alanını ziyaret ettik. Bütün o turist tuzağı şeylerin yanında, dönmedolabın yakınındaki büyük salonda, Brütüs Namus Gemiyeti&rsquo;nin bir toplantısı da yapılıyordu. Söylemek gereksiz, Aziz hemen o anda, Roma&rsquo;daki Pompey Tiyatrosu&rsquo;nda babasının arkadan bıçaklanmasına yardım etmiş olan, Julius Sezar&rsquo;ın piçi Brütüs&rsquo;e bütün hayatı boyunca duyduğu hayranlığı bahane ederek bir gösteri yapmaya karar verdi; yıllar sonra, aynı yerde hayatımın ilk Asyatik gülünç gösterisini görecektim; <span class="t16">Küçük</span> Asyatik demek istemiyorum. Bu, Büyüğüydü. <span class="t16">Sar</span><span class="t16">ı</span> <span class="t16">k</span><span class="t16">ı</span><span class="t16">zl</span><span class="t16">ı</span> olanı. Bir düş. Neyse, yüz yıl önce, Brütüs burada bir savaşta Mark Antoine tarafından öldürüldü; şimdi her ikisi de turistleri çekiyor.</p>

  <p class="p5">Kapısı penceresi açık bir salondu; ama yine de içerisi ucuz reçine meşalelerinin dumanlarıyla doluydu. Ahşap sahne, Brütüs&rsquo;ün heykeli, belki yüz kadar insan vardı. Çoğu elma satıcısıydı. Birkaç kadın da bulunuyordu. Hepinizin bildiği sıradan köylüler işte... Ağır bir koku duyuluyordu: sarımsak.</p>

  <p class="p5">Aziz, o pişmiş kelle gibi sırıtışıyla, &ldquo;Birkaç söz söyleyebilir miyim, Bay Başkan?&rdquo; dedi, &ldquo;Tarsuslu Saul&rsquo;üm ben. Ama aynı zamanda Romalı yurttaş Paul.&rdquo; Romalı yurttaşların sıradan insanlar arasında oldukça nazik kaçtığı taşrada hep bir heyecan yaratır bu. &ldquo;Tam burada, savaş alanında canını vermiş Brütüs&rsquo;ün, insanlığın köleliği sürdürmek için verdiği hiç bitmeyen savaşında şehit düşmüş bu insanın, ben de bir hayranıyım.&rdquo;</p>

  <p class="p5">Oturum başkanı, tek gözlü bir köylü, Aziz&rsquo;e yeşil ışık yaktı bu laflar üzerine ve bizimki bir başladı ki, durdurabilene aşkolsun.</p>

  <p class="p5">Aziz, söylencenin tersine, uzun boylu biri değildi. İsa gibi, o da olsa olsa bir elli civarında; ama ciddi hormon sorunu yüzünden aşırı şişman olan İsa&rsquo;ya karşın &ndash;o sözüm ona somun ekmekler ve balıklar meseli hiçbir zaman yeterli yiyecek bulamayan birinin fantezisinden başka bir şey değildi&ndash; Paul inceydi ve başı hariç, bütün vücudu örümceğinkine benzer kısa siyah tüylerle kaplıydı; kafası ise keldi. Ona uygun kaçan tek şey, karımın bir hayli hayran kaldığı, <span class="t16">Pazar</span><span class="t16">ı</span><span class="t16">n Güç</span> <span class="t16">ve Dua Saati</span>&rsquo;ndeki o adam gibi, son derece mikrofonik bir sese sahip olmasıydı. Ama tabii Aziz nasıl yalan söyleyebilirdi? Fişi takılınca, işleri o kadar çabuk, o kadar akla uygun şekilde ayarlayan bir başkasını daha görmedim; o gece Philippi&rsquo;de bütün o Brütüs fanatiklerine seslenirken, gerçekten de fişe takılıydı Aziz.</p>

  <p class="p5">Brütüs üzerine gerçekten esinli bir dizi doğaçlama hikâyenin, Aziz&rsquo;in daha önce uydurma fırsatı bulamadığı için daha önce ya da sonra asla duyulmamış öykünün ardından, usulca o Şam&rsquo;a Giden Yol nakaratına geçiyor ve ben içimden şöyle geçiriyorum: Bu özel ritmik laf kalabalığını ne kadar sık duymuş olursam olayım &ndash;bin kez mi?&ndash; asla usanmadım ondan. Aziz&rsquo;in konuşma tarzında, biz Yunanların dediği gibi, Tanrı vergisi &ndash;size göre karizmatik&ndash; bir şey vardı. Aynı zamanda Sarı Tuğla Yol öyküsü hiçbir zaman iki kez üst üste birbirinin aynı olmazdı. Aziz&rsquo;in yaptığı yaratıcı değişikliklerin bizim basın temsilcilerimiz için kafa karıştırıcı olacağını düşünürdüm; özellikle de, Şam&rsquo;a giderken yolda gördüğü bir tür hayalet dışında, İsa'yla hiç karşılaşmamış olan Aziz&rsquo;in İsa anılarının aksine, işlemcisini &ldquo;gerçek&rdquo; İsa öyküsüyle devamlı beslemek zorunda olan John Mark için; ama John Mark&rsquo;ın dediğine göre bütün bu farklı anlatılar, İsa&rsquo;nın dünyayı dünyanın sonuna getirdiğine dair Gerçek iyi Haberler Öyküsü&rsquo;nü oluştururken, kendisine gerçekten de çok yardımcı oluyormuş; daha sonra Aziz Paul (&ldquo;Sol deyin bana&rdquo;), diğerleri arasında naçiz bir kulunuz olan Timoti&rsquo;ye mektuplarında, eklemeler yapacaktır buna. Fakat John Mark&rsquo;ın &ndash;ya da TV&rsquo;ciler beni aldatmıyorsa, Aziz Markos&rsquo;un&ndash; dediğine göre, Aziz&rsquo;in öykülerinde bir anlam aramak gerekmez; çünkü bütün öyküyü nasıl olsa kendisi yeniden yazıyordu.</p>

  <p class="p5">Chet, bana hala yaşadığı söylenen John Mark&rsquo;la ilişki kurmuş mudur acaba? Aslında, hepimiz o bantlardaysak ve Chet geriye sarıp, Mark&rsquo;ın yaşadığı ve İncil&rsquo;ini, Chet&rsquo;in yaşadığı günlerde &ndash;çok uzak bir gelecekte&ndash; hacker&rsquo;ın silmekte olduğu İncil&rsquo;i, yazdığı yere hızla gidebiliyorsa, pek de fark etmez ya; gerçekten silindiyse tabii? Zaman,. yuvarlak siyah bir tabağa indirgenmiş olduğu için bu fiil kiplerine alışamıyorum bir türlü. Neredeyim? Ben miyim? Neredeydim? Müjde günü nerede olacağım?</p>

  <p class="p5">Burada, bir sirkle ilişkili herkesin bileyecek kendi baltası olduğunu, benim de bunun için kendiminkini bilemek üzere olduğumu belirtmeliyim. Sanıyorum, İsa&rsquo;nın ağırlığı sorununu örtbas etmek, bizlere O&rsquo;nun, bütünüyle garip olmasa bile, zaten çarpık olan psikolojisi hakkında çarpık bir görüş verdi. Bir de, O&rsquo;nun çok yakında yok olacak büyük gezegen Dünya&rsquo;ya karşı, Markos ve diğerlerinin hiç sözünü etmediği, misyonunun birçok yönü var. Ayrıca, Büyük Utanç var. İsa, söz vermesine karşın, henüz geri dönmedi; fakat beni Chet&rsquo;ten ayıran o kasvetli iki binli yıllarda dönüşünü gerçekleştirmek zorunda. Tahmini Varış Zamanı olmadan Mesaj&rsquo;ı nasıl canlı tutarsınız bilmiyorum. Kıyamet Günü&rsquo;nün gelip geçmiş olması da mümkün; fakat öyle olsaydı, Chet&rsquo;in bundan söz etmesi gerekirdi. Demek istiyorum ki, birinin fark etmesi gerekirdi bunu, değil mi?</p>

  <p class="p5">Aziz&rsquo;in Hıristiyanlığa nasıl döndüğünün Philippi versiyonu &ndash;ki henüz icat etmemişti bunu&ndash; doğuya giden Kudüs-Şam anayolu üzerinde kurucumuzun hayalini nasıl gördüğünü anlatırken özellikle canlıydı. &ldquo;Ben bir işkenceciydim, dostlarım. Evet! Brütüs&rsquo;ün. Hayır! İsa&rsquo;nın demek istiyorum. Fakat ona, kölelere ve köleliğe sevgisi yüzünden işkence edildiğine göre ikisi de aynı kapıya çıkmaz mı?&rdquo; Aziz, bir dil sürçmesini bile hoş bir zil sesine dönüştürebilirdi.</p>

  <p class="p5">&ldquo;Roma Filistin Lobisi&rsquo;nin korkunç gizli servisi Mossad&rsquo;ın adamıydım ben. İnsanlığa, Cennet&rsquo;e giden yolu göstermesi için tek Oğlunu göndermiş olan &ndash;tek Kızı Kıyamet Günü içindi&ndash; Tanrı ile barışmak isteyen herkesi izlemem, sonra da ihbar etmem emredilmişti. Bunun için oradaydım. Sıcak bir gün. Palmiye ağaçları. Orta mesafede bir yerde, bir serap titreşiyor. Bir deve. Bir piramit. Çevre yolundan bakınca görülebilecek sıradan bir Ortadoğu manzarası. Bir de yanmakta olan çalıları ekleyin buna. Birden. O. ORADA. İŞTE.&rdquo;</p>

  <p class="p5">O sessiz, duman içindeki salonda yere bir iğne düşse ya da en gevşek sünnet derisi sıyrılsa, duyabilirdiniz. &ldquo;İsa, enli mi enli, boylu mu boylu, bana doğru geliyordu sallana sallana.&rdquo; Canlı dinleyici kitlesi karşısında, Aziz bu tür ayrıntılar döktürür çoğu kez. Ama yazıda, hayır. &ldquo;O yüz. Bütün o altın sarısı şişman bedende bir yerlere gizlenmiş o parlak gözler. Bir kavunun ilk dilimi gibi anlatılmaz güzellikteki o gülümseme. O ne keyif! Elini yukarı kaldırmış, domuz yağından ustaca yapılmış minik bir denizyıldızı. Konuştu, sesi o kadar yüksek, o kadar inceydi ki, mesajın tamamını alsa alsa kulakları duyarlı köpek milleti almıştır; yorum ve bilinç &ndash;kısacası, mega-kurgu&ndash; gereksinimi bundan.&rdquo; Aziz, isterse edebi kuramını bile neşeli bir şarkıya dönüştürebilirdi ve Philippi&rsquo;de o akşam, bunu yapmayı istiyordu.</p>

  <p class="p5">&ldquo; &lsquo;Neden&rsquo; diye bağırdı Tek Tanrı&rsquo;nın Oğlu o ince sesiyle, &lsquo;işkence edersin bana?&rsquo; &ldquo; Aziz, ne zaman Kurtarıcı&rsquo;mızdan &ndash;her neden kurtarıyorsa!&ndash; cümleler tekrarlasa, o eski konuşmacıların havasına girerdi. Ben ki bir piskoposum, bana hiç olmadı böyle şey. Günahtan, sanırım. Ama doğruyu söylemek gerekirse, istenirse, hiçbirimiz inanmıyoruz buna. İsa bizi Kıyamet Günü&rsquo;nden ya da Cehennem&rsquo;den kurtarmayacaktı; çünkü Kendisi bütün o Sürecin ayrılmaz bir parçasıydı. Sanırım, O Kendi dostlarını ve yardım toplayıcılarını kurtarmak istiyor. İleride bir gün Hıristiyanlığın bu özel yanı üzerinde ciddi ciddi düşünmem gerek. Kim, kimi, neden kurtarıyor gibi?</p>

  <p class="p5">Her neyse, kalabalık bu eski konuşma tarzını yuttu. Kurtarıcı&rsquo;mızın, en azından Aziz&rsquo;e göre, Minerva Teyze&rsquo;nin söylememiş olacağı hiçbir şey söylemediği gerçeğinden de hoşlanıyordu. Aziz&rsquo;in, olayı yanına bir sürü mucize de katarak süsleyip püslemesi de hoşlarına gidiyordu.</p>

  <p class="p5">Kalabalıkların her yerde mucizelerden hoşlandığı bilinmeyen bir şey değil; bu da elbet bir mucizeler çağı olmuştu. Doğal olarak, biz azizlerin ara sıra, ölü birini canlı ama yeşile boyanmış bir insan olarak ayağa kaldırmak gibi mucizeler becerdiğimiz bilinir. Öte yandan, Chet&rsquo;in bana yaptığı son ziyaretten ya da yıllardır bizi uzaktan idare eden o garip tiplerden ala mucize olur mu?</p>

  <p class="p5">Ömrümde gördüğüm &ndash;elbette, gördüğümü <span class="t16">bildi</span><span class="t16">ğ</span><span class="t16">im</span><span class="t16">&ndash;</span> ilk tüyler ürpertici ziyaretçi o gece Philippi&rsquo;deydi. O zaman bilmiyorduysam bile, Aziz&rsquo;in, kendi deyişiyle, bu &ldquo;kılık değiştirmiş melekler&rdquo;le, açığa vurduklarından çok daha fazla alışverişi olduğunu biliyorum bugün. Kimler bunlar? Ya da, daha doğrusu, <span class="t16">kimlersiniz</span>?</p>

  <p class="p5">Dürüst olacağım. İnanıyorum ki, onlardan ya da sizlerden her son kişi &ndash;buna sen de dahilsin Chet&ndash; olabildiğince en uygun deyimiyle, ürünümüzün ticari önceliklerini korumak için vardır; bu da, Tek Tanrı&rsquo;nın saltık gerçek sözleri üzerinde, her mekâna ya da ruha uygun, her biri kısmen ya da bütünüyle okunabilir ve tam garantili (aksi halde paranız geriye ödenecektir) tapınmaya uygun üç bölüm halinde kurmakta olduğumuz, kesinlikle büyümeye yönelik pahalı din pazarının zemin katına katılmak demektir. İşte böyle, siz okurlar ya da görsel-işitsel geziciler, sonunda malumunuz artık benim o ilk gece Philippi&rsquo;de olmadığım.</p>

  <p class="p5">Aziz, yalnızca bir defa bu konuyu açtı; Philippi&rsquo;den birkaç yıl sonra Roma&rsquo;daydık, avukatları görmekle meşguldü o, bense Aventine yolu üzerinde Flawia adlı zengin bir dulla birlikte yaşıyordum.</p>

  <p class="p5">Kahvaltıdaydık. Üstü kapalı bir balkonda. Bulanık Tiber Nehri&rsquo;nin ışıltılı görüntüsü karşımızdaydı. Tiber&rsquo;in karşısındaki mezarlığın da... Tiber&rsquo;in üzeri, akıntıya karşı çekilen mavnalarla doluydu. Kölelerin çektiği. Öküzlerin çektiği. Güneş, yuvarlak kızgın bir... şeydi. Gökyüzünde. Gökyüzü <span class="t16">maviydi.</span></p>

  <p class="p5">Mavi. Aziz ne denli bungun olduğunu, hayatının ne denli mutsuz olduğunu ve en kötüsü, İsa&rsquo;yla ölmeden önce buluşmak için kılını kıpırdatmadığı için nasıl sahtekârın biri olduğunu anlatmaya başladı. &lsquo;&lsquo;Tarsus&rsquo;taydım, yani Kudüs&rsquo;e kapı komşuydum. İnsanlar, &lsquo;İsa&rsquo;yı görmek ister misin?&rsquo; diyordu; ben ise, &lsquo;Dalga mı geçiyorsunuz? Meşgulüm. Zaman mı var?&rsquo; diyordum. Eh, hazır çadırların satışını yoluna koymakla meşguldüm; fakat asıl uğraşım, çabam, didinmem Mossad&rsquo;daki gizli görevimdi. Onların sayısız kiralık katilinden biriydim. Sol deyin bana. Kod adım bu. Stephen&rsquo;ı bilirsiniz, hani kendinden iğrenen Yahudi? Bizim oğlan J. C. Mesih oldu diye, Musa&rsquo;nın yasalarının sonunun geldiğini söyleyen kişi hani? &lsquo;Hey Sol çocuk&rsquo; dedi Mossad, &lsquo;temizle şu güvercini.&rsquo; Ben de vurdum. Ama taşla. Hızlı ileri sararak Kont Bernadotte&rsquo;yi yakaladığımız gibi yakaladık onu. Pat! Ondan sonra da kendinden nefret eden Yahudilerin en şüphelisinin, Şişko İsa&rsquo;nın üzerinden gözünü ayırmamam emredildi bana. Ama ben yaptım mı? Hayır. Çok sıkıcı bir iş diye düşündüm. O da garibanın teki diye düşündüm. Sonra O, öldükten sonra çevre yolunda <span class="t16">bana</span> rastlar. Ah, kendimi tekmeleyebilirdim! Yani, neredeyse herkesin ve Büyük İsrail&rsquo;deki kardeşinin işittiği ve gördüğü sırada, henüz canlıyken. Aslında benim yüksek kişisel tahminim, şu ana kadar, bugüne kadar, bu zaman çerçevesinde, bir milyondan fazla kişi O&rsquo;nu ziyaret etmiştir, bizim çerçevemizin <span class="t16">d</span><span class="t16">ı</span><span class="t16">ş</span><span class="t16">ı</span><span class="t16">nda</span> olup da akın akın gelip her versiyonuyla büyük final olan Golgota&rsquo;daki Çarmıha Geriliş sahnesini görmek için &ndash;hiçbir şey pahasına&ndash; bilet isteyecek; fakat <span class="t16">ben</span> asla orada değildim, bugüne kadar yani.&rdquo;</p>

  <p class="p5">Başım dönüyordu. &ldquo;Büyük Kudüs&rsquo;te, Arapları da sayacak olsan, ki kimse saymaz, bir milyon kişi yoktur.&rdquo;</p>

  <p class="p5">Aziz bana göz kırpıyordu, yalan söylemek ya da konuyu değiştirmek üzere olduğunda oynadığı eski bir oyundu bu. Ama ben yumuşamadım. Gözümü ondan ayırmadım, ta ki sonunda o, &ldquo;Şey, yani... bilirsin, işmarcılar. O gece Philippi&rsquo;de gördüğümüze benzer, gelecekten gelen monitörler. Hatırlıyor musun o kadını?&rdquo; diyene kadar.</p>

  <p class="p5">Hatırladım. Hatırlıyorum.</p>

  <p class="p5">Aziz, Şam&rsquo;a Giden Yol numarasının ortasındaydı; o Makedonyalı dinleyicilerle, aşk-çılgını bir Lezbiyen Adalı&rsquo;nın ellerindeki on iki telli lavtayla oynadığı gibi oynuyordu.</p>

  <p class="p5">&ldquo;O el, o <span class="t16">el!&rdquo;</span> diye bağırdı, gözleri anımsadığı korkuyla kapalı. &ldquo;Avcunun ortasında, bir çiviyle haça çivilendiği o delik vardı. Kanıt buydu. ONUN, O olduğunun kesin kanıtı.&rdquo; Aziz, gramerini dinleyiciye göre ayarlardı hep, hiçbir zaman dinleyiciyi gramere göre değil. Fakat o sıralar biz azizler, ticaret hilelerini doğuştan bilirdik; ne var ki, Aziz'in hiç kimsenin asla bilemediği bir hilesi vardı. J. C.&rsquo;in nasıl Kral Davud&rsquo;dan geldiği falan filan üzerine o bitmek tükenmek bilmeyen ağız kalabalığına girmek zorunda kaldığımızda, sonuç, bir Yahudi ile bir Çinliyi birbirinden ayırt edemeyen bir Gentile dinleyici grubu için yalnızca sıkıcı değil, kesinlikle şaşırtıcı olur. Peki Aziz nasıl geçiştirirdi bu sıkıcı durumları? Tek başına, <span class="t16">ş</span><span class="t16">öyle ya da böyle hiçbir profesyonel dansç</span><span class="t16">ı</span><span class="t16">dan ders almadan,</span> kendisi bulmuştu step dansını.</p>

  <p class="p5">Aziz&rsquo;in sandallarının topuğuna bakır nalçalar çakılıydı. Sonra &ldquo;...den doğma&rdquo;lara başladığında, sahnenin bir ucundan ötekine dansa da başlardı, her &ldquo;den doğma&rdquo;nın öncesinde ve sonrasında hafif topuk vuruşları, sonra &ldquo;nin&rdquo; ile &ldquo;oğlu&rdquo; arasında bir topuk vuruşu, ninoğulları ONA gelinceye kadar, çarpık bacaklı maymun Astaire&rsquo;e benzer o, karımın TV'de hayran olduğu. Bana kalırsa, ben Aziz&rsquo;i Astaire sınıfına sokmazdım; her şeyiyle Dan Dailey kadar iyiydi, ki bu bir övgüdür onun için.</p>

  <p class="p5">Aziz, Mesaj&rsquo;la birlikte Haleluya çekerken, Makedon köylülere ellerini çırptırır ve ayaklarını yere vurdururdu. &ldquo;Bu dünyanın şekli değişkendir. Her şey yakında sona erecek. Sahte tanrılara tapanlar sonsuza kadar işkence görecek. Fakat bizler hepimiz kurtulacağız. Bu bir vaattir. <span class="t16">E</span><span class="t16">ğ</span><span class="t16">er</span> O&rsquo;nun peşinden gitmezseniz. Çünkü, O&rsquo;nunla birlikte &ndash;He-Hi-Ho!&ndash; Musa&rsquo;nın yasaları silinmiştir. <span class="t16">Haç yani!</span> Anlıyor musunuz? İşte <span class="t16">İ</span><span class="t16">yi</span> haber bu, millet!&rdquo;</p>

  <p class="p5">Aziz, genellikle ne söylediğini anlamazlar diyerek, Goyim&rsquo;lerle birlikteyken Musa taşlaması yapmazdı; fakat Philippe&rsquo;de, o sıcak rutubetli gecede, gerçekten esinlenmişti, içinde her bir köylünün tuzağa düşürülmüş bir sinek olduğu bir ağ ören, sarhoş bir örümcek gibiydi.</p>

  <p class="p5">&nbsp;&ldquo;Şimdi Efendimizin iki genç kardeşi, para toplama tepsisi ve bir obol<a id="a11"></a><a href="../Text/notes.html#a69"><span class="t15">{6}</span></a> karşılığında kesinlikle hediyemiz olan bir yazıyla aranızda olacak&rdquo; son sözlerine gelince, anladım ki, yeni bir kilise işine başladık; çünkü eskiden de hep böyle olurdu. Önce Cehennem ateşi gibi bir vaaz, sonra da para toplama. Daha sonra, Aziz, vaftizler filan için randevular alırken, Efendimiz Kutsal Rolodex için isimler ve adresler toplanırdı. En sonunda da, kasabadan çekip gitmeden önce birkaç erkek ve kadın diyakoz atardı ve işte karşınızda hizmete açılan, Philippi&rsquo;nin ilk Pauline Kilisesi...</p>

  <p class="p5">Silas&rsquo;la ben aşka gelmiş kalabalık içinden geçer ve Aziz&rsquo;in bize öğretmiş olduğu üzere mesafeli bir tavır içerisinde gülümseyerek bağışları toplarken, o zamanlar bilmediğim siyah bir elbise giymiş, ufak tefek, garip bir kadını fark ettim. Tabii, Chet&rsquo;in televizyonla benim kulübeme gelişinden beri, dünyanın bölümünde farklı giysiler üzerine çok şey öğrenmiştim. Fakat o günlerde dünyanın bizim bölümündekiler yalnızca tunik giyer, belki de onun üstüne mantosunu ya da togasını geçirirdi ve bunlar erkekler içindi. Kızlarsa önden açık entariler giyerdi. Her neyse, entari olmayan siyah giysileriyle bu özel kadın, benim ilk &ldquo;kılık değiştirmiş meleğim&rdquo;di.</p>

  <p class="p5">Aziz, Silas ve ben sahnenin arkasındaki holün gerisindeydik, çevremizde kimse yoktu; yalnızca ışık olsun diye yakılmış bir çift dumanlı meşale... Silas ve ben parayı saymakla meşguldük, Aziz ise Kutsal Rolodex&rsquo;e koyacağı isimleri kopya ediyordu.</p>

  <p class="p5">Aniden, o ufak tefek, garip kadın belirdi ortalıkta, Aziz&rsquo;in kolunu yakaladı. &ldquo;Sizi Lystra&rsquo;da gördüm.&rdquo; Konuşması aksansızdı, benim kulağıma göre yani. Fakat Yunan olmadığı kesindi. &ldquo;Kötürüm bir adamı iyileştirdiğinizi gördüm.&rdquo;</p>

  <p class="p5">&ldquo;Biliyorum&rdquo; dedi Aziz sakin sakin. &ldquo;Ben de sizi gördüm. Buyurun oturun, madam. Timmy, iskemleni ver hanıma.&rsquo;&rsquo;</p>

  <p class="p5">&ldquo;Oturmayacağım.&rdquo; Gözlerini Aziz&rsquo;e dikmiş bakıyordu, alev alev yanan yumurta sarısı gözlerini. &ldquo;Ne zaman birini inançla iyileştirseniz, ben oradayım. Ya da olmaya çalışıyorum. Bu her zaman kolay değil tabii.&rdquo;</p>

  <p class="p5">&ldquo;İrade varsa yol da bulunur; O&rsquo;nun dediği gibi.&rdquo;</p>

  <p class="p5">Aziz&rsquo;in onun &ndash;nereli olduğu bir yana&ndash; kim olduğunu merak etmeyişi bana bir ipucu vermiş olmalı; hayali, düzme kişiler olarak düşünür olduğum birinin karşısında olduğunu anlamıştı o. Philippi&rsquo;den sonra çok rastladık böylelerine, özellikle de önemli durumlarda.</p>

  <p class="p5">&ldquo;Aziz Paul, hastalığın zihinsel bir zayıflama belirtisi olduğunu düşünmüyor musunuz siz de benim gibi?&rdquo;</p>

  <p class="p5">&ldquo;Her şey, üç görünümdeki Tek Gerçek Tanrı&rsquo;nın tek zihni içindedir.&rdquo; Aziz, oradan kopmak isterken böyle düzgün saçmalıklar söylerdi, karmaşık bir Kutsal Rolodex makinesine benzerdi o zaman; şimdi yaptığı da aynen buydu. Kötü bir çadır yapıcıydı ama müşterilere para ödemeyi gerektiren bir ofis cihazına geldiğinde sıra, kürekleri dijital bir ustalıkla kullanırdı.</p>

  <p class="p5">&ldquo;Bulduğum her fırsatta sizi inceliyorum&rdquo; dedi kadın. &ldquo;Ama istediğim kadar sık olmuyor bu; çünkü önce kendimi hasta etmeliyim, ki bu da bütün tabiatıma aykırı, gerçekten de zihnin bir sapması. Ama başka bir seçeneğim yok. İşte bunun için bile isteye, kızartılmış ekmeğe sürülmüş eritilmiş peynir yiyorum bol bol, ki nefret ederim bundan. Sonra uyuyorum ve iğrenç insanlar, iğrenç kokularla dolu eski günlere ait korkunç düşler görüyorum.&rdquo; Aziz&rsquo;in tuniğine iğrenerek bakıyordu. Benim de gözüm takıldı; miadı dolmuştu tuniğin.</p>

  <p class="p5">&ldquo;Sonra birden Kutsal Topraklar&rsquo;dayım; Doğru Düşünme yoluyla sağaltma eylemi esnasında görüyorum sizi; bu bağırsakları guruldatmaya yetecek kadar zorlu bir iş, mide yanması gibi, ertesi gün dehşet verici baş ağrısı yapıyor çünkü, kızarmış ekmeğe sürülen peynirden sonra üstelik; itiraf etmeliyim ki cini sek ya da sade çekerim ben, bazen de, şimdi olduğu gibi, bir cin-papatya, insan benim gibi içkiden kaçan biri değilse, lezzetli bir kokteyldir.&rdquo;</p>

  <p class="p5">&ldquo;Demek, kafanız iyi olunca, madam, bana getiriliyorsunuz, bu eski, altın günlere. Gururum okşandı. Cin-papatya dediğiniz nedir?&rdquo;</p>

  <p class="p5">&ldquo;Bir ölçek Cointreau&rsquo;ya üç ölçek cin, bir de maraskin kirazı. Ah, berbat bir şey.&rdquo;</p>

  <p class="p5">Besbelli, siyahlı sarhoş hanım, Efendimizi yalnızca bir defa Lazarus&rsquo;u ölümden döndürüp ayağa kaldırdığında görmüştü. &ldquo;O cümbüş için orada bulunmalıydım; çünkü benim savımı eksiksiz kanıtlıyordu: Lazarus ölü değildi; <span class="t16">çünkü ölüm diye bir</span> <span class="t16">ş</span><span class="t16">ey yok.</span> Ölüm kötü ise ve Tanrı iyi ise ve eğer Tanrı her şey, her şey de Tanrı ise, o zaman ölüm &ndash;ki iyi değil kötü bir şeydir&ndash; var olamaz.&rdquo; Eh, daha sersemce kanıtlar duymuşluğum vardır, hem de kilisemizde.</p>

  <p class="p5">&ldquo;Madam, Lazarus bir uskumru kadar ölüydü.&rdquo; Parmakları Kutsal Rolodex&rsquo;le uğraşırken, sakindi Aziz.</p>

  <p class="p5">&ldquo;Hayır. Size bir darbımesel uskumrusu gibi görünmüş olabilir; ama bu yalnızca dış görünüşüydü. Tabii, her kötü şeyin bir dış görünüşü olduğu gibi ölümün de bir dış görünüşü vardır; ama bu dış görünüşler, kötü şeyler, olumsuz şeyler düşünürken seyreden kimsenin <span class="t16">içindedir</span>, <span class="t16">d</span><span class="t16">ı</span><span class="t16">ş</span><span class="t16">ar</span><span class="t16">ı</span><span class="t16">da</span> olmasa da, yani Tanrı&rsquo;nın...&rdquo;</p>

  <p class="p5">&ldquo;Üç ölçek cin, bir ölçek vermut mu demiştiniz?&rdquo;</p>

  <p class="p5">&ldquo;Cointreau. Başıma bir ağrı giriyor şimdi, çok geçmeden kanaldan geçen tekneyle eve gideceğim. Acele etmeliyim. Lystra&rsquo;da, <span class="t16">her</span> <span class="t16">ş</span><span class="t16">eyin</span> zihinde olduğu konusunda benimle aynı fikirde olup olmadığınızı soracak zamanım olmamıştı. Kötü yaşamak, kötü düşünceler, ölüm, hastalık...&rdquo;</p>

  <p class="p5">&ldquo;Zihin Tanrı&rsquo;dır. Tanrı da zihin, tabii, hanımcığım. Fakat ölü uskumru olmak, şen çekirge filan olmanın tam zıddıdır...&rdquo;</p>

  <p class="p5">Bayan ellerini çırptı, gözleri yaş içindeydi. &ldquo;Aynı fikirdesiniz! Öyle olacağınızı biliyordum. Laboratuvar çalışmamın o kadar büyük kısmını bu yüksek bilgi üzerinde temellendirdim ki, sizin bilimsel onayınızı almak için sabırsızlanıyorum şimdi. Görüyorsunuz, ben, Tanrı&rsquo;nın sayesinde, ruhların değil zihinlerin bilimsel sağaltıcısıyım. Ben, düşünmek hoşuma gidiyor yaklaşımımda, O&rsquo;nun o gün uskumru Lazarus&rsquo;la olduğu kadar, titizlikle bilimselim. Ne parlaktı! İncecik fakat güçlü; Elini, kendi elini Lazarus&rsquo;un alnına koydu...&rdquo;</p>

  <p class="p5">&lsquo;&lsquo;İncecik mi? Efendimiz? Sanırım çok şişmandı. O&rsquo;nu çömezlerinden biriyle karıştırıyorsunuz.&rdquo;</p>

  <p class="p5">&ldquo;Ama incecikti O...&rdquo; Soludu. &ldquo;İsa öteki miydi demek istiyorsunuz yani? O... <span class="t16">ş</span><span class="t16">i</span><span class="t16">ş</span><span class="t16">man</span> olanı?&rdquo;</p>

  <p class="p5">&ldquo;Öyle&rdquo; dedi Aziz.</p>

  <p class="p5">Kadın çökmüş görünüyordu. &ldquo;Çok üzgünüm! Düşünün, bütün o doktorlar ve sağaltıcılar O&rsquo;nu sağaltamadı. Yağ tulumu kadar şişmandı O. Rengi kötüydü. Nefes de alamıyordu. Fark ettim bunu. Tabii bir insan gibi yaşamak zorundaydı. Ama neden şişirdi kendini o morinalı kekler ve yavru morinayla? Haşlanmış dana, haşlanmış fasulye, Hindistan pudingiyle?&rdquo;</p>

  <p class="p5">&lsquo;&lsquo;Filistin yemekleri değil bunlar, korkarım...&rdquo;</p>

  <p class="p5">&ldquo;Etli mısır lapası. Daha neler neler...&rdquo;</p>

  <p class="p5">&ldquo;Helva, geleneğe göre, Efendimizin bir zaafıydı. Zeytinyağında ezilmiş bir kilo fasulye püresi de sevdiği yemeklerdendi; genellikle de vaazdan önce hafif bir yemek olarak. Karbonhidratları bulduğunda, proteinlerin yüzüne bakmazdı. Tabiatıyla, kurbandı O, gazlı olacaktı. Şeyde karşılaştığımızda, ölümden sonra bile...&rdquo;</p>

  <p class="p5">&ldquo;Hikâyeyi biliyorum&rdquo; diyerek sözünü kesti Aziz&rsquo;in. &ldquo;Ölüm diye bir şey yok. Her şey zihinde.&rdquo; Yüksek sesle geğirdi; sıkıntıdan pembeleşti yüzü. &ldquo;Azizim, bağışlayın. Şu peynirli kızartılmış ekmek dilimi ağzıma geliyor.&rdquo;</p>

  <p class="p5">&ldquo;Daha bitirmemiştim&rdquo; dedi Aziz yumuşak bir ses tonuyla. &ldquo;Çevre yolunda bana söylediği sözleri size tekrar edeyim. Bir hayalet olmasına karşın tıpkı hayattaymış gibi bakıyordu; ne var ki, içinden ışık saçmaya bir eğilimi vardı sanki. &lsquo;Bu ağırlıktayken, nasıl olur da inandırıcı bir Kutsal Hayalet olabilirim&rsquo; diye soruyordu? Cesaretimi topladım ve dedim ki, &lsquo;Bakın, sizi üç parçaya bölecekleri söyleniyor: Baba, Oğul ve Kutsal Ruh. Şimdi üç parçaya ayrılacaksan sen...&rsquo;&rdquo;</p>

  <p class="p5">Kadın müthiş bir çığlık attı. &ldquo;Nefret ediyorum bundan! Kusacağım geliyor. Üç parça...&rdquo;</p>

  <p class="p5">&ldquo;Cin, bir ölçek Cointreau&rsquo;ya. İkinci defa söylediniz bana. Her neyse, Ben omuzunun üzerinden uzanıp İsa&rsquo;ya dedim ki, bu yeni öğreti, resim tahtasında da olsa, Kendi zihin huzuru için Gazza'ya, benim Mossad&rsquo;dan eski dostum Ben Hur&rsquo;un işlettiği yağ çiftliğine kaçabilirdi hala. Hatırladın mı onu? Araba yarışında o Romalı ibneyi nasıl hileyle yenmişti? İşte o yağ-çiftliği işinde şimdi, unutma bunu! Sağlıklı yiyecekleri de. Ben yeminle söylüyor, günde bir gram çekirge ve keçi boku...&rdquo;</p>

  <p class="p5">Kadın korku dolu bir çığlık attı. Ufak el çantasını açıp TV diyarında çağrı kartı denen bir kart çıkarırken, &ldquo;Kartım&rdquo; diye ekledi, &ldquo;Ah, başım!&rdquo; diyerek acıklı bir ses çıkarıp ortadan kaybolurken kadın, Aziz, kartı aldı.</p>

  <p class="p5">&ldquo;Bütün akşamdan kalmaların anası onda, bahse girerim. Cin ile Cointreau öldürücü bir şey.&rdquo;</p>

  <p class="p5">&ldquo;Adı neymiş?&rdquo; diyerek ilgilenir gibi yaptı Silas.</p>

  <p class="p5">&ldquo;Mary Baker Eddy&rdquo; dedi Aziz karttan okuyarak. &ldquo;İsa Kilisesi&rsquo;nin papazı, Boston&rsquo;da bilim adamı, neresiyse bu.&rdquo;</p>

  <p class="p5">Çok fazla yer gezmiş olan Silas, &ldquo;İspanya&rdquo; dedi. &ldquo;Bizim İsa mı bu?&rdquo;</p>

  <p class="p5">&ldquo;Kim bilir. Ama bu yayın hakları ihlalinden epey bela gelecek başımıza sanırım.&rdquo;</p>

  <p class="p5">Daha sonra Aziz, kadının adını Kutsal Rolodex&rsquo;e kaydetti. Her zaman söylediği gibi, paranın kimde olduğu belli olmuyor. (&lsquo;Bir ticari marka işine takılmak zor şey. James bile yayın hakları davalarında uzmanlaşmış olan Roma&rsquo;daki o parlak Yahudi avukatı tutmaya kadar götürmüştü işi; ama şu ana kadar bütün yapabildiği her mahalleden yüklüce bir ücret toplamak. James, safın biridir; çünkü sorun, İsa sözcüğünün yayın haklarını nasıl alacağın değil, ki alamazsın, haçı logo yapmaktır, ki yapabilirsin bunu. Tabii, <span class="t16">Paulin</span> Hıristiyanlığının yayın haklarını almak daha kolay olurdu ama&rdquo; dedi Aziz mutlu mutlu kıkırdayarak, &ldquo;kutsal şeylere karşı saygısızlık olurdu bu, değil mi?&rdquo;</p>

  <p class="p5">Bunun üzerine Silas&rsquo;Ia ben üzerine atladık, tuniğini yırttık ve dönmedolabın yanında yaktık. Daha sonra da inleyen Aziz&rsquo;i yakındaki bir nehre attık.</p>

  <p class="p5">İşte Philippi&rsquo;deki İlk Pauline Kilisesi&rsquo;ni, İspanya, Bostonlu Mary Baker Eddy&rsquo;nin huzurunda böylece kurduk.</p>

  <p class="p5">&nbsp;</p>
</body>
</html>
