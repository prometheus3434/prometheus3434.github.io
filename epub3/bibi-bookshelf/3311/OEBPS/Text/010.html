<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Sekiz</title>
</head>

<body>
  <h2 class="h21"><a id="a20"></a>Sekiz</h2>

  <p class="p5">Efes&rsquo;teki kilise, Priscilla ile Aquila sayesinde, ta başlangıçtan beri çok başarılı oldu. Bu ikisinin yönetiminin ilk yılında, katkılar dört misline ulaştı; Aziz, Korint gibi Efes de kendi çalışma alanının bir parçası olduğu ve ne Roma&rsquo;daki taş kafa Peter ne de Kudüs&rsquo;teki James takımı, ruhların kurtarıcısı ve yardım toplayıcı olarak Aziz&rsquo;le aşık atmaya başlamayacağı için, havalarda uçuyordu.</p>

  <p class="p5">Efes&rsquo;in o günlerini bugünmüş gibi anımsıyorum. Taş rıhtımlarıyla ve dünyanın dört bir yanından gelen binlerce gemisiyle liman, gemi direkleri ve yelkenleri, Efes ile hemen karşısındaki yemyeşil Sisam Adası arasındaki kurşuni kanalda devamlı değişen bir armada ormanı... İnsanın içini ferahlatan bir rüzgâr, balık ve karanfil kokusu. Gemiciler, gezici esnaf ve vergi toplayıcılarından oluşan insan kalabalığı. Tıpkı... tıpkı şey gibi. Ama benzetme hemen akla gelmiyor şimdi; oysa eğretileme hemen elinizin ulağındadır, kendiliğinden gelir; çünkü her şey eğretilemedir.</p>

  <p class="p5">Aziz&rsquo;in, gemicilerin ve peçeli kadınların ünlü buluşma yeri olan Küçük Liman Pauline Hıristiyan Şapel&rsquo;inde konuşacağı duyurulmuştu. Dolayısıyla ikimiz de görevliydik.</p>

  <p class="p5">Kilise, balık pazarının yanındaki kiralık bir depoydu. Papaz dışarıda bekliyordu. &ldquo;Korkarım, sabah gösterisi için içerisini bizim hazırlamamız gerekecek. En iyi grafiti ustalarımızı az önce Diana Tapınağı Basınla İlişkiler Bölümü kiraladı. Bu yüzden kentin duvarlarına gerekli şeyleri asamadık. Bir de, yılın bu zamanlarında insanların boş vakitlerini değerlendirmek için yapacakları o kadar fazla şey var ki; horoz dövüşü, köstebek öldürme bunların sadece ikisi.&rdquo; Her zamanki sıradan mazeretler işte.</p>

  <p class="p5">Aziz, belki yüz kadar dönmenin, halktan gönüllü din görevlileri tarafından gösterilere ısındırılmaya çalışıldığı depoya koştu.</p>

  <p class="p5">&ldquo;Kıyamet Günü yakın!&rdquo; diye gürledi Aziz. Ve anında sıvıştı oradan.</p>

  <p class="p5">Arka tarafta oturmuş, çevreye bakıyordum. Ahşap duvarlara, parçalanmış ağlar ve kırık küreklerle birlikte balkabağı renkli yelkenler zevkle tutturulmuştu. Kesin Priscilla&rsquo;nın işiydi bu.</p>

  <p class="p5">Aziz&rsquo;in önceden söylediği gibi, Priscilla, çapa suya nasıl indirilirse Efes&rsquo;e öyle getirilmişti. Sadece tek mevsim süresince, o sanat delisi başkentin yeni modacıları arasında önde gelen biri olmayı başarmıştı. Efesli dans eleştirmenlerinin dehşet dolu bakışlarına aldırmadan, modern dansçı olarak kariyerine de geri dönmüştü. Diana Tapınağı&rsquo;na kaydolarak bale okuluna başlamıştı yeniden; şaşılası şey, bar alıştırmaları esnasında günbegün sayıları artan rahibelerce çok iyi karşılanmıştı. Limandaki sabah gösterisi ancak yarı yarıya dolu olduğu için, ayin süresince biraz dalgındı Aziz. Dolu salonları severdi o. Sorulara sıra gelince, yerinde duramaz oldu.</p>

  <p class="p5">Yaşlı bir hanım ayağa kalktı. Kara kuru, kötü giyimli biriydi. &ldquo;Hey! Bunca yıldır bekliyoruz, sabrımız tükendi artık.&rdquo; Ellerim terlemeye başladı. Her zaman korkuyla beklediğimiz o tek soru yörüngeye sokulmak üzereydi. &ldquo;Ben ve beni İsa&rsquo;yla ilk kez buluşturan dostlarım, henüz biz yaşarken &ndash;gerçek Mesih olarak&ndash; bize geri döneceğini söylediğinde O&rsquo;na inandık. Dostlarım, parlayan nehrin üzerinden nicedir geçip duruyor; bense burada, ırmak kıyısında, kıyıya vurmuş enkaza tutunmaya çalışıyorum zar zor. O&rsquo;nun en son ayarlanmış varış zamanını bizimle paylaşır mısınız lütfen?&rdquo;</p>

  <p class="p5">&ldquo;Madam, Efendimiz, Babası&rsquo;nın Sisam perdeleriyle donatılmış kalabalık konağında Kendi hazırlıklarım yapmak üzere bizden ayrıldığında, üzerinde anlaşılmış bir geri dönüş tarifesi yoktu.&rdquo; Priscilla&rsquo;nın balkabağı renkli perdelerine baktı uzun uzun. &ldquo;Evet!&rdquo; diye bağırdı Aziz, esnemesini gizlemeye çalışıyordu. &ldquo;Gerçekten de&rdquo; diye ekledi ve sola doğru iki adım attı.</p>

  <p class="p5">Sonbahardı, anımsıyorum, sıcak bir gündü, şapel kızarmış balık kokularıyla doluydu. Kaşınıyordum. Yengeçlerden olmalı. Priscilla&rsquo;dan bir <span class="t16">cadeau</span> mu yoksa?</p>

  <p class="p5">Yorgun ve bitkin görünüşlü kadın, Sisam perdeleriyle ve bir tek &ldquo;gerçekten&rdquo; ile yetinecek gibi değildi. &ldquo;Arkadaşlarım yaşamıyor artık&rdquo; diye sızlandı. &ldquo;Beni kiliseye getiren, onlardı. Acı ve şaşkınlık içinde öldüler; çünkü O söz vermişti, ölmeden <span class="t16">önce</span> görecektiler O&rsquo;nu, Cennet&rsquo;te yer ayırtma işlerini doğrudan O&rsquo;nunla görüşeceklerdi. O zaman, O&rsquo;nun seyahat belgeleriyle donanmış olarak, Kıyamet Günü&rsquo;nün ateşlerine ve işkencelerine, yaralanmadan ve yaralamadan, güven içinde katlanabilirlerdi; ama şimdi, huaaa!&rdquo; İçinden gelerek ağlıyordu.</p>

  <p class="p5">&ldquo;Şükür! Şükür Tanrı&rsquo;ya!&rdquo; diye bağırdı Aziz, cemaat da katıldı bu bağırışa. Fakat ondan sonra, Tanrı&rsquo;ya Şükür&rsquo;lerden sonra, yorgun ve bitkin kadın hala dikiliyordu orada ve sorusuna bir yanıt yoktu; hala da öyle.</p>

  <p class="p5">Aziz, Aziz olarak, her zaman olduğu gibi, saçmalamalarla bundan da sıyırmıştı paçayı. Ağız kalabalığı yapıp, anlaşılmaz sözleri art arda sıralayan o televizyondaki protest şarkıcılar gibi daha ziyade. Ötekileri de havaya soktu bu. Dayanılmaz bir gürültü vardı. Sıvıştık oradan.</p>

  <p class="p5">Aziz, gözünü, ağ onaran bir çift Sisamlı balıkçı oğlana şehvetle dikmiş bakarken, &ldquo;Gittikçe zorlaşıyor bu iş&rdquo; dedi.</p>

  <p class="p5">&lsquo;&lsquo;Önüne bak!&rdquo; diye terslendim. Aziz kıkır kıkır güldü.</p>

  <p class="p5">Kış ortasındaki bu güzel günlerde hep açık olan deniz kapısından geçtik. Efes&rsquo;in bana hep çekici gelen kemerli, mermer ana caddesine indik. &ldquo;Bir sürü yaşını başını almış kişi&rdquo; dedi Aziz, &ldquo;aslında bizim eski en iyi müşterilerimiz; hepsi bu durumda çünkü biz vaat ettik onlara &ndash;yani, efendimiz vaat etti bize&ndash; çok kalmadan geri dönecek O!&rdquo;</p>

  <p class="p5">&ldquo;Dönecek ama, değil mi? Biz de bunu vaaz etmiyor muyuz zaten?&rdquo;</p>

  <p class="p5">&ldquo;Hee&rdquo; dedi Aziz gözlerini kırparak. Diana&rsquo;nın başrahibelerinden birinin çok süslü tahtırevanı, örtüye sarınmış Ermenilerin güçlü omuzlarında yanımızdan sallanarak geçiyordu. Önce beş başrahibeden hangisi olduğunu bilemedik bunun, çünkü tahtırevanın perdeleri örtüktü; ama sonra, eşlik eden haremağalarından biri yanımdan kayar gibi geçerken soluk kesici bir dirsek attı, &ldquo;Stephanie&rsquo;nin yerinde bulabilirsin beni, delikanlı. Ne zaman istersen!&rdquo; Soluk almaya çalışarak iki büklüm oldum.</p>

  <p class="p5">&ldquo;Seni alçak!&rdquo; Aziz, haremağası düşmanı numarasına yattı, ihtiyarcıkların sevdiği numaraydı bu; bense balık gibi açıp kapatıyordum ağzımı, soluk almaya çalışarak.</p>

  <p class="p5">Apollos da katıldı bize. İskenderiyeli bir Yahudi&rsquo;ydi Apollos, Aziz&rsquo;den bile önce Hıristiyan olmuştu. Aslında, tüm Hıristiyan örgütünde Aziz&rsquo;den de önde gelen gerçek bir havariydi Apollos. Daha işin başında, Küçük Asya Apollos&rsquo;un gösteri bölgesiydi; ama giderek Aziz&rsquo;e bıraktı yerini, hem de hiç gücenmeksizin. Onun daha bağımsız geçim yolları vardı çünkü; Aziz&rsquo;e borç vermek &ndash;açıkçası para vermek&ndash; hoşuna gidiyordu. Apollos bir süredir, Küçük Asya&rsquo;nın en zengin, kültür bakımından en önemli kentlerinden biri olan Efes&rsquo;e yerleşmişti; buranın Aziz&rsquo;in karargâhı olmasının nedeni de buydu zaten. Aquila&rsquo;nın hoşlanarak söylediği gibi, &ldquo;Nerede muhasebecilik varsa, orada İsa da vardır.&rdquo;</p>

  <p class="p5">&ldquo;Geç kaldığım için özür dilerim&rdquo; dedi Apollos.</p>

  <p class="p5">&ldquo;Neye geç kadın?&rdquo; Aziz, kan yeniden dolaşıma girene kadar popomu okşayıp durdu ve sonunda yeniden soluk almaya başlayabildim.</p>

  <p class="p5">Apollos merakla beni süzerken, &ldquo;Limandaki sabah ayinine&rdquo; dedi. Taşaklarım kilise çanları gibi zonklarken, Priscilla&rsquo;nın o mevsim en sevdiği sözcükle ifade edersem, kayıtsız, görünmeye çalışıyordum. &ldquo;Bir şeyin yok ya senin?&rdquo; diye sordu. Yanıt vermemek için &ndash;bu kez korkarım bilerek&ndash; ağzımı açıp kapadım.</p>

  <p class="p5">&ldquo;Zavallı Timoti biraz önce başrahibelerden birinin haremağasının saldırısına uğradı...&rdquo;</p>

  <p class="p5">Apollos bizi bir kemerin altına sürükledi; böylece, bir imparatorluk süvari bölüğünün keskin nallarından kurtulduk.</p>

  <p class="p5">&ldquo;Hangisi?&rdquo;</p>

  <p class="p5">&ldquo;Adını vermedi&rdquo; dedi Aziz.</p>

  <p class="p5">&ldquo;Hangi başrahibe demek istiyor.&rdquo; Yeniden kendime gelmiştim artık. &ldquo;Stephanie&rsquo;ydi, adam kendisine uğramamı istedi, rahibeye değil, <span class="t16">kendine</span> ve cevabım &lsquo;imkansız, Jose&rsquo; oldu&rdquo; diye ekledim. &ldquo;Fakat rahibe gerçekten şahane&rdquo; diye belirtmeden de edemedim.</p>

  <p class="p5">Küçük Asya&rsquo;nın bütün delikanlı oğlanları gibi ben de Diana rahibelerine sulanarak büyümüştüm. Sonunda, onları bütün gerçeklikleriyle, etleri ve butlarıyla tanımaya başladığımda, geri dönüp de yüreğinizde kalmış arzulara baktığınızda sandığınız gibi, hiç de hayal kırıklığına uğramadım. Tam tersi. Kızlar göz alıcıydı, doğru &ldquo;dinsel&rdquo; şartlar yerine getirildiğinde hiçbiri ulaşılmaz değildi; Küçük Asya oğlanı da! Profesyonel düzeyde dansçı oldukları için bedenleri kusursuzdu, özellikle de ikinci başrahibe Stephanie&rsquo;ninki; Yeni Ay Solo&rsquo;sunu bitirdikten sonra koronun başında çıkarken alkışlardan salon yıkılırdı hep. Evet, Stephanie için yanıp tutuşuyordum. Ama bizi birleştirecek o gün henüz gelmemişti. Şimdiyse, şehvetli, kavun-yumuşaklığında bir haremağası kılığına girmiş olan kader, belli etmeden bir pas vermek üzereydi bana belki de, kim bilir.</p>

  <p class="p5">Efes&rsquo;in ana caddesi uzun ve dümdüzdür, kemerleri ve garip heykelleriyle, sıkışık trafiği ve pis kokularıyla, sadece Roma kent merkezinin değil, dünyanın da en güzel caddesi diyebilirsiniz onun için, rahatça. Efes güzeldir; oysa yerlileri hızlı, keskin ve <span class="t16">Yunan o</span><span class="t16">ğ</span><span class="t16">lu</span> Yunan&rsquo;dır; anlıyorsunuz ne demek istediğimi, eski soydan, yabancılarla ve renklilerle karışmamış.</p>

  <p class="p5">Efes Kilisesi, Aziz&rsquo;in vaazları için Tyrannos&rsquo;un konferans salonunu kiralamıştı. Böylece Aziz, mermer mendireğin iki adım ötesinde haftanın her günü numaralarını sergiliyordu. Bir bakıma, misyonunun en zor kısmı buydu; çünkü orada sahnede tek başınaydı, Efesli dinleyicilerle, yani Yunan oğlu Yunanlarla ve çoğunlukla kök söktürüyorlardı ona.</p>

  <p class="p5">Bir de, Aquila ile Priscilla&rsquo;nın, bizim deyişimizle dükkânı devralmalarından sonraki üç yıl içinde, Diana Tapınağı&rsquo;nın gişe gelirlerinin tamamında yüzde on birlik bir düşüş olmuştu. Doğal olarak, biz sorumlu tutulmuştuk bundan ve gerçek olsaydı iyi de olurdu &ndash;şimdi <span class="t16">gerçek</span> olduğu gibi&ndash; ama durum hiç de böyle değildi. Aslında Tapınak yönetimi öyle tutucu, çalışma tarzlarında öyle kemikleşmiş bir duruma gelmişti ki, hiçbir yeni yapım sergilenmiyordu artık orada; eski yapımlarsa öyle modası geçmiş, öyle acemice şeylerdi ki, Efesliler, yerli grubu eskisi gibi desteklemiyordu artık. Tapınak gişesinin bütün kaynağı kent dışından gelenlerdi; onların gelip gitmeleriyse, Caligula Atı Konsüllüğü&rsquo;ndeki ekonomik durgunluğun seyrine ve o sırada kaos içinde olan uluslararası kambiyo kuruna bağlıydı. Tyrannos Konferans Salonu&rsquo;nun kapısında bir levha asılıydı: TARSUSLU PAUL, İSA VE DÜNYANIN SONU ÜZERİNE İYİ HABERLER GETİRİYOR SİZE. HAZIR MISINIZ? Gişede bilet kuyruğunda güzel bir kalabalık vardı.</p>

  <p class="p5">&ldquo;Tuz yataklarına dönüş&rdquo; diye yakındı Aziz; ama şov dünyası elbette onun hayatıydı, tasmasından kurtulan maymunun hızıyla süzüldü salona.</p>

  <p class="p5">Apollos, Aquila ile Priscilla&rsquo;nın kiraladığı eve yürüdü benimle. Bir uşak, çeşmelerin şakır şakır aktığı, egzotik yeşilliklerin bulunduğu ikinci avluya götürdü bizi. &ldquo;Düzgün bir yer buldum kendimize&rdquo; dedi Apollos. &lsquo;&lsquo;Ama Aquilla, kalıcı bir yer inşa ettiğimiz dedikodusu ortalıkta yayılırsa, herkesin İsa&rsquo;nın yakın bir gelecekte dönmeyeceğini öğreneceğini, o zaman da bizim Mesaj&rsquo;ın boş çıkacağını düşünüyor. Bu yüzden de mülkü hayali bir şirket yoluyla, hamiline yazılı çeklerle almak zorundayız tabii. İki cin papatya&rdquo; dedi yaşlı uşağa, Mısırlı bir köleydi uşak.</p>

  <p class="p5">&ldquo;İki ne?&rdquo; diye sordum.</p>

  <p class="p5">&ldquo;Cin papatya. Seveceksin.&rdquo; Apollos çok şıktı, uzun bıyıkları pomatlıydı; <span class="t16">İ</span><span class="t16">rma la douceur de v</span>ivre'in, her <span class="t16">gallique</span> peltek dudak ve dilde dolaştığı o huzur dolu günlerde, erkekliğin işareti olan elmas küpeler takmıştı kulaklarına. Gençlik! &ldquo;Herkes bu yeni içkiden istiyor. Hiç kimse neyin nesi olduğunu bilmiyor.&rdquo;</p>

  <p class="p5">Ama ben biliyordum. Cin papatya olsa olsa, Mary Baker Eddy kasabamızda anlamına gelebilirdi; oysa Korint&rsquo;teyken, bundan sonra, benim doğumumdan kısa süre önce gerçekleşmiş bir olay olan Çarmıha Geriliş sırasında Golgota&rsquo;da görüşeceğimizi açık açık söylemişti. Bizim Dr. Cutler&rsquo;ın polaroidinde gördüğüm için söylüyorum, bugünlerde bir gün Golgota&rsquo;ya dönüş yolunu bulacağım besbelli; fakat orada olduğumu şimdilik anımsamadığıma göre, zamanı henüz gelmedi; en azından bu bantta, elimdeki tek bantta.</p>

  <p class="p5">Birden aklıma takıldı. Efendimizin ölümünden sonraki 96. yılda, altmışımın üzerindeyim şimdi ve henüz Golgota&rsquo;ya uğramadım. Bu demek oluyor ki, bugünlerde bir gün, geriye doğru geziye başlayabilirim. Ama nasıl?</p>

  <p class="p5">Sonbahar güneşinin ışıkları ense köküme sıcak sıcak vuruyor. &ldquo;Burada kalmak, burada yerleşmek isterdim, mutlaka&rdquo; diyorum; mesleğimle ilgili kafamda neler olduğuna fazla aldırmayacak olan Apollos&rsquo;tan çok kendime söylüyordum bunu.</p>

  <p class="p5">&ldquo;Bir gün İskenderiye&rsquo;yi görmelisin.&rdquo; Düşününce bile, haz içinde sallıyor başını; iki delikli kıpkırmızı kulak memelerinden sarkan elmaslar şıngırdıyor. Çok etkileyici bir görünüm, çok erkekçe.</p>

  <p class="p5">Priscilla elinde koca bir tomar faturayla avluya girdi. Apollos&rsquo;u görünceye kadar iş delisiydi; ondan sonraysa, baştan çıkarıcı Pontuslu kadına dönüştü. &ldquo;Apollos! Sizi burada görmek ne güzel! Falemian şarabı, <span class="t16">faux égyptien</span> bira ya da bir şeyler içsenize...&rdquo;</p>

  <p class="p5">&ldquo;Keyfim yerinde, Priscilla.&rdquo; Küpeleri şıkırdadı. &ldquo;Ben de Tim&rsquo;e İskenderiye&rsquo;den söz ediyordum şimdi...&rdquo;</p>

  <p class="p5">&ldquo;Zelle <span class="t16">cité!&rdquo;</span> Priscilla bir düzine küpe gibi şıngırdıyordu. &ldquo;Yıllar önce, İskenderiye&rsquo;de, İsis Dans Kumpanyası Tapınağı, bir mevsimlik kontrat önermişti bana. Fakat <span class="t16">maman</span>, annem&rdquo; diye çevirdi, &ldquo;izin vermedi. Neyse, bizim sevgili küçük Efes&rsquo;imizin kendine özgü çekiciliği var.&rdquo; Dikkat ettim, Efes &ldquo;bizim Efes&rsquo;imiz&rdquo; olmuştu artık; onun Efes&rsquo;i anlamına geliyordu bu.</p>

  <p class="p5">İkisi, Priscilla'nın tasarladığı, egzotik eflatun konuşma bölmesinde iş konuşurlarken, ben üstü kapalı balkonda dolaştım, bazıları benim olan nice düşlerin mermer kentini seyrettim. Efeslilerin dediği gibi, Efes&rsquo;ten bıkmış olanın iyi bir uykuya gereksinimi vardır.</p>

  <p class="p5">Bir çift güçlü kol arkadan sarıldı bana; kaba, sert bir şey değiyordu kıçıma. &ldquo;Seni orospu çocuğu.&rdquo; Dönerek kurtuldum Bronz Yontucu Alexander&rsquo;in kıskacından; aklını benimle bozmuş Yahudi kökenli bir Hıristiyan&rsquo;dı. &ldquo;Ben bir zirveyim&rdquo; diye homurdandım.</p>

  <p class="p5">Alex, peşimde olmadığı zamanlarda, Efes&rsquo;in sanat dünyasında tanınmış bir kişiydi. Kentteki en iyi iki ya da üç bronz yontucudan biriydi; her kış, Güzel Sanatlar Akademisi&rsquo;nin ikincilik ödülünü kazanırdı. Asla birinci olamayan Alex, ikinci olmaktan nefret ederdi; ama Efes, tepede yalnızca bir kişilik yeri olan ciddi bir kültür başkenti olduğundan beri hep böyle olmuştu bu ve Alex asla oraya oturamamıştı. Böylece, bir sürü doğuştan başarısız kimse gibi o da, Hıristiyan olmuştu. &ldquo;Efes Güzel Sanatlar Akademisi&rdquo; derdi o, &ldquo;bana göre değil. Benim Güzel Sanatlar Fakültem bu sanat dünyasından değil.&rdquo; Bizim o harika Mesaj&rsquo;ımız sayesinde, birçok kişi böyle hisseder; çünkü biz gerçekten de siz sıradan solucanların haline şükretmesini sağlarız. Aziz&rsquo;in her zaman söylediği gibi, dipte, İsa&rsquo;yla birlikte bir sürü yer var.</p>

  <p class="p5">&ldquo;Söyle bakalım&rdquo; dedim, &ldquo;Tapınak&rsquo;ta neler oluyor?&rdquo;</p>

  <p class="p5">&ldquo;Dert.&rdquo; Alex başını salladı. &ldquo;Ha, biliyorum, Paul, &lsquo;Önce Yahudiler&rsquo; der; ama İsa&rsquo;nın bu aptalların din değiştireceğini düşündüğüne inanamıyorum. Sonsuz yaşam, içtenlikle söylüyorum, bunlar için çok fazla bir şey.&rdquo;</p>

  <p class="p5">&ldquo;Ben, Diana Tapınağı&rsquo;nda demek istemiştim...&rdquo; dedim.</p>

  <p class="p5">Birçok Yahudi gibi o da Yahudilik dışında bir şeyi gerçekten anlayamazdı. Öte yandan, Alex bir Siyonist değildi, Siyonistlik artı bir puan değildi o zamanlar. &ldquo;Ha, <span class="t16">ş</span><span class="t16">u</span> Tapınak&rdquo; dedi. &ldquo;Şey, bir dakika. Rahibelerin yaşadıkları bölümdeki şapel için yeni bir bronz heykel yaptım geçenlerde...&rdquo;</p>

  <p class="p5">&ldquo;Şimdi de bakire zeytinyağıyla aş pişiriyorsun ha!&rsquo;&rsquo; Heyecanlanmıştım; kim heyecanlanmazdı ki? &ldquo;Rahibe Stephanie&rsquo;yi görüyor musun hiç?&rdquo;</p>

  <p class="p5">&ldquo;Hımmm.&rdquo; Alex, güzel rahibenin görkemli kumbarasına layık rüşveti almaksızın onunla aramı bulacak gibi değildi. Yüksek bir fiyattı bu; ama iyi bir soygunda fiyat sorulur mu,</p>

  <p class="p5">&ldquo;Step&rsquo;le buluşmak istiyorsun, değil mi?&rdquo;</p>

  <p class="p5">&ldquo;Hımmmm.&rdquo; Duymazlıktan gelme sırası bendeydi.</p>

  <p class="p5">&ldquo;Ayarlayabilirim bunu. Fiyatı var.&rdquo; Atmaca gözleri, şimdi o bölgeden bir saldırıya karşı mermer sertliğine bürünmüş, gerimdeydi. &ldquo;Her Cuma, zevkle döşenmiş, limana bakan dairesinde günbatımında kabul eder konuklarını. Tabii, haremağaları da hep yanındadır.&rdquo;</p>

  <p class="p5">&ldquo;Olmadıkları zamanlar dışında.&rdquo;</p>

  <p class="p5">&ldquo;Hımmm.&rdquo;</p>

  <p class="p5">Cuma, günbatımında. Bilmek istediğim tek şey buydu. Ama ona ayak uydurdum. &ldquo;Kaslı kollarıma uygun bronz kolluklar olabileceği aklıma gelmezdi.&rdquo; Rastlantı ya, o günlerde kas yapmıştım, kollarımdaki şişkin kasların bembeyaz derisini görünce heyecandan inledi. Zokayı yutmuştu.</p>

  <p class="p5">Avludaki Priscilla ile Apollos&rsquo;un yanına döndüğümüzde, Priscilla bildik bakışını attı bana. &ldquo;Korint&rsquo;te sıkıntı var&rsquo;&rsquo; dedi.</p>

  <p class="p5">&ldquo;Ne sıkıntısı bu şimdi?&rdquo; Stephanie&rsquo;den başka bir şey düşünemiyordum ben. Şehvet. Mea culpa. Sözler Latince&rsquo;de neden Yunancadakinden çok daha iyi geliyordu kulağa? Tabii, şu anda yazmakta olduğum her şey, sadece belleğimi günahlarımdan temizlemek için. Paul&rsquo;un ve daha küçük fakat daha az yetkeli olmayan benim, ben Timmy-wimmynin... Timoti'nin vaaz ettiğimiz Mesaj&rsquo;la hiçbir, tekrar ediyorum hiç bir ilişkisi yok. Şeytan benim yazı kamışımı ele geçirmiş! Yıldızlığa giden Sarı Tuğla Yola çıktığımda böyle günler olabileceğini biliyordum. Şeytanlar her yere sızmış. Yoldan çıkarma söz konusu. Aziz, düşlerimi istila ediyor. Bir de Dr. Cutler&rsquo;lar, genellikle. Chet. Stephanie. Sevgilim! O bacaklar...</p>

  <p class="p5">Cuma günü günbatımında Stephanie&rsquo;yi görmedim; çünkü Alex yalan söylemişti. Stephanie&rsquo;nin &ldquo;evde&rdquo; olduğu zaman, Cumartesi gece yarısı, son Tapınak gösterisinden sonraydı. Bizler, onun kaçınılmaz zaferinden bitkin düşmüş fakat aşka gelmişken, Stephanie, bir haremağasına nasıl rüşvet verileceğini bilen hayranlarını ağırlardı evinde; bir aygırsanız, bir sepet kirazla olmazdı bu. Eh, kesenin ağzını açmalıydım. Zordu, özellikle de o zamanlarda, haremağaları böyleyken. Bugünlerdeki gibi yapmıyorlar. Bu, kesin.</p>

  <p class="p5">Her neyse, sonunda onun, Büyük Tapınak tiyatrosuna bir tünelle bağlanan deniz sarayındaki dairesine kabul edildim; o gece yalnızca benim için dans etti ya da onun giysilerinin üzerindeki ışıl ışıl madeni pullardan, çakan renkli ışıklardan, bacaklardan şakına dönmüş olan ben, öyle sandım... O bacaklar.</p>

  <p class="p5">Baş haremağası beni onunla tanıştırırken, &ldquo;Bacaklarınız nasıl?&rdquo; diye aptalca bir soru sordum.</p>

  <p class="p5">Stephanie, iri bir kuş budunu kemiriyordu o sırada. Susmamı belirten bir ses çıkardı ve çevresini sarmış hayranlarının haz dolu bakışlarına çevirdi gözlerini; şık giyimli, otuz kırk kadar Efesli delikanlıydı bunlar. Haremağaları ciddiydiler ve ağırbaşlı giyinmişlerdi; sizin de, onun huzuruna kabul edilmek istiyorsanız, üreme açısından olduğu kadar kıyafet bakımından da denetimi geçmiş olmanız gerekirdi. &ldquo;Özür dilerim&rdquo; diye mırıldandım. Fakat Stephanie, o uzun yılankavi sırtını bana dönmüştü.</p>

  <p class="p5">İkinci başrahibenin dairesi dolunay denizine yukarıdan bakan kemerli pencereleriyle uzun bir salondu. Büyülenmiş gibi, pencerelerin birinin önünde ayakta dikilmiş, hayranlarının çevrelediği, düşlerimin flörtü kızı seyrediyordum; haremağalarıysa gözlerini ondan değil de, hayranlarından yakışıklı olanların üzerinden ayırmıyordu.</p>

  <p class="p5">Birden, dikkatini çekmekten umudumu kesmek üzereyken, onu yanımda buldum. Dolunay ışığı altında, gözleri dökme gümüş gibiydi. Vücuduna sürdüğü nadide merhemlerin kokusunu alıyordum. &ldquo;Merhaba&rdquo; dedim, davetkâr bir şekilde göz kırparak. Ah, ne kabasın sen, sıradan Küçük Asyalı oğlan! Yanaklarımı ateş basıyor şimdi yazarken.</p>

  <p class="p5">&ldquo;Hangi kayanın altından sürünerek geldin, tatlım?&rdquo; Çoğu dansçının aksine, Stephanie&rsquo;nin kadife yumuşaklığında bir sesi vardı. Göğüslere gelince... Korkarım, aptal kutusu benim ezberimi bozmaya başlıyordu... Acaba Markos da, dünyanın öbür ucundan, Efendimizin olağanüstü öyküsünü yazdırırken aynı sorunla karşılaşıyor mudur?</p>

  <p class="p5">&ldquo;Stephanie!&rdquo; Dilim çözülmüştü. &ldquo;Seni, İffetli Diana&rsquo;nın Bin Bir Gün Dansı&rsquo;nı yaparken gördüğüm günden beri en büyük sensin. Hesap et&rdquo; diye fısıldadım, yakınlığı sersemletmişti beni; iri Küçük Asyalı ellerim, onun büyüleyici vücudunu karmaşık bir lavta ya da ksilofon gibi çalarmışçasına, beceriksizce açılıp kapanıyordu.</p>

  <p class="p5">&ldquo;İyi bir numara.&rdquo; Kendini ele vermiyordu. &ldquo;Hangi gösteriyi gördün?&rdquo;</p>

  <p class="p5">Anlattım ona, benim için ne demek olduğunu, ufacık bir şans verilirse, benim onun için neler yapabileceğimi anlattım ona; o ise, için için yanan göğüs yarığına çekilmiş zincire asılı bir anahtar şeklinde, yarımın da yarısı bir şans vermeyi sürdürüyordu.</p>

  <p class="p5">&ldquo;Tamam, yavrucuğum. Sen kazandın. Güneydoğu kulesi, park alanının tam karşısında. Şafaktan önce. En güzel zaman. Ama uyarayım seni. İyi olmalısın.&rdquo;</p>

  <p class="p5">İyiydi, iyiden de iyi. Güneydoğu kulesi, her dürtüşümde sallandı ve titredi. O zaman, bütün sinirler ayakta, şafağın cılız ışıkları odanın karanlığını tırmalar, en koyu gölgeleri bile madeni bir tarak gibi parlak şeritlere &ndash;bahçe tırmığı mı demeliyim? Hangisi daha büyüktür?&ndash; ayırırken, koyun koyuna yatıyorduk biz.</p>

  <p class="p5">Birbirimizin kulağına anlamsız şeyler fısıldıyorduk. &ldquo;Başlangıç için hiç de fena değil&rdquo; diyerek gülümsedi darmadağın, kınalı lüleleri arasından.</p>

  <p class="p5">&ldquo;Herhangi bir hap ya da ilaç kullanıyor musun?&rdquo; Bütün o normal Küçük Asya veletleri gibi, Diana&rsquo;nın o ortalama başrahibesinin doğum kontrol yöntemlerine başvurup başvurmadığı konusunda meraktaydım.</p>

  <p class="p5">&ldquo;Hayır, budala.&rdquo; Sevecendi. &ldquo;Solist olarak ilk anlaşmanızı yaptıktan hemen sonra tüplerinizi bağlarlar.&rdquo; Avluda, başrahibelerin sırlarını anlatırken büyülenmiş gibi dinliyordum onu; klitoris sünneti, kıl dökme işlemleri ve tabii kaçınılmaz olarak kaza sigortası ve yükümlülükler gibi şeylerden söz ediyordu.</p>

  <p class="p5">&lsquo;&lsquo;Eh&rdquo; dedi iğneleyici bir ses tonuyla, &ldquo;her şeyi öğrendiğine göre bütün bu küçük sırlarımızı gider Priscilla&rsquo;ya anlatırsın&rdquo;</p>

  <p class="p5">Afallamıştım. &ldquo;Priscilla&rsquo;yı nereden biliyorsun?&rdquo;</p>

  <p class="p5">&ldquo;Bayan Priss&rsquo;i bilmeyen mi var?&rdquo; Stephanie komodinin üzerindeki bir nara uzandı. Bir kediye benziyor, diye düşündüm, kediliğinin büyüsü altında bir kediye. &ldquo;O sözüm ona entelektüelleriyle bütün Efes&rsquo;in ağzında; pembe boyalı konuşma bölmesindeki bütün o bıcır bıcır sohbetleri...&rdquo; Stephanie&rsquo;nin beyaz dişleri şimdi, Priscilla&rsquo;nın zarif konuşma bölmesi kadar pembeydi nar suyundan.</p>

  <p class="p5">&ldquo;Gerçekten gittin mi onun evine?&rdquo;</p>

  <p class="p5">&lsquo;&lsquo;Hayır.&rdquo; Stephanie nar çekirdeklerini havaya tükürdü. &ldquo;Glaucon&rsquo;un eski karısı daha yeni katıldı kumpanyaya. Benim yardımcı oyuncum. O tanıyor Bayan Priss&rsquo;i. Bana her şeyi anlattı.&rdquo;</p>

  <p class="p5">Sümbül renkli buklelerimin altında bir ışık yandı. &ldquo;Bayan Glaucon gidip Efes Dans Kumpanyası&rsquo;na katıldı mı demek istiyorsun ?&rdquo;</p>

  <p class="p5"><span class="t16">&ldquo;Kastetti</span><span class="t16">ğ</span><span class="t16">im</span> şey bu mudur bilmiyorum; ama <span class="t16">söyledi</span><span class="t16">ğ</span><span class="t16">im</span> kesinlikle bu. Priscilla ile yaşadığı büyük macera artık heyecan vermez hale gelince, bir veda öpücüğünün ardından, dansçılar için bir açık yarışmaya girdi, hem de bir ajansa filan bağlı olmadan. Ama gerçekten ateş gibiydi. Anlaşma yaptılar onunla. Hala ateş gibi. Hem de bütün numaraları öğrendi...&rdquo;</p>

  <p class="p5">&ldquo;Dans numaralarını?&rdquo;</p>

  <p class="p5">&ldquo;Hayır. <span class="t16">Sizin</span> numaraları. Orada gördüm onları. Banyo kabının yanında. Sizin gişe son çeyrek için bilet satıyor.&rdquo; Stephanie saçlarını tarıyordu, ayna olmamasına rağmen hem de kusursuz bir biçimde. &ldquo;Bir sürü kâğıt dolaşıyor ortalıkta; ama siz para kazanıyorsunuz. Şey, haberlerim var sana, Tim çocuk. Sizin satmayı sevdiğiniz gibi &lsquo;müjdeler&rsquo; değil, kötü haberler. Bu Efes denilen yerde burnunu fazla sokarsan işlerimize, kim vurduya gidersin.&rdquo;</p>

  <p class="p5">Masum pozu takındım; ağzımda bir şeyler geveler gibi yaptım. Stephanie şehvetle uzanıyordu. &ldquo;Defterlerinizi denetliyoruz, biliyorsun; işinde çok iyi olduğunu söylemeliyim. Muhasebeciliğe gelince, güzel bir işlem başlattın sen; ama üçlü giriş olsun ya da olmasın, belli bir rakamı geçer geçmez &ndash;ki bizim için bilmek, sizin içinse bulmak demektir bu&ndash; Efes&rsquo;te İsa diye biri olmayacaktır. Anlıyor musun beni, çocuk?&rdquo;</p>

  <p class="p5">Yanıt vermek yerine onun üstüne atladım; dört bacakla dört kol öylesine birbirine karışmıştı ki, hani nasıl derler, birbiri içine geçmiş iki kaşık gibiydik.</p>

  <p class="p5">&ldquo;Bu&rdquo; dedi tanıdık bir ses, &ldquo;güzel bir merhaba.&rdquo; Dondum kaldım kısrağın üzerinde, hem dudaklarımdan hem de üreme organımdan nar suları damlıyordu.</p>

  <p class="p5">Tanrı&rsquo;ya şükür Priscilla değildi sesin sahibi. Sadece Glaucon&rsquo;u değil, derisinin altına sızmış bencil ikizi Priscilla&rsquo;yı da kendine çekmek umuduyla &ndash;öyle görünüyor ki boşuna&ndash; Priscilla&rsquo;nın <span class="t16">faux</span> Pontus sesini ve yapmacık tavırlarını taklide başlayan Glaucon&rsquo;un karısıydı.</p>

  <p class="p5">&ldquo;Bu bir yardımcı aktör provası değil&rdquo; dedi Stephanie eğlenir gibi. Sonra da yardımcı aktörünü yatağa çekti ve üçlü prova, baş haremağası, masör ve <span class="t16">regisseur</span>, banyonun hazır, gül rengi şafağın sökmekte olduğunu ve bütün yardımcı aktörlerin kaybolma zamanının geldiğini haber vermek için görününceye kadar harika bir biçimde icra edildi.</p>

  <p class="p5">Bayan Glaucon&rsquo;un bana söyleyecek bir veda sözü vardı. &ldquo;Glaucon&rsquo;a ve Priscilla&rsquo;ya de ki, Diana Tapınağı&rsquo;nın bale topluluğundan şu anki kadar hiç mutlu olmamıştım; burada kendime Pauline İsa Mesih Kilisesi&rsquo;nde asla bulamayacağım bir yer buldum. Kumpanyaya katılıncaya kadar başkalarının beni kullanmasına izin verdim. Ama şimdi, tam bir kadınım artık. Tepeden deltaya akan büyük bir nehir gibi akıyorum merkezden, taşarak; sonunda ilk kez, beceriksiz bir erkek ya da becerikli bir kadın &ndash;Priscilla&ndash; tarafından değil de, çok kapılı kalbimin gece göğündeki yıldızlara yazılı dişil ilke olan Stephanie tarafından okşanmış bir rahim gücüyle kabararak akıyorum. Ah, nihayet!&rdquo; Uluyordu; oysa Stephanie yalnızca kedi gibi mırıldıyor, nar tanelerini dişlerinin &ndash;Stephanei&rsquo;nin dişlerinin&ndash; arasından fırlatıyordu. &ldquo;Glaucon beni hiç beceremedi. Ne zaman içime girse, Ortadoğulu bir birliktelik yerine Batılı bir birliktelik olurdu bu. Ah, o bir dâhidir, doğru; ama hayat sanattan önce gelmez mi?&rdquo;</p>

  <p class="p5">Odanın köşesinden &ldquo;Evet, evet, evet&rdquo; yankısı sandığım bir şey duydum. Döndüm baktım, bir gölge kadın gördüm. Köşede dineliyordu; Stephanie gibi uzun boylu, uzun bacaklıydı, kısa kızıl saçları ve şirin, şımarık bir kız yüzü vardı. Parlak yeşil, sımsıkı bir dansöz giysisi giymişti. Yalnızca duruşuyla değil, orada kusursuz bir beşinci pozisyonunda dikilişiyle, gözünü üçümüze dikmiş bakarken, bir dansçı olduğunu söyleyebilirdim.</p>

  <p class="p5">&ldquo;Döndü!&rdquo; Stephanie yatağından fırladı ve güzel gölge kadının karşısına dikildi; gülümserken kıvrılan dudakları tüm coşkusunu hoyratça sergiliyordu. &ldquo;Ne kadar güzelsin.&rdquo; Stephanie hayran mı olsun, korksun mu bilemiyordu. &ldquo;Ama, lütfen, niye böyle gözetliyorsun beni?&rdquo;</p>

  <p class="p5">&ldquo;Kendisi özel bir dedektiftir de ondan!&rdquo; Glaucon&rsquo;un karısı olaydan dehşete düşmüştü. &ldquo;Bilirsin, Pinkerton kadın ajanlar tutuyor artık; Glaucon&rsquo;a bakılırsa erkeklerden çok daha etkili oluyorlarmış, kim bilir. Ama bana vız gelir. Doğru, bizimkisi adı olmayan bir aşk...&rdquo;</p>

  <p class="p5">&ldquo;Kapa çeneni, sevici.&rdquo; Stephanie yumuşaktı, ah o denli yumuşaktı ki, yeşiller içindeki o gizemli güzelliğe bürünmüştü. &ldquo;Bir yerlerden gözüm ısırıyor sizi. Yoksa Tanrıça Diana mısınız siz?&rdquo;</p>

  <p class="p5">Güzel gölge kadın, aynen Stephanie&rsquo;nin yavru kedi burnuna benzeyen ucu yukarı kalkık burnunu kıpırdatarak başını salladı.</p>

  <p class="p5">&ldquo;Bitiriyorum&rdquo; dedi tapılacak hayal. &ldquo;Gerçekten bitiriyorum. Kevin&rsquo;e anlatmak zorundayım.&rdquo;</p>

  <p class="p5">&ldquo;Bizimki&rdquo; dedi Glaucon&rsquo;un karısı gizemli konuğa, &ldquo;bütün ilişkilerin en temizi, en yoğunu. Aziz Paul&rsquo;un ve Glaucon&rsquo;un bizi şantaja uygun bir durumda yakalamak için Pinkerton&rsquo;a epey para saydığını biliyorum; ama Küçük Asya&rsquo;da Stephanie ile beni en derin, en gerçek ve en temiz ihtiras dışında başka bir şeyden suçlu bulabilecek bir mahkeme yoktur...&rdquo;</p>

  <p class="p5">Ama Stephanie, isterik yardımcı oyuncusunu dinlemiyordu. Kendinden geçmiş, binlerce küçük lambanın birden, hep birlikte yanmış gibi göründüğü gölgeli köşedeki muhteşem yaratığa sesleniyordu. &ldquo;Fazla izliyorsun beni, öyle değil mi?&rdquo;</p>

  <p class="p5">Güzel hayalet başını salladı.</p>

  <p class="p5">&ldquo;Kim olduğunu biliyorum senin!&rdquo; Stephanie&rsquo;nin gözleri iri iriydi şimdi, gri-mavi kedi gözleri.</p>

  <p class="p5">Ama ben de tanıdım o zaman. Bir çırpıda, tanıdım onu.</p>

  <p class="p5">&ldquo;Sen bensin! Ben de sen!&rdquo; Stephanie haykırıyordu şimdi.</p>

  <p class="p5">Yaratık baş salladı. &ldquo;Geçmiş yaşamdaki bensin sen&rdquo; dedi görüntü yumuşak bir sesle. &ldquo;Bu kanala yönlendirildim; çünkü bir zamanlar Diana başrahibesi olduğum bu yerde bir sorun çıkacak birazdan...&rdquo;</p>

  <p class="p5"><span class="t16">&ldquo;</span><span class="t16">İ</span><span class="t16">kinci</span> başrahibe.&rdquo; Stephanie, sıra afişlemeye gelince her zaman titiz biri olmuştur. &ldquo;Şimdi sen &ndash;yani ben&ndash; neredesin?&rdquo;</p>

  <p class="p5">&ldquo;Yeni Çağ&rsquo;da&rdquo; dedi o güzelim küçük hayalet kız. &ldquo;Aquarius çağı, çok geçmeden dönüşecek...&rdquo; Fakat kaybolmaya başlamıştı; sesi müzikal bir soluğa dönüşürken, yüzlerce ışıklı nokta yanıp sönmeye başladı.</p>

  <p class="p5">&ldquo;Kimsin sen?&rdquo; diye bağırdı Stephanie.</p>

  <p class="p5">&ldquo;Shirley MacLaine&rdquo; dedim, aklımda bir şey söylemek yokken.</p>

  <p class="p5">Gölgeli köşe, gölgeler ve binlerce karanlık nokta dışında boştu şimdi. &ldquo;Shirley MacLaine de kim?&rdquo; Stephanie öfkeyle üzerime yürüdü, tıpkı Yeni Çağ&rsquo;daki kendisi gibi.</p>

  <p class="p5">&ldquo;O sensin, gelecekteki sen&rdquo; dedim, der demez de neler konuştuğuma şaştım; çünkü daha o zamanlar televizyon nedir görmemiştim.</p>

  <p class="p5">Glaucon&rsquo;un eski karısı birden, &ldquo;Bir Mormon&rdquo; dedi.</p>

  <p class="p5">&ldquo;Hayır.&rdquo; Kesin biliyordum. &ldquo;Mary Baker Eddy demek istiyorsun, o da Hıristiyan bir bilimci...&rdquo;</p>

  <p class="p5">Stephanie ağzında kalan nar tanelerini üzerime püskürttü. &ldquo;Defolun! İkiniz de.&rdquo;</p>

  <p class="p5">Soru: Daha Claypoole ya da Cutler adlı doktorlarla tanışmamış ve televizyon üzerine o anlamsız sözcükleri bilmiyorken, tapılası Shirley&rsquo;yi gerçekten görmüş müydüm o zaman? Yoksa görüş alanımın dışında olduğu kadar içinde de bulunan benzer güçlerce esinlenmiş de, Yeni Çağ&rsquo;a iletilecek bir mesajı mı kaleme almaktayım?</p>

  <p class="p5">&nbsp;</p>
</body>
</html>
