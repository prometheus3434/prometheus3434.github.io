<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Altı</title>
</head>

<body>
  <h2 class="h21"><a id="a40"></a>On Altı</h2>

  <p class="p5">Aziz hakkında vereceğim iyi haberlerden sapmış gibi görünüyorum. Sanırım, şimdiden sonra iyi haberler oldukça kötü olduğu için.</p>

  <p class="p5">Aziz, dul Flavia&rsquo;ya din değiştirtti, böylece onun evi, Aventine&rsquo;de Hıristiyanlık merkezi haline geldi. Aziz her Pazar onun şarap mahzeninde ayinler yapıyordu, sanırım uğraşının zirvesindeydi de. Ayrıca, bu süre içinde, bütün dünyadaki kilise üyelerine, kimi zaman göndermeyi unuttuğu, bir sürü mektup yazdı. Onların kopyaları bende; ama gözlerim yavaş yavaş kapanıyor gibi olduğu için zorla okuyorum. Atalanta çok fazla televizyon seyretmem yüzünden olduğunu düşünüyor bunun. &ldquo;Bu ışık bombardımanına gözünü dikip bakmak zorunda değilsin. Bütün gün güneşe bakmak gibi bir şey bu.&rdquo; Tabii, bir abartma bu; ama bir şey kastediyor da olabilir kadın.</p>

  <p class="p5">İkinci Dr. Cutler geçenlerde ziyaret etti beni. Açıkçası, Chet ile Marvin&rsquo;in Kanal Z&rsquo;de gelişlerini, Cutler&rsquo;lar ile Mary Baker&rsquo;ın düşlerde &ndash;umarım, benim değilse bile onların düşlerinde&ndash; ya da medyumlar aracılığıyla görünmelerine yeğliyorum.</p>

  <p class="p5">İkinci Cutler yanı başımda belirdiğinde, buhar odasında geçen bir saatten sonra, Yeni Yıldız Banyosu&rsquo;nun karşısındaki şarapçıda ayıltıcı bir içki içiyordum. Neyse ki, şarapçıdaki diğer müşteriler, bu biraz garip görünüşlü &ndash;en azından benim gözlerimde&ndash; hologramın gelişini fark edemeyecek kadar sarhoştular. Septuagesima günüydü.</p>

  <p class="p5">&ldquo;Tünaydın, Aziz Timothy.&rdquo;</p>

  <p class="p5">&ldquo;Dr. Cutler&rdquo; diyerek güler yüzlü olduğunu düşündüğüm bir tarzda baş salladım. &ldquo;Otur, katıl bana... Ama sen içmezsin, değil mi?&rdquo;</p>

  <p class="p5">&ldquo;Sadece kendimin bir gölgesiyim ben. New York&rsquo;ta, tam olarak Columbus Circle&rsquo;da, Gulf+Eastern Laboratuvarı&rsquo;nda yerleşmiş bir âdem. M.S. 2004 yılı için bazı özel etkiler, <span class="t16">çok</span> özel etkiler üzerinde çalışıyorum. Ama kanala girecek olursa, genç olanıma hiç söz etme bundan.&rdquo;</p>

  <p class="p5">Önemli noktadaydım. &ldquo;Benim Golgota ziyaretini ayarlayacak olan sen misin; yoksa o mu?&rdquo;</p>

  <p class="p5">İkinci Cutler belirsiz bir biçimde kaçak davranıyordu. &ldquo;Doğal olarak, sizin orada olduğunuzu &ndash;oradaydınız&ndash; biliyoruz polaroidlerden; fakat sizi gönderme onuruna kim sahip olacak? Gulf+Eastern mi yoksa General Electric mi?&rdquo;</p>

  <p class="p5">&ldquo;Bilmiyor musunuz?&rdquo;</p>

  <p class="p5">&ldquo;Biliyorum ve bilmiyorum. Şu anda iki senaryoyla karşı karşıyayız. Ben, umarım &ndash;ve dua ediyorum&ndash; birincinin yerini kapacak olan ikinci üzerinde çalışıyorum. Anlıyorsunuz, birincisi, düşmanınki; on yıl önce General Electric&rsquo;teydim çünkü ben. Gelecek hafta bir gün, bu yanlış yola sapmış şahıs, NBC için <span class="t16">Golgota'dan Canl</span><span class="t16">ı</span> <span class="t16">Yay</span><span class="t16">ı</span><span class="t16">n</span>&rsquo;ı yönetmek üzere nakletmeyi planlıyor sizi.&rdquo;</p>

  <p class="p5">&ldquo;O zaman, Chet, iş ilişkilerinin, nete karşılık giydirilmiş toplam yüzdesi dahil, benim koşullarımı onayladığını söylerken ayak yapmıyordu.&rdquo;</p>

  <p class="p5">&ldquo;Kes saçmalamayı!&rsquo;&rsquo; İkinci Cutler kaba bir biçimde sözümü kesti. Beni, geleceğin azizi bir yana, bir piskopos ve baş sunucu olan beni susturdu! &ldquo;Bütün bunların, yalnızca senin için değil, Hıristiyanlık için, aslında insan soyunun hayatta kalabilmesi için ne denli ciddi olduğunun farkında değilsin sanıyorum.&rdquo;</p>

  <p class="p5">&ldquo;O zaman Dr. Cutler&rdquo; dedim soğuk bir sesle, &ldquo;söylemek istediğin &lsquo;bütün bu&rsquo; ne oluyor?&rdquo;</p>

  <p class="p5">&ldquo;Işığı görüp de General Electric&rsquo;ten ayrılmadan önce, ateşli bir Siyonist&rsquo;tim ben. Bir Hıristiyan olarak yetişmiş olmama karşın, Fairleigh Dickinson&rsquo;daki Musevilik araştırmalarında <span class="t16">ne plus ultra</span> Karşılaştırmalı Din çalışmalarımda, İsa&rsquo;nın bir Hıristiyan olmamakla kalmayıp, Aziz Paul&rsquo;un aslında yalnızca Yahudilere seslenen kendi mesajını ne hale getirdiğini görünce dehşete düşeceğine gittikçe daha çok inandım; bilirsin işte, hani kabuklu hayvanlar ve rayon hakkında bilinen standart şeyler. Ve tartışmayı sona erdiren nokta: Çarmıha gerildi O. İşte bunun için de bizim mesihimiz olamazdı. Evet, inancımı &ndash;ya da daha yüce bir şeye olan o özel inancımı şimdi ikinci kez kaybetmiş olsam da, ben bir Yahudi dönmeyim...&rdquo;</p>

  <p class="p5">&ldquo;Selma Suydam değil mi?&rdquo;</p>

  <p class="p5">&ldquo;Gülünç olma. Zaten, Robert De Niro ile çıkıyor o.&rdquo; Genç, kendisininkine o kadar az benzeyen yassı burnunun ucunu ovaladı. Sahtekârın biri mi; yoksa daha kötüsü estetik ameliyat mı geçirmiş? &ldquo;Dinsel inançlarımı tartışma özgürlüğüm yok benim; ancak inançsızlıklarımı dersen, olur. Benim iğrenç; genç kendim Museviliğin Hıristiyanlıktan korunması gerektiğine, bununsa ancak başlangıca &ndash;Golgota&rsquo;ya&ndash; gidip hikâyeyi değiştirerek yapılabileceğine inanır oldu...&rdquo;</p>

  <p class="p5">&ldquo;Birinci Cutler, hacker mı yani?&rdquo;</p>

  <p class="p5">&ldquo;O kadar bandı birer birer bozacak sabır yoktur onda. Fakat M.S. 2000 yılına kadar kazılıp bulunamayacak olan bu İncil&rsquo;i yazmaya seni teşvik eden kişi oydu...&rdquo;</p>

  <p class="p5">&ldquo;Ne yazmış &ndash;ya da yazacak&ndash; olduğumu gördün mü sen?&rdquo;</p>

  <p class="p5">&ldquo;Henüz hayır. Arkeologlar papirüsler üzerinde Karbon 14 yöntemini falan uyguluyor. Hiç kimse gerçekten okuyamadı onu. Fakat genç kendime ve onun meslektaşlarına karşı birlikte hareket etmezsek &ndash;sen ve ben&ndash; daha sonra fazla önem taşımayabilir bu...&rdquo;</p>

  <p class="p5">&ldquo;Chet&rsquo;i mi kastediyorsun?&rdquo;</p>

  <p class="p5">&ldquo;Korkarım zavallı Chet biraz hafif kalır. Aslında o yalnızca reklam ve satış işinde. Neyse, küçük bir figür o. Ama Marvin Wasserstein bir dâhidir, bizim bu oynadığımız tanrılar oyununda bir başoyuncu.&rdquo;</p>

  <p class="p5">İkinci Cutler çantasını açtı. &ldquo;Sana, olanların gerisinde neler bulunduğu konusunda seni bilgilendirecek bir videokaset getirdim.&rdquo;</p>

  <p class="p5">&ldquo;Ama VCR yok ki bende.&rdquo;</p>

  <p class="p5">&ldquo;Var. Sony&rsquo;nizin üzerindeki yassı kutu, o.&rdquo; Küçük bir paket verdi bana. &ldquo;Bir de talimat kitabı koydum içine, kolay mı kolay. Hem İngilizce hem Japonca... Fakat sen bizim dilleri okuyamıyorsun da anlamlarını seziyorsun, eski geriye-sar'da kalarak hızlı ileri sar&rsquo;a girmek gibi doğal bir sonuç çıkıyor ortaya.&rdquo;</p>

  <p class="p5">&ldquo;Hızlı ileri sarma mümkün mü şimdi benim için?&rdquo;</p>

  <p class="p5">İkinci Cutler başını salladı. &ldquo;Ben &ndash;kendimi General Electric&rsquo;te düşündüğüme göre öteki ben&ndash; hacker işine başlamadan kısa süre önce Aynı-Durum-Moleküler-Cutler Etkisi&rsquo;ni olgunlaştırdım.&rdquo;</p>

  <p class="p5">&ldquo;Bir bağlantı mı var ?&rdquo;</p>

  <p class="p5">&ldquo;Bantta da görüleceği gibi, bir bağlantı var. Aziz Timothy, biz seni Gulf+Eastern&rsquo;deki takımımızda görmek istiyoruz.&rdquo;</p>

  <p class="p5">Bir şişe Mısır birası ısmarladım. Barmen, yanımdaki holograma biraz merakla bakıyordu. Büyük bir yudum aldım biradan ve korkarım, geğirdim. &lsquo;&lsquo;Dr. Cutler, ben...&rdquo;</p>

  <p class="p5">Gözlerinin içine bakıyordum; gözlüksüzken, daha önceki kendisinin iri yuvarlak gözlerinden öyle farklıydılar ki! Kontak lenslerin gerisinde gözler daralıyor. Güveneyim mi ona? Güvenebilir miyim ona? İyi bir ihtiyara benziyor; ama hacker da olabilir pekala. Bir kalp değişimi geçirdiğini söylüyor; ama insanlar kalplerini değiştirir mi hiç? Pekâlâ, genç kendiyle çalışıp, televizyonda sık sık gördüğümüz, alışılmış iyi polis, kötü polis rutinini sürdürebilirdi.</p>

  <p class="p5">&lsquo;&lsquo;Güzel, Gulf+Eastern&rsquo;den bir teklif bu sanırım; ama hatırlarsanız, ben şu anda ahlaken NBC&rsquo;nin gelecek programı <span class="t16">Golgotadan Canl</span><span class="t16">ı</span> Yayın&rsquo;ını sunmak üzere General Electric&rsquo;e bağlıyım. Chet&rsquo;e piskopos yemini verdim.&rdquo;</p>

  <p class="p5">İkinci Cutler anlayışlı bir tarzda başını salladı. &ldquo;Sizin dürüstlüğünüze hayranım, Aziz Timothy, Fakat sizin için kafamızda kamera <span class="t16">arkas</span><span class="t16">ı</span> gibi bir şey tasarlıyoruz. İncil&rsquo;inizi yazmayı elbet sürdüreceksiniz. NBC şovunu sunacaksınız, elbet; ama metelik geçmeyecek elinize oradan. Oysa, orada aslında olana &ndash;ya da olacak olana&ndash; zıt gördüğünüz şeyi... yeniden düzenlemek zorunda hissedebilirsiniz kendinizi.&rdquo;</p>

  <p class="p5">&ldquo;Olanı nasıl değiştirebilirim ben?&rdquo;</p>

  <p class="p5">&ldquo;Hepimizin yaptığı ya da benim görece gençliğimin Cutler Etkisi avcumuzun içinde olsaydı, yapabileceği yoldan... Ah, azizim!&rdquo; İçini çekti. &ldquo;Cynthia yorulmuş. Zavallı, yaşlı. At arabalarıysa sigortasız. Kaybolmalıyım ben.&rdquo; Saydamdı artık.</p>

  <p class="p5">&lsquo;&lsquo;Bundan sonraki ziyaretim Kanal X&rsquo;te olacak, New Jersey, Paramus&rsquo;taki evimden. Gerekir diye bir acil çağrı numarası bırakıyorum...&rdquo;</p>

  <p class="p5">Bir elin soluk renkli dış hatları masanın üzerindeki paketi gösteriyordu; sonra da kayboldu. Her zamanki gibi, meyhanede hiç kimse farkına varmadı bunun. Bu hödüklerin, dünyanın sonunu bile fark edeceğini sanmıyorum. Fakat, ne garip, oradan ayrılırken birinin şöyle söylediğini işittiğimi sandım: &ldquo;Gerçekten güzel bir hologramdı, değil mi?&rdquo; Siz bana bakmayın, yanlış işitmiş de olabilirim.</p>

  <p class="p1">*</p>

  <p class="p5">VCR ile başım dertte. Çalıştırması kolay gibi görünüyor ama çalışmayan bir şey var. Bu arada, biraz acelem var gibime geliyor. Bu hikâyeyi bitirmedim; ama yine de &ndash;gelecekte&ndash; eleştirilmekte ve galiba okunmuş. Bu metne ne olursa olsun, dikkatle gizlenmiş Aziz Markos&rsquo;a Göre İncil hala bende; bu da Kutsal Hikâye&rsquo;yi eski haline koymam için yeterli, tabii bir sürü kibitzer sızıp da metnimi değiştirmezse. Öyle görünüyor ki, her defasında biri beni ziyaret edince, eminim anımsamadığım ya da anımsasam da hiçbir zaman yazılamayacak garip şeyleri yazmaya başlıyorum: Priscilla&rsquo;nın bana sırnaşması ya da Neron&rsquo;un tepeme binmesi gibi.</p>

  <p class="p5">Flavia&rsquo;nın, çamurlu Tiber&rsquo;e ve kıyıdaki kölelerin akıntı yukarı çektiği mavnalara bakan balkonunda otururken, çok rahattım.</p>

  <p class="p5">Flavia &ndash;tıpkı Priscilla gibi&ndash; genç aygırlara meraklıydı; arzularımı emir telakki ediyordu. Aziz, bir öğle sonu sohbeti için gelmişti, Kaya&rsquo;yı da yanında getirmişti. Kilisenin bu iki kurucusundan Paul, rakibinden gelecek her türlü pisliği hoş görmek zorundaydı. Aslında, Kaya&rsquo;cık orta sert bir Siyonist&rsquo;ti.</p>

  <p class="p5">Yaz zamanıydı... O harika, gürültülü, pis kokulu kenti, Roma&rsquo;yı hep yazın düşünürüm. Kaya&rsquo;nın dönme köle kızlarının sunduğu, dağ karında soğutulmuş şaraplarımızı içiyorduk. Yaldızlı parmak uçlarına kadar tam anlamıyla bir kadın olan Flavia fildişi sandalyesinde otururken, biz erkekler boylu boyunca yere uzanmıştık. Kaya&rsquo;cığın bir gözünde arpacık çıkmıştı, bu da onu çok komik gösteriyordu; Aziz&rsquo;in, birinin kardeşinin gözünden toz zerreciğini üfürüp çıkarışı üzerine esprileri, bizim Kaya&rsquo;yı hiç eğlendirmiyordu.</p>

  <p class="p5">&lsquo;&lsquo;Ee, duruşma nasıl gidiyor?&rdquo; Peter&rsquo;ın, Romalıların, kitabı değilse bile, Tevrat&rsquo;ı Aziz&rsquo;e fırlatacağını umduğu, iyi biliniyordu.</p>

  <p class="p5">&ldquo;Yüksek mahkemeye başvurduk. Dosyayı Palatine&rsquo;e gönderdim. İmparator bizden yana.&rdquo; Aziz, ünlü adlardan arkadaşı olarak söz etmekten hoşlanan biri olmuştu; fakat o zamanlar, dünyanın görüp göreceği en büyük imparatorluğun başkentinin hız yapılan otoyolunda oynanan oyunun adı buydu. Ne yazık ki, hangi adları andığınız konusunda dikkatli olmak zorundaydınız; çünkü Neron saray suikastı bağlamında oradan buradan bir sürü tanınmış kişiyi öldürüp duruyordu. Yine de cemiyet hayatı hemen hemen aynı minvalde sürüp gidiyor, Neron&rsquo;sa konserler, resitaller vermeye, alışılmış çay partilerine devam ediyordu; Senato Sarayı&rsquo;nın girişinde o çok hoş suluboya resimlerine bile sergiliyordu, mali gücü yerinde olanlar, daha biter bitmez kapışıyordu bunları.</p>

  <p class="p5">Peter, bir ipek parçasını gözkapağına bastırdı. &ldquo;Hıristiyanlardan nefret eder o.&rdquo;</p>

  <p class="p5">&ldquo;Yahudilerden de.&rdquo; Aziz, garip biçimde rahattı. &ldquo;Ama teolojiyi sever; Tanrı biliyor ya, o bölümde çok doluyuz biz. Geçenlerde &ndash;aslında imparatorun bir yakın arkadaşı aracılığıyla&ndash; benim Üçleme kuramını anlatıyordum ona. Bilirsiniz, Tanrı Baba... &ldquo;</p>

  <p class="p5">&ldquo;Günah! Günah!&rdquo; Kaya, Üçleme yandaşı değildi. Uzun süre ben de öyleydim; ama şimdi inanıyorum; Üçleme, yaşadığım sürece bir Kilise öğretisi olarak kabul edilmemiş olsa bile, televizyondan öğrendiğime göre bir gün kabul edilecek. Tek Tanrı&rsquo;da üç varlık gibi gerçekten kusursuz bir gizem olmaksızın, bunun sahici bir anlamı olamaz; ta ki İsa, M.S. 2001 yılında dönünceye kadar. Bu da, yaşlı Dr. Cutler, o kader yılının zirvesinde, meşgul, çok meşgul olmasına karşın, ziyaretçilerimden hiçbiri için gerçekleşmedi.</p>

  <p class="p5">&ldquo;Günah &ndash;bir toz tanesi gibidir&ndash; görenin gözünde.&rdquo; Aziz sakindi, açıktı. &ldquo;Her neyse, imparatorun arkadaşı, benim başvurumla ilgili bir aksilik çıkarsa, imparatorun araya gireceğini söylüyor. Bir af demektir bu, tabii.&rdquo;</p>

  <p class="p5">&ldquo;Roma&rsquo;ya karşı bir başkaldırıdan suçlu bulundun. Buralarda, cezası ölüm olan bir suçtur bu.&rdquo; Kaya neredeyse mutlu görünüyordu</p>

  <p class="p5">&ldquo;Şarap isteyen?&rdquo; dedi Flavia kurnazca. Biz üç azizin konuştuklarını hiç mi hiç dinlemiyordu. Fakat o sırada, yalnızca bacaklarıyla değil bir mermiyle de, büyük bir dünya dininin temellerinde olduğunu bilmesine hiçbir şekilde olanak yoktu. Flavia modern dansı severdi; oğlanların haricinde hiçbir şeyi sevmediği kadar. Priscilla gibi o da körpe avcısıydı. Neyse ki, yirmi yedimde, olduğumdan daha genç gösteriyordum ben. Yoksa Suburra&rsquo;da sokaklarda, sürtüyor olurdum.</p>

  <p class="p5">&ldquo;Aslında baştaki suçlama &ndash;sözde suçlama&ndash; Tapınak yetkililerine karşıydı; Roma yasalarına göre küçük bir suçtu. Ne yazık ki, Zenas benim ilk başvurumu yanlış doldurdu.&rdquo; Aziz, yasal konularda çok dikkatliydi. Yasanın sözlerini o denli iyi anlıyordu ki, ondaki netameli özü kaçırıyordu. &ldquo;Her şey bu kadar aptalca olamaz. Zenas&rsquo;ta sıradan başvuru formu kalmamıştı, bu yüzden Caligula yönetiminde imparatora karşı suçlarda kullandıkları eski bir formu kullanmıştı. Bu form uzun zamandır kaldırılmış olduğu için, onu kullanmakta, sırf kâğıt olarak kullanmakta bir sakınca görmemişti; anlıyorsunuz değil mi? Eh, yargıç da benim başvuruyu vatana ihanet olarak almış ve böylece...&rdquo;</p>

  <p class="p5">&ldquo;Yani ölümcül bir suçla yargılanıyorsun şimdi.&rdquo; Kaya&rsquo;cık kıkır kıkır gülüyordu. &ldquo;O zaman niye endişe ediyorsun? Her et, ot gibidir...&rdquo; &ndash;</p>

  <p class="p5">&ldquo;Hay, Allah...&rsquo;&rsquo; Aziz inliyordu. Bir azizin katlanamayacağı bir şey varsa dünyada, o da bir başka azizin nasihatini dinlemek zorunda kalmaktır.</p>

  <p class="p5">Ama Kaya susturulacak gibi değildi. &ldquo;...insanın bütün şan ve şöhreti de otun çiçeğidir...&rdquo;</p>

  <p class="p5">Flavia başımın arkasındaki küçük saçsız noktaya, güzelliğin sonunun başlangıcına dokundu.</p>

  <p class="p5">&lsquo;&lsquo;Ot soldu, kurudu, çiçek de bu yüzden düştü.&rdquo;</p>

  <p class="p5">&ldquo;Otların öleceğini herkes bilir.&rdquo; Aziz kısa kesiyordu. &ldquo;Biraz bayağı bir söylem değil mi Kaya, senin için bile olsa?&rdquo;</p>

  <p class="p5">&ldquo;Basitlere basitçe konuşurum. Yeni bir Kudüs vizyonu getiriyorum onlara...&rdquo;</p>

  <p class="p5">&ldquo;Eskisi daha çok benziyor ona.&rdquo; Sona doğru, Aziz&rsquo;in, Kaya&rsquo;ya ve Siyonist kalabalığa karşı tahammülü iyice azalmıştı. Bugünlerde, İmparator&rsquo;dan, Filistin&rsquo;de bir manda bölgesi kurmasını istemekle kalmayıp, kentin her tarafına Neron karşıtı yazılar asıyorlardı. Aşırı kurşun zehirlenmesinden acı çeken birinin kalbini ve aklını kazanmak için yapılmıyordu bu.</p>

  <p class="p5">Kaya&rsquo;cık, insanı delirten o kendini beğenmiş sırıtışıyla, &ldquo;Merhamet&rdquo; dedi, &ldquo;çok sayıda günahı kapsar.&rdquo;</p>

  <p class="p5">Aziz&rsquo;in saldırmasına kalmadan Priscilla ile Glaucon katıldı aramıza.</p>

  <p class="p5">&ldquo;Flavia, <span class="t16">cheéie</span>!&rdquo; Priscilla ile Flavia kucaklaştılar.</p>

  <p class="p5">&ldquo;Selam, beyler&rdquo; dedi Glaucon. Şöhret onu değiştirmemişti, diyebilirim. Hâlâ, satir oyunlarında kozmosu açıklamaya çalıştığı sıradaki, o kusursuz duruşu arıyordu. Bir de, sonuna kadar, Petronius kepçeyi kırıp küvetine girdikten sonra mahkemedeki koruyucumuz olan Glaucon&rsquo;un dünyasını düşünüyordu Neron. Dikkat edin, dedikoduların tersine, Hıristiyan karşıtı değildi Neron. Sizin o ortalama Roma imparatoru gibi, Siyonist karşıtıydı. Fakat, bizim Lystra&rsquo;da dediğimiz gibi, bıçak kemiğe dayanınca, onu hem Yahudilere hem de Hıristiyanlara verdi o.</p>

  <p class="p5">Priscilla&rsquo;nın keyfi yerindeydi. Bütün bunları İskenderiye basımı günlüklerinde okuyabilirsiniz. &ldquo;Marcellus Tiyatrosunu tuttuk. Glaucon&rsquo;un Medea&rsquo;sı. Başrolde ben! Hiçbir zaman öylesine <span class="t16">joie avant</span>la<a id="a41"></a><a href="../Text/notes.html#a103"><span class="t15">{23}</span></a> dolu bir <span class="t16">coeur</span><a id="a42"></a><a href="../Text/notes.html#a106"><span class="t17">{24}</span></a> olmadı bende!&rdquo; Artistik pozlar atarak balkonun çevresinde dolaşmaya başladı Priscilla.</p>

  <p class="p5">Korkarım, kariyerinin &ndash;gerçekten zirve olan&ndash; bu noktasında güzel bir görüntü değildi bu. Siyah diş etleri, ne zaman konuşsa, oniks gibi parlarken; küçük ve sivri kedicik çenesi kaslı boynunun katları içine gömülüyordu. Flavia gerçekten seviyordu onu; ama o sıralar Flavia, Roma toplumunda dendiği gibi, eski tüfekti.</p>

  <p class="p5">&ldquo;Oyun oldukça iyi.&rdquo; Hokkabazlık ve step dansı dışında bütün gösteri sanatlarına saldırıyor olsa da, bir tiyatro kurdu olan Aziz tarafından sıkıştırınca, Glaucon esnemişti. &ldquo;Çok popüler olmalı... &ldquo;</p>

  <p class="p5">&ldquo;İlk gecenin biletleri şimdiden satıldı. İstersen pırlanta ver para yerine; yine de ayakta duracak yer bile bulamazsın.&rdquo; Yalnızca Sanat için yaşayan katıksız sanatçı Priscilla, şimdi şahane Bayan Showbiz&rsquo;di. &ldquo;Roma benimki gibi &ndash;bizimki gibi&ndash; bir Medea daha göremez!&rdquo; Kendinden geçmiş bir durumda Glaucon&rsquo;u kucakladı.</p>

  <p class="p5">Sahiden de, Priscilla&rsquo;nın da küçük bir rol aldığı, Glaucon&rsquo;un <span class="t16">Medea's</span>ını Roma hiçbir zaman görmedi.</p>

  <p class="p5">Aziz, &ldquo;Burnuma duman kokusu geliyor&rdquo; dedi. &ldquo;Bir şey yanıyor</p>

  <p class="p5">&ldquo;Şarap isteyen&rdquo; dedi Flavia kurnazca.</p>

  <p class="p5">Yanan, Roma şehriydi. Ne olduğuna dair birçok açıklama yapıldı; ama her taraf duman içinde havaya uçacaktı sanırım. Bina kodlarının yetersizliği, insafsız gecekondu müteahhitleri bir yana, &ndash;Petronius, Suburra&rsquo;nın büyük kısmına sahipti&ndash; vicdansız inşaatçılar ve yükleniciler sayesinde şehir, bir yüzyıl öncesinden, Augustus&rsquo;un muhteşem günlerinden kalma mermer binalarıyla, çürüyen tahta ve bozulan sıva artıkları yığınına dönmüştü.</p>

  <p class="p5">Ne Siyonistler ne de Hıristiyanlar başlatmıştı yangını; Saray çevrelerinden öğrendiklerime göre, Neron yangını başlatmadığı gibi, yakın zamanda, şehirdeki en büyük üç sigorta şirketini satın almış olduğu için finansal sıkıntıya da girmişti. Eninde sonunda, yangın onun çıkarına olmuştu &ndash;&rdquo;temizleyici yangın&rdquo; derdi buna&ndash; ve hemen asırlık Palatine ile Esquiline tepeleri arasında bir yere, kendisi için saray inşa ettirmeye başladı; bütün iş dünyasının ve iskân alanlarının bulunduğu iki yüz asırlık bir alanda, kendi deyişiyle, altından bir ev kurdurdu. Kendisine yönelik <span class="t16">ba</span><span class="t16">ş</span><span class="t16">ar</span><span class="t16">ı</span><span class="t16">l</span><span class="t16">ı</span> bir saray darbesinin yapılıp, şehirden kaçmak zorunda kalacağı ve oyun bittiğindeyse yol üzerinde intihar etmiş olacağı gün, hâlâ, şahsının meşhur dev heykelinin yanında, açtırdığı yapay gölün kenarında, bahçe düzenlemesi yapmakla meşguldü. Her şey bir yana, sizin ortalama Roma imparatorları gibi Neron da, yalnızca matrak biri değil, aynı zamanda Yunan olan her şeyin içten ve bilinçli bir hayranıydı.</p>

  <p class="p5">Kaya ve Aziz, polisin daha sonra yaptığı bilinen şüphelileri toparlama operasyonu sırasında yakalandı. Kaya, yangını tasarlayan kişi olmakla suçlandı, Aziz&rsquo;in başvurusunu doğru formu kullanarak yeniden yapma umudu ise yok olmuştu. İkisi de yargılandı ve ceza, usulünce yerine getirildi. Aynı gün diyoruz hep; fakat sanırım ilk olarak Aziz, Ostia&rsquo;ya giden yol üzerindeki yoksul bir kenar mahalle olan Üç Kuyular&rsquo;da Cennet&rsquo;e yükseldi. Başı kesildi.</p>

  <p class="p5">Benim Aziz&rsquo;le son karşılaşmam yürekler acısıydı. Ne de olsa, on beş yıl boyunca seyrek ya da sık, (sonraki yıllarda, sevinerek kaydediyorum bunu, sıktan çok seyrek) aynı yatağı paylaşmıştık. Bana yazdığı mektuplar, ilk olarak kendisinin &ldquo;Hıristiyanlık&rdquo; dediği şeyin temeliydi; böylece yalnızca Yahudilerle değil, aynı zamanda Kudüs&rsquo;teki Yahudilerin İsa partisiyle de yolları ayırmış oluyordu. Şimdi akbabalar gibi başımın üzerinde dolaşan kibitzerler olmadan, ikimiz de biliyorduk ki, tarihsel, belki de temelde ufacık bir şeyden o kadar büyük bir şey çıkarabildiğimiz için &ndash;yani, aslında Aziz&ndash; dinde eşi bulunmaz kişilerdik. Aziz, Şam-yolundaki-hayal numarasını uyduruncaya ve bütün hikâyeyi toparlayıncaya kadar İsa&rsquo;nın hikâyesi öyle matah bir şey değildi; sonra M.S. 2001 yaklaşırken ve İsa &ndash;o değilse kim?&ndash; nükleer yargı biçiminde dönmeye hazırlanırken bu hikâye de korkunç bir hızla sona yaklaşıyor.</p>

  <p class="p5">Aziz, üzerinde kayıtlar bürosunun kurulmuş olduğu, büyük kayadan oyulmuş küçük bir odanın duvarına zincirle bağlanmıştı. Kimsenin olamayacağı kadar üzgündü.</p>

  <p class="p5">&ldquo;Eh, Timmy, yolun sonuna geldik&rdquo; dedi. Onu kucakladım. Banyoya ihtiyacı vardı, sakalı neredeyse göbeğine kadar uzamıştı.</p>

  <p class="p5">&lsquo;&lsquo;Zafer yolu&rdquo; dedim teselli etmek isteyerek.</p>

  <p class="p5">&ldquo;Kaçınılmaz şehadet&rdquo; diyerek içini çekti Aziz. &ldquo;Tabii her zaman yazılıydı alnımızda; çünkü zamanla içinde, sonuçların dahil bütün günler gelip çatar. Yargı bürosundan benim belgeleri almaya çalış. Kutsal Rolodex sendedir, umarım...&rdquo;</p>

  <p class="p5">&ldquo;Kesin güvende. Flavia&rsquo;nın havuz evinde.&rdquo;</p>

  <p class="p5">&ldquo;Aferin. İzleme Mektuplarının önemini unutma. Kaya nasıl?&rdquo;</p>

  <p class="p5">&ldquo;O da ölüme yazgılı.&rdquo;</p>

  <p class="p5">&ldquo;Büyük bir kayıp değil. Sadece, aynı günde şehit edilmeyiz umarım; yoksa zafer günümü Kıyamet Günü&rsquo;ne kadar onunla paylaşmak zorunda kalırım.&rdquo; Aziz, bileğine bağlı zinciri tembel tembel şıkırdattı. Duvardan bir iki metre uzağa gidebiliyordu, zaten hücrenin ya da gerçekte mağaranın alanı da o kadardı. Taş duvarlardan sular damlıyordu. Köşeden fareler bakıyordu bize &ndash;Mary Baker Eddy&rsquo;nin gözlerinde gördüğünüze benzer fazla meraklı bakışlarıyla&ndash; kibitzerlere benziyorlar diye düşündüm.</p>

  <p class="p5">&ldquo;Düşlerde sana ulaşacağım, kuşkusuz. M.S. 96 yılında, bu İncil&rsquo;e başlaman konusunda seni ikna ettiğim zaman olduğu gibi, gelecekteki belleğim işe yararsa.&rdquo;</p>

  <p class="p5">&ldquo;Öyleyse gerçekten ölmedin sen?&rdquo;</p>

  <p class="p5">&ldquo;İspanya, Boston&rsquo;dan Mary Baker&rsquo;in ne dediğini işittin, hani Pihilippi&rsquo;deki: Ölüm hep akıldadır.&rdquo; Aziz, yolun sonuna gelene kadar hep espri yapmayı sevdi. Sonra zincirlerini şakırdattı, fareler ürkerek geriye sıçradı.</p>

  <p class="p5">&ldquo;Hayır. Ben tamamen ölüyüm, gelecek yıl, bandında, sen de öleceksin; yazma sürecin sırasında beni anımsarken, senin Roma anıları sandığın şeyler; aslında oldukça farklı şeyler, çünkü bellek yalnızca bu Dünya&rsquo;nın Prensi ve öteki şeytanlar tarafından değil, televizyonda CNN&rsquo;e devamlı bakıp dururken de kolayca bozulabilir. Her an kurnazca değiştiriliyorsundur ve sen değiştikçe, beni uydurduğun ölçüde ben de değişiyorum. Bu şu demek oluyor: Bu banttaki Aziz Paul, yakında, var olan tek Aziz Paul olacak.&rdquo;</p>

  <p class="p5">Bu satırları yazarken elim ayağım titremeye başladı. Kimim ben? Kimdim? Devamlı o hücre üzerinde yoğunlaşıyorum. Şimdi onu belleğimde <span class="t16">görüyorum.</span> O canlı anımsama, M.S. 96 yılının &ndash;97 miydi yoksa?&ndash; ilkbaharında, Selanik&rsquo;te yaşamakta olan bir adamın etkin zihnine sokulmuş olan şey olamazdı pek. Aziz'i burada sayfa üzerinde <span class="t16">görüyorum</span>. Başımı yukarı kaldırıyorum. Aziz&rsquo;i çalışma odamda görüyorum, Sony&rsquo;nin yanında dineliyor.</p>

  <p class="p5">&ldquo;Hayır, Timmy. Kanal Z üzerinde gelmedim ben. Gulf+Eastern&rsquo;de bir grup teknisyen, senin için buraya yansıttı beni. Şehadetimin arifesinde, hücrede sana söylediklerimi dikkate almayacaksın. Aslında Şam otoyolundaki hayal hikâyesini ben uydurmuştum. Ah, çok şişman birini, şimdi benim olduğum gibi, bir hologram gördüğümü sanmıştım. Fakat bütünüyle farklı bir programdı o. Çarmıhta ölen, gerçek İsa değildi; demek ki o asla yeniden dirilmedi, bizim İncilimiz oldukça düzmece bir şeydi. Asıl İsa gerçek mesihti, tamam ya da o öyle sanıyordu; fakat çok zayıftı, zaman çerçevesiyse kapanmıştı... &rsquo;&rsquo;</p>

  <p class="p5">Uzaktan kumandamı hayale çevirdim ve kaydırma düğmesine bastım. Gitmişti. Terliyorum, kalbim deli gibi çarpıyor. Ölüyor olabilirdim... Ne var ki, gelecek yıl Katagogia&rsquo;da, tiyatroda kutlanan bir pagan tanrısı olan Dionysos adına düzenlenen festivalde bir pagan güruhu tarafından öldürüleceğim. Şimdi tanık olduğum şey, eminim, bu Dünya&rsquo;nın Prensi&rsquo;nin kendisinin, Sabahın Oğlu&rsquo;nun, Sineklerin Tanrı&rsquo;sının, Şeytan&rsquo;ın oturduğu Gulf+Eastern Laboratuvarı&rsquo;ndan bir görüntüydü.</p>

  <p class="p5">Şimdi hücreye dönüyorum. Aziz ikinci kez kucakladı beni. &ldquo;Seninle gurur duyuyorum. Çok, çok gururluyum. Gulf +Eastern&rsquo;in ne yapmak istediğini bilmiyorum &ndash;ve sen yaptıkları her şey Şeytan&rsquo;ın marifeti derken haklısın&ndash; ama senin İncil&rsquo;inde tamamen değişmiş olacağım, Hıristiyanlık da parçalanmış olacak; çünkü Çarmıha Geriliş ve Yeniden Diriliş olmazsa, iki bin yıldır din diye bir şey olmaz ve olmamıştır da. Bunun için haçı taşımak sana düşüyor, başarıyla, üçüncü binyıla ve ta Kıyamet Günü&rsquo;ne. Şükürler olsun! Şükürler olsun! Haleluya! Şimdi Chet&rsquo;le bağlantı kur. Güvenilebilir ona. VCR&rsquo;nin nasıl çalıştığını öğretsin sana.&rdquo;</p>

  <p class="p5">Aziz Paul&rsquo;un bana söylediği son sözlerdi bunlar. Gardiyan ayrılmamı emretti. Aziz&rsquo;in infazında bulunmadım; çünkü Flavia, balkon onarımını denetlememde ısrar etti. Büyük Yangın&rsquo;da yanıp kül olan Aventina&rsquo;daki şaşaalı evinin, şükür ki sağlam kalan tek bölümüydü bu.</p>

  <p class="p5">&nbsp;</p>
</body>
</html>
