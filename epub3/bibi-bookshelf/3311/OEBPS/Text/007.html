<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Beş</title>
</head>

<body>
  <h2 class="h21"><a id="a12"></a>Beş</h2>

  <p class="p5">Aziz, Silas&rsquo;la beni Selanik&rsquo;te bir kilise kurmak üzere bıraktı; rekor bir süre içinde kurduk kiliseyi, o ise tek başına Atina&rsquo;ya doğru yoluna devam etti; anladığıma göre orada rezil olmuş. O, tatlı dilli Yunan sofistleriyle aşık atacak biri olmadı hiçbir zaman; onlara göre kaba bir şovmenden başka bir şey değildi Aziz, bir bakıma öyleydi de. Ama step dansından çok daha başka yetenekleri de vardı onun. Galya&rsquo;da dendiği gibi, kuşkusuz, <span class="t16">de nos jours</span><a id="a13"></a><a href="../Text/notes.html#a72"><span class="t17">{7}</span></a> en iyi hokkabazıydı o.</p>

  <p class="p5">Her neyse, Atinalılar onu kendilerinin o dış Aeropagus&rsquo;una sepetlediğinde, ne hokkabazlığın ne de çeşitli mucizelerin ona hiçbir yararı olmadı; orada onu sorguya çektiler: İsa kimdi, eğer gerçekten Tek Tanrı&rsquo;nın Oğlu idiyse, neden onların Kendisini o kadar acı verici bir biçimde bir haça çivilemelerine izin vermişti ve daha sonra da, bir kez ölmüşken, yeniden ölüp, yakın gelecekte bir gün; ama kesin olarak ne zaman gerçekleşeceğini bilmediği Kıyamet Günü&rsquo;nün provalarına başlamak üzere göklere, kendi yurduna döneceğini bildirmek için üç gün sonra yeniden hayata dönmek zahmetine girmişti? İnancı olmayan kimselerin sorduğu her zamanki budalaca sorular işte.</p>

  <p class="p5">Aziz, bir Eskimo&rsquo;ya buzdolabı satabilirdi &ndash;ne demekse, bunu bu sabah bir bilgi yarışmasında işittim&ndash; ama Atinalılar Eskimo değildi, Aziz ise onların &ldquo;hakikaten&rdquo;lerinden ve &ldquo;bizi inandırır&rdquo;larından nefret ederdi. Yüzüne karşı, kaba bir köylü olduğunu söylemişlerdi.</p>

  <p class="p5">Atina&rsquo;dan Korint'e gitti, biz orada katıldık ona. Korint büyük keyifti; her zaman öyledir, her zaman da öyle kalacak. Venüs Tapınakları, bu son derece kozmopolit kentte her şeyin, sabah, öğle, akşam sırf seks, seks ve seks olduğu anlamına geliyor. Aziz&rsquo;in eylemi şaşılacak derecede iyi gitti burada. Fakat Korintliler de dans delisiydi o zamanlar. İlk gidişimizde on sekiz ay kaldık orada, birçok kilise kurduk, logo hakkını devir anlaşmaları yaptık, falan filan...</p>

  <p class="p5">Her şey bir yana, Korint&rsquo;te geçirdiğimiz o aylar, yeni yetişmekte olan bir aziz olarak hayatımın en güzel aylarıydı. Tabii, Aziz tam formundaydı. Kiliselerimize genelge mektupları, tarifler, espriler, giyim kuşam ve iç dekorasyon üstüne ipuçlarıyla ağzına kadar dolu kitapçıklar ve tabii ki, yıldız falları yazıyordu artık.</p>

  <p class="p5">Okuma yazma özürlü olduğu için, Kutsal Rolodex&rsquo;e bir isim yazmaktan öte bir şey gelmezdi Aziz&rsquo;in elinden; ama bugüne kadar tanıdığım herkesten daha hızlı dikte ettirebilirdi. Tabii, dikkatini sürdürme yeteneği çok kısaydı, bunun içindir ki, mektuplarından hiçbirini bitirmemiştir. Aziz imzalı mektupların belki yarısını benim yazdığımı söylersem büyük bir sırrı açığa vurmuş olmam. Ben özellikle korku ve endişe verici şeylerde iyiydim. Tabii hemen herkesle ilgili asıl kötü haberler ve şom ağızlılık, Korint&rsquo;in merkezindeki otel süitimiz yöresinde dans ettikçe, Aziz&rsquo;in kendisinden geliyordu.</p>

  <p class="p1">*</p>

  <p class="p5">Gelecek yine sözümüzü kesip araya girdiği için, ben de burada kesmeliyim. Dün, bir yığın vaftizden sonra, Genel Vali&rsquo;nin sarayı karşısındaki Yeni Yıldız Banyoları&rsquo;nda buhar banyosuna gittim. Birden bir ukala belirdi karşımda. Çok sinirliydi, televizyondan öğrendiğime göre, görmeye yarayan camlar ve işitmeye yarayan cihazlar takmıştı.</p>

  <p class="p5">&ldquo;İnanamıyorum&rdquo; deyip duruyordu boyuna. O saatte hiç de kalabalık olmayan serinleme bölümündeydik. Çıplaktı, elinde tuttuğu bir dosya dışında üzerinde hiçbir şey yoktu. &ldquo;Ne var onun içinde?&rdquo; diye sordum.</p>

  <p class="p5">&ldquo;Aziz Paul&rsquo;un Timoti&rsquo;ye mektuplarının yeni versiyonları. Siz... siz... Timoti <span class="t16">siz</span> olmalısınız,&rdquo; Bir çoban gibi, işitme cihazı vızıldadıkça, korkuyla sarsılıyordu adam.</p>

  <p class="p5">Elinden mektupları aldım. Televizyonda gördüğünüz gazeteler gibi kategorilere ayrılmıştı bunlar. Aziz&rsquo;in yakınmaları ve tavsiyeleriyle dolu bu mektuplaşmalarımızdan bazılarını tanıdım. Sonra çok özel bir mektuba rastladım; Aziz, Mossad&rsquo;la ilgili eylemlerini, Kudüs&rsquo;ün merkezindeki çok ünlü bir hanı ateşe verme de dahil olmak üzere, kendisinin de katıldığı Hıristiyanlık karşıtı ilk suikastlardan bazılarını anlatıyordu. &ldquo;Bana bu konudan hiç söz etmemişti&rdquo; dedim. &ldquo;Ayrıca bu, ışığı görmeden çok önceydi.&rdquo;</p>

  <p class="p5">&ldquo;Emin misiniz, Aziz Timoti?&rdquo; Adam, serinleme bölümünde olmamıza karşın, iliklerime kadar ürpertiyordu beni.</p>

  <p class="p5">&ldquo;Ne yazdığını bilmez miyim bana, hatta kimi zaman postalama zahmetine girmeyip de kopyalattırıp kiliselere gönderdiklerini bile.&rdquo;</p>

  <p class="p5">&ldquo;Fakat bizim bilgisayar çözümlemelerimiz, ki yüzde dörtlük hata payıyla her zaman doğrudur bunlar, bu mektubun Aziz tarafından yazıldığını gösteriyor.&rdquo;</p>

  <p class="p5">Daha sonra adam geldiği gibi hızla ortadan kayboldu. Geri dönecektir. Bundan eminim. Niçin?</p>

  <p class="p5">&nbsp;</p>
</body>
</html>
