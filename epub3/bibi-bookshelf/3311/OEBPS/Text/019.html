<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Yedi</title>
</head>

<body>
  <h2 class="h21"><a id="a43"></a>On Yedi</h2>

  <p class="p5">Chet&rsquo;le hemen bağlantı kurdum ve neler olduğunu anlattım ona. Birkaç dakika içinde trende olacaktı. &ldquo;Dr. Birinci Cutler demin erken emekliliğini istedi.&rdquo;</p>

  <p class="p5">Ne demek olduğunu biliyordum bunun. &ldquo;Gulf+Eastern&rsquo;le çalışmaya başlayacak&rdquo;</p>

  <p class="p5">&ldquo;Öyle sanırım. Onun sonuna kadar GE&rsquo;ye bağlı kalacağını sanmıştım hep... &ldquo;</p>

  <p class="p5">&ldquo;Belki de&rdquo; dedim, &ldquo;son <span class="t16">budur,</span> hatta bir parça da geçmiş.&rdquo;</p>

  <p class="p5">&ldquo;Yaşlı Dr. Cutler'ın sana bir kaset verdiğini söylüyordun...&rdquo;</p>

  <p class="p5">Kaseti ve VCR&rsquo;yi Chet&rsquo;e gösterdim. Benim beceriksiz olduğum şeylerde o ustadır. Göz açıp kapayıncaya kadar çalışmaya başladı makine ve ekranda GE logosu göründü. Chet daha sert bir tavır takındı. &ldquo;Birinci Cutler bu bandı bizim laboratuvarda yapmış, gayrı resmi bir bant kullanarak. Hukuk bölümü buna ne diyecek bakalım.&rdquo;</p>

  <p class="p5">Teknik olarak film parlaktı. Geceleyin, uzak çekim bir orman, dolunay yere gümüş gölgeler salıyor. Sonra ekranın üzerinde şunları okuyoruz: &ldquo;Gethsemane, M.S. 33 yılı, Paskalya Pazarı&rsquo;ndan iki hafta önce, Zeytin Dağı yakınları.&rdquo;</p>

  <p class="p5">&ldquo;Nefret ediyorum böyle görsellerden.'&rsquo; Chet birden çok profesyonelleşmişti. &ldquo;Nerede olduğunu eylemden çıkarmalı insan.&rdquo;</p>

  <p class="p5">&ldquo;Ben öyle düşünmüyorum. Şu ana kadar oldukça fazla sayıda TV seyrettim, sanırım tarihleri, zamanı ve yerleri vermenin, genel düşünce bir yana, yepyeni bir sahneye alışması bakımından seyirciye yardımı dokunuyor. Burası gerçekten de Gethsemane, değil mi?&rdquo;</p>

  <p class="p5">Chet oınuz silikti. <span class="t16">&ldquo;Zuien sahe?&rdquo;</span> dedi. &ldquo;Sanırım stüdyo dışında bir yerde çekebilirlerdi bunu; ama Dr. Cutler&rsquo;ın söyledikleri doğruysa, adamımız &ndash;dün olduğu gibi&ndash; Dr. Cutler Etkisi&rsquo;ni kullanarak filmi geçmiş zamanda çekebilirdi... Kim bu?&rdquo;</p>

  <p class="p5">Ekranda, elleri arkasına bağlı yüzüstü yatan bir adamın boy çekimi vardı. Onun şöyle söylediğini çok açık bir biçimde duyduk: &ldquo;Bir başkası içsin bu kaptan.&rdquo;</p>

  <p class="p5">Dehşete düştüm. &ldquo;Bu İsa. Tutuklandığı gece.&rdquo;</p>

  <p class="p5">&ldquo;Nereden biliyoruz? Yüzünü göremiyoruz. Cutler kamera cambazı olabilir; ama senaryodan geçtim, oyuncuları nasıl yönlendireceği konusunda hiçbir fikri yoktur onun. Yıldızını daima yakın çekimle tepede tutman gerekir.&rdquo;</p>

  <p class="p5">&ldquo;Belki de&rdquo; dedim, &ldquo;gerçekten olan buysa, gece geçtiği için yakın çekim yapamamıştır. Bir de, yıldızını böyle sırtı kameraya dönük almak, daha sonra da çok yakın bir plan almak, bazen daha dramatiktir.&rdquo;</p>

  <p class="p5">Chet bunun etkili olabileceğini istemeye istemeye kabul etti. Fakat daha sonra USC Sinema-Televizyon Okulu&rsquo;na gitmişti. &ldquo;Yine de bütün bunların gelecek yıla kadar 3D&rsquo;lisini de alacağız, böylece seyirci tam şuradaymış gibi görünecek; ben sana nasıl görünüyorsam öyle.&rdquo;</p>

  <p class="p5">Chet&rsquo;in kaşları çatıktı sette. &ldquo;Kurguyu pek beğenmediğimi söylemeliyim. İsa&rsquo;yı... şey olan Baba&rsquo;sına dualar mırıldanırken hep arkadan seyretmek çok dramatik değil.&rdquo;</p>

  <p class="p5">&ldquo;Sanat&rdquo; hemen düzelttim, &ldquo;Cennet&rsquo;te.&rdquo;</p>

  <p class="p5">Sonra bir şeyler olmaya başlar. Bir düzine Romalı asker, kılıçlarını çekmiş, ormanda görünür. Başlarında, yüzünü gizleyen bir pelerin giymiş iri bir adam vardır. Kamera, genç Kaya ile bir grup çömezinin yıkılmış bir zeytin-presinin arkasına gizlendikleri başka bir açıya geçer. Filmin Arizona&rsquo;da çekilmiş olabileceğini akla getiren kaktüsler de vardır; ama gerçek bir şey izlediğimizden kesinlikle eminim ben. Havari Yahuda Romalıları, tutuklamaları için İsa&rsquo;ya götürüyordur; İsa daha önceden söylemişti onun &ndash;ya da adı verilmeyen bir havarinin&ndash; bunu yapacağını. Şu ana kadar, kutsal öykü Markos&rsquo;a uyuyor.</p>

  <p class="p5">Kamera Peter&rsquo;e ve ötekilere dönüyor. Ne olduğunu fark edince hızla kaçıyorlar. Kamera tekrar pelerine sarılmış Yahuda&rsquo;ya ve Romalılara dönüyor. Daha sonra, İsa&rsquo;nın yatmakta olduğu yere yakın, gizemli bir siyah renkli dikilitaşın yakın çekimi. Bunun ardından dikilitaşın içine bir kapı açılıyor ve orada, ay ışığında, Birinci Cutler gülümseyerek dineliyor.</p>

  <p class="p5">&ldquo;Orospu çocuğu&rdquo; diye fısıldıyor Chet. &ldquo;Bütün bunları GE&rsquo;deyken yaptı.&rdquo;</p>

  <p class="p5">&ldquo;Sanırım, Gulf+Eastern&rsquo;e geçer geçmez ışığı görecektir.&rdquo;</p>

  <p class="p5">Ekranda, İsa kımıldıyor. Romalıları işitmiştir. Ağır ağır ayağa kalkıyor, sırtı kameraya dönük.</p>

  <p class="p5">Yahuda, pelerininden sıyrılıyor ve parmağıyla İsa&rsquo;yı gösteriyor. &ldquo;İşte orada...&rdquo;</p>

  <p class="p5">O anda, İsa, Yahuda&rsquo;ya doğru seğirtiyor ve onu dudaklarından öpüyor. &ldquo;Efendimiz, nihayet geldiniz! Siz, İsa, Yahudilerin Kralı, krallığınız yakındır.&rdquo;</p>

  <p class="p5">İsa öfkeyle Romalılara dönerken, Yahuda şaşkın şakın duruyor orada. &ldquo;Diz çökün, sünnetsiz Gentile köpekleri. Mesih bu, dünyayı yargılamaya geliyor.&rdquo;</p>

  <p class="p5">Yahuda o kadar hızlı nefes alıp veriyor ki, konuşamıyor. Meşhur gizli plan geri tepiyor. Romalı yüzbaşı, Yahuda&rsquo;ya dönüyor. &ldquo;Demek bizimle ikili oynuyordun, piç! Tutuklamamız gereken rezil sen olduğun halde, gecenin bir yarısında bizi buraya sürükledin.&rdquo;</p>

  <p class="p5">İsa elini kaldırıyor. &ldquo;Lütfen, yüzbaşı. Sesiniz saygıdan yoksun. Hepimizin kralıdır o; Yahudilerin ve goyimin kralı.&rdquo;</p>

  <p class="p5">&ldquo;Valiye anlat bunu.&rdquo; Yüzbaşı İsa&rsquo;yı kolundan tutuyor.</p>

  <p class="p5">&ldquo;Sen de geliyorsun bizimle.&rdquo;</p>

  <p class="p5">&ldquo;Özür dilerim. Benim kızartacak başka balıklarım var.&rdquo; İsa, kolunu yüzbaşıdan kurtarmaya çalışıyor &ldquo;Babamın işini sürdürmem gerekiyor benim&rdquo; diyor İsa, Birinci Cutler&rsquo;ı göstererek. &ldquo;İncir ve hurma toplantıcısıdır.&rdquo;</p>

  <p class="p5">Romalıların İsa&rsquo;yı durdurmasına kalmadan siyah renkli, dikilitaşa ve gülümsemekte olan Birinci Cutler'a doğru koşmuştur o. Tanık oldukları şey karşısında şaşırıp kalan Romalılar kımıldayamazlar; baygın yere yığılmış Yahuda&rsquo;nın koca vücudu da engellemektedir onları.</p>

  <p class="p5">Birden, bir bulutun gerisinden ay çıkar ve ay ışığında, bir ayrıntı çekiminde, İsa&rsquo;nın yüzü belirir; nihayet tam olarak görülmektedir.</p>

  <p class="p5">&ldquo;Jesus Christ!&rdquo; diye bağırdı Chet.</p>

  <p class="p5">&ldquo;Hayır&rdquo; dedim, onun kadar ben de afallamıştım; ama belki ondan daha emindim. &ldquo;Marvin Wasserstein, o.&rdquo;</p>

  <p class="p5">Filmin jeneriği ekrandan akıp geçerken, Chet ile ben sessiz sessiz oturuyorduk. Birinci Cutler hem yapımcı hem de yönetmen olarak görünüyordu jenerikte. Filmde, doğaçlama diyalogdan başka hiçbir konuşma olmadığı halde, yazar olarak da görünüyordu. Fakat o zamanlar, bugünün yapımcıları gibi, jenerikte mümkün olduğunca fazla ismin bulunması, böylece olabildiğince her şeyden avantaj sağlamak alışılmış bir şeydir. Filmin sonunda, bir tanıtma kartında, Filistin&rsquo;in Romalı valisine işbirliğinden dolayı teşekkür ediliyordu. Saçmaydı bu; çünkü film yapımcısı, Romalıların Yahuda sandığı biriyle kanuna aykırı bir şekilde kaçmıştı; <span class="t16">onlar</span><span class="t16">ı</span><span class="t16">n</span> İsa sandıkları ama gerçekte Yahuda olan birinin yaklaşmakta olan yargılamasında önemli bir tanıktı o.</p>

  <p class="p5">&ldquo;Şey&rdquo; dedi Chet, Kanal Z&rsquo;ye geçerken. Bürosunun içini görebiliyorduk şimdi hoş bir kız olan sekreteri, göğüslerini büyütmek için kollarını açıp kapatıyordu.</p>

  <p class="p5">&ldquo;Bir sorunumuz var&rdquo; dedim.</p>

  <p class="p5">&ldquo;Bir felaketimiz var&rdquo; dedi Chet.</p>

  <p class="p5">&ldquo;Nasıl &ndash;ne zaman&ndash; tanıştın Marvin Wasserstein ile?&rdquo;</p>

  <p class="p5">&ldquo;Bir ay önce. Ulaşılması zor bir adam. Kısa bir toplantı yaptık. Birinci Cutler&rsquo;ın bürosunda. Çok anlayışlı biri olduğunu sanıyordum onun. Bilgisayar sihirbazı. Kent Koleji&rsquo;ni bitirmiş. MIT&rsquo;de doktorasını yapmış...&ldquo;</p>

  <p class="p5">&ldquo;Kes!&rdquo; Beyaz yaka suçları türünden bir suç belirlemesine başlıyordum. &ldquo;İsa&rsquo;nın, sizin zaman çerçevesinde gerçek Marvin Wasserstein pozu takındığı; kayıtlarınınsa Birinci Cutler tarafından sahte olarak hazırlandığı açıkça belli: İsa, hem yirminci yüzyılın son on yılında Birleşik Amerika'nın güven verici bir yurttaşı hem de General Electric&rsquo;in <span class="t16">Pentagondan belgeli</span> bir çalışanı yapılmak isteniyor. Başka birinin taklit edilmesi ve ona sahte bir özgeçmiş yakıştırılması, L.A. <span class="t16">La</span>w&rsquo;a ve öteki yasal programlara göre cezayı gerektiren bir suçtur.&rsquo;&rsquo;</p>

  <p class="p5">Chet başını salladı. &ldquo;Bir şeyin, büyük bir şeyin peşindesiniz siz&rdquo; dedi. &ldquo;Aynı zamanda, bir giz çözülmüş durumda: Marvin, gerçekte kendi zaman dilimine geldiğinde neden bir hologram değil de, gerçek bir kişidir.&rdquo;</p>

  <p class="p5">&ldquo;Ya da idi. Ne de olsa, çarmıha gerileli altmış yıldan fazla olmuştu.&rdquo;</p>

  <p class="p5">&ldquo;Eğer çarmıha gerilmişse.&rdquo; Chet&rsquo;in sesi titriyordu. İtiraf etmeliyim, soğuk terler döküyordum. Koskoca dinimiz, olmayan-bir-olaya mı dayanıyordu?</p>

  <p class="p5">&ldquo;Eğer o çarmıha gerilmediyse, kim gerildi?&rdquo; Konuştukça <span class="t16">anlad</span><span class="t16">ı</span><span class="t16">m.</span> Yahuda, şişko Yahuda çarmıha gerilmişti, onu İsa sanan Romalılarca. İsa ise, Birinci Cutler sayesinde, sahte bir kimlik özetiyle bir bilgisayar analisti olarak Gethsemane&rsquo;den General Electric&rsquo;e getirilmişti. Bütün bunların ne cesaretle yapıldığını aklım alınıyordu.</p>

  <p class="p5">Chet de anlamıştı maksadı. Lafını sakınmayan biriydi. &ldquo;Hıristiyanlık yürüdüğü sürece, kimin hayatının çarmıhta son bulduğu fazla fark etmez; çünkü herkes onun İsa olduğunu <span class="t16">san</span><span class="t16">ı</span><span class="t16">yor</span>, şimdi öyle sanıyorlar, o zaman da öyle sanmışlardı, besbelli.&rdquo;</p>

  <p class="p5">Akıl gözüyle görüyordum James&rsquo;in kurnaz yüzünü. Tabii o ve bütün Kudüs tayfası çarmıhtakinin İsa olmadığını biliyordu; fakat şöyle ya da böyle Yeniden Diriliş&rsquo;i, Aziz&rsquo;in özelliğini ve Hıristiyanlığın temelini de içermesi gereken, kendilerine ait nedenlerden dolayı hikâyeyi kabul etmişlerdi.</p>

  <p class="p5">&ldquo;Şimdi soru&rdquo; dedim, &ldquo;kimin hayatının çarmıhta son bulduğu değil de, üçüncü gün kimin ölüyken ayağa kalktığı.&rdquo;</p>

  <p class="p5">Chet başını salladı. &ldquo;Eğer Yahuda idiyse, o zaman Tanrı&rsquo;nın Oğlu... vs. odur.&rdquo;</p>

  <p class="p5">&ldquo;Günah işliyoruz. Öte yandan, Aziz&rsquo;in, İsa olduğunu sandığı şeyin hayalini bildiği halde, neden onun yerine şişko Yahuda&rsquo;yı gördüğünü de açıklıyor bu; çünkü o bu bantta, iki bin yıldır, Marvin&rsquo;in &ndash;gerçek İsa&rsquo;nın demek istiyorum&ndash; yerine geçmekteydi nasılsa.&rdquo;</p>

  <p class="p5">Chet, bir Mormon olarak bu ince teolojik noktalarla fazla ilgilenmiyordu. &ldquo;Oradaki kim olursa olsun, NBC, TV tarihindeki en yüksek reytingli programa sahip olacak.&rdquo; Fakat Chet sadık bir GE adamı olmasına karşın, Kasım taramalarındaki o yüksek Nielsen rakamlarından<a id="a44"></a><a href="../Text/notes.html#a108"><span class="t15">{25}</span></a> fazla mutlu görünmüyordu. GE&rsquo;in NBC&rsquo;yi başından atmaya çalıştığı yönündeki hikâyede bir parça gerçeklik payı vardır belki de. Ağın reytinge bağlı performansı, gözü serçede değil de alt çizgide olan, sizin ortalama hissedarın yüreğini okşayacak türden olmamaktadır.</p>

  <p class="p5">Chet yeniden Kanal Z&rsquo;ye döndü. &ldquo;Birinci Cutler ve Wasserstein&rsquo;la bir konferans gerçekleştireceğim. Özelden <span class="t16">önce</span> bunun aslını öğrenmeliyim.&rdquo;</p>

  <p class="p5">&ldquo;Eğer Marvin gerçekten İsa ise, nasıl oldu da böyle sihirbaz bir bilgisayarcı olabildi?&rdquo;</p>

  <p class="p5">&ldquo;Nasıl mesih olduysa, aynı yoldan. Hünerin varsa, kolaydır.&rdquo; Chet kaşlarını çattı. &ldquo;Onun, Birinci Cutler&rsquo;ın laboratuvarında gerçekten ne yapmakta olduğunu kim biliyor?&rdquo; Sonra da, çok umutsuz bir Chet, Westport&rsquo;a doğru yola çıktı.</p>

  <p class="p5">Aziz Markos&rsquo;a Göre İncil&rsquo;i, temizlik odasına henüz gizlemiştim. Bundan sonra, Aziz Paul&rsquo;un tüm misyonu üzerine yeni bir aydınlık getirecek olan benim İncil&rsquo;imi bitireceğim. Büyük olay televizyonda gösterildiğinde tam olarak ne olduğunu görmek için Kanal Z&rsquo;ye geçmek istiyorum. Ama bir sunucu olduğum için, hem havada hem de seyirciler içinde olamam, tabii. Belki canlı yayından sonra, hızlı ileri sarıp sonucu &ndash;neyin sonucunu?&ndash; görürüm. Seyircilere, İsa&rsquo;nın kaçmış olduğunu ve çarmıha gerilenin Yahuda olduğunu söyler miyiz? Sanırım bu, General Electric ve NBC&rsquo;nin en yüksek düzeyinde bir konferans toplanmasını gerektirir.</p>

  <p class="p5"><span class="t16">&nbsp;</span></p>
</body>
</html>
