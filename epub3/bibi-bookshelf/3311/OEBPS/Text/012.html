<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On</title>
</head>

<body>
  <h2 class="h21"><a id="a22"></a>On</h2>

  <p class="p5">Marvin Wasserstin&rsquo;la sonunda buluştum. CNN&rsquo;deki <span class="t16">Sports Week in Review</span> sırasında, tam Ontario&rsquo;da buz üzerinde özel hokey şampiyona maçı gösterilmek üzereyken kanala girdi. Bir tür tiryakisi kesilmiştim bu programın; beyaz camda, hokey alanı yerine birden ufak tefek bir adam belirince pek de hoşuma gitmedi bu. Kafasının arka kısmına, en şık &ndash;yani en dindarca&ndash; Yahudi modasına uygun bir takke geçirmişti. Marvin otuzunda filandı; bir sürü sivilce vardı yüzünde, aksi halde Al Pacino tipinde biriydi. Kalın camlı gözlükler takıyor, fazla gülümsüyordu. İlk anda dolandırıcının biri izlenimi edindim. Fazla süslü, Ralph Lauren tüvit takım giyinmiş, diye düşündüm.</p>

  <p class="p5">&ldquo;Özür dilerim oyununuzu kestim&rdquo; dedi Marvin beyaz camdan dışarı adımını atarken.</p>

  <p class="p5">&ldquo;Boş ver. CNN aynı programı günde en az otuz kez gösterir. Daha sonra seyrederim.&rdquo; Cihazı kapadım. Ziyaretçilere oldukça alışmıştım; Chester Claypoole Kanal Z&rsquo;de yaşamıma girdiğinde olduğu gibi şapşallaşmıyordum artık.</p>

  <p class="p5">Her neyse, Marvin CNN&rsquo;de gelmişti bana; bu demektir ki, sanat giderek daha fazla ince ayara imkân sağlıyordu. İtiraf etmeliyim ki, televizyonun karşısında uzun mu uzun saatler geçirdim, insanların orada kendilerini dile getiriş tarzına da epey alışkınım artık; söylediklerinin ancak bir bölümünü anlıyor olsam da.</p>

  <p class="p5">&ldquo;Marvin Wasserstein.&rdquo; Hararetle elimi sıktı.</p>

  <p class="p5">&ldquo;Timoti, Makedonya ve Efes Piskoposu. Beni ziyaret edeceğinizi önceden haber vermişlerdi.&rdquo;</p>

  <p class="p5">&ldquo;Bak sen?&rdquo; Marvin kenti yukarıdan görebileceği bir sıranın üzerine oturdu. &ldquo;Bu benim ilk ziyaretim&rdquo; dedi, &ldquo;ormanın bu yakasına.&rdquo;</p>

  <p class="p5">&ldquo;Şimdi mi, o zaman mı? Yoksa o zaman mı, şimdi mi demeliydim?&rdquo;</p>

  <p class="p5">&ldquo;Her zaman. Dünyanın güzel bir köşesi.&rdquo; Bir an katedrale ve onun gerisindeki tepelere baktı. Sonra da sıradan ses tonunu değiştirmeden, &ldquo;Geleceğimi kim söyledi size?&rdquo; dedi.</p>

  <p class="p5">&ldquo;Chester Claypoole ve düşteki biri.&rdquo;</p>

  <p class="p5">&ldquo;Düşteki biri.&rdquo; Birden bezgin göründü. &ldquo;Biz hep bir düşte yakalanırız, sev ya da sevme. Zamanın dizisel seyri çökmüştür; şimdi burada böyle olduğum gibi, iki arada bir derede olacağıma, ya ölmüş ya da henüz doğmamış ya da ebedi olmak zorundayım.&rdquo;</p>

  <p class="p5">&ldquo;Kimsiniz siz?&rdquo;</p>

  <p class="p5">&ldquo;Ben dedektif bilgisayar analistiyim. Bantları temiz tutmaya çalışırım. Kanalları gözlerim. Shirley MacLaine kanala girmeyi yaygınlaştırdığından beri, her türden budala eski yaşamlarına dönmekte. Çoğu saçma bunun tabii. Bütünü düşlerler. Bir tür kitle düşü.&rdquo;</p>

  <p class="p5">&ldquo;O zaman söyler misiniz bana, siz mi benim düşümdesiniz, yoksa ben mi sizinkindeyim?&rdquo;</p>

  <p class="p5">Marvin güldü. &ldquo;Şu an iki düşün kesişmekte olduğunu söyleyelim. Ama bu durumda, kışkırtıcı olan benim; çünkü bir dava üzerindeyim. Büyük korporasyonlar, işler şimdiki gibi çatallaştığında beni çağırır: Virüsler bellek disklerine ve çiplerine, hatta tabletlerine, özellikle de Hıristiyanlıkla ilgili herhangi bir şeye çarptığında... Sanırım 5761 yılına çok yakın olduğumuz için...&rdquo;</p>

  <p class="p5">Garip bir dil sürçmesiydi bu. &ldquo;Eminim, M.S. 2000 demek istiyorsunuz; o da çok yakın, gelecekte çok fazla uzaklarda değilseniz.&rdquo;</p>

  <p class="p5">&ldquo;Özür dilerim. Yanlış söyledim. İki bin, tabii.&rdquo; Belli belirsiz gülümsedi. Dişleri berbattı. &ldquo;Kıyamet Günü&rsquo;nün nihayet çok yakın olduğunu düşünen çok kimse var.&rdquo;</p>

  <p class="p5">&ldquo;İki bin yıl geç, diyebilirim yani.&rdquo; Sesimdeki acılığı gizleyemedim. Ne de olsa, Aziz, ben ve bütün o öteki ilk Hıristiyanlar yaşamlarımızı, İsa&rsquo;nın niçin hiçbir yeni adres, dahası, yaklaşık bir dönüş zamanı bırakmadan bizden ayrıldığını açıklamaya adadık. Merak ediyorum, gelecek kuşaklar onun ilk sözlerini nasıl kullanacak: &ldquo;Sizin haberiniz olmadan, ben sizi bütün o eski bilinen yerlerde görüyor olacağım.&rdquo;</p>

  <p class="p5">&ldquo;Yeniden Dirilme sonrası aşaması bütün takım için birazcık hayal kırıklığı olmakta.&rdquo;</p>

  <p class="p5">&ldquo;Bir Yahudi olarak...&rdquo; Marvin yavandı. &ldquo;Yeniden Dirilme&rsquo;den kuşkuluyum ben.&rdquo;</p>

  <p class="p5">&ldquo;Sizin için dua ediyoruz&rdquo; dedim hiç beklemeden. Genellikle, Aziz&rsquo;in bir zamanki dindaşlarına gösterdiği hoşgörünün zerresi yoktur bende.</p>

  <p class="p5">&ldquo;Biliyorum, ediyorsunuz.&rdquo; Marvin gülümsedi. Bu tatsız dünyada, ergen yaşamı bitmek tükenmek bilmeyen diş ağrılarıyla berbat olmuş Atalanta&rsquo;ya çekici gelen tek yanı olan o harika diş hekimliğinden, televizyonun geleceğinde, niçin yararlanmadığına akıl erdiremiyorum. Dişlerimin çoğunu Roma'da Petronius&rsquo;un köle-diş hekimine çektirtmiştim ben.</p>

  <p class="p5">&ldquo;Her neyse&rdquo; dedi Marvin, cihazın arkasındaki, bana her zaman gizemli gelen kadranları uyuşuk uyuşuk ayarlarken. &ldquo;Benim, hacker&rsquo;ın peşinde olduğumu biliyorsun sanırım. Pentagon için en gelişmiş nükleer silahlar ve tabii sayısız ev aleti de yapan birçok şirket gibi Amerikan televizyon ağı NBC&rsquo;nin de &ndash;Ulusal Yayın Şirketi&ndash; sahibi olan General Electric bu iş için tuttu beni.&rdquo;</p>

  <p class="p5">Lafımı esirgemedim. &ldquo;Şu ana kadar mesleğinizde pek de becerikli olmadığınızı söylemeliyim&rdquo;</p>

  <p class="p5">&ldquo;Chet Claypool da öyle düşünüyor. Fakat ben ancak &lsquo;Joshi', Aziz John&rsquo;un bandında göründüğünden beri bu iş üzerindeyim.&rdquo;</p>

  <p class="p5">&ldquo;&lsquo;Joshi&rsquo; dediğin de ne?&rdquo;</p>

  <p class="p5">Marvin birden profesör tavrı takındı; ama havasını da o zaman buldu tabii; hacker peşinde bir bilgisayar analisti, karmaşık bir virüs grubunu arayan ve ortadan kaldıran bir virolog. Kısaca, Louis Pasteur gibi kendini bilime adamış biri. &ldquo;Bilgisayar dizgelerine, bizim yazılım diye adlandırdığımız en zayıf anlarında saldıran, on genel virüs vardır. Çoğu virüsler nispeten zararsızdır, hatta eğlendirici de denilebilir; yoldan çıkmış hacker&rsquo;lar olmasa, temelde selim bir iştir bu.&rdquo;</p>

  <p class="p5">&ldquo;Hacker&rsquo;lar, anladığıma göre, Mithraist'ler gibi bir kült, öyle mi?&rdquo;</p>

  <p class="p5">Marvin hayır anlamında başını salladı. Sonra uzaktan kumandaya bastı. Cihazda İtalyan televizyon programı dediği şey belirdi; ekranın bir ucundan diğer ucuna, boyuna zıplayıp duran beyaz bir topu saymazsak, herhangi bir reklam programına benziyordu.</p>

  <p class="p5">&ldquo;Buna İtalyan hacker&rsquo;ı denir. Onun işi, bir program süresince, ekran boyunca sıçrayan beyaz bir ping pong topudur ya da Cenevre&rsquo;de banka hesaplarına girmişse, ping pong topu, girilmesi yasak mevduat bilançoları üzerinde zıplayacaktır.&rdquo;</p>

  <p class="p5">Ping pong topunun, bir Cynar likörü reklamındaki bir dizi enginar üzerinde zıplayışını seyrederken hafifçe midem bulanmaya başladı. &ldquo;Zararsız bir oyun&rdquo; dedim.</p>

  <p class="p5">Marvin cihazı kapadı. &ldquo;O topun böyle zıplayışını seyrederken aklını kaçıran erkekler var. Kadınlar delirmiyorlar fakat İtalyan hacker&rsquo;ının ping pong topunun etkisinde kalırlarsa genellikle âdet dönemleri bir hafta ile on gün arasında gecikiyor; bu da işyerinde olduğu kadar evde de strese ve huzursuzluğa neden oluyor.&rdquo;</p>

  <p class="p5">&ldquo;Yazılım derken tam olarak neyi kastediyorsunuz?&rdquo;</p>

  <p class="p5">&ldquo;Kayıtların saklandığı plastik diskli program bilgisayarlarını. Elbet, diskler saldırıya açık kalırsa, mikroçipler gibi daha karmaşık depolama sistemlerine dönmemiz gerekir &ndash;aslında yapıyoruz bunu&ndash; ama ne zaman dönsek, İncillerde olduğu gibi, hacker &ndash;o durumda, bir adamdır o&ndash; bizim savunmalarımız içine giriyor ve metni değiştirmeye, yok etmeye ya da karıştırmaya başlıyor. Çok zeki biridir o. Yazılımdan yerleşik diske döndüğümüzde, Balık 6 ile ortaya çıkıyor...&rdquo;</p>

  <p class="p5">&ldquo;Biz Hıristiyanlar için kutsal bir simge.&rdquo;</p>

  <p class="p5">&ldquo;Sanırım; fakat yerleşik disk için felaket bir şey; çünkü Balık 6, tabletleri, İncil&rsquo;leri, banka hesaplarını, neyiniz varsa işte, silerek hiç iz bırakmadan gidiyor geliyor. En tehlikeli hacker&rsquo;ların geldiği yer, Bulgaristan; bir zamanlar devlet düşmanlarını zehirli şemsiye uçlarıyla dürterek öldüren bir ülkeden de bunu beklersiniz ancak. Bulgaristan, kendine özgü nedenlerle, Hıristiyanlığı ortadan kaldırmak isteyebilir, bana göre, büyük bir iş değil. Sonra, Viyana diye bilinen hacker var. Erkek &ndash;ya da kadın&ndash; olabilir veya &ndash;kim bilir, belki robot&ndash; bunu araştırıyoruz. Viyana, özel amaçlarla özel dosyaları siliyor; 1 Nisan&rsquo;da, milyonlarca bilgisayarın ekranında inanılmaz espriler beliriyor, &lsquo;Bulgaristan&rsquo;da Papa ikinci kez cinsel kimlik değiştirdi&rsquo; gibi hoş olmayan şakalar. Bu hacker, Kudüs diye biliniyor.&rdquo;</p>

  <p class="p5">&ldquo;Bulgaristan, anladığıma göre bir ülke. Bulgarlar Hıristiyan mı?&rdquo;</p>

  <p class="p5">Marvin omuz silkti. &ldquo;Kimin ne olduğu belli mi artık?&rdquo; Sessiz hokey oyununa geçti, benim yapamayacağım kadar ileri bir şeydi bu. &ldquo;Maksada geleyim&rdquo; dedi. &ldquo;Hacker&rsquo;ın bu bantta değiştiremeyeceği hiçbir şey yok. Dr. Cutler&rsquo;in Süper Sam Durdurucu&rsquo;su harika bir şey. Herhangi bir kimsenin, hatta herhangi bir bilgisayarın, bizim Aziz Timoti Bant İki dediğimiz şeyi koruyan antivirüs kombinasyonlarını çözmesi en azından bir yüzyıl alacaktır.&rdquo;</p>

  <p class="p5">&ldquo;Bant Bir&rsquo;e ne oldu?&rdquo;</p>

  <p class="p5">&lsquo;&lsquo;Bir, yok; en azından Bir diye Bir şey. Hacker&rsquo;ı işte böyle şaşırtıyoruz. Bunun için de, yazdığınız her şey, Beşinci&rsquo;nin ilk yılında... yani sizin İsa&rsquo;nızın doğumundan sonraki İkinci Milenyum&rsquo;da kazılarak çıkarılıp çevrilinceye kadar, değişmeden kalacaktır.&rdquo;</p>

  <p class="p5">&ldquo;Sizin değil, bizim öyle mi?&rdquo;</p>

  <p class="p5">Marvin kikirdedi, hoş bir ses değildi bu. &lsquo;&lsquo;Sizin yazdıklarınız dışında şimdi kayıp olan Eski Ahit doğruysa, biz Yahudiler, İsa Tanrı olarak döndüğünde hepimiz din değiştireceğiz. Ama o zamana kadar, hayır.&rdquo;</p>

  <p class="p5">Şaşkınlığım eksileceğine arttı. &ldquo;Görüyorum ki, sizin... biliminiz, yaşamlarımızı ya da yapıtlarımızı banda almanızı olanaklı kılmış; ama ya Balık 7 bütün bantları ortadan kaldırırsa...&rdquo;</p>

  <p class="p5">&ldquo;Balık 6. Balık 7&rsquo;nin, hacker&rsquo;ların mesihi olduğu kanıtlanabilir.&rdquo;</p>

  <p class="p5">&ldquo;Ne ise. Kutsal Öykü&rsquo;yü anlatan ve Müjde&rsquo;leri yayan milyonlarca kitap ve yazı var hâlâ ve her şeyi anımsayan ve virüse dirençli birçok dindar kimse de olmalı.&rdquo;</p>

  <p class="p5">Marvin uzaktan kumandasını cihaza yöneltti. Ponca City, Oklahoma, <span class="t16">Koruyucu</span> <span class="t16">İ</span><span class="t16">sa Saati</span> geldi ekrana. Bir papaz, arkasında beyazlar giyinmiş bir koro yarım daire biçiminde dinelirken, mırıl mırıl bir şeyler okuyordu Yeni Ahit&rsquo;ten. &ldquo;Ve Pontius Pilatus İsa&rsquo;ya Yahudilerin Kralı olup olmadığını sorunca İsa, &lsquo;Evet&rsquo; dedi, &lsquo;Tanrı&rsquo;nın Krallığı, Roma İmparatoru&rsquo;nun topraklarının ve bütün öteki putperest egemen ve güçlerinin yerini alsın diye, putperestleri bu topraklardan sürmek için kılıcımla geldim ben.&rdquo;&rsquo;</p>

  <p class="p5">Bakıyor, dinliyor, terliyordum. Sonra cihazın düğmesini çevirdim. &ldquo;Delilik bu.&rdquo;</p>

  <p class="p5">&ldquo;Delilik ya da değil, hacker&rsquo;ın işi bu.&rdquo;</p>

  <p class="p5">&ldquo;İki bin yıllık yazılar nasıl silinebilir?&rdquo;</p>

  <p class="p5">Marvin çok ciddi görünüyordu. &ldquo;Böyle işliyor bu. Aziz Markos bandını silersen, onun yazdığı İncil&rsquo;i de silersin.&rdquo;</p>

  <p class="p5">&ldquo;Olanaksız. Sen onu, diyelim M.S. 1992&rsquo;de, silersin. Ama onun İncil&rsquo;i, silinmeden yaklaşık iki bin yıl önce basılmıştır; özgürlükler ülkesindeki her Ramada Inn&rsquo;inin komodinleri üzerinde duran Gideon İncil&rsquo;lerinin her bir kopyasını silebilmenin yolu yoktur.&rdquo; Kapma yoluyla çok şey öğreniyorum televizyondan.</p>

  <p class="p5">&ldquo;Aziz Timoti, doğru sopa var elinizde ama yanlış ucundan tutuyorsunuz. Markos&rsquo;un İncil&rsquo;i silinmişse ya da M.S. 1992&rsquo;de ciddi şekilde değiştirilmişse, onun ne yazdığını ya da ne yazmadığını etkileyecektir bu. Anahtar sözcük, <span class="t16">geçmi</span><span class="t16">ş</span><span class="t16">e dönüklük</span>&rsquo;tür. Onun bandına, Roma&rsquo;da, İncil&rsquo;i tamamladığı anda girer de onu bir başka kimseye gösteremeden önce silerseniz, her şey bitmiştir. Yani, eğer hacker, Aziz Markos&rsquo;un bandı üzerinde çalışmaya başladığında, ya Markos&rsquo;a değiştirtir metni ya da bütünüyle yasaklar onu...&rdquo;</p>

  <p class="p5">Başım dönüyordu. &ldquo;Ama İsa&rsquo;nın öyküsünü yazan bir Markos, bir zamanlar vardı; şimdi de var. &ldquo;</p>

  <p class="p5">&ldquo;Nereden biliyoruz?&rdquo; Marvin sakindi ve her nasılsa tehdit ediciydi. &ldquo;Biz yalnızca bize kadar gelenleri biliyoruz. Gerçek bir Markos olmuş olabilir de, olmayabilir de... &ldquo;</p>

  <p class="p5">&ldquo;Ya da Timoti?&rdquo;</p>

  <p class="p5">&ldquo;Ya da Aziz Paul. Ya da İsa hatta. Bütün bildiğimiz, yazılmış ve anımsanan şeydir; ama, bantların denetimi yoluyla, o zaman <span class="t16">neler</span> yazılmış olduğunu saptayabilirsek, o zaman tek gerçek odur artık. İşte, bizim İsa hakkında ya da başka herhangi bir şey hakkında ne bileceğimiz, tamamen bizim meçhul hacker&rsquo;ımızın kontrolü altındadır.&rdquo;</p>

  <p class="p5">Olmakta &ndash;ya da olacak&ndash; olan şeyin iğrençliğini apaçık görüyorum artık. &ldquo;Kitaplar &ndash;bütün kitaplar&ndash; milyonlarca ve milyonlarca Hıristiyan kitabı, bir bant silinir silinmez, bir gecede değişiyor, öyle mi?&rdquo;</p>

  <p class="p5">&ldquo;Hayır. Değişmiyor; çünkü o kitaplar, hacker-sonrası, ya hiç yazılmamıştı ya da sizin yazılmış olduğunu düşündüğünüz şekilde yazılmamıştı.&rdquo;</p>

  <p class="p5">Uçuruma gelip dayanmıştım. Büyük boşluk. Hacker&rsquo;ın dışında hiçbir şey yok artık. Yalnızca o belirliyor eskiden ne olduğunu, şimdiyi neyin belirlediğini. &ldquo;Yani bu Dünya&rsquo;nın Prensi sizsiniz&rdquo; dediğimi işittim, kötü haberlerin salak taşıyıcısı Marvin Wasserstein&rsquo;a değil, her neredeyse, her kim ise o hacker denen kişiye.</p>

  <p class="p5">&ldquo;Şimdi de Cennet&rsquo;e, İsa&rsquo;yı yoldan çıkarmış olan Şeytan&rsquo;a gönderme yapıyorsunuz.&rdquo;</p>

  <p class="p5">&ldquo;Adı hacker olan şeytana gönderme yapıyorum. Nasıl durdurulabilir o?&rdquo;</p>

  <p class="p5">&ldquo;Şu ana kadar verdiği hasar, geri alınabilir mi diye sorarsanız, durdurulamaz; ama bu bant kesinlikle güvende. Bir anlamda, Hıristiyanlık, siz ne söylerseniz o olacak.&rdquo;</p>

  <p class="p5">&ldquo;O zaman, ben hepimizin dile getirdiği öyküyü anlatacağıma göre, o çuvallamış olacak.&rdquo;</p>

  <p class="p5">&ldquo;Tamamen.&rdquo; Marvin kalktı. &ldquo;Konuklarla ilişkilerinizde çok dikkatli olmanız gerekir...&rdquo;</p>

  <p class="p5">&ldquo;Sizin gibi konuklarla?&rdquo;</p>

  <p class="p5">&ldquo;Evet. Benim gibi.&rsquo;&rsquo; Dişlerine rağmen hoş bir yüzü var Marvin&rsquo;in. &ldquo;Ne de olsa, ilk ve en başta gelen bir özel gözüm ben, özel polis, kiralık bir dedektif...&rdquo;</p>

  <p class="p5">&ldquo;General Electric&rsquo;in tuttuğu?&rdquo;</p>

  <p class="p5">&ldquo;Evet. Fakat Dr. Cutler&rsquo;a rapor veren. <span class="t16">Bizim</span> programımıza göre gelecek yıl katedralinizi kazdığımızda, gerçek İncil&rsquo;in ortaya çıkışını görmeyi de sabırsızlıkla bekliyor.&rdquo; Bu kez Kanal Z&rsquo;yi açtı Marvin. Ekranda, dönmekte, açılmakta olan bir sürü disk ve bant gibi teknik donanımla dopdolu bir laboratuvar görebiliyordum. Marvin, cihazını işaret etti. &ldquo;İşte benim bantlar üzerinde çalıştığım, virüsleri ayırarak hacker&rsquo;ı yakalamaya çalıştığım yer burası.&rdquo;</p>

  <p class="p5">&ldquo;Sizden <span class="t16">sonra</span> birisi gelirse bana, ne olacak?&rdquo; Can alıcı soru buydu.</p>

  <p class="p5">&lsquo;&lsquo;Sizden ayrıldıktan sonra, yani şu anki gibi mi?&rdquo;</p>

  <p class="p5">&ldquo;Hayır. Diyelim, benim İncil&rsquo;imin keşfedildiği gelecek yıldan sonra?&rdquo;</p>

  <p class="p5">Marvin birden boş boş baktı. Sonra başını, yakalayamadığı bir düşünceden temizlemeye çalışır gibi iki yana salladı. &ldquo;Gelecek yıldan sonra? Ama benim olduğum yerde gelecek yıl diye bir şey yok ki! Yalnızca şimdi var.&rdquo;</p>

  <p class="p5">&ldquo;Burada da yalnızca şimdi var; ama siz, bundan yıllar, yıllar sonra orada olduğunuz gibi, buradasınız da, Bay Wasserstein.&rdquo;</p>

  <p class="p5">&lsquo;&lsquo;Doğru. Geriye sarılımda geriye dönebilirim.&rdquo; Birden, Marvin beni kandırmaya çalışıyor gibi geldi, sanki? &ldquo;Ama zamanın sınırına ulaşınca hızlı ileri sarma yoktur ki.&rdquo;</p>

  <p class="p5">Yalan söylüyor diyebilirdim. &ldquo;Elbette var. Bana göre, siz neredeyse iki bin yıl gelecektesiniz. Öyleyse neden doğruca <span class="t16">geçmi</span><span class="t16">ş</span><span class="t16">e</span> gidip, diyelim, benim İncil&rsquo;im dünyaya açıklandıktan sonra ne olacağını görmeyelim?&rdquo;</p>

  <p class="p5">Marvin&rsquo;in kaşları çatıldı. &ldquo;Çalışma tarzı böyle değil. Ben sizi şimdi burada geçmişte bırakıp ileriye, geleceğe giderim; ama benim için şimdi ne ise oradan öteye gidemem. Tabii, benim şimdi&rsquo;mden <span class="t16">sonraki</span> dönemden biri bana ya da size geriye kanallanabilir, tıpkı benim yaptığım gibi.&rdquo;</p>

  <p class="p5">&ldquo;Dr. Cutler&rsquo;ın Dr. Cutler&rsquo;a yaptığı gibi...&rdquo;</p>

  <p class="p5">Şimdi de kaşlarını çatmıştı Marvin. Onun adına üzüldüm. Neden, bilemiyorum. Ne de olsa, kendimi özellikle gerçek dışı hissettiğimi söyleyemesem de, onun ve benim bir bantta sadece bir gölge olduğumuz yerde canlı biri o. Hemoroidlerim hâlâ kanıyor; Atalanta&rsquo;nın dişleri hâlâ ağrıyor.</p>

  <p class="p5">&ldquo;Sizden sonra, gelecek&rdquo; dedim bıçağı döndürerek, &ldquo;olmayabilir mi? Ya da, belki de şu anda sizin on yıl önünüzde olan İkinci Dr. Cutler&rsquo;dan sonra? İsa dönmüş olabilir ve Kıyamet Günü bu Dünyanın Prensi&rsquo;ne ve bütün yaptıklarına, bu arada hacker&rsquo;a da bir son vermiş olabilir. Durumu kavramaya başlıyorum&rdquo; dedim esinlenmiş gibi. &ldquo;Son, nihayet geliyor ve Tanrı&rsquo;nın Krallığı, düşündüğümüz gibi bizim zamanda değil de sizin zamanınızda başlamak üzeredir. Olacak olanı bir şekilde değiştirmek istiyorsunuz; ama olacak olacaktır.&rdquo; Neden bu kadar güvenliydim, bilemiyorum. Esin, sanırım. Her şey yerli yerine oturmaya başlıyordu.</p>

  <p class="p5">&ldquo;Dur biraz soluk alayım. Yalnızca bir bilgisayar aynasızıyım ben.&rdquo; Suratsızdı Marvin. &ldquo;Bütün bildiğim, şimdi olduğu gibi, eskiden olmuş şeye dönebiliriz, ileriye, olacak şeye değil ve bizim önümüzde olan kimseler, bildiğim kadarıyla, bizi ziyaret etmez. Tabii, onlar için, sizin bizim için olduğunuz kadar, ilginç olmayabiliriz. Biliyorsunuz, Efendinizin-küçük-kardeşi James&rsquo;le Kudüs&rsquo;te buluşmak üzeresiniz şimdi... &ldquo;</p>

  <p class="p5">&ldquo;Onunla buluşalı otuz yıl oluyor...&rdquo;</p>

  <p class="p5">&ldquo;Sizin İncil&rsquo;de buluşacaksınız demek istiyorum. Eskisinden değişik bulacaksınız onu.&rdquo;</p>

  <p class="p5">Başım ağrımaya başlıyordu. &ldquo;Aziz Paul ile benim Kudüs&rsquo;e gittiğimiz zamanı anlatıyor olacağım. Geriye kanallanmak üzere değilim, değil mi?&rdquo;</p>

  <p class="p5">&ldquo;Hayır. Hayır. Siz istemedikçe olmaz. Bunu ayarlayabilirim.</p>

  <p class="p5">&nbsp;&ldquo;Benim Golgota gezisini ayarlayacağınız gibi mi?&rdquo;</p>

  <p class="p5">Marvin yanıtlamadı. &ldquo;Bir anlamda, James, sizin bütün İncil&rsquo;iniz için bir anahtardır. O, İsa&rsquo;nın küçük kardeşi ve kilisenin içinde &ndash;ve dışında&ndash; onun varisidir &ndash;öyle idi&ndash; öyle kalacaktır. Öyküyü Paul&rsquo;un bakış açısından gözden geçirmek zorunda olduğunuzu biliyorum; ama James ile&ndash; Paul arasındaki ağız dalaşında James&rsquo;in söyleyeceklerini dikkatle dinle.&rdquo;</p>

  <p class="p5">Marvin, ekranı hâlâ onun General Electric&rsquo;teki laboratuvarını göstermekte olan Sony&rsquo;ye doğru yürümeye başladı. Görgü kuralları gereği cihaza kadar eşlik ettim ona. Bir ayağını laboratuvarının içine attı; sonra kuvvetle elimi sıktı. &ldquo;Şalom&rdquo; dedi. &ldquo;Yakında tekrar görüşeceğiz. Belki Roma&rsquo;da.&rdquo;</p>

  <p class="p5">&ldquo;Golgota'da?&rdquo;</p>

  <p class="p5">&ldquo;Kesinlikle orada.&rdquo; Sonra tüpün içine girdi; bir faks makinesinin önünde, gelen mesajları okurken görebiliyordum onu. Cihazı kapattım.</p>

  <p class="p5">Ancak o zaman fark ettim, elinin sıcaklığını hâlâ hissediyordum, Chet gibi, Cutler&rsquo;lar gibi sırf hava ve gölge &ndash;ya da bir hologram&ndash; değildi o, bana gelecekten tastamam gelmiş bir adamdı. Cutler Etkisi ince ayarlanmıştı. Temeldeki kurallar değişiyor. Sanatın durumu giderek daha kusursuzlaşıyor. Ama hangi amaçla? Serin bir gün olmasına ve steplerden gelen soğuk bir rüzgâr esmesine rağmen terliyorum, farkındayım.</p>

  <p class="p5">Sanıyorum dünyanın sonu yaklaşmak üzere; onların zamanında tabii, bizimkinde değil. Fakat İsa&rsquo;nın dönüşünün sonucu mu olacak bu yoksa bu Dünyanın Prensi mi söndürecek ışıkları? Savaş başladı. Ben savaş alanıyım.</p>

  <p class="p5">Chet&rsquo;e bir çağrı yolladım. Dışarıdaymış. Makinesine bir mesaj bıraktım.</p>

  <p class="p5">&nbsp;</p>
</body>
</html>
