<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Sekiz</title>
</head>

<body>
  <h2 class="h21"><a id="a45"></a>On Sekiz</h2>

  <p class="p5">Yeni Yıldız Banyoları karşısındaki meyhanede ikinci Cutler bana katıldı. Yerine otururken elimi sıktı. Kanlı canlıydı. &ldquo;İnsan şeklinde ilk ziyaretim bu, diyebilirsin.&rdquo; Havayı kokladı ve öğürdü. &ldquo;Eski dünyayı ilk <span class="t16">koklay</span><span class="t16">ı</span><span class="t16">ş</span><span class="t16">ı</span><span class="t16">m</span> bu aslında.&rdquo;</p>

  <p class="p5">&ldquo;Belki de yazın, açık havadaki idamlar sonrası hariç &ndash;bedenler havada asılı dururken&ndash; pek fark etmeyiz biz bu kokuyu. O zaman biraz ağır olabiliyor...&rdquo;</p>

  <p class="p5">&ldquo;Sanırım en kötüsü de balık sosu.&rdquo;</p>

  <p class="p5">&ldquo;Zeytin gibi, edinilmiş bir tat bu. Kaseti gördüm.&rsquo;&rsquo;</p>

  <p class="p5">&ldquo;Sorunumuzu biliyorsun artık. Adanmış bir Siyonist ve Ortodoks Yahudi olan benim genç kendim, İsa&rsquo;yı kendi zaman çerçevesinden Marvin Wasserstein olarak bizimkine fırlattı, dâhi bir bilgisayar analisti olduğunu kanıtlıyor.&rdquo;</p>

  <p class="p5">&ldquo;Neden&rdquo; dedim, birden sözü değiştirerek, &ldquo;GE&rsquo;den ayrıldın?&rdquo;</p>

  <p class="p5">&ldquo;Açıkçası, daha iyi bir teklif. Gulf+Eastern, bir Japon kartelinin kontrolünde uluslararası bir firma, dünyanın her ülkesinde ayağı var. Ayrıca benim laboratuvar isteklerim bütünüyle karşılandı.&rdquo;</p>

  <p class="p5">Akla yatkın <span class="t16">görünüyordu.</span> &ldquo;GE&rsquo;den ayrıldığınız sırada Marvin&rsquo;le aranızdaki ilişki neydi, daha doğrusu nedir?&rdquo;</p>

  <p class="p5">&ldquo;Değişti, açıkça. O, geçici olarak değilse de tinsel olarak benim ona daha uygun gencimle kalmayı seçti. Bir kalp değişimine maruz kaldım.&rdquo; İkinci Cutler bir yudum Makedon şarabı aldı ve boğazını tuttu. &ldquo;Bütün istediğim bu&rdquo; diyerek öksürdü. &ldquo;Eski dünyada gıda zehirlenmesi.&rdquo;</p>

  <p class="p5">&ldquo;Aslında çok iyi bir şarap, televizyonda yaptıkları gibi hep zamanından önce satılıyor. Ama kurşun zehirlenmesi oldukça yaygın. Karım yemek pişirirken yalnızca tunç kapları kullanıyor.&rdquo; Sert piskopos bakışımı yönelttim ona. &ldquo;Kalp değişiklikleri nadirdir, bilirsin. Şu anda bir piskopos ve geleceğin azizi olarak konuşuyorum. Gerçekten onaylayabileceğim tek değişiklik, Aziz Paul&rsquo;un İsa&rsquo;nın hayalini Şam otoyolunda gördükten sonra Mossad&rsquo;dan ve Siyonist davadan ayrıldığında geçirdiği değişiklikti.&rdquo;</p>

  <p class="p5">&ldquo;Onun betimlemesine göre, bir an için gördüğü, şişman Yahuda&rsquo;ydı.&rdquo;</p>

  <p class="p5">&ldquo;Bu durumda, bütün pratik amaçlardan dolayı...&rdquo; işin sırrını çözdüm şimdi. &ldquo;...çarmıha gerilen ve dirilen o olduğuna göre, Yahuda <span class="t16">İ</span><span class="t16">sa'd</span><span class="t16">ı</span><span class="t16">r&rdquo;</span></p>

  <p class="p5">İkinci Cutler gülümsedi; gülümseyince de, gözler neredeyse yok oldu, düğme burnun her iki yanına doğru iki ince uzun yarık. &ldquo;Benim önceki kendim Cutler Etkisi&rsquo;ni mükemmelleştirdi ve İsa&rsquo;yı güvenle GE&rsquo;ye aldı. Sonuçta, kanalların şu anda aldıkları imge, Şişman Yahuda&rsquo;nınki. Fakat bu daima değişip eski haline gelir.&rdquo;</p>

  <p class="p5">İkinci Cutler&rsquo;ın sözlerindeki uğursuzluğu kavradım. &ldquo;Değişip ne olur?&rdquo;</p>

  <p class="p5">&ldquo;Neden Yahuda yerine İsa&rsquo;yı çarmıha gerip benim erken kendimin yaptığı kötü işi bozmayalım?&rdquo;</p>

  <p class="p5">&ldquo;Marvin çarmıha gerilmeye razı olacak mı?&rdquo;</p>

  <p class="p5">İkinci Cutler kıkır kıkır güldü. &ldquo;Olmayacak bir şey bu. Ama Marvin sıkışık programına rağmen, GE ekibiyle Golgota&rsquo;yı ziyaret etmek için zaman ayırmayı planladığına göre, biri daima... ihbar edebilir onu. Anlıyorsun? Bunu yaptıklarında da, eminim, Romalılar tarihsel görevlerini yerine getirir ve gerçek İsa Cennet&rsquo;teki ödülüne kavuşur 2001&rsquo;de de, Marvin&rsquo;in ısrarla söylediği gibi, fantastik Kıyamet Günü&rsquo;yle geri dönerdi.&rdquo;</p>

  <p class="p5">Meyhaneci ekmek ve kurutulmuş balık getirdi bize. İkinci Cutler, ben sunulan yiyeceği bitirinceye kadar burnunu bir mendille kapadı. Yediklerim nefisti. Ülkesinde nesnelerin bana nasıl kokacağını merak ediyorum. Genellikle, canlı olarak seyahat etmek iyi bir fikir olmayabilir; Marvin Wasserstein, burada bir çarmıhın üzerinde pekâlâ rahmetine kavuşurken, İkinci Cutler bizim yemeklerimizden dolayı ölümcül derecede hastalanabilirdi. Her şeye karşın, hologramlar, özellikle Tanrı&rsquo;dan ya da hatta Şeytan&rsquo;dan mesajlar gönderme işinde daha güvenli ve daha düzenlidir.</p>

  <p class="p5">Meyhanenin dışında, tam öğle ışığında, caddede, gerçek bir şeye benzeyen Birinci Cutler&rsquo;ın hologramı duruyordu.</p>

  <p class="p5">Glokomuma baktırabilmem için Manhattan Göz, Kulak ve Boğaz&rsquo;a hiçbir zaman ulaşamayacak olsam bile, modern cerrahinin yarattığı harikalar beni şaşırtmaktan geri durmuyor. Gerçekte, <span class="t16">Oxford Dictionary of Saints'e</span> göre gelecek yıl bir pagan festivalinde öldürüleceğim için hiçbir anlamı da yok bunların. Chet gönülsüz getirmişti bunu bana; çünkü &ldquo;ne zaman öleceğini bilmek insanın performansını etkilerdi&rdquo;. Tanıdığım azizler hakkındaki maddeler, tabii o kadar gelişigüzel ki, benim &ndash;diyelim&ndash; anestezi sırasında Manhattan Göz, Kulak ve Boğaz&rsquo;da ölmem pekâlâ olası.</p>

  <p class="p5">Atalanta gelecek yıl izin almam gerektiğini düşünüyor. &lsquo;&lsquo;Mısır&rsquo;daki Alexander&rsquo;ı ziyaret etmemiz gerekiyor.&rdquo; Oğlumuz tekstil işinde iyi gidiyor, sevinerek söylüyorum, Priscilla&rsquo;ya hiç benzemeyen Pontuslu bir kadınla evli.</p>

  <p class="p5">Priscilla ara sıra aklıma düşüyor ve ona ne olduğunu merak ediyorum. Güncelerinin son basımı &ndash;ya da yeniden yazılmışı&ndash; yapılalı on yıldan fazla oldu. Glaucon oyunlar yazmayı sürdürüyor; ama modası geçmiş biri ya da &ldquo;Neroncu&rdquo; olarak kabul ediliyor; bugünlerde parlak gençlerin, bana göre &ndash;tabii, din bir yana&ndash; Roma&rsquo;nın altın çağı olan günlerle alay etmek için kullandıkları bir sözcük bu. Neron&rsquo;un anıları dışında, Petronius&rsquo;u okuyan yok bugün. Bir zamanlar o kadar popüler olan, herkesin hayran olduğu bir yazarın hiçbir iz bırakmadan yok olması olanaksız görünüyor. Fakat modalar gelir ve geçer; bir gün onun yeniden ün kazanacağını sanmıyorum, tabii, Yedinci Mühür&rsquo;den önce.</p>

  <p class="p5">Modern cerrahi &ndash;kozmetik?&ndash; sayesinde, hâlâ işitme cihazı ve kalın gözlükler kullanan İkinci Cutler, genç kendine hiç benzemiyor. Birinci Cutler, her zaman olduğu gibi, sinirliydi, İkinci Cutler ne zaman bir sigara yakıp da gerçek duman püfürdetse, Birinci Cutler İkinci Cutler&rsquo;ın etten ve kemikten olduğunu hemen görürdü. &ldquo;Demek benim Cutler Etki&rsquo;mi kullanıyorsun.&rdquo;</p>

  <p class="p5">&ldquo;Benimkini de.&rdquo; Yaşlı Dr. Cutler iyi kalpli biriydi. O sırada, kontrolden çıkmış bir öküz arabası onu ve beni, tepsilerde sebzelerin satıldığı bir kemerin içine kaçmaya zorladı; sinekler vızıldıyor, Makedonyalılar savaş ve oğlan peşinde koşma ya da kroket gibi şeyler dışında her zamanki miskinlikleriyle aylak aylak dolaşıyordu ortalıkta.</p>

  <p class="p5">Öküz arabası doğrudan Birinci Cutler&rsquo;ın üzerine geliyordu; bu kez dikkatli olan sürücü şaşkınlık içindeydi.</p>

  <p class="p5">&ldquo;Hortlaklar!&rdquo; diye bağırdı; ama vampirlerin yaygın ve taciz edici olduğu Makedonya&rsquo;da sık rastlanan bu feryada hiç kimse kulak asmadı. Benim resmi işimin yarısı büyücülüktür, hayaletleri cezalarını çektikleri Araf&rsquo;a ya da İsa&rsquo;nın 2001&rsquo;de dönüşüne kadar kullandığı hazırlanma alanı neresiyse oraya geri gönderirim.</p>

  <p class="p5">&ldquo;Bizim Etki&rsquo;yi neden kullanmıyorsun&rdquo; dedi İkinci Cutler, &ldquo;sağlık nedenleriyle becerisini yitirdi zavallı Cynthia?&rdquo;</p>

  <p class="p5">&ldquo;Sağlığı berbat onun, benim zaman çerçevemde. Gözlerime ne yaptın sen?&rdquo;</p>

  <p class="p5">İkinci Cutler kaşlarını kaldırdı; komik bir etkiydi bu. &ldquo;Hiçbir şey. Yalnızca kontak lens kullanıyorum.&rdquo;</p>

  <p class="p5">&ldquo;Görünüşün hiç hoşuma gitmiyor. Senin ben olduğumu bilmesem, dolandırıcının biri olduğunu söylerdim...&rdquo;</p>

  <p class="p5">&ldquo;Çok geçmeden sen de göz ameliyatı olacak, o zaman tıpkı bana benzeyeceksin, bense... Ne?&rdquo; İkinci Cutler ne diyeceğini bilmez gibiydi.</p>

  <p class="p5">&ldquo;Siz ikiniz birbirinize karışacaksınız, değil mi?&rdquo; Çok basit olan metafizik konularının tersine fizikle ilgili şeylere biraz meraklıyımdır: Bir, iki kere ikidir; iki ise bir kere birdir.</p>

  <p class="p5">&ldquo;Hayır.&rdquo; Birinci Cutler&rsquo;ın sesi kötü geliyordu. Tarihin bu döneminde, bu haftasında, o hep benim önümde, bense hep onun gerisindeyim.&rdquo; Mini minnacık mercimekleri incelemekte olan İkinci Cutler&rsquo;a döndü. &ldquo;Siz 2001&rsquo;de ne olacağını biliyorsunuz, bense bilmiyorum.&rdquo;</p>

  <p class="p5">&ldquo;Neden&rdquo; diyerek katıldım konuşmaya. &ldquo;Hızlı ileri sarıp, daha sonraki kendinle birleşmiyorsun?&rdquo;</p>

  <p class="p5">&ldquo;Cutler Etkisi, biyolojik zamanda bulunduğun yerden ileri götüremez, yalnızca bulunduğunuz yere ya da hatta önceden olduğunuz yere getirir; bir turist gibi tabii.&rdquo;</p>

  <p class="p5">İkinci Cutler, kırlık yabandan bir büyücü kadın olan satıcının kuşkulu bakışları altında bir nohut çuvalını inceliyordu. &ldquo;Aslında&rdquo; dedi, son derece kendinden emindi, bu da Birinci Cutler&rsquo;ı deli ediyordu, &ldquo;benim erken kendim hızlı ileri sarmayla gidebilseydi, ki metafiziksel olmasa da fiziksel bir olanaksızlıktır bu, şimdi olduğu gibi kendi olamaz, ben olurdu artık.&rdquo; İkinci Cutler Birinci Cutler&rsquo;a göz kırptı. &ldquo;Sizin olmak istediğiniz bir şey olduğunu sanmıyorum bunun; ama kuşkusuz, olacaksınız.&rsquo;&rsquo;</p>

  <p class="p5">Birinci Cutler inatçıydı. &ldquo;Golgota&rsquo;da olanlar sizin &ndash;ya da benim&ndash; ne olacağınızı belirleyecek artık.&rsquo;&rsquo; Bana döndü. &ldquo;Katedralin temizlik odasını gösterebilir misin bize?&rdquo;</p>

  <p class="p5">İkinci Cutler bana göz kırptı, &ldquo;Benim bildiğimi bilseydi bir...&rdquo;</p>

  <p class="p5">Birinci Cutler daha da katıydı. &ldquo;Bilseydim, sen diye biri olmazdı.&rdquo;</p>

  <p class="p5">&ldquo;Fanatik&rdquo; dedi İkinci Cutler, kesin bir dille.</p>

  <p class="p5">Basilika o saatte boştu. Aslında bir olan iki Cutler&rsquo;ı &ndash;tıpkı bizim bir-içinde-üç tanrımız gibi&ndash; toz ve örümcek ağı içindeki temizlik odasına götürdüm. Kilise hizmetlisi, katedrali temiz tutma işlerini yapıyor gibi görünme zahmetine bile katlanmıyor artık; Atalanta&rsquo;ya daha iyi bir temizlikçi bulmasını söylemeliyim.</p>

  <p class="p5">İkinci Cutler benim yedek piskopos koltuğumun arkasındaki küçük bir dolabı açtı; Flavia&rsquo;nın, ölmeden hemen önce Atalanta&rsquo;yı ve beni görmeye geldiğinde getirdiği bir hediyeydi bu taht. Atalanta&rsquo;nın, bir anda Flavia ile anlaştığını görünce şaşırmıştım; ama Caligula&rsquo;nın söylediği rivayet edildiği gibi, kadınlar inanılmazdır: &ldquo;Gerçekten, ne istiyorlar bunlar?&rdquo;</p>

  <p class="p5">&ldquo;Piskoposun, Aziz Timothy&rsquo;ye Göre İncil&rsquo;i koyacağı yer burası.&rdquo; İkinci Cutler, benim kitabı &ndash;Markos&rsquo;unkini de&ndash; temizlik odasında gizlememe konusunda kararlı olduğumdan o denli emindi ki, birisi bu dolaba çok önemli bir metin koyacak, bu da, temizlik odasına Selma Suydam ile birlikte girmiş olan Marvin Wasserstein&rsquo;ın doğumundan sonra, yirminci yüzyılın sonunda kazıp çıkarılacaktı.</p>

  <p class="p5">&ldquo;Ne yapışkan!&rdquo; Selma yüzüne yapışan bir örümcek ağından kurtulmaya çalışıyordu; fakat kendisi bir hologram olduğu için ağ kımıldamadı. &ldquo;Örümceklerden çok korkarım.&rdquo;</p>

  <p class="p5">&ldquo;Merhaba&rdquo; dedi Marvin kötü dişlerini göstererek. &ldquo;Ben de buralardaydım, uğrayıp sizleri görebileceğim aklıma geldi, yolda birinizden birine rastlarım diyordum ki, muhteşem Selma Suydam...&rdquo;</p>

  <p class="p5">&ldquo;Marvin&rsquo;le ben buluşurduk&rdquo; dedi Selma. &ldquo;Spago&rsquo;daki o yanlış masayı kapmak için yaptığımız o aptalca kavgaya kadar...&rdquo;</p>

  <p class="p5">&ldquo;Benim hatam, Selma. O zamanlar, o birinci sınıf lokantada, Sunset Bulvarı&rsquo;na bakan bir masaya oturabilmenin senin imajın için ne denli önemli olduğunu bilemeyecek kadar budalaydım; Spago&rsquo;ya sadece pizza yemeye gittiğim için arkalarda, ocağa yakın bir yerde oturmayı severdim ben. Yine de, seninle o ağız dalaşı kötü bir şeydi; oysa Wolfgang iyi biriydi...&rdquo; Bu tekinsiz dolaşma sırasında, Marvin, İkinci Cutler&rsquo;a dikkatle bakıyordu. &ldquo;Sizinle tanışmıyoruz sanırım&rdquo; dedi.</p>

  <p class="p5">&ldquo;Hayır.&rdquo; İkinci Cutler elini uzattı. El sıkışırlarken, Birinci Cutler ve Selma gibi hologram olmadıklarını, benim gibi etten kemikten yapılmış olduklarını fark ettiler. &ldquo;Ben, biraz sonra yirminci yüzyıla geçecek olan Dr. Cutler. Aslında, yirmi birinci yüzyıla girmek üzereyim, konuştuğumuz gibi, benim zaman çerçevemde, kuşkusuz.&rdquo;</p>

  <p class="p5">&ldquo;Ona dikkat edin.&rdquo; Birinci Cutler, Marvin&rsquo;e döndü. &ldquo;Size uygun biri değil. Ayrıca, burada bulunmanız da güvenli değil sizin için. Hiçbirimizin buraya ete kemiğe bürünmüş bir halde gelmesi güvenli değil...&rdquo;</p>

  <p class="p5">&ldquo;Ruh göçü&rdquo; diyerek söze karıştı Selma, &ldquo;diyor buna Dr. Schucman.&rdquo;</p>

  <p class="p5">&ldquo;Bir sürü hastalık var&rdquo; dedi Birinci Cutler. &ldquo;Ve daha neler.&rdquo;</p>

  <p class="p5">Piskopos ve önder olarak doğal rolümü üstlendim. &ldquo;Şimdi, henüz doğmamış arkeologlar için çekici bir yer olan bu sıkış tıkış temizlik odasından çıkmamızı ve benim proto-Romanesk katedralimin orta sahınına dönmemizi öneriyorum; çünkü biz &ndash;en azından ben&ndash; Romalılar zamanında yaşıyoruz ve Romanesk, mimari yönden var olan tek oyun.&rdquo; Marvin&rsquo;le daha yakın konuşmak istiyordum; ama Birinci Cutler gizli bir konuşma için kürsünün öte yanına çekmişti onu. Selma her zaman olduğu gibi kendiyle meşguldü. &ldquo;Şey, Aziz Timothy... Tim diyebilir miyim size?&rdquo;</p>

  <p class="p5">&ldquo;Hayır, çocuğum.&rdquo;</p>

  <p class="p5">&ldquo;Tim, benimle aynı düzeye inmenizi istiyorum. Marianne sizi gördü mü şu ana kadar?&rdquo;</p>

  <p class="p5">&ldquo;Bildiğim kadarıyla hayır.&rdquo;</p>

  <p class="p5">&ldquo;Acımasızdır o. Şimdi hepimiz Federal Mahkeme&rsquo;deyiz. İç Huzuru Vakfı parçalanıyor.&rdquo;</p>

  <p class="p5">İkinci Cutler bazı gevşemiş mozaikleri &ndash;anı olarak mı yoksa?&ndash; cebine indirirken, &ldquo;Pek değil&rdquo; diyerek karıştı söze. &ldquo;Bu kutsal sıva parçasının kurucusu ve yazarı Helen Schucman&rsquo;ın amaçlarına bir övgü.&rdquo;</p>

  <p class="p5">&ldquo;Onunla tanışmak için neler vermezdim!&rdquo; Selma pırıl pırıl parlıyordu. &ldquo;Şurada, yanı başımda olması için.&rdquo;</p>

  <p class="p5">İkinci Cutler, zevkli somaki süsleriyle yeşil mermerden apsitteki mermer tahta oturdu. &ldquo;Medyumunuz sizi burada bulacak olursa &ndash;kadın ya da erkek&ndash; 1970&rsquo;e ya da Dr. Schucman hâlâ nerede görevliyse oraya götürebilir elbet.&rdquo;</p>

  <p class="p5">Selma, sizin ortalama roket-bilimciniz değil, korkarım. &ldquo;Neden, bu hiç başıma gelmedi benim.&rdquo; Kaşlarını çattı. &ldquo;Bahse girerim Marianne ona dönmüş ve kafasını bana karşı zehirlemiştir.&rdquo;</p>

  <p class="p5">&ldquo;O zaman&rdquo; dedim, &ldquo;siz de zehirlemelisiniz.&rdquo; İkinci Cutler&rsquo;a döndüm ve Marvin ile Birinci Cutler&rsquo;ı gösterdim. &ldquo;Neler hazırlıyor bunlar?&rdquo;</p>

  <p class="p5">&ldquo;Tabii, iyi şeyler değil. Temizlik odasına sahte bir İncil tohumu atmalarından kuşkulanıyorum...&rdquo;</p>

  <p class="p5">&ldquo;Yaparlar mı dersin? Ya da şöyle mi demeliyim: Yaptılar mı?&rdquo;</p>

  <p class="p5">İkinci Cutler omuzlarını silkti. &ldquo;Yakında öğreniriz.&rdquo; Selma, Marvin&rsquo;e dikmişti gözlerini. &ldquo;Marvin&rsquo;e hiçbir yerde değil de burada rastlayacağımı nasıl düşünebilirdim!&rdquo;</p>

  <p class="p5">&ldquo;Kanallar gittikçe kalabalıklaşıyor&rdquo; diyerek söze karıştım. &ldquo;İkiniz nasıl buluştunuz zaman çerçevenizde?&rdquo;</p>

  <p class="p5">&ldquo;Benim doğma büyüme İsrailli erkek arkadaşımın arkadaşı o. Marvin bu bilgisayar toplantısı için Hollywood&rsquo;dayken, erkek arkadaşım onu ve beni Roosevelt Hotel&rsquo;de İsrail için bir bağış toplantısına götürmüştü. Bu arada, Marvin İç Huzuru Vakfı&rsquo;nı çok destekliyor, İsrail&rsquo;deki, Jerry Falwell gibi dünyayı havaya uçurmak isteyen Khabad hareketini de destekliyor; ama olsun, bu yüzden kışkırtıyor beni böyle. Mesihin gelmek üzere olduğuna gerçekten inanıyor, bu da bizim seçkinci olmayan İç Huzuru Vakfı&rsquo;nın kuramlarına ters düşüyor; çünkü biz hepimiz mesihiz, tıpkı her birimizin teker teker Tanrı oluşumuz gibi... Shirley MacLaine kendi televizyon programında açıkladı bunu. Shirley&rsquo;yi son günlerde görmediniz, değil mi?&rdquo;</p>

  <p class="p5">Stephanie&rsquo;nin apartmanındaki tek karşılaşmamızdan beri bu onura erişmediğimi söyledim. Daha sonra Selma, İkinci Cutler ile gizlice gevezelik ederken, ben de Marvin ile Birinci Cutler&rsquo;a katıldım kürsüde.</p>

  <p class="p5">&ldquo;Kitabınızı okumak için sabırsızlanıyorum&rdquo; dedi Marvin, çocukça bir heyecanla.</p>

  <p class="p5">&ldquo;Ben de&rdquo; dedim; fakat buradaki alayın farkına varılmadı.</p>

  <p class="p5">&ldquo;Dünyanın size şimdi her zamankinden daha çok ihtiyacı var, Aziz Timothy.&rdquo; Birinci Cutler her zamankinden daha sahteydi.</p>

  <p class="p5">&ldquo;Sanıyorum sizin yaşlı kendinizin size edecek bir sözü var. Apsitte şimdi.&rdquo;</p>

  <p class="p5">Birinci Cutler, sanırım biraz istemeyerek beni İsa Mesih&rsquo;le yalnız bıraktı. Doğrudan sadede girdim.</p>

  <p class="p5">&ldquo;İçtenlikle söyleyeyim, <span class="t16">sizi</span> bu kilisede böyle capcanlı karşımda göreceğimi hiç düşünmemiştim...&rdquo;</p>

  <p class="p5">&ldquo;Kim olduğumu biliyor musun?&rdquo; Ses birden alçaldı ve derin ve sürükleyici bir hal aldı. Yüzyılın başlarında &ndash;yani, onun doğumundan sonraki ilk yüzyılımızın tabii&ndash; peşinden o kadar çok sayıda insanı nasıl sürüklemiş olduğunu görebiliyordum.</p>

  <p class="p5">&ldquo;Evet, kim olduğunuzu biliyorum. Dr. Cutler, yaşlı olanı, sizin Getsemane&rsquo;den aniden ayrılışınızın filmini yaptı.&rdquo;</p>

  <p class="p5">İsa güldü. &ldquo;Cutler&rsquo;ın fikriydi bu, aslında. Zavallı şişko Yahuda vardı, bana ihanet etmeye hazırlanmıştı; onu ele verdim, şimdi <span class="t16">benim</span> çarmıhım üzerinde cezayı o çekecek... Yüzündeki o bakış! Hoşuna gitmiyor mu?&rsquo;&rsquo; Zevkle fısıldıyordu. &ldquo;Neyse, gerçeği görelim, Pontius Pilatus yönetimindeki Filistin&rsquo;in Roma Hükümeti, İngilizlere kadar, tabii benim... şeyde... doğumumdan sonraki yirminci yüzyıldaki... nasıl diyorlardı hani, en budala, en çürümüş idareydi.&rdquo;</p>

  <p class="p5">&ldquo;Bir yemlikte. At yemliği. Bir ahırda. Beytlehem&rsquo;de. Başında bir yıldızla... &ldquo;</p>

  <p class="p5">İsa yüzünü buruşturdu. &ldquo;Nasıl nefret ediyorum o pagan şeylerinden! O yıldız, 25 Aralık&rsquo;ta Mithras&rsquo;ın doğumunda parlıyordu; bütün o rezillikleri, Mithrasçıları atlatmak için yeri olmadığı halde benim hikâyeme eklediler. Bir ahırda doğmuşmuş! Benim babam, Yusuf, İsrail tahtında hakkı olduğunu ve Kral Davud&rsquo;un soyundan geldiğini ileri sürüyordu. Bunun içindir ki, o &lsquo;...oğulları&rsquo; bölümü, &lsquo;Hıristiyan Hikâyesi&rsquo; denen şeydeki gerçekliktir. Biz kereste işindeydik, toptan ve perakende. Neyse, Yahudilerin Kralı <span class="t16">ve</span> mesihiydim ben &ndash;hâlâ da öyleyim&ndash; o goy-hayranı rezil Solly&rsquo;nin benim hikâyeme yaptığı şeyse, açıkça söylüyorum, cezayı gerektirir. İlk Ek ya da değil; iftira, yazılı olsun, sözlü olsun, iftiradır!&rdquo;</p>

  <p class="p5">Siyah gözleri parlıyordu. Gerçek İsa&rsquo;yı daha iyi tanımaya başlıyordum. O zaman da fanatikti, şimdi de. Bir yobaz. Bir devrimci. Öncesiyle, sonrasıyla daima bir Siyonist. Zeki de aynı zamanda. Daha önce abaküs dışında hiçbir eğitimi olmadığı halde bir bilgisayar analistine dönüştürmüştü kendini. Selma&rsquo;ya inanılırsa, Spago&rsquo;daki masa konusunda son derece hileli bir işi olağanüstü bir ustalıkla çevirmişti. Onun öğretilerine, Çarmıha Geriliş ve Yeniden Diriliş&rsquo;e dayandırdığımız kilisenin amansız düşmanıydı; ne var ki, her şeyi, ölüyken dirilebilecek ya da dinlemeyecek Yahuda&rsquo;ya dayandırdığımızı hiçbir biçimde bilemezdik.</p>

  <p class="p5">Yahuda, hayatteyken ayakta duramayacak kadar şişman olduğu için, kolay kolay dirileceğine aklım ermiyor; mezarının kapağı olan o koca kayayı kenara itmek şöyle dursun! Fakat James ve bütün öteki havariler, orta zekâlı Romalılar bilmese de, İsa&rsquo;nın gözden kaybolduğunu ve yanlış adamın çarmıha gerildiğini biliyordu. Hep düşünmüşümdür, neden bu sırrı ifşa etmediler?</p>

  <p class="p5">İsa, zihinsel telepati hakkında bir iki şey biliyordu. Benim sorulmamış sorumu yanıtladı. &ldquo;Benim kardeşim James ile çetemizin, daha sonra, içinde yaşadığım yüzyılın Stern ve Irgun çeteleri tarafından daha başarılı bir şekilde ikiye katlanacak olan öteki üyeleri, Gethsemane&rsquo;den kaçışımı biliyorlardı ve Roma kargaşasını kuzu kuzu kabul etmişlerdi. Daha sonra, Dr. Cutler sayesinde, Yahuda&rsquo;nın çarmıha gerilişinden üç gün sonra bir hologram olarak göründüm onlara ve Filistin&rsquo;in Romalılardan nasıl kurtarılacağını anlattım James&rsquo;e. Bu arada, teknolojiyi geliştirir geliştirmez, Kıyamet Günü, bütün o donanma fişekleriyle geri döneceğim. Sonsuza kadar mesihim ben çünkü.&rdquo;</p>

  <p class="p5">Ses ürpertiliydi. Farkına varmadan haç çıkardım.</p>

  <p class="p5">İsa güldü. &ldquo;Haç, Solly&rsquo;nin bana attığı kazıktır. Çok yakında kurtulacağız bu logodan. Sonunda, sadece Kral Davud&rsquo;un yıldızı olacak.&rdquo;</p>

  <p class="p5">&ldquo;M.S. 2001&rsquo;de?&rdquo;</p>

  <p class="p5">&ldquo;Benim hesabıma göre Musa&rsquo;dan sonra 5761&rsquo;de. Neyse, düzmece kayıtların hepsi silinmiş durumda.&rdquo;</p>

  <p class="p5">&ldquo;Hacker sizsiniz değil mi?&rdquo;</p>

  <p class="p5">İsa, alçakgönüllü bir tavırla başını eğdi. &ldquo;Tabii, Dr. Cutler&rsquo;in yardımıyla.&rdquo; Daha sonra kaşlarını çattı İsa. &ldquo;GE&rsquo;den neden ayrıldığını, Gulf+Eastren&rsquo;a neden geçtiğini hâlâ bilmiyorum. Benim kurtarıcımın &ndash;yani Dr. <span class="t16">Cutler</span>&rsquo;ımın&ndash; söylentiye göre, ani kalp değişikliğinden çok rahatsız olduğunu biliyorum.&rdquo;</p>

  <p class="p5">&ldquo;Çok geçmeden iki Cutler birbirine karışıp bir olacak, sen de yanıtını alacaksın.&rdquo; Yatıştırmaya çalışıyordum onu. İsa, namı diğer Marvin Wasserstein, gözü dönmüş bir manyaktır; yaptıklarının, yüksek faiz oranlarına ve düşük enflasyona hayatlarını vermiş olan Tapınak personeli şöyle dursun, zavallı Pontius Pilatus&rsquo;u nasıl titrettiğini anlayabiliyorum.</p>

  <p class="p5">&ldquo;Kıyamet Günü önceden gelip de bütün Dr. Cutler&rsquo;ları silmezse, Tanrı&rsquo;nın Krallığı, Vaftizci Yahya&rsquo;nın önceden söylediği ve benim gerçekleştirdiğim gibi &ndash;ama ilkin düşündüğüm gibi iki bin yıl önce değil&ndash; avcumuzda olacak. Romalılar benim için fazla güçlüydü. Neyse ki, adanmış bir Siyonist ve gerçek bir inanmış olan Dr. Cutler, tam zamanında...&rdquo;</p>

  <p class="p5">İsa durdu ve kürsünün yanında duran iki Cutler&rsquo;a baktı. &ldquo;Yaşlı Dr. Cutler&rsquo;ın bir şey yaptırmış olduğunu düşünüyor musun?&rdquo;</p>

  <p class="p5">&ldquo;Yaptırmış mı?&rdquo;</p>

  <p class="p5">&ldquo;Plastik cerrahi. Benim Dr, Cutler, gözlerin yapılmış olduğuna yemin ediyor. Tabii bugünlerde karşılaştığın herkes, şuraya buraya bir kıvrım attırmakta; ben bile L. A.&rsquo;de gözkapaklarımı yaptırdım &ndash;hipnoz gücünü artırmak için; üst gözkapağın sarkmışsa, hemen hemen sıfır oluyor bu güç, Nordic katlanma diyorlar buna&ndash; benimki <span class="t16">Nordic</span> katlanmayla birlikte <span class="t16">oy vey is mir!</span><a id="a46"></a><a href="../Text/notes.html#a110"><span class="t17">{26}</span></a> Nerede kalmıştım?&rdquo;</p>

  <p class="p5">&ldquo;Dr. Cutler, Siyonist, Ortodoks Yahudi... &ldquo;</p>

  <p class="p5">&ldquo;Ha, evet. O can alıcı noktada &ndash;söz oyunu yok burada&ndash; tarihe el attı o. Her şeye karşın, mesih için yanlış zaman çerçevesinden çekti çıkardı beni. Demek istiyorum ki, Romalıları yenip İsrail&rsquo;i yeniden ayağa kaldırmamın yolu yoktu. Faiz oranlarını düşürebileyim diye Tapınak&rsquo;ı ele geçirmek oldukça zor bir işti...&rdquo;</p>

  <p class="p5">&ldquo;Belki de enflasyoncu bir hareket...&rdquo;</p>

  <p class="p5">&ldquo;Ucuz paranın daima getirdiği artan üretimle &ndash;ve tüketimle&ndash; değil. Neyse, kehanetleri gerçekleştirmek için, İsrail&rsquo;in yeniden ayağa kaldırılması gerekecekti, benim ilk gelişimden iki bin yıl sonra gururla yeniden keşfedildiği gibi. Hahamların daha önce bildirdiği gibi, doğum sancılan ortadan kalkmış durumda. İsrail&rsquo;e zaferle döneceğim &ndash;ben Tanrı&rsquo;nın Krallığı&rsquo;nı kurduğumda, bütün düşmanlar yenilmiş olacak. Sana söz, müthiş güzel olacak, Bağdat&rsquo;ın aydınlanmış gökleri nispeten donuklaşacak. Aslında, Bağdat, Şam, Amman ve Kahire, İşaya&rsquo;nın daha önce bildirdiği gibi, ben o Ateş Çemberi&rsquo;ni kurunca, ilk bildiri sırasında alınmış olacak.&rdquo;</p>

  <p class="p5">İlk kez, Aziz&rsquo;in gerçekten ve hakikaten yalnızca bir aziz olmayıp, bu dünyayı-yıkan-adamdan doğan bir kurtarıcı olduğunu fark ettim. Aziz, İsa&rsquo;nın ödünsüz bildirisini bilerek değiştirmiş ve onun yerine daha güzel, daha gelişmiş bir din koymuştu; elbette, o her zamanki belirsiz, dünyanın-sonu kehanetleri de vardı; ama bu arada, Tanrı&rsquo;nın bütün çocukları altın kurala göre yaşayacaktı.</p>

  <p class="p5">&ldquo;Özür dilerim&rdquo; dedi İsa, kendi icadı bir modüler telefon çıkararak; ya da kendisi öyle söylüyordu. &ldquo;Büroyu aramam gerekiyor. Vahiyler Kitabı&rsquo;nı çıkarıyoruz.&rdquo; Bana göz kırptı. &ldquo;Zamanı gelmişti. Biliyorsun, bütün donanma fişekleri benim plana göre olacak. Önce, plütonyum tetiği. Sonra Bağdat üzerindeki gökler... Ha, merhaba Jim, Marvin burada.&rdquo; Sonra, ben işitmeyeyim diye sesini alçalttı.</p>

  <p class="p5">Ben kürsüdeki Cutler&rsquo;lara katılmaya çalışırken, Selma yolumu kesti. &ldquo;Biliyorsunuz, daha önceki bir vücut bulmada Maria Magdalena&rsquo;ydım.&rdquo;</p>

  <p class="p5">&ldquo;Nasıl bilebilirim bunu, Selma?&rdquo; Sinirime dokunuyordu.</p>

  <p class="p5">&ldquo;M. M. bir ara İsa ile evlenmişti; fakat evlilik daha sonra, Çarmıha Geriliş gerçekleştikten sonra iptal edildi; tabii, İsa&rsquo;nın sonuna kadar bekâr kalması gerektiğine karar verilmişti.&rdquo;</p>

  <p class="p5">&ldquo;Golgota&rsquo;da bulundun mu <span class="t16">sen?&rdquo;</span> Kuşkulandım. İkinci bin yılın sonunda Marvin&rsquo;le birlikte çalışıyor olabilir miydi? İster misin, Spago&rsquo;daki masa hikâyesi açıkça bir tür masal olsun ve Thomas Aquina ya da Mary Gordon&rsquo;a kadar bizim anlayamayacağımız bir sıkı yakın yorum gerektirsin.</p>

  <p class="p5">&ldquo;Hayır, benim ortamım tıkandı. Çalıştık, çabaladık; ama doğru noktayı vuramadık gibi görünüyor. Çarmıha Geriliş günü Kudüs&rsquo;e kanallanabildim; fakat Fort Antonia&rsquo;da bir at gösterisinde buldum kendimi. Bir tür eğlence. Atlara meraklıyımdır ben, bilirsin. <span class="t16">Bunun</span> ne anlama geldiğini bildiğini tahmin ediyorum.&rdquo; Selma, üzerimdeki etkisinin tamamen farkında, şehvetle kıvranıyordu.</p>

  <p class="p5">&ldquo;Neyse, Pontius Pilatus&rsquo;un locasına indim; ondan iyisi olamazdı. Sonra biri &lsquo;İnfaz yapılmakta&rsquo; dedi, bir başkası &lsquo;Kimin infazı&rsquo; dedi, birisi &lsquo;Yahudilerin kralı olduğunu söyleyen delinin&rsquo; dedi ve Pontius Pilatus, &lsquo;Gerçekten öyle &ndash;ya da öyle olabilirdi&ndash; biz izin verseydik; ama bankayı yönettiği o korkunç haftadan sonra veremezdik. Aslında, insanın burada kral olmayı neden isteyeceğini aklım almıyor. Vali olmak yeterince kötü zaten. Aslında, sen biliyorsun Selma, Bithynia&rsquo;ya vali olmaktı bütün istediğim. İnsanlar büyüleniyor, manzara Vail gibi... dedi.&rdquo;&rsquo;</p>

  <p class="p5">&ldquo;Ne&rdquo; diye sordum, &ldquo;Vail olan ne?&rdquo;</p>

  <p class="p5">Selma kıkır kıkır güldü. &ldquo;Sanıyorum, insanların bana ne dediğini her zaman anımsamıyorum, biliyor musun? Özellikle de ne üzerine konuştuklarını bilmediğim zaman, tam olarak ne söylediklerini anımsayamıyorum. Aslında, iş bilgiye gelince, öyle müthiş falan değilim. Dr. Helen Schucman&rsquo;ın kitabı dışında herhangi bir kitap okumuş değilim onunkileri okuduktan sonra başka bir şey okumana da gerek yok zaten.&rdquo;</p>

  <p class="p5">Selma&rsquo;nın kişiliğinde, henüz tam olarak anlaşılamamış bazı sıkıcı yönler var. &ldquo;Dokuzuncu saate kadar gökyüzü karardı mı?&rdquo; diye sordum.</p>

  <p class="p5">&ldquo;Hayır. Fakat Arap atları bizim için numaralarını yaptığı sırada yağmur yağdı. Pontius Pilatus bu garsonlara sayvanı üzerimize germelerini emretti; ama onlar sayvanı kurmaya kalmadan yağmur durmuştu, Pontius Pilatus da bana doğru geliyordu. Golgota, şehir merkezinden ne kadar uzaklıkta?&rdquo;</p>

  <p class="p5">&ldquo;Doğu Kapısı&rsquo;nın tam dışında, Zeytin Dağı&rsquo;na yakın. Gözden kaçmaz. Kafatasına benzeyen bir tepe.&rdquo;</p>

  <p class="p5">&lsquo;&lsquo;Evet, ben gözden kaçırdım; fakat atlar ve de Pontius Pilatus hoşuma gitmişti. Hafta sonunu Malibu ya da Kıyı Caesarea&rsquo;sında veya deniz kenarında bir başka yerde geçirmemi istedi; fakat altı üstü bir hologram olduğum için pek ilgimi çekmedi bu.&rsquo;&rsquo;</p>

  <p class="p5">O zaman bunu ben önerdim Selma&rsquo;ya, bizim, Cutler&rsquo;ların ve benim görecek işimiz olduğuna göre, o da Selanik&rsquo;i daha iyi tanıma fırsatı bulabilirdi bu arada. &ldquo;Biraz çevreyi dolaş&rdquo; diye önerdim.</p>

  <p class="p5">&ldquo;Ben daha çok alışveriş yapmak isterim&rdquo; dedi; fakat ne dediğimi anladı ve oradaki kibitzerlere &ldquo;hoşça kal&rdquo; diyerek Makedon kentine daldı. Apsitteki Cutler&rsquo;lara katıldım ben de.</p>

  <p class="p5">Birinci Cutler vıdı vıdı ediyordu. &ldquo;Az da olsa yapay gençlik görünüşü kazanmam için sana göz cerrahisi gerekli olabilir; ama derini niye böyle sımsıkı gerdirdin? Peki burnumuza ne yaptın?&rdquo; Birinci Cutler kendi kanca burnunu şefkatle okşarken, İkinci Cutler&rsquo;a dikkatle bakıyordum ben: Birinci Cutler haklıydı. İkinci Cutler, ilk burunlarına yeni bir model verdirmişti ve sonuçta alakasız, dümdüz, niteliksiz bir burun çıkmıştı ortaya.</p>

  <p class="p5">&ldquo;Belki de&rdquo; dedim, düşündüklerimi bir espriye dönüştürebilirim zannıyla, &ldquo;yirminci yüzyıl zamanında, bir on yıl, birbirinden ayrılmış kişi değilsinizdir. Belki iki farklı kişisiniz.&rdquo;</p>

  <p class="p5">&ldquo;O, tamamen ben.&rdquo; Birinci Cutler asık suratlıydı; gözleri hacker&rsquo;ın laboratuvarında hâlâ konuşmakta olan İsa&rsquo;daydı; milyonlarca &ndash;trilyonlarca?&ndash; bandın General Electric&rsquo;teki ana bilgisayar tarafından, söylemeye gerek yok, şirketin politikasına aykırı olarak ve hisse sahipleri şöyle dursun, yönetimin bile haberi olmadan değiştirildiği ya da silindiği laboratuvarda...</p>

  <p class="p5">&ldquo;Gösteriş!&rdquo; diye içini çekti İkinci Cutler. &ldquo;Bir keresinde, işitme cihazına ve gözlüklere artık ihtiyacım yok diye düşündüm; neden tehlikeyi göze almayayım? Yeni çağa yeni görünüm. Gulf+Eastern görünümü ve çağı.&rdquo;</p>

  <p class="p5">Birden katedralin kapısı itilerek açıldı ve Chet göründü. Marvin el salladı ona, Chet ise görülür şekilde ürktü. Şimdi inanıyorum ki, Chet, Mormon olduğu kadar iyi bir Hıristiyan, bu yüzden İsa&rsquo;nın ve Marvin Wasserstein&rsquo;ın bir ve aynı kişi olmasına benden fazla şaşırmıştı.</p>

  <p class="p5">Chet apsitte bize katıldı. &ldquo;Sonunda bir aradayız&rdquo; dedi.</p>

  <p class="p5">&ldquo;Tam zamanında toplandık&rdquo; dedi İkinci Cutler.</p>

  <p class="p5">&ldquo;Büyük yayın için her şey hazırlandı mı?&rdquo; Birinci Cutler ilgisiz görünmeye çalışıyordu.</p>

  <p class="p5">&ldquo;Evet.&rdquo; Chet koskoca bir belge verdi bana. &ldquo;Senin anlaşma, Tim çocuk. Baş sunucu sensin.&rdquo;</p>

  <p class="p5">&ldquo;Kutlarız!&rdquo; iki Cutler ilk ve son kez olmak üzere aynı şeyi söylüyordu. Umarım, yanıt verirken alçakgönüllüydüm. Çok sorumluluk biniyor üzerime; tabii, bense televizyon haberleri ve özel programlar tarihinde beni en üst makamlardan birine layık görerek, yeterli güveni gösterdikleri için NBC&rsquo;deki herkese gerçekten minnettarım.</p>

  <p class="p5">İri harflerle yazılı yerleri bile, küçük harfler şöyle dursun, okumak zahmetine katlanmadan belki otuz yeri imzaladım. Ben imzalarken, Chet lojistik ayrıntıları anlatıyordu. &ldquo;Yarın Golgota&rsquo;da buluşacağız. Şafakta. İşe başlayacağız. Şov... İsa gelinceye kadar başlamayacak.&rdquo; Bu ufacık duraksamayı Cutler&rsquo;lar ve ben fark ettik. &ldquo;Sabahleyin saat dokuz civarı olacak bu, Ortadoğu Zamanıyla. Zaman kuşakları arasındaki karışıklık yüzünden canlı yayımlamayacağız. Her şeyi banda kaydedeceğiz ve sönük kısımlar olabilir düşüncesiyle biraz da kurgu yapacağız...&rdquo;</p>

  <p class="p5"><span class="t16">&ldquo;Longueurs</span><a id="a47"></a><a href="../Text/notes.html#a112"><span class="t17">{27}</span></a><span class="t16">&rdquo;</span> dedi Birinci Cutler, bütün bunlar şovla ilgili.</p>

  <p class="p5">&ldquo;Tabii, Tim çocuk sokaktaki insanla konuşuyor olacak; ama bunu gerçekten iyi yapmalısın. Yoksa gerçekten fazla hareket yok. Demek istiyorum ki, seyircinin, orada asılmakta olan birine ne kadar uzun süre bakmasını sağlayabilirsin ki?&rdquo;</p>

  <p class="p5">&ldquo;Ama en azından bir kamerayı, söylediklerini hemen kaydedebilmesi için İsa&rsquo;nın yüzüne odaklamamız gerekecek.&rdquo; Birinci Cutler bir şey söylemek istiyor, bense programın nasıl canlandırılabileceğini Chet&rsquo;le konuşmaya çalışıyorum. Ama o zaman ikinci şey akla geliyor; ya çarmıhtaki Yahuda, bütün olanların bir hata olduğunu söylerse? Golgo<span class="t16">ta&rsquo;dan Canl</span><span class="t16">ı</span> <span class="t16">Yay</span><span class="t16">ı</span><span class="t16">n</span>&rsquo;ın<span class="t16">,</span> prime time&rsquo;da Hıristiyanlığın sonu olurdu bu. Her şeye karşın, Chet&rsquo;in önceden seslendirme ve kurgu konusundaki içgüdülerine güveniyorum.</p>

  <p class="p5">&ldquo;Yapım giderleri hakkında endişelenme.&rdquo; Chet terslendi.</p>

  <p class="p5">&ldquo;Kamuyu bu olaya hazırladınız mı?&rdquo; diye sordum İkinci Cutler&rsquo;a.</p>

  <p class="p5">&ldquo;Bilmiyormuş gibisin.&rdquo; Birinci Cutler nedense, yaşlı kendinin GE&rsquo;den ayrılışından değil, aynı zamanda Kıyamet Günü&rsquo;nün zirvesinde olması dolayısıyla onun olaylar hakkındaki üstün bilgisinden dolayı tersleniyor.</p>

  <p class="p5">&ldquo;Biliyorum ve bilmiyorum&rdquo; derken ikinci Cutler, inci gibi kusursuz dişleriyle gülümsedi. O çok uzak yüzyılda diş hekimliğinde nasıl da ileriler; önceden kaydedilmiş bir bant sayesinde o çağdan yüzlerce milyar insana doğrudan seslenebileceğim için bana göre o kadar uzak değil.</p>

  <p class="p5">&ldquo;Reklam kampanyamıza başladık. Tam sayfa basılı ilanlarla. Önce, teknolojik atılımı açıklıyoruz. Sonra İsa hakkında ve bütün bunların hem inananlara hem de inanmayanlara ne <span class="t16">ifade etti</span><span class="t16">ğ</span><span class="t16">ine</span> ilişkin çok önemli bir nüshayı baskıya veriyoruz. Söylemeye gerek yok, Muhammed&rsquo;e de aynı zamanı ayıracağız; oysa AIPAC, Holocaust&rsquo;ın bir yıl daha yeniden gösterilmesi kadar, Musa&rsquo;nın ve Tanrı&rsquo;nın, Yahudileri Filistin&rsquo;e nasıl ebediyen yerleştirmiş olduğuna dair on iki bölümlük bir dizide ısrar etmekte.&rsquo;&rsquo;</p>

  <p class="p5">Birinci Cutler, &ldquo;Oldukça akla yatkın&rdquo; dedi, tam bir Yahudi&rsquo;ye benziyordu. &ldquo;Boyuna acı çektiğimiz çok sık söylenmemeli insanlara.&rdquo;</p>

  <p class="p5">&ldquo;Konfüçyüs, Buda ve Hint tanrılarından ne haber?&rdquo; diye sordu İkinci Cutler, hınzırca.</p>

  <p class="p5">Chet hazırdı bu soruya. &ldquo;Sony, televizyon ağlarında kartel ya da spakülatif oyuncu olmayacağını, NBC&rsquo;nin, teknolojik atılımımız nedeniyle, özel hakları olmasına karşın, öteki dinlerin açık rekabet içinde en yüksek teklif verebileceğini belirten özel Lew Wasserman-Universal-Time Warner Anlaşması hükümleri gereğince bütün Doğulu tanrılara özel haklar istedi.&rdquo;</p>

  <p class="p5">&ldquo;Halkın buna ilgisi nasıl?&rdquo; diye sordum, kredilere ilişkin bir başka tartışma duymak istemeyerek.</p>

  <p class="p5">Chet omuz silkti. &ldquo;Her zamanki gibi. Aslında, bizim yıllardır onlara söz vermekte olduğumuz 3D&rsquo;lerle çok daha fazla ilgililer. Patentler tamamen bağlanmış durumda; çünkü <span class="t16">Hustler</span> dergisi hepsini elinde tutuyor, bu da 3D&rsquo;yi yazılımda hemen hemen en seksi porno yapıyor, özellikle de bazı kokular ekledikleri için.&rdquo;</p>

  <p class="p5">Marvin üzerimize geldi. &ldquo;Selam Chet. Dr. Cutler.&rdquo; ikinci Cutler&rsquo;a döndü. &ldquo;Olduğunu sandığım kişi siz misiniz?&rdquo;</p>

  <p class="p5">İkinci Cutler gülümsedi. &ldquo;Evet, olduğunu sandığınız kişi benim; siz de olduğunu bildiğim kişisiniz.&rdquo;</p>

  <p class="p5">&ldquo;Benim Gethsemane&rsquo;den kaçışımı nasıl filme aldınız?&rdquo;</p>

  <p class="p5">&ldquo;Bir kamerayla oradaydım, ormanın bir başka kısmında, hani ozanların dediği gibi.&rdquo;</p>

  <p class="p5">&ldquo;Ne yaptığımı nasıl bilebilirsiniz?&rdquo; Birinci Cutler&rsquo;ın merakı hemen hemen düşmanlığı kadar büyüktü.</p>

  <p class="p5">&ldquo;Nasıl bilmem? Her şeyden önce, ben sizim, daha sonra ileri bir teknolojiye sahip biri tabii... <span class="t16">Fikir ve davran</span><span class="t16">ı</span><span class="t16">ş</span><span class="t16">lar</span><span class="t16">ı</span><span class="t16">n</span><span class="t16">ı</span> <span class="t16">de</span><span class="t16">ğ</span><span class="t16">i</span><span class="t16">ş</span><span class="t16">tirmi</span><span class="t16">ş</span> <span class="t16">biri &ldquo;</span></p>

  <p class="p5">&ldquo;Kendimi unutmaya şartladığım şeyi hatırlayabildiniz?&rdquo;</p>

  <p class="p5">&ldquo;Bir hacker, geçici olarak karıştırmanın yollarını bulabilirse de, bellek bandında olan şey sonsuza kadar oradadır.&rdquo; İkinci Cutler bütün bu konuşmalar süresince gözünü Marvin&rsquo;den ayırmamıştı; ama Marvin olabildiğince sakindi.</p>

  <p class="p5">&ldquo;İyi bir film&rdquo; dedi Marvin. &ldquo;Belki birazcık durağan. Ama iyi bir kurgucu, anında düzeltebilir bunu. General Electric&rsquo;in malı, değil mi?&rdquo;</p>

  <p class="p5">İkinci Cutler gülümsedi. &ldquo;Şey, Gulf+Eastern&rsquo;in elinde bu diyelim, yayın hakkı ise askıda.&rdquo;</p>

  <p class="p5">&ldquo;Benden, imzalı bir terk belgesi almak zorundasınız, biliyorsunuz.&rdquo; Marvin şaka yapıyormuş havasındaydı; ama şaka yapmıyordu. &ldquo;Bir AFTRA<a id="a48"></a><a href="../Text/notes.html#a114"><span class="t15">{28}</span></a> üyesiyim ben, bu yüzden, gösterime başlamadan önce benimle bir tür anlaşma yapmak zorundasınız.&rdquo;</p>

  <p class="p5">İkinci Cutler bunu duymazlıktan geldi. Chet&rsquo;e döndü. &ldquo;Sizlere Golgota&rsquo;da katılacağım.&rdquo;</p>

  <p class="p5">&ldquo;Ne kadar kalabalık olursa, o kadar şenlikli olur&rdquo; dedi Chet. &ldquo;Öğleye doğru çekime başlarız. Fakat İsa sete gelmeden önce Tim kalabalık içinde konuşmalar filan yapacak.&rdquo;</p>

  <p class="p5">&ldquo;At gösterisinde Pontius Pilatus ile konuşmak istiyorum&rdquo; dedim. &ldquo;Onun izlenimlerini almak istiyorum, sıcağı sıcağına hani.&rdquo;</p>

  <p class="p5">&ldquo;Sen de orada olacaksın, değil mi, İsa?&rdquo; Chet doğal gibi görünüyordu; ama sinirden dudakları titriyordu. Sahne korkusu. Bende de var aynısı.</p>

  <p class="p5">Marvin güldü. &ldquo;Dünyada kaçırmam bunu.&rdquo;</p>

  <p class="p5">Birinci Cutler bir şey söylemek için ağzını açtı; ama dinleme cihazından gürültüler çıktı. Hepimiz güldük onun bozgununa. Sonra da İkinci Cutler dışında herkes evine döndü.</p>

  <p class="p5">&ldquo;İsa'yı bir kilisede bulduğumuzu düşün.&rdquo; Söyleyebildiğim tek şey bu oldu.</p>

  <p class="p5">&ldquo;Bu hahamın bulunmak isteyeceği en son yer. Düşman o.&rdquo;</p>

  <p class="p5">&ldquo;Biliyorum. Fakat söylemeye cesaretimiz yok.&rdquo;</p>

  <p class="p5">İkinci Cutler, Cutler Etkisi&rsquo;ni açtı; bir vizörü olan ufak bir bataryaydı bu. O kadar duyarlıydı ki, çalıştırıcı istediği yere istediği anda ulaşabilirdi.</p>

  <p class="p5">Görüntünün kaybolması, bir hologramın, diyelim bir aracı yoluyla kanallanmış birinin gelişinden çok daha ilgi çekiciydi. Önce, bir insanı oluşturan milyarlarca molekülün bir tür gül rengi bulanıklık içinde dağıldığını görüyorsunuz. Sonra zaman içinde bir başka yere aktarılıyor ve orada yeniden bir araya geliyorlar. Tam bulanıklık yok olurken, İkinci Cutler şöyle dedi, &ldquo;Endişelenme, Tim. Marvin, planı olan tek kişi değil.&rdquo;</p>

  <p class="p5">&nbsp;</p>
</body>
</html>
