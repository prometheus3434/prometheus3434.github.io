<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Altı</title>
</head>

<body>
  <h2 class="h21"><a id="a14"></a>Altı</h2>

  <p class="p5">Her kozmopolitin bileceği gibi, Korint&rsquo;te sosyalleştirmeler sürüyor, özellikle de, kalenin o büyük kaya kitlesinin hemen altındaki o müthiş güzel evler ve bahçeler arasında. Müthiş güzel evlerin en güzellerinden biri, toptan çadır yapımcısı Aquila ile onun sevgili eşi Priscilla&rsquo;nınkiydi. Tam tekmil uşaklarına karşın, Priscilla, mutfağında oyalanıp bir şeyler kızartırken kendini çok mutlu hissederdi. Yahudilerin, gördükleri yerde Aziz&rsquo;i dövdükleri, Romalıların mektuplarımızı açtığı ve bizi Romalıya yakışmayan kuşkulu eylemlerde bulunmakla suçlayıp ispiyonladıkları başka birçok yerin aksine, bu hakikaten Hıristiyan Yahudi çift sayesinde, Aziz ve ben kendimizi gerçekten evimizde gibi hissederdik.</p>

  <p class="p5">Priscilla... Şey, âşıktım ben ona. Aslen Pontusluydu. Kızıla boyalı harika saçları vardı; uzun boylu, incecik bir kadındı. Bana göre, ince düşünce ve davranışın insanlaşmış şekliydi; on sekizimde bile, rahatlamak için, sakatlanmış aletimi koyacağım yer konusunda oldukça titizdim. Aziz&rsquo;dense gerçekten usanmıştım, bu da onu gittikçe daha açgözlü yapıyordu. Fakat ne zaman, aziz olsun olmasın, bütün delikanlı oğlanların kızlarla yaptığı türden şeyler yaparken yakalasa, kötü olmakla, günahkâr olmakla suçlardı <span class="t16">beni</span>. Böyle garip bir çifte standardı vardı onun, o zamanlar bütün azizlerde olduğu gibi. Resmen, evlilik içi ve dışı her türlü seksten iğrenirdi; seksin insanı, her an dönebilecek Tanrı&rsquo;nın gözünde kirli yaptığını ileri sürerdi; tam o sıra rastlantıyla yatakta vuruşuyor olmayın, düşmandınız artık. Ama kendisi fink atar dururdu ortalıkta ve Tanrı&rsquo;ya şükür, Korint&rsquo;te belki onuncu kez, <span class="t16">&ldquo;Hay</span><span class="t16">ı</span><span class="t16">r</span>!&rdquo; dedikten sonra, artık fazla sarkmıyordu bana.</p>

  <p class="p5">Neyse, Priscilla ile ben çok tedbirliydik; bir süper Hıristiyan ve çadır yapımcısı olarak iyi bir adam olan Aquila, çadır yapmak ve insanlara din değiştirtmekle uğraşırken, sanki dünya her an yok olacakmış gibi davranan ve afyon çekip hep kafa kıyak dolaşan Priscilla ve benden zerre kadar kuşkulanmıyordu. Timaksimus diye çağırırdı beni. Timoti adında, insanlardaki çekiciliği ortaya çıkaran bir şey var. Ben İskender adını verdim oğluma. İyi bir ad, hem de sağlam maço.</p>

  <p class="p5">Priscilla yatakta, bir anlık soluklanma arasında, &ldquo;Keşke, her zaman yaptığın gibi kendini tutmayıp koyverebilsen&rdquo; dedi, &ldquo;gerçek doğanın kendini ifade edebilmesine izin verip sonuçlarından korkmasan.&rdquo; Tuvalet masasının önünde çırılçıplak oturuyordu.</p>

  <p class="p5">Hoşuma gitmedi bu. Bir saatte üç posta gitmiştim. Ter içinde, külçe gibi yatıyordum. O ise, pırıl pırıl cilalı bronz <span class="t16">faux égyptien</span> aynasında, sekse doymuş yüzünü seyrederken, suçlayarak beni yeniden kızıştırmaya çalışıyordu. Bazı kadınlar böyledir. Tek sorunları, kendileri gibi daha bir sürü kadının olduğunu ve çoğu erkeğin genellikle onların sayılarını &ndash;ezbere, diyebilirsiniz&ndash; bildiğini bilmemeleridir.</p>

  <p class="p5">Fazla çalışmaktan yorgun, yaralı aleti, faux <span class="t16">égyptien</span> leğende serinlettim, parfümlü bir bezle temizleyip kendine getirdim. İtiraf etmeliyim, ince duygular konusunda olduğu kadar kozmetikler ve bedene sürülecek merhemler konusunda da çok şey öğrendim Priscilla&rsquo;dan.</p>

  <p class="p5">&ldquo;Benim sınırım üç, <span class="t16">chérie</span>&rdquo; dedim. Aramızda çoğu kez <span class="t16">faux gallique</span> konuşurduk. &ldquo;Bir heure&rsquo;de yani&rdquo; diye de ekledim.</p>

  <p class="p5">&ldquo;Şimdi de, etten et gibi bahsediyorsun.&rdquo; Benim oğlanın etini kıtlıktan çıkmış bir kadın gibi bir saattir hapır hupur yiyen biri beni hor görüyordu. &ldquo;Daha <span class="t16">tinsel</span> bir şeyi kastetmiştim. İki ruhun karşılaştığı, tek bir şey olarak birbirine karıştığı, birbiri içinde eridiği zamanki gibi.&rdquo; Aynada bütün dişlerini gösterdi, hoş bir görüntü değildi bu. Ön dişi kırıktı, öldüğü besbelliydi, bunun için de üzerindeki diş eti siyaha dönmüştü. Bu da onu öyle utandırıyordu ki, insanların önünde gülümsediğinde dudaklarını tam olarak asla açamıyordu ve bu, &ldquo;yakına gel verecek bir sırrım var sana&rdquo; ifadesi veriyordu yüzüne; bu da, ben dahil birçok kimseyi kendine çekiyordu.</p>

  <p class="p5">&ldquo;Neden o dişi çektirip <span class="t16">faux</span> <span class="t16">dent</span><a id="a15"></a><a href="../Text/notes.html#a73"><span class="t17">{8}</span></a> taktırmıyorsun?&rdquo; Hâlâ dağdan gelmiş bir oğlandım.</p>

  <p class="p5">&ldquo;<span class="t16">Tiens</span>!&rdquo; diye haykırdı, sanıyorum <span class="t16">faux gallique&rsquo;</span>çede, kıçımın kenarı anlamına geliyordu bu. Sonra da ağzını kapadı, dudaklarına ruj sürdü, takma kirpik taktı ve kırkını asla göremeyecek bir kadın kadar hoş biri oldu. Priscilla, vatanı Pontus&rsquo;tan ayrıldığı günden beri epey kilometre yapmış olmasına karşın, hayran olunacak bir Pontus aksanıyla konuşuyordu: r&rsquo;leri yuvarlıyor, ç&rsquo;leri ve ş&rsquo;leri çağıldatıyor, her vurguyu bir fındık ya da çocuk pipisinin başıymış gibi göstere göstere yapıyordu.</p>

  <p class="p5">Kendiminkinin başını ve en azından Aziz&rsquo;in gözünde gerçek kutsal üçlü olan şeyin kalanını kuruladım, tuniğimi giydim. &ldquo;Eh, Aquila&rsquo;ya eski boynuzlarını taktık.&rdquo; Bıçkın bir bakış fırlattım ona. &ldquo;Bir kez daha.&rdquo; Ne kadar zalim biri olduğum aklıma gelince yüzüm kızarır; fakat o zaman da yeni bir düşünce belirir kafamda, benim gibilerle oynaşmak istediğine göre, epey edepsiz olmalı, gibi.</p>

  <p class="p5">&ldquo;Lütfen&rdquo; dedi yumuşak bir ses tonuyla; kulaklarının arkasına esmeramber dokundururken gözleri parlıyordu. &ldquo;İşimi bozma benim. O kadar güvendim ben ona. Güçlü kıldım onu; öyle zayıftı ki. Her şeyden önce, benim sayemde öğrendi erken boşalmamayı.&rdquo;</p>

  <p class="p5">&ldquo;Hey!&rdquo; Etkilenmiştim. &ldquo;Gerçekten çok ilginç bu. Nasıl becerdin bunu? Her şeyi anlat bana, Priscilla.&rdquo;</p>

  <p class="p5">Priscilla anlattı. Priscilla&rsquo;nın bir hatası varsa, o da herkese her şeyi olduğu gibi anlatmasıydı. Gerçekten de, başkalarının hatalarını ve kendi erdemlerini söylemeden, öğüt vermeden ve çözümlemeden edemezdi. Priscilla&rsquo;nın söylediğine göre, kendisi dışında herkes ciddi ruh hastasıydı &ndash;kendi sözleri bunlar&ndash; yalnızca kendisi, lifli yiyecekler, meditasyon ve köylü oğlanlar sayesinde sağlıklıydı; ama bu sonunculara hiç değinmezdi çünkü o ancak yetişkinlerle derin ilişkiye girerdi. &ldquo;Timinimus, senin yaşında birinin Paul ile o işleri <span class="t16">dans le lit</span><a id="a16"></a><a href="../Text/notes.html#a75"><span class="t17">{9}</span></a> sürdürmesi uygun mu sence?&rdquo;</p>

  <p class="p5">Kendisinin başarılı kişisel kusursuzluk arayışını tartışmadığınız zamanlarda, Priscilla sizi kendi terimleriyle tartışmaktan hoşlanırdı; şimdi anlıyorum, daha da kötüymüş bu. Fakat o zamanlar ben de onun, düşündüğü kadar harika biri olduğunu sanırdım. Buna karşın, hiç kimse bende herhangi bir derinlik filan bulamamıştı; doğal olarak, onun terimleriyle de olsa, beni tartıştığımız o saatleri seviyordum.</p>

  <p class="p5">Priscilla, Korint&rsquo;teki ilk haftamızda, Aziz ile aramdaki her şeyi öğrenmişti; benim erkekliğimi özgürleştirmek için aramızı açmaya kesin kararlıydı; ona göre, bunun bir yolu da bu olmalıydı. Fakat sorun, Priscilla&rsquo;nın sanat biçimiydi. Kendini &ndash;farklı zamanlarda&ndash; bir şair, bir dansçı, büyük adamı daha da büyük olmaya yönlendiren Aspasia gibi nitelikli bir fahişe olarak görürdü. Bedenimi ele geçirmenin dışında &ndash;bir gün bu emeline de ulaştı&ndash; bana ilişkin neler düşündüğünü tam olarak bilmiyorum. Şimdi dönüp geriye baktığımda, sanırım onu gerçekten heyecanlandıran şey, Aziz&rsquo;le benim aramızı açmaktı; çünkü &ldquo;küçük bir kuş, Tarsus&rsquo;taki ilk günlerinde kötü beslenme ve barsak sorunları yüzünden onun sana yaptığı hergelelikleri herkese anlatmış olsaydı, Hıristiyanlığın kesin sonu olabilirdi bu.&rdquo;</p>

  <p class="p5">Priscilla bu havadayken, Korint&rsquo;in üzerinde asılı duran o büyük kaya yüzünden kararmış olan üstü kapalı balkona çıktım ben. Konuşarak, anlatarak, açıklayarak beni izliyordu o da. <span class="t16">Faux égyptien</span> olmayan bir bira doldurdum kendime. Soluk almak için durduğu bir an, &ldquo;Kim sana inanır ki?&rdquo; dedim. &lsquo;&lsquo;Aziz&rsquo;in seksle ilgili her şeyden nefret ettiğini herkes bilir.&rdquo;</p>

  <p class="p5">&ldquo;O, <span class="t16">chéri!</span> Kızdırdım seni.&rdquo; Gözleri sevinçle parlıyordu. Öfkeyi yatıştırmak için parmaklarını altın sarısı sümbül buklelerimde dolaştırıyordu. Peygamber çiçeği mavisi gözlerimde, acıdan yaşlar birikmeye başlamıştı. O dayanılmaz aksanıyla, &ldquo;Neden&rdquo; diye fısıldıyordu, &ldquo;o güzelim sarışın buklelerini gerçek bir şampuanla yıkamıyorsun?&rdquo;</p>

  <p class="p5">Kimi kadınlar, kendilerinde en azgın boğayı bile aksırtarak geriye sıçratan şeyi görmezden gelirken, sizin yeterince yıkanmanızı sağlayamazlar. &ldquo;Aziz, bayat zeytinyağı kokusunu seviyor&rdquo; diye yalan söyledim. &ldquo;Neyse, <span class="t16">chérie,</span> benim işime karışma.&rdquo;</p>

  <p class="p5">Tam o anda Priscilla&rsquo;nın öteki âşıklarından biri girdi onun yatak odasına, sanki gösterinin sürdüğü bir amfiteatrdı orası. Sıska ve kel, dinine düşkün biriydi. Yaşlıydı da, belki kırkında. &ldquo;Sonsuzluk hakkında düşünüyordum, Priscilla. Merhaba Tim.&rdquo;</p>

  <p class="p5">&ldquo;İki nokta arasındaki en kısa çizgi&rdquo; diye başladım söze.</p>

  <p class="p5"><span class="t16">&ldquo;Tais</span><span class="t16">&ndash;</span><span class="t16">toi, chéri</span>.&rdquo; Priscilla hindi gibi kabarmıştı. Bir yatak odası ve iki âşık.</p>

  <p class="p5">&ldquo;Karımı terk ettim.&rdquo; Şarap dolduruyordu kendine. Satir<a id="a17"></a><a href="../Text/notes.html#a78"><span class="t15">{10}</span></a> oyunları yazardı; ama Korint Devlet Tiyatrosu Müdürü&rsquo;nün zalimce dile getirdiği gibi, &ldquo;Bunlardan ancak satirler hoşlanacağı için&rdquo; hiç kimse sahneye koymazdı bu oyunları.</p>

  <p class="p5">&ldquo;Ya, ne yazık!&rdquo; dedi Priscilla çok heyecanlanmış gibi. Başkalarına ait kötü haberler, göklerden gönderilen kudret helvasıydı onun için, iksirdi. &ldquo;Belki şimdi ona objektif bir gözle bakabilirsin.&rdquo;</p>

  <p class="p5">&ldquo;Aslında, o beni terk etti, bir dansçı yüzünden.&rdquo;</p>

  <p class="p5">Priscilla&rsquo;nın yüzü parladı, siyah diş etinde bir parıltı belirdi. &ldquo;Yunanca&rsquo;nın, özellikle de cins isimlerde benim için ne kadar <span class="t16">difficile</span> olduğunu bilirsin. Ama benim Pontus kulağım, dansçıya ilişkin bir dişil bağlam yakaladı burada.&rsquo;&rsquo;</p>

  <p class="p5">&ldquo;Belki&rdquo; dedim, &ldquo;ben gitsem iyi olur. Bir çocuğum henüz ne de olsa.&rdquo;</p>

  <p class="p5">&ldquo;Kal&rdquo; dedi saçsız adam. &ldquo;Büyüme zamanın geldi Tim. Saklayacak şeyim yok benim... &ldquo;</p>

  <p class="p5">&ldquo;Bir düşün, bu heyecanlı deneyden ne güzel bir satir oyunu çıkarabilirsin.&rdquo; Priscilla el aynasına bakıp sevgi dolu bir bakış fırlattı kendine.</p>

  <p class="p5">&ldquo;Çıkardım bile.&rdquo; Tuniğinin altından kalın bir kâğıt tomarı çıkardı.</p>

  <p class="p5">&ldquo;Ben sabiden gitmek zorundayım&rdquo; dedim.</p>

  <p class="p5">&ldquo;Hayır.&rdquo; Priscilla kararlıydı. &lsquo;&lsquo;Güçlü tutkuları öğrenmelisin, özellikle de kendisini, ayrıca krallığını bulmasına yardım ettiğim <span class="t16">gerçek</span> bir erkeğinkileri. Evet, ben Glaucon&rsquo;a...&rdquo; Priscilla, oturur vaziyetteki Satir Yazarı&rsquo;nın çevresinde ağır ağır dolanıyordu. &ldquo;...benim canlı sanat yapıtım olarak bakıyorum. Çünkü ben... yalnızca ben... özgürleştirdim onu; şimdi hem bir erkek hem de sanatçı olarak dışa vurduğu tutkuların o erimiş çekirdeği önünde birikmiş savunma buzlarını kırmasını sağladım onun. Ama benim hayattaki rolüm bu, başkalarının kendilerini bulmasına yardım etmek, varlıklarının merkezinden dışarı akmalarına yardım etmek...&rdquo;</p>

  <p class="p5">&ldquo;Giyinik misin?&rdquo; Aquilla kapıda duruyordu, yanında da Aziz vardı.</p>

  <p class="p5">Priscilla tanıdığım en pratik zekalı kadındı. Göz açıp kapayıncaya kadar değiştirebilirdi halini, tavrını. Sevinçli bir çığlık attı, gözleri parladı, dans eder gibi kocasının kollarına atıldı, Küçük Asyalı Oğlan&rsquo;ın ağır kokusu hala göğüslerindeydi; çünkü göğüslerini önce lavanta sakızıyla yıkadıktan sonra bir parçacık esmeramber sürmekten öte bir şey yapmamıştı. &ldquo;Ah, sevgili Aquilla. Benim insan şeklindeki sanat yapıtım! Paul, hoş geldin! Biz de dua ediyorduk, üçümüz...&rdquo;</p>

  <p class="p5">&ldquo;Kusura bakmayın&rdquo; dedi Aquilla. &lsquo;&lsquo;Aminlere sıra geldiğinde döneriz.&rdquo; Aquilla&rsquo;nın oldukça kalın kafalı biri olduğunu düşünürdüm hep; ama şimdi sırf Priscilla sırlarını kendisiyle paylaşmasın diye anlayışsız biriymiş gibi davrandığını fark ediyordum. Oysa, çadır perakendeciliğiyle Hıristiyan pazarlamacılığı arasında, zengin ve çok mutlu bir adamdı. Bir de, Priscilla&rsquo;nın övünerek söylediğine göre, cinsel organı kendisi için fazla büyüktü; esmeramber sürdüğünde bile çok zor giriyordu. Şimdi düşünüyorum da, hepimiz nasıl da inanmışız ona.</p>

  <p class="p5">&ldquo;Aminlerin zamanı&rdquo; dedi Aziz. &ldquo;Amin!&rdquo; diye bağırdı. Sonra da Satir Yazarı&rsquo;nın belindeki kâğıt tomarını aldı. &ldquo;Yine mi porno, Glaucon? Ah, oğlum, yüzünü İsa&rsquo;ya çevir. Sırtını satirlere dön...&rdquo;</p>

  <p class="p5">Glaucon, bir satir sırıtışıyla, &ldquo;Şık bir davranış değil&rdquo; dedi. &ldquo;Başına gelmedikçe bilemezsin neyin ne olduğunu.&rdquo; Şakacı biriydi. Priscilla&rsquo;nın, hastalıklı kösnüllüğünü yatıştırma karşılığı ona destek olduğunu keşfedinceye kadar, bu kadında ne bulduğunu bir türlü çözememişimdir.</p>

  <p class="p5">Aziz, kâğıt tomarını yeniden ona fırlattı, sonra da deli gibi, küçük bir ayna, bir parfüm şişesi ve iki sandal kaparak bunları havaya fırlatıp tutmaya başladı. Bunlar, bir elinden öbürüne havada uçuşup duruyor, yolları tehlikeli bir şekilde kesişiyor ama asla değmiyorlardı birbirlerine ve asla yere düşmüyorlardı. Aziz, bu açıkça hipnotize edici gösteri sırasında, İsa sesiyle bize sesleniyordu: Yüksek, tiz ve tekdüze, işitenlerin söylediğine göre tıpkı Efendimizinkine benzer bir sesle. &ldquo;Müjdeler olsun! Yeni müjdeler! Efes&rsquo;te bizler için bir açılış var. Eski dünyanın şık, görmüş geçirmiş Efes&rsquo;inde. Tiyatrolar; lanetliler için. Gece kulüpleri; lanetliler için. Her biri lanetli iki bin budalalı Diana Tapınağı ve şaşılacak törenleriyle onlara bağlı rahibeler; bin tane kadın, say sayabildiğince. Roma dünyasındaki en görkemli gösteri, İsa&rsquo;ya erişemedikleri, bu yüzden de durmadan günah işledikleri için hepsi de sonsuz işkenceye yazgılı...&rdquo;</p>

  <p class="p5">&ldquo;Kâfirler!&rdquo; İki sandal, Aziz&rsquo;in sağ topuğuna inip kalkarken, parfüm şişesi ve ayna birbirine doğru uçuşurken, Aquilla&rsquo;nın gözleri hafifçe şaşılaşıyordu. Her biri bir havariyi temsil eden on iki şeyle gösteri yaparken görmüştüm ben Aziz&rsquo;i, bunlardan yalnızca birinin, Yahuda&rsquo;nınkinin yere düşüp kırılmasına izin verirdi.</p>

  <p class="p5">&ldquo;Üzülmeyin, Aquilla, Priscilla, tapınak gösterisi için uygun bir çiftten daha öte bir şey olursunuz siz. Göreviniz tamamlandığında, son Efesli de dine dönmüş, o tanrıça şıllığı erken emekliliğini almış, bir sonraki öküz arabasında Olimpos Dağı&rsquo;na doğru gidiyor olacak; kızlarsa, Aziz Priscilla Manastırı&rsquo;nda rahibe olacak!&rdquo; Aziz tam havasındaydı.</p>

  <p class="p5">Priscilla&rsquo;nın boyalı kaşları o anda şaşkınlıktan kalkmıştı. Tabii, bir gün, işin daha ilk ayağında olan bizler gibi bir aziz olacağına dair bir fikri yoktu. Aslında Priscilla, arzu nesnesini, merkezden dışarıya akma üzerine bir sürü tatlı konuşmayla uyutma yeteneğine sahip, boynuzlu bir kızdan başka bir şey değildi. &ldquo;Efes için hazır mıyım acaba?&rdquo; diye fısıldadı özgürce.</p>

  <p class="p5">&ldquo;Şekerim, sen her şey için hazırsındır&rdquo; dedi Aquilla balkondaki sedirine yerleşirken. &ldquo;Yaptığım birçok deniz yolculuğundan bildiğime göre, Korint Körfezi üzerinde hep batıdan batan güneşi, oradan seyretmekten hoşlanırdı.&rdquo;</p>

  <p class="p5">Satir Yazarı, Priscilla&rsquo;ya göz kırparak, &ldquo;Efes senin için hazır mı, <span class="t16">chérie?&rdquo;</span> dedi.</p>

  <p class="p5">&lsquo;&lsquo;Böylesi <span class="t16">raffiné</span> bir eski toplum.&rdquo; Dalmış gitmişti, böyle zamanlarda hep olduğu gibi odanın çevresinde amaçsızca, ağır ağır dolanmaya başladı. &ldquo;Görmüş geçirmiş, dünya yorgunu ama henüz yeterince birinci sınıf olamamış. Nerede Efes&rsquo;in salonları, âşıkları, nükteli insanları? Bir <span class="t16">chapeau</span>&rsquo;dan her zaman bir uygarlık çıkarabileceklerine güvenen aydınlanmış birkaç kişi?&rdquo;</p>

  <p class="p5">Aziz, oyununu sürdürüyordu. &ldquo;Bizler. Sizler. Siz ikiniz. Herkese din değiştirteceğiz. Efes&rsquo;te iyi bir başlangıç yapılmış; ama yeni yönetim altında &ndash;ben&ndash; kilisemiz ona kollarını ve yüreklerini açacaktır...&rdquo;</p>

  <p class="p5">&ldquo;Ve cüzdanlarını&rdquo; diye ekledim.</p>

  <p class="p5">&ldquo;İsa&rsquo;ya...&rdquo; Aziz, sanki taşlaşmış gibi aniden durdu. Elinde savurduğu şeyler gürültüyle yere düştü. O zaman Aziz&rsquo;in gözleri kafatasının içinde döndü, yalnız akları görünüyordu. Dilini yutmaya başladığı için ağzından sular akıyor, boğazı tıkanıyordu. Sara.</p>

  <p class="p5">&lsquo;&lsquo;Yarım saat kadar sürer&rdquo; dedim. Kucaklayıp kaldırdım onu; kaskatıydı. &ldquo;Gördüğünüz gibi ağır seyreden bir vaka. Bu oyunbozanlıktan dolayı özür dileriz.&rdquo;</p>

  <p class="p5">Ne Aziz ne de ben umurundaydık Priscilla&rsquo;nın. Şimdi büyülenmiş gibi, mahcup bir biçimde kendinden bahsediyordu; açık konuşursak, bir soğuk alıcılar dünyasında sıcakkanlı bir insan olmanın ne anlama geldiğinden söz ediyordu. Glaucon onunla iyi geçinmek zorundaydı; çünkü birkaç gümüş sikke koparabilmek için oradaydı. Dansçı karısının Priscilla&rsquo;nın yedek yatak odasında gizlendiğinden hiç haberi yoktu Glaucon&rsquo;un; kısa bir süre sonrasına kadar hiçbirimiz bilmiyorduk. Evet, Priscilla, Safo&rsquo;nun çömezlerinden biriydi, ateşi sönmüş rahmetli şairden o gizemli dizeyi yinelemeyi severdi: &ldquo;Bir evi yuvaya dönüştürmek çok uzun bir yaşam ister.&rdquo;</p>

  <p class="p5">Aquilla&rsquo;nın karısına aldırdığı yoktu; boynuzlu bir erkeğe yaraşan en büyük özellik. Tutmuş, keyifle günbatımını seyrediyordu. Biz İncil yazanlar, imgeleri betimleme yasağı onları sözlerle anlatmayı da içerdiğinden, herhangi bir şeyi betimlemeye özendirilmediğimiz için, bu İncil&rsquo;i <span class="t16">gelecek</span>'teki bazı yazarların not defterlerinden aşırılmış betimlemelerle süslemeye karar verdim; Chet sayesinde, şimdi ve burada, onun Kanal Z&rsquo;den gelirken, &ldquo;Westport treni&rdquo;yle getirmiş olduğu şeyleri dikkatle okumaktan hoşlanır olmuştum.</p>

  <p class="p5">Bu yüzden, Aquilla, Korint Körfezi'ne bakarken tam olarak ne görüyordu? İşte gördükleri. &ldquo;Batı bulutlarının kurşuni mavisi üzerinde ateşten bir buğunun, ipince bir yağmurun yayıldığını, büyük bir altın toz bulutunun, bir ateş tanrıçasının eteği gibi, sakin denizin üzerini süpürdüğünü, şimdiyse, güneşin, bir bulutun loş duvarından, hapishanesinin duvarlarını parçalayan bir titan gibi, dev bir bakır top gibi parlayıp çıktığını&rdquo; görüyordu.</p>

  <p class="p5">Tabii biz Hıristiyanların benzetmeler, hatta eğretilemeler &ndash;meseller, elbette, büyüktü&ndash; kullanmasına izin verilmiyor; ama buna yeşil ışık yakılmış olsaydı bile, üslup olsun diye, batan güneşin kirli bir kurşun tava üzerinde hafifçe kızaran bir yumurtaya benzediğini yazardım, güneşin tam batarken gerçekte göründüğü gibi olmadığını düşünmüş olsaydım; günümüzde kayda değer bir şey değildir bu, o akşam üzeri güneş tam da böyle görünüyordu bana. Ama bu kadar ukalalık kâfi.</p>

  <p class="p5">Aziz, omuzlarımda evden ayrılırken, Mary Baker Eddy&rsquo;den başka kimi bulabilirdim avluda. Aziz'e dik dik bakıyordu, sapsarı gözleri &ndash;bir benzetme daha yapalım&ndash; tavada iki yumurta sanki? &ldquo;Söyle ona, hasta olduğunu <span class="t16">san</span><span class="t16">ı</span><span class="t16">yor</span> o. <span class="t16">İ</span><span class="t16">nanmas</span><span class="t16">ı</span><span class="t16">n</span><span class="t16">ı</span> söyle ona. Mesih Bilim Adamı&rsquo;na inanmasını.&rdquo;</p>

  <p class="p5">&ldquo;Bir saralı o.&rdquo;</p>

  <p class="p5">&ldquo;Olumsuz Düşünceler var onda. Sizi uyarmıştım, Timoti, tekrar görüşeceğiz.&rdquo;</p>

  <p class="p5">&ldquo;Philippi&rsquo;de mi, madam?&rdquo;</p>

  <p class="p5">&ldquo;Hayır. Golgota&rsquo;da. Yerimi ayırttım ben.&rdquo; Bayan Eddy, ölümü haber veren bir baykuş haykırışıyla gitmişti, bir titan gibi zaman engelini parçalayarak (sahiden kolaymış bu)... işe bak.</p>

  <p class="p5">&nbsp;</p>
</body>
</html>
