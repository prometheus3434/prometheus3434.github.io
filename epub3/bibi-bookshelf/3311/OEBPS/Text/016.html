<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Dört</title>
</head>

<body>
  <h2 class="h21"><a id="a31"></a>On Dört</h2>

  <p class="p5">Onun Roma&rsquo;yı ilk görüşünü herkes anımsar. İşte, Puteoli&rsquo;deki limandan gelen yoldan giriyorsunuz. Önce, kahverengi tuğladan yüksek duvarları, yuvarlak kuleleri ve uzaktaki yedi tepelerin üzerindeki bütün o mermer binaları görürsünüz, tıpkı yerdeki kar gibi. Zayıf bir benzetme bu; ama toplamakta olduğum geleceğe ait yığın yığın kitapta uygun bir şey bulamıyorum.</p>

  <p class="p5">İnsanın hazırlıklı olmadığı bir şey, kentin gürültüsüdür. Güney kapılarından geçer geçmez, yakındaki mahallelerinde çalışan maden işçilerinin sesleriyle birleşmiş araba takırtılarını duyarsınız. Roma&rsquo;nın merkezindeki nehre vardığınızda sağırlaşmışsınızdır artık. Herkes bağırmaktadır. Trafik kilitlenmiştir. Kokularsa, alışkın olduğunuz insan ve hayvan pisliği, ter ve balık sosu kokusu değil, aynı zamanda her mahallede, boyunlarında, üzerlerinde BEN BİR HIRSIZDIM gibi şeyler yazılı yaftalarla direklere asılı durumda gördüğünüz çürümekte olan ceset kokusudur. İsa&rsquo;nın boynuna astıkları ve üzerinde YAHUDİLERİN KRALI, HA HA yazan işaret gibi.</p>

  <p class="p5">Aziz ve ben bir çift hödük köylü gibi bakışıp duruyorduk çevremize. Sıcak bir yaz günüydü, Roma&rsquo;nın şanından olan banyolardan başka şey düşünmüyordum ben; ama Aziz önce avukatı Zenas&rsquo;ı görmek istiyordu. Derken, Forum&rsquo;da kaybolduk. İki tepenin; imparatorluk sarayının &ndash;dönümlerce büro, revak ve bahçe&ndash; örttüğü Palatin ile Jüpiter ve Juno Tapınaklarının Forum üzerinde arpacı kumrusu gibi &ndash;harap iki tapınak gibi&ndash; düşündüğü Capitoline Tepesi&rsquo;nin görüntüsü olmasa, bir yere gitmek isteseniz asla yolunuzu bulamazsınız; çünkü bin tane heykel ve anıt Forum&rsquo;da üst üste yığılmış gibidir, üstelik o kadar da geniş bir meydan da değildir. Tabii, bütün bunlar Büyük Yangın&rsquo;dan önceydi.</p>

  <p class="p5">&ldquo;Zenas, Senato&rsquo;nun tam arkasında, Büyücü Caddesi, Güney Taraf seksen iki numarada, Ada Dokuz&rsquo;da oturuyor.&rdquo; Aziz, adresi ezberlemişti. Tıpkı, Sezar, Tanrı ve bütün o şeyler üzerine yargıca atacağı nutku daha şimdiden ezberlediği gibi. Malta&rsquo;yı ziyarete giderken, davasına hazırlanmak için çok zamanı olmuştu. &ldquo;Kuzuya döndüreceğim onları, Timmy. Bekle ve gör. Zavallı Peter, Roma&rsquo;nın anahtarı elinde sanıyor; ama senin saygıdeğerin kürsüye çıksın da gör.&rdquo;</p>

  <p class="p5">Gel gör ki, Büyücü Caddesi&rsquo;nin girişinde, Saygıdeğer&rsquo;e bir öküz arabası çarptı, tekerleklerin altından çekip kurtarmamış olsaydım, dünyadaki misyonu hemen oracıkta bitmiş olacaktı; sürücünün durmak gibi bir niyeti yoktu çünkü.</p>

  <p class="p5">Zenas&rsquo;ın evi gerçekten de, iki katı kaçak, yedi katlı bir apartmandı; fakat doğru bina müfettişini yemlerseniz, Roma&rsquo;da istediğiniz şeyi yapabilirdiniz; herkes de bunu yaptığı için ne yangınların ne de çökmelerin sonu geliyordu. Genellikle, imkânsız derecede yüksek bir sigorta ücreti ödemezseniz, sigorta da yaptıramazdınız.</p>

  <p class="p5">Seksen iki numaranın zemin katının köşesi, çevreye güçlü balık sosu kokusu yayan bir pizza salonuydu. Birinci katta avukat büroları vardı. Zenas bürosundaydı, sokağın karşısındaki bir başka apartmana bakan geniş bir odaydı burası. Masasının arkasındaki bir sehpanın üzerinde yeni imparator Neron&rsquo;un, adına yemin etmekte &ndash;ya da küfretmekte&ndash; kullanılan ucuz bir büstü vardı.</p>

  <p class="p5">&ldquo;Hoş geldiniz, hoş geldiniz, hoş geldiniz.&rdquo; Ufak tefek oluşu bir yana, tehlikeli görünmüyordu. Yunan&rsquo;a benziyordu; sahiden de iyi bir Yunancayla konuştu bizimle ve daha neler neler.</p>

  <p class="p5">Ben bir sıranın üzerine uzanıp kestirirken, Aziz uzun uzun anlattı dava konusunu. Düşte, Selma&rsquo;yı, onun inci gibi göğüslerini görüyordum. Soyunuyordu düşümde. Ağır ağır, şehvetle. Kendimi kontrol edemiyordum. Üzerine atladım. &ldquo;Dikkatli ol, Marianne burada&rdquo; diye fısıldıyordu kulağıma.</p>

  <p class="p5">Bundan sonra hatırladığım tek şey, Aziz&rsquo;in benim önümdeki kabartıyı dürtükleyişiydi. &ldquo;Uyan, sevgili Timmy&rdquo; diye fısıldıyordu. &ldquo;Bir konuğumuz var.&rdquo;</p>

  <p class="p5">Dikildim ve önümdeki dimdik kabarıklığı gizlemek için tuniğimi gevşettim. Karşımda, sakalları kırlaşmış, enine boyuna bir adam duruyordu: Saf Simon Peter olarak da bilinen Kaya&rsquo;nın kendisiydi bu. &ldquo;Merhaba Tim!&rdquo; Boğuk bir sesi vardı, sertçe sıkıyordu insanın elini. &ldquo;Öyle görünüyor ki, Marianne Willimason&rsquo;u düşlüyordun.&rdquo; Kuşkusuz, hologramını bir otuz yıl daha göremeyeceğim Selma&rsquo;yı düşlemeseydim, bu adı söyleyemezdi. Burada olan şey, bu işgalcilerin yalnızca düşlerime değil &ndash;ateşli bir din yanlısı iseniz bu kadarı da yeterlidir&ndash; bir İncil kayıtçısı olarak uyanık yaşamıma da burunlarını sokmalarıdır.</p>

  <p class="p5">&ldquo;Marianne Williamson&rsquo;u tanımıyorum, ayrıca&rsquo;&rsquo; dedim, &ldquo;siz de tanımazsınız.&rdquo; Sonra o korkunç soru: &ldquo;Yoksa tanıyor musunuz?&rdquo;</p>

  <p class="p5">&ldquo;Bu delikanlının ağzı iyi laf yapıyor.&rdquo; Kaya, yeniden kendisi olmuştu. Belki de yanlış duymuştum onu. Böyle bile olsa, Aziz sinirli görünüyordu. &ldquo;Her neyse, siz ikiniz burada kalabilirsiniz bu gece. Burası Hıristiyan evidir, biliyorsunuz.&rdquo;</p>

  <p class="p5">Kaya, köşedeki taş çanaktan bir bira doldurdu kendine. &ldquo;Flavia adında zengin bir dulun evi. Hıristiyanlardan para almaz. Yiyecekleri kendimiz ödüyoruz tabii.&rdquo; Peter, Zenas&rsquo;ın sandalyesine oturdu. &ldquo;Ee, Zenas Kardeş, Solly&rsquo;nin davası nasıl görünüyor?&rdquo;</p>

  <p class="p5">Aziz dişlerini gıcırdattı. Sol ya da Solly diye çağrılmaktan nefret ederdi. Kaya biliyordu bunu ve onu hiçbir zaman başka adla çağırmazdı. Peter ile Paul&rsquo;un birlikteyken kedi köpek gibi olduklarını söylersem, teolojik bir sır vermiş sayılmam.</p>

  <p class="p5">&ldquo;Dava&rdquo; dedi Zenas, bir dosyayı açarken, &ldquo;oldukça önceden planlanmış. Küfür suçlaması savuşturulur. Bir ayaklanmaya neden olmaksa, biraz ağır bir suçlama; ama onu savuşturamasak bile, cezası, bizim Roma yasasında dediğimiz gibi bir azardan öte bir şey olmayacaktır.&rdquo;</p>

  <p class="p5">&lsquo;&lsquo;Gelecek yıldan önce duruşma olmaz.&rdquo; Aziz, pencereden her günkü trafik karmaşasını seyrediyordu. &ldquo;Umarım iç avluda benim için bir odanız vardır. Bu gürültüye dayanamıyorum.&rdquo;</p>

  <p class="p5">Kaya kıkır kıkır güldü. &ldquo;Alışırsın buna, Solly. Güven bana. Nefsini körelt, hepsi bu.&rdquo;</p>

  <p class="p5">Zenas, Aziz&rsquo;e döndü. &ldquo;Yargıca burada olduğunuzu bildirmelisiniz. Bir kefalet dilekçesi hazırladım ben. Bir sorun çıkmaz.&rdquo;</p>

  <p class="p5">&ldquo;Mahkemede hazır bulunmayı da isteyeceğim.&rdquo;</p>

  <p class="p5">Kaya güldü de güldü buna. &ldquo;Olmaz, Solly.&rdquo;</p>

  <p class="p5">&ldquo;Ben bir Roma yurttaşıyım, Kaya&rsquo;cık.&rdquo;</p>

  <p class="p5">Peter, çoğu kez arkasından söylenen bu takma ad kullanılınca kaşlarını çattı. &ldquo;Neron bir Yahudi karşıtıdır. Biliyorum. Palatine&rsquo;e kaydını yaptırmış az sayıda Yahudi&rsquo;den biriyim ben. Ama kuralı doğrulayan istisnayım, ki bu da, Petronius, kota sistemini destekliyor olsa bile, kısıtlayıcı bir şeydir; oysa hem tekstil hem de bina alım satımı yönünden, Yahudilere ve İskitlere ait kitaplarda olumlu uygulama var.&rdquo;</p>

  <p class="p5">&ldquo;Şey, her şeyden önce bir Hıristiyan&rsquo;ım ben ve kuşların bana fısıldadığına göre Neron din değiştirmeye olumlu bakıyor artık...&rdquo;</p>

  <p class="p5">&ldquo;Olmaz, Solly.&rdquo; Kaya, kaya gibiydi. Fakat biliyordum ki, Aziz, Neron ve şürekâsının gözüne girmek istiyorsa, er geç bunu yapar.&rdquo;</p>

  <p class="p5">O sıralarda, Hıristiyanlık, Roma toplumunda özellikle de yapacak daha iyi işi olmayan hanımlar arasında bir hayli yol alıyordu. Doğal olarak, köleler bizim mesajlarımızı rahatlatıcı buluyordu: Eğer burada iğrenç bir yaşam sürüyorsanız, öldükten sonra harika bir yaşamınız olacak; tabii <span class="t16">e</span><span class="t16">ğ</span><span class="t16">er</span> iyi bir Hıristiyan olmuşsanız ve üzerinize düşenleri yerine getirmişseniz. O zamanlar benim yaşımda olan Neron, yaşarken öyle harika günler geçiriyordu ki, bundan da iyi bir yaşamı olacağı konusunda ona bir şeyler öğretebileceğimizden çok kuşkuluydum.</p>

  <p class="p5">Aziz ile bana altıncı katta, cadde üzerinde bir oda ayrılmıştı; beyaz karınca yuvası keresteden, son zamanlarda eklenmiş bir odaydı bu. Neyse ki, biz orada kalırken üzerimize yıkılmadı; fakat tinsel danışmanı ve aygırı olarak, benim dul Flavia&rsquo;yla birlikte Aventina&rsquo;ya taşınmamdan birkaç hafta sonra çöktü. Aziz, yakınlardaki şirin bir Hıristiyan evinde kalıyordu.</p>

  <p class="p5">Yangın-öncesi Roma&rsquo;daki sefalete rağmen, gözü pek biriyseniz ve her şeye meraklıysanız, yapacak her zaman çok şey vardı. Roma&rsquo;nın adli çarkına kaptırmışsanız yakayı ve Zenas kadar kötü bir avukatınız da varsa, yapacak çok şey vardı. Eminim, Kaya&rsquo;cık bilerek seçmişti onu. Sonunda Aziz, Roma&rsquo;ya karşı bir ayaklanmayı başlatmakla suçlandı ve Efesli Heykeltıraş İskender&rsquo;in aniden ortaya çıkışıyla suçlu bulundu. İskender, yargıcın isteği üzerine bir sürü yalan attı ve böylece Aziz, ahmakça kurban edildi; biz azizlere oynanan oyunun adıydı bu kurban edilme.</p>

  <p class="p5">Fakat Zenas yeteneksizliğini sonuna kadar ortaya koyma fırsatını henüz bulamamışken, Aziz özgürdü ve vaazlarıyla bütün şehirde fırtına estiriyordu. Orada gerçekten de tam formundaydı; kendisinin Küçük Asya Kilisesi&rsquo;yle de ilişkisini eksiksiz sürdürüyordu. Şimdiye kadar her şey yalnızca onun buluşu olmakla kalmamış; fakat gücü ve ikili oynamadaki ustalığıyla ve tabii İzleme Mektubu&rsquo;yla ayakta kalmıştı. James ve Kudüs güruhu, ağır ağır, eylemden koparılmıştı. Bunu ifade etmenin başka yolu yok. Silinmiştiler. Daha sonra, Romalılar Tapınak&rsquo;ı yerle bir ettikten sonra, Kudüs&rsquo;ün dışında hiçbir etkileri kalmadı; oysa Roma, Neron&rsquo;un sözüm ona zulmüne rağmen bir tür Batı başkenti olarak kalırken, kilise merkezi Antakya&rsquo;ya geçti, aslı astarı olmayan bir suçlamaydı bu; çünkü Neron, Büyük Yangın&rsquo;ı Hıristiyanların başlattığını söyleyerek suçu kendi üzerinden Hıristiyanlara atmaya çalışıyordu ki, bu da bir başka suçlamaydı.</p>

  <p class="p5">Kente ilk geldiğimizde konuşulan tek şey Glaucon&rsquo;un <span class="t16">Bir Kilide</span> <span class="t16">İ</span><span class="t16">ki Anahtar</span> adlı oyunuydu. Bu oyunu görmeliydim. Gişede çalışan bir Hıristiyan&rsquo;dan bedava iki bilet bulduk. Küçük bir tiyatroydu bu ve &ndash;Pontusluların <span class="t16">faux</span> <span class="t16">gallique</span> diliyle <span class="t16">bijou</span> dedikleri türden&ndash; her zaman tanıtıldığı gibi Roma İmparatorluğu&rsquo;nun en zarif erkeği olan Petronius&rsquo;un<a id="a32"></a><a href="../Text/notes.html#a92"><span class="t15">{17}</span></a> sarayındaydı. İmparator&rsquo;un en iyi dostuydu, Sony&rsquo;miz olduğu için, Atalaııta ile ben dahil, hiç kimsenin zaten hiçbir şey okumadığı piskoposluk bölgemizde benim karşı çıkmama rağmen yasaklanmış açık saçık kitaplar da yazıyordu.</p>

  <p class="p5">Tiyatro tam doluydu, ikinci perde biraz sarkıyor olsa da, oyun çok matraktı. Dinleyiciler arasında her türden ünlü kişileri gördük Aziz, yeryüzündeki misyonu sona ermeden, hepsini bir bir Hıristiyan yapacağına yeminler ediyordu. Doğrusu, birkaç zengin hanımı Hıristiyan yaptı da; Roma&rsquo;daki kiliseyi yeniden örgütledi ve Kaya&rsquo;da örgütleme duygusu diye bir şey olmadığı için insanı canından bezdiren bir iş oldu bu. Sonunda ikisinin arası daha da açılmış oldu.</p>

  <p class="p5">Tiyatrodan ayrılırken, kendini göstermeye çalışan kaymak tabakası kalabalıkta, yazarın kendisinden, birazcık göbek bağlamış ama hâlâ neşeli Glaucon&rsquo;dan başka kimi görecektik ki? &ldquo;Merhaba Saint... Aygır.&rdquo; Kadınlarla yataktayken boğaya benzer bir şey olduğumu söylerdi hep; sanıyorum, o zamanlar bir noktaya kadar doğru bir şeydi bu. Ruhum için her gün dua ederim.</p>

  <p class="p5">&ldquo;Şahane bir oyun&rdquo; dedi Aziz. &ldquo;İnsanı yakalayan bir öykü, iyi anlatılmış. İkinci perde de bir gülme şamatası. Tiyatrodan ayrılırken herkes, yalnızca zekânıza değil; ama onun altında yatan ve onu çıngırdayan bir zilden ya da öten bir bakır nefesliden çok daha fazla bir şey yapan bilgelikten mutlaka etkilenmiş olmalıdır.&rsquo;&rsquo;</p>

  <p class="p5">&ldquo;Vay, çadır kapısına lâyık ne güzel sözler bunlar! Haydi çocuklar, Petronius bir parti veriyor.&rdquo;</p>

  <p class="p5">Bu benim, Roma'daki ilk, birçok bakımdan da en güzel partimdi. O çağda, her bir Roma partisini sefahat olarak tanımlamak bir Hıristiyan politikası olmasına karşın, esir kızların ve oğlanların sahnelediği her zamanki gösterilerin dışında çok az seks vardı, bunlar da dünyanın hangi taşra kentine gitsen her gece görebileceğin türden şeylerdi.</p>

  <p class="p5">Petronius&rsquo;un çevresi briç delisiydi. Geride, Roma sosyetesinin kaymak tabakasının saatli briç oynadığı yüzlerce briç masasının bulunduğu koskocaman bir salon vardı; bir orkestranın çaldığı müzik duyuluyordu. Sonra bir konuşma salonu vardı, konuşmaktan hoşlanan kimselerin gidip kendi vecizelerini ve <span class="t16">mots</span>larını<a id="a33"></a><a href="../Text/notes.html#a93"><span class="t15">{18}</span></a> birbirine okuyacağı yerdi burası. Aziz, Roma&rsquo;nın en zeki konuşmacılarının, ağır makyajlı bir deri bir kemik kalmış, ufacık bir adam olan Petronius hakkında konuştuğu odaya yöneldi.</p>

  <p class="p5">Bense, büfenin kurulduğu şölen salonuna doğru yürüdüm. Halka açık Hıristiyan mutfağı rezalet olduğu için, Seksen İki&rsquo;de kaldığımız süre içinde hep açtım. Kudüs&rsquo;te yemeği hem pişirip hem de servis yapan mücevherli yentalar yerine, bize kaynamış buğday sunan hoş şiksalar<a id="a34"></a><a href="../Text/notes.html#a95"><span class="t15">{19}</span></a> vardı orada.</p>

  <p class="p5">Tam domuz kızartmasına saldırmak üzereydim ki, arkamdan iki kolun bana sarıldığını hissettim. Döndüm ve Priscilla&rsquo;nın ışıl ışıl gözleriyle karşılaştım. &ldquo;Roma&rsquo;ya hoş gelmişsin Timi&rsquo;cik.&rdquo;</p>

  <p class="p5">&ldquo;Tanrım, sen ne arıyorsun burada?&rdquo; Korkarım fazla sevgi dolu değildim; ama Priscilla pek farkına varmazdı böyle şeylerin. Günlüğü için beni yeniden bulmuş olmasıyla fazla meşguldü. Günlüğünün İskenderiye baskısında, Palatine&rsquo;de, İmparator Neron&rsquo;un sarayında karşılaştığımızda onu yeniden gördüğüm için heyecandan titrediğimi yazıyordu. Yani durumu yüceltmiş, beni kurgusallaştırmıştı; yaşamda olmasa bile sanattaki amacıydı bu onun.</p>

  <p class="p5">&ldquo;Sonunda Glaucon&rsquo;la evlendim. Zorunluydum buna. Beni yanında görmese kendini öldürecekti. İçine kapanık soğuk anası yüzünden yoksun kaldığı o iç gücü verdim ona; Girit&rsquo;te aşçılık işi her zaman oğlundan önce gelirmiş kadının. Kendimi tamamen onun mesleğine adayarak anasının kayıtsızlığını örtmeye çalıştım; şimdi öylesine başarılı ki, kendi dans grubuma yeniden dönsem mi diyorum...&rdquo;</p>

  <p class="p5">&ldquo;Aquila nerede?&rdquo;</p>

  <p class="p5">&ldquo;Efes&rsquo;te. Ne iyi adam.&rsquo;&rsquo;</p>

  <p class="p5">&ldquo;Ondan boşandın mı?&rdquo;</p>

  <p class="p5">Priscilla&rsquo;nın kahkahası çınlattı ortalığı. &ldquo;Ne eski kafalısın sen! Burası Roma sosyetesi, herkes kendi yoluna... ancak basit insanlar düşünür boşanmayı. Glaucon&rsquo;la da sadece evliyim.&rdquo;</p>

  <p class="p5">&ldquo;İkieşlisin yani.&rdquo;</p>

  <p class="p5"><span class="t16">&ldquo;Chéri,</span> sır tutarsın sen, eminim.&rdquo;</p>

  <p class="p5">&ldquo;Tutarım. Fakat Aziz&rsquo;e söyleme.&rdquo;</p>

  <p class="p5">&ldquo;Siz ikiniz hala doğaya aykırı işler yapıyor musunuz?&rdquo;</p>

  <p class="p5">&ldquo;Elbette, hayır. Ne sanıyorsun beni, bir tür şorolo mu?&rdquo; Şorolo, Romalıların, arkadan alan ama aynı zamanda amatör boksa meraklı olan heriflere verdiği addır; herkesin bildiği gibi, bir şorolo uzmanlığıdır bu iş. Eski zamanlarda, şoroloya taban, tokmakçısınaysa tavan denirdi. Bir yerde, her taban için çivilenecek bir tavan olduğunu yazan, Platon&rsquo;du sanırım.</p>

  <p class="p5">Neyse ki, Priscilla&rsquo;nın yayımcısı onun günlüklerini yayımlamadan önce bir avukata okuturdu. Mısır&rsquo;daki yayın yasaları özellikle çok sıkıdır; Priscilla&rsquo;nın Aziz ile benim hakkımda ileri sürdüğü şeyler ya kesilip çıkarılmış ya da hafifletilmişti. Beni Roma&rsquo;da yeniden gördüğünde ne kadar çok yaşlanmış olduğumu yazmak gibi bazı tatsız şakaları hala var, oysa asıl çökmüş olan oydu, ben yirmi yedi yaşındaydım ve gençliğimin doruğundaydım.</p>

  <p class="p5">Domuzu tıkınırken Priscilla övünüp duruyordu: &ldquo;Buraya geldiğimde, kendimin çoktan bir efsane olduğumu anladım. Efes&rsquo;teki dans ve okuma resitallerini herkes biliyordu; kusursuz bir <span class="t16">goût</span>&rsquo;su<a id="a35"></a><a href="../Text/notes.html#a97"><span class="t15">{20}</span></a> olan ev sahibimiz Petronius ise resitallerimde benim Sapho&rsquo;dan daha büyük olduğumu söylüyor&rdquo; diye ekledi hızla, susturmamdan korkarak.</p>

  <p class="p5">&ldquo;<span class="t16">Les</span> kızlardan konuştuk da aklıma geldi Glaucon&rsquo;un karısı nerede şimdi?&rdquo; Priscilla&rsquo;yla birlikteyken <span class="t16">faux gallique&rsquo;e</span> kaçar dilim hep.</p>

  <p class="p5">&lsquo;&lsquo;Efes&rsquo;te. Stephanie&rsquo;yle birlikte. Ya da öyle söylüyorlar. Umurumda değil. Ne olup bittiği hakkında Shirley MacLaine&rsquo;i uyardım, bu yakınlarda Efes kanalına girmeyeceğinden emin olabilirsin. Glaucan ve ben, her ikisinden de kurtulmuş olacağız. Biliyorsun, başarı için deli oluyorduk, hem tiyatrodaki ticari başarıdan söz etmiyorum. <span class="t16">Tarihteki</span> başarıyı kastediyorum. İki büyük şöhretiz artık...&rdquo;</p>

  <p class="p5">&lsquo;&lsquo;Daha sonra da köşe başında bir çift efsane bekliyor herhalde...&rdquo;</p>

  <p class="p5">&ldquo;Alay etme!&rdquo; Priscilla&rsquo;nın gözleri, üst gözkapağında kullandığı koyu siyah göz kalemi ile mor maskaranın altında pırıldıyordu. Dudaklar ateş kırmızıydı, gülümsediğinde artık ağzını açmadığı için diş etlerinin siyahı pek belli olmuyordu. Vücudu hâlâ güzeldi; ama boynu mahvolmuştu. Böyleyken bile, yeryüzündeki en güzel kadınmış gibi davranıyordu.</p>

  <p class="p5">&ldquo;Glaucon ve ben burada, Petronious&rsquo;un soiré&rsquo;lerinden birinde karşılaştığımızda, birbirimizin kollarına atıldık. Adı, daha o zaman kasabanın dilindeydi, tabii benim de; üçüncü resitalden sonraydı bu, belki de duymuşsundur, imparatorun teyzesi heyecandan bayılmıştı. Timmy, bana karşı açık yürekli ol. Bu akşam seyirciler arasındaydın, gördüm. <span class="t16">İ</span><span class="t16">ki Anahtar</span> hakkında ne düşündün, gerçekten ve sahiden?&rdquo;</p>

  <p class="p5">Priscilla bir dostun yapıtı hakkında sizin içtenlikli fikrinizi sormuşsa, her türlü saldırıya hazır olmalısınız. Bu yüzden, &ldquo;Hayatımda hiç bu kadar gülmedim&rdquo; dedim.</p>

  <p class="p5">&ldquo;Tabii, tiyatro hakkında &ndash;ya da herhangi bir sanat hakkında&ndash; gerçekten bir şey bilmezsin sen&rdquo; diye ekledi düşünceli düşünceli. &ldquo;Korkarım ki, <span class="t16">İ</span><span class="t16">ki Anahtar</span> fazla ticari. Popüler zevke çok fazla taviz verilmiş. Bayağı bir olay örgüsü, bayat espriler. Seyirci hoşlanıyor bundan; ama seyirci ne bilir? Glaucon&rsquo;da bir ışıltı var. Hissediyorum bunu, her zaman da hissetmişimdir. Glaucon&rsquo;un Medea&rsquo;sını özlüyorum; bütün dünya özlüyor...&rdquo;</p>

  <p class="p5">&ldquo;Senin başrolde oynadığın?&rdquo;</p>

  <p class="p5">&ldquo;<span class="t16">Tiens</span>!' Benim önerimdeki yeniliğe el çırptı. <span class="t16">&ldquo;Pourquoi pas</span>?<a id="a36"></a><a href="../Text/notes.html#a99"><span class="t15">{21}</span></a>&ldquo;</p>

  <p class="p5">Büyük yazar da bize katıldı. &ldquo;Hey, Tim çocuk! Seni görmek ne güzel. Demin Paul&rsquo;u gördüm öteki odada. Eski günlerdeki gibi, eski çete Tiber kenarındaki Babil&rsquo;de yine birlikte. İsmi nasıl buldun?&rdquo;</p>

  <p class="p5">&ldquo;Matrak&rdquo; dedim.</p>

  <p class="p5">&ldquo;Tabii, daha iyisini yapabiliriz&rdquo; dedi Priscilla, gözleri sanatçı kıskançlığıyla ışıldayarak.</p>

  <p class="p5">Daha sonra koyu saçlı bir kadın da katıldı bize; Priscilla&rsquo;nın dediği gibi <span class="t16">dans le dent</span> birazcık uzun olmasaydı, çok göz alıcı olurdu. Varlıklı Hıristiyan dul Flavia&rsquo;ydı bu, ertesi hafta Aventina&rsquo;nın tepesindeki görkemli köşküne taşınacak, onun tinsel danışmanı ve yatak arkadaşı olarak yıllarca kalacaktım orada. Aziz küplere bindi; ama Seksen İki&rsquo;nin altıncı katındaki yaşamın katlanılmaz olduğunu o bile kabul etmek zorunda kalmıştı.</p>

  <p class="p5">Flavia, yatağında ve evinde sadece bir tinsel danışmana ihtiyacı olduğunu, bununsa Aziz olmadığını, iyi bir Hıristiyan olarak, apaçık ortaya koydu; bunun üzerine Aziz, tepenin öbür yanında bir Hıristiyan ailenin yanına taşındı. Söylemeye gerek var mı, evin çevresinden ayrılmıyordu; ama Flavia iyi biriydi. Tabii, Aziz&rsquo;le benim aramda herhangi bir şey olduğundan hiç şüphelenmiyordu; ama o sıralar, biraz da yaşından ve bitmek tükenmek bilmeyen davadan dolayı, o konuda çok daha az etkendi Aziz, pek sık olmamakla birlikte, beraberken bana öyle uluorta saldırmıyordu artık.</p>

  <p class="p5">Aziz&rsquo;in, her zaman olduğu gibi, iyi gişe yaptığını kanıtlamasıyla, Roma&rsquo;daki Hıristiyan cemaati çok geçmeden Aziz hayranlarıyla Kaya hayranları arasında ikiye bölündü. Romalılar metafizik ve hokkabazlık delisiydi. Bu ise, ikisinin de ustası olan Aziz&rsquo;e, kürsüde son derece sıkıcı olan ve zengin evlere davet edilmeyen Kaya karşısında üstünlük sağlıyordu; oysa İsa, Cennet Krallığı&rsquo;nın Anahtarları&rsquo;nı Aziz&rsquo;e değil, ona emanet etmişti; öte yandan, Aziz şaka yapmayı severken, kapılara doğru kilitleri o, yalnızca o yerleştirmişti.</p>

  <p class="p5">Artık kaybolmuş ya da silinmekte olan ahitleri, mektupları, Hıristiyanlığın kökeni ve İsa&rsquo;nın yaşamıyla ilgili posta kartlarını hatırlamaya çalışırken karşılaştığım güçlüklerin farkında olarak, Markos&rsquo;la daha çok vakit geçiriyor, onun daha çok Kaya&rsquo;nın Markos&rsquo;a anlattığı anılarına dayanan özgün metninden notlar çıkarıyordum. Kaya&rsquo;nın okuması yazması yoktu çünkü.</p>

  <p class="p5">Markos çok iyiydi, kendi metninden doğrudan kopya çıkarmama izin veriyordu. Fakat iki bin yıl içinde bütün o şeylerin sanki olmamış gibi ortadan kalkacağına inanmak zor geliyordu ona. Chet&rsquo;in, Dr. Cutler&rsquo;ın ve Marvin&rsquo;in bilgisayar virüsleri hakkında bana söylediklerini anlatabilmek için elimden geleni yapıyordum; ama Markos&rsquo;un teknolojiyi anlayacağı yoktu. Ne de olsa, bunlar Büyük Yangın&rsquo;dan kırk yıl önceydi.</p>

  <p class="p5">&ldquo;Bütün bunları düşledim mi demek istiyorsun?&rsquo;&rsquo; Markos, İran&rsquo;dan daha yeni gelmiş bir halı yığını üzerinde oturuyordu. Ben onun masasında oturmuş, nesilleri onun el yazmasından benimkine kopya ediyordum.</p>

  <p class="p5">&ldquo;Hayır, hayır tam olarak düşlemek değil. Açıklaması güç. Görüyorsun, bütün bunları <span class="t16">hat</span><span class="t16">ı</span><span class="t16">rl</span><span class="t16">ı</span><span class="t16">yorum</span> ben bilirsin, şimdi M.S. 64&rsquo;te, Yangın'dan önce Roma&rsquo;da hayat...&rdquo;</p>

  <p class="p5">&ldquo;Hangi yangın?&rdquo;</p>

  <p class="p5">&ldquo;Bütün şehir yanıp kül olacak. Bu yıl, sanıyorum...&rdquo;</p>

  <p class="p5">&ldquo;Kendine hakim ol, Tim. Kendine peygamber dedirtmek istemiyorsun, değil mi? Demek istediğim, Roma, bu kaçıklarla dolu bugünlerde, bütün o sahte mesihleriyle Kudüs&rsquo;ten daha da beter...&rdquo;</p>

  <p class="p5">&ldquo;Hayır. Bu bir gerçek. En azından ben gerçeğim... Sanırım.&rdquo;</p>

  <p class="p5">Bu satırları yazarken, burada, evimdeki çalışma odasını dolduran hiç kesilmeyen uğultunun farkındayım. Farklı frekanslardan radyo dalgalarının bombardımanı altındayım. Sanırım dalgalar hafifleyinceye kadar durmak zorundayım. Ama o zaman da bunu yazdıramazdım.</p>

  <p class="p5">Son günlerde, Kutsal Hikâye&rsquo;yi ne zaman kaydetmeye başlasam, uğultu başlıyor. Masamdan ayrılınca susuyor. Sanırım, Dr. Cutler bu? Yine de parazite rağmen direnmeliyim; çünkü sonunda belleğimde doğru zamanda, doğru yerde Markos&rsquo;la iletişim kurabildim: Sanırım, şimdi elimde olan bütün bilgilere karşın &ldquo;hologram&rdquo; sözcüğü bizim için bilinmez bir şeydi; Markos öngörüden tamamen yoksun olduğu için, tartışma değil, yarıştan da öte bir şeydi bu.</p>

  <p class="p5">&ldquo;Bak Markos, bütün bunları şu andan çok daha sonra bir zamanda yazıyorum ben.&rdquo;</p>

  <p class="p5">&ldquo;Ama benim metni şu anda benim önümde kopya ediyorsun.&rdquo;</p>

  <p class="p5">Markos kaşlarını çattı. &ldquo;Zenas&rsquo;ın &ndash;o alçak bir avukat ama yayın haklarında uzman olan herif&ndash; bu kitabı Tabularium&rsquo;da kayda geçirmiş olduğunu biliyorsundur sanırım.&rdquo;</p>

  <p class="p5">&ldquo;İki bin yıl içinde yayımlamayacağım. Yemin ediyorum.&rdquo; Bundan sonra, Markos&rsquo;a, hızlı-ileri sarılmış bir toprakta neler olduğunu, anlayabileceği şekilde aklıma gelen her şeyi anlattım.</p>

  <p class="p5">Şaşırmadığını görünce bu kez ben şaşırdım. &ldquo;Şeytanlar her yeri sarmış, Botanik Bahçeleri&rsquo;nde İsa&rsquo;nın başına bir şey geldiğini biliyoruz. Bu yüzden, söylediklerinin doğru olması mümkün. Ama doğruysa, İncil&rsquo;imi Appius Yolu üzerinde, mezarlardan biri içinde gizlemiyorum, böylece senin dostun Selma...&rdquo;</p>

  <p class="p5">&ldquo;Aslında, Chet.&rdquo;</p>

  <p class="p5">&ldquo;Doğru. Chet kazıp çıkarabilir.&rdquo;</p>

  <p class="p5">&ldquo;Çünkü Markos bandı diye bir şey kalmamış. Markos metni diye bir şey yok artık. Bunlar&rdquo; dedi onun el yazmalarını göstererek, &lsquo;&lsquo;yok olmuş ya da senden söz eden yerler; ve bütün ötekilerin İncil&rsquo;leriyle birlikte yok oluyor.&rdquo;</p>

  <p class="p5">&ldquo;Ama işte burada ya. Tam önümüzde. Bu... bu halı kadar gerçek.&rdquo; Tecrübeli bir halı satıcısı gibi bir Baktra halısının ucundan tutmuş onu bana gösteriyordu.</p>

  <p class="p5">&ldquo;Evet, bu gerçek. Sen de öyle. Şu iğrenç Baktra kapı paspası da. Ama yalnızca ben gerçek olduğum için. Sen <span class="t16">benim</span> banttasın, kilitlenmeden kalmış tek bant bu.&rdquo;</p>

  <p class="p5">Markos halıyı bıraktı elinden. &ldquo;Ben yalnızca senin belleğinde mi varım?&rdquo;</p>

  <p class="p5">&ldquo;Sonunda anladın. Yalnızca benim belleğimde, o da şimdi altmışımdaki belleğimde değil ve sürekli bir uğultu var... duyabiliyor musun?&rdquo; Birden, uğultu masanın üzerindeki el yazmasından geliyor gibi oldu.</p>

  <p class="p5">Markos başını salladı. Benzi attı. Hastalanıyor gibiydi. &ldquo;Sen bu odadan çıkınca ben yokum yani?&rdquo;</p>

  <p class="p5">&ldquo;Korkarım öyle. Bir şey <span class="t16">hissedece</span><span class="t16">ğ</span><span class="t16">ini</span> sanmıyorum. Tabii, gerçek Markos &ndash;yani sen&ndash; bildiğim kadarıyla, şimdi, seni tıpkı olduğun gibi anımsadığım M.S. 96 yılında hala canlısın.&rdquo;</p>

  <p class="p5">Markos gözlerini yumdu. &ldquo;Ağaçlar gibi insanlar görüyorum, yürüyorlar.&rdquo;</p>

  <p class="p5">Yazdırdıklarını kaydetmeye başladım. Günün sonunda, bütün hikâyeyi kaydetmiştim; kabul edilen bütün nesepler olmaksızın ama Markos&rsquo;un yayıncısı tarafından çıkarmaya zorlandığı bir sürü yeni canlı malzemeyle son derece uygun 254. Ders de içindeydi: &ldquo;Tanrı&rsquo;nınkinden başka her ses sussun bende; çünkü bugün ego düşüncelerinin hiçbir sözcük ya da eylem yöneltmesine izin vermiyoruz.&rdquo; Böylece İsa doğrudan Helen Schucman&rsquo;a konuşuyordu.</p>

  <p class="p5">Şimdi, benim dalga boyuma ayarlananlar için, Markos&rsquo;un ahitine ait benim versiyonu, hiç kimsenin dokunamayacağı bir yere koymuş bulunuyorum. Bu arada, Golgota&rsquo;da gerçekten neler olduğuna dair benim görgü tanığı olarak anlattıklarım kadar, Aziz&rsquo;in Roma&rsquo;daki son günleriyle ilgili kendi ahitimi de sürdürüyorum; Golgota&rsquo;ya henüz gitmedim; ama gidersem, Westport&rsquo;tan gelen trenle olacak sanırım bu; çünkü Makedonya&rsquo;da, bildiğim kadarıyla, güvenilir hiçbir araç yok.</p>

  <p class="p5">&nbsp;</p>
</body>
</html>
