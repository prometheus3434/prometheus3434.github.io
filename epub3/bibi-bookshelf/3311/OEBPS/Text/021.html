<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Dokuz</title>
</head>

<body>
  <h2 class="h21"><a id="a49"></a>On Dokuz</h2>

  <p class="p5">Atalanta benim <span class="t16">Golgota&rsquo;dan Canl</span><span class="t16">ı</span> <span class="t16">Tay</span><span class="t16">ı</span><span class="t16">nda</span> baş sunucu olmama şiddetle karşıydı; ama Hindistan&rsquo;daki o sıkıcı kadın, bir azize döndürülmezse, benim en yoğun seyredilme zamanında canlı yayına çıkacak ilk, belki de son aziz olacağımı söyledim ona; kuşkuluydum bundan ama, döndürülse bile, benim gibi sahici, tabandan gelen de diyebilirsiniz buna, bir aziz olmayacaktı.</p>

  <p class="p5">&ldquo;Eh, gitmekte ısrarlıysan&rdquo; dedi Atalanta, bir koyun kellesini mutfak ateşinin üzerinde kızartırken &ndash;aşçının izin günüydü&ndash; &ldquo;Mısır&rsquo;a Aleks&rsquo;i görmeye giderim ben de.&rdquo;</p>

  <p class="p5">&ldquo;Ben de gideceğim&rdquo; dedim. &ldquo;Ama ben, bir ya da iki dakika içinde gitmiş olacağım. Anlayacağın, Cutler Etkisiyle, ayrıldığın asıl ana geri dönüyorsun. Böylece orada geçmişte bir yıl geçirebilirsin; fakat buradaki zamanımızın ancak bir dakikası eder bu.''</p>

  <p class="p5">Atalanta kabul etmiyor... etmiyordu. &ldquo;İnsanlar yerinden kımıldamamalı, bence. Bütün bu koşuşturmaca hiç de iyi değil. Chet&rsquo;in, sen peşinden koşturmadığın halde evin çevresinden ayrılmaması yeterince kötü.&rdquo;</p>

  <p class="p5">&ldquo;Chet&rsquo;ten hoşlandığını sanıyordum.&rdquo;</p>

  <p class="p5">&ldquo;Selma Suydam bugüne kadar gördüğüm en sıradan genç kadın, kuşkusuz; ama Chet <span class="t16">umurumda</span> değil.</p>

  <p class="p5">Şaşırmıştım. &ldquo;Selma burada mıydı, evde miydi yani?&rsquo;&rsquo;</p>

  <p class="p5">&ldquo;Sen katedralde onlarla toplandığın sırada o buraya geldi. Gebeliği önlemek için ne yaptığımızı sordu, ben de hiçbir şey yapmadığımızı söyledim; istemezsek bebeğimiz olmuyor işte.&rdquo;</p>

  <p class="p5">O, koyunun kellesini parçalamaya başlarken, ben masayı kurdum; gözleri bana ayırmıştı. &ldquo;Yine de, bize gönderdikleri Sony hoşuna gidiyor.&rdquo;</p>

  <p class="p5">&ldquo;Pek bakamıyorum ona da artık. Dönüştürücü olmadan Sinema Kanalı&rsquo;na giremiyorum, Chet de getirmeyi hep unutuyor onu; halbuki küçük bir bölümünü izlediğim Hirohito üzerine çekilmiş o belgesel çok başarılı.&rdquo;</p>

  <p class="p5">Akşam yemeğimizi sessiz sedasız yerken, baş sunucu olarak ne giyeceğimi düşünüyordum. Yirminci yüzyıl insanları gibi mi görünmeliydim; yoksa basit bir aziz gibi, ilk yüzyıldaki ben gibi mi kalmalıydım?</p>

  <p class="p5">Gece yarısı, koyun kellesi yemeğimizden sonra, hazımsızlık yüzünden uyuyamadım. Atalanta yanı başımda horluyordu, dünya yıkılsa umurunda değildi. Birden Aziz belirdi odada.</p>

  <p class="p5">&ldquo;Bir düş mü bu?&rdquo; dedim.</p>

  <p class="p5">&ldquo;Pek değil, sevgili Timi. Uyanıksın. Teknik olarak bu defa bir vizyonum ben, Şam otoyolunda gördüğüm o görkemli hayal gibi... &ldquo;</p>

  <p class="p5">&ldquo;İsa&rsquo;nın değil de şişko Yahuda&rsquo;nın hayali.&rdquo;</p>

  <p class="p5">&ldquo;Nasıl bilebilirdim? Benim gördüğüm çarmıha gerilen, İsa olması gereken hayaldi. Yanılmıştım yani. O zaman dava et beni.&rdquo; Neron&rsquo;un taklit etmek için elinden geleni yaptığı fakat Aziz bütün step numaralarını ona öğretemeden idam edildiği için, asla başaramadığı, yumuşak step ayakkabısıyla yapılan sıradan bir hareket dışında özel bir Solly numarası da yaptı bir an.</p>

  <p class="p5">&ldquo;Yarın senin günün, büyük işler başaracaksın. Ateşli William Hurt&rsquo;ın sunduğu <span class="t16">Broadcast News&rsquo;u</span> hatırlıyor musun?&rdquo;</p>

  <p class="p5">&ldquo;Sen nasıl gördün onu?&rdquo; Şaşırmıştım. Aziz yaşadığı sürece televizyon diye bir şey görmemişti, VCR şöyle dursun.</p>

  <p class="p5">Aziz benim sorumu daha ben sormadan yanıtladı. &ldquo;Şimdi ben bir elektrik vurusuyum, televizyon gibi. Her şeyi görürüm. Varlığımın ya da daha doğrusu yokluğumun bulunduğu yer, uydu sayesinde, o kadar hareketli ki... &ldquo;</p>

  <p class="p5">&ldquo;Yani Cennet&rsquo;te, Marvin Wasserstein&rsquo;ın sağ tarafında oturmuyorsun?&rdquo;</p>

  <p class="p5">Aziz kaşlarını çattı. ''İşte bu yüzden bu pejmürde imgelemde buradayım ya. Eğer bu Çarmıha Geriliş, o koca-göt Yahuda&rsquo;yla biterse hepimiz işimizden oluruz.&rdquo;</p>

  <p class="p5">&ldquo;Fakat bitiyor. Bitti.&rdquo;</p>

  <p class="p5">&ldquo;Bitti; çünkü o kaçık Siyonist Dr. Cutler, İsa&rsquo;yı çok daha geç, İsrail için daha uygun bir zaman yarığına taşıyabildi de ondan.&rdquo;</p>

  <p class="p5">&ldquo;Ama ne fark eder ki? Onun İsa olmadığını bilen herkes oymuş gibi yaptı, sonra sen geldin ve haç logolu Hıristiyanlığı icat ettin; bunun için de haçın üzerindekinin kim olduğu hiç fark etmiyor artık.&rdquo;</p>

  <p class="p5">Aziz içini çekti. &ldquo;O kadar basit değil, Timikins. Hiç kimse, dünyanın her şeyi <span class="t16">görebilece</span><span class="t16">ğ</span><span class="t16">ini,</span> her şeyi <span class="t16">i</span><span class="t16">ş</span><span class="t16">itebilece</span><span class="t16">ğ</span><span class="t16">ini</span> asla düşünmedi. Yahuda hiç düşünemez... &ldquo;</p>

  <p class="p5">&ldquo;Ağırlık sorunu mu?&rdquo;</p>

  <p class="p5">&ldquo;Ağırlık sorunu!&rdquo; diye bağırdı. &ldquo;Bir Japon güreşçisinden, Orson Welles&rsquo;ten bile ağır o. Bütün Üçlü&rsquo;yü bir araya getirsen ondan da ağır çekecek o yağ tulumunu Üçlü Birlik&rsquo;in bir parçası yapamazsın. Bizim için şişko bir İsa imgesi bir felaketten başka bir şey değil, hele hele şimdi o Polonyalı Papa, insanların açlıktan öldüğü Üçüncü Dünya&rsquo;da o kadar kişiyi Hıristiyanlığa döndürürken, onlara verecek neyimiz var? İş aleminde en şişman tanrı ve tombul Buda da dahil buna.&rsquo;&rsquo;</p>

  <p class="p5">&ldquo;Seni anlıyorum, Aziz.&rdquo; İnce, sakallı, kadınsı İsa binyıldan fazla bir zaman bütün evrende popülerdi. Gerçekten de bir imge sorunu olacaktı. Belki de, bir baş sunucu olarak, seyirciler için bir özür bulabilirim ben. Teolojik söyleme uygun gizemli bir şey. İsa&rsquo;ya kemoterapi uygulanıyor filan gibi.</p>

  <p class="p5">&ldquo;Bir resim bin sözcükten daha güçlüdür. Farkına varmazsın, o korkunç görünümlü Yahuda&rsquo;nın nasıl olduğunu...&rdquo;</p>

  <p class="p5">&ldquo;Cutler&rsquo;ın filminde bir ara gözüme çarptı. Tabii gece çekilmişti...&rdquo;</p>

  <p class="p5">&ldquo;Timmy&rdquo; diyerek sözümü kesti Aziz. &ldquo;Tek umudumuz, prime-time&rsquo;da bir başkasını çarmıha germektir.&rdquo;</p>

  <p class="p5">&ldquo;Nasıl?&rdquo; Aziz için bile çok şahane bir şeydi bu. Fakat; Musa&rsquo;nın yasalarını ilga eden ve çarmıhın yerine Tevrat&rsquo;ı koyan bir Yahudi, bu durumda, küstahlıktan öte bir şey olmazdı.'</p>

  <p class="p5">&ldquo;Hacker&rsquo;ın yaptıklarını olmamış gibi göstermenin bir tek yolu var; o da reytingi yükseltecek, gerçekten kaliteli bir çarmıha Geriliş sahnelemektir...&rdquo;</p>

  <p class="p5">&ldquo;Hacker&rsquo;ın kim olduğunu biliyor musun?&rdquo;</p>

  <p class="p5">Aziz, evet anlamında başını salladı. &ldquo;Hacker&rsquo;ın yaptıklarını nasıl geriye alacağımızı da biliyorum. Hacker yarın ölmeli.&rdquo;</p>

  <p class="p5">&ldquo;Marvin&rsquo;i öldürecek miyiz yani?&rdquo;</p>

  <p class="p5">&ldquo;Haşa, hayır!&rdquo; Aziz hınzırca göz kırptı. <span class="t16">&ldquo;Biz</span> öldürmeyeceğiz onu. Romalılar öldürecek. Timmy, yaşlı Dr. Cutler&rsquo;ın yardımıyla sen icabına bakacaksın bu işin ki, Dr. Cutler&rsquo;ın daha önce önerdiği gibi, Marvin Wasserstein yarın ihbar edilsin, sonra da, halkın asıl İsa&rsquo;nın, pitoresk Golgota&rsquo;nın ta üstünde, Gökyüzündeki Büyük Arkadaş&rsquo;a, Babasına yeniden kavuştuğunu göreceğini garanti etmiş olan NBC&rsquo;nin programı bir yana, İlahi Plan&rsquo;a göre çarmıha gerilsin. Chet, İsa değil de Yahuda&rsquo;nın çarmıha gerildiği haberi yayılırsa ortalığa, NBC reklamlarda-doğruluk kaidesine göre FCC tarafından sansür edilebileceğini fark ederse, mutlaka yardımcı olacaktır; Polonyalı Papa&rsquo;nın burnu da sonuna kadar çıkmış olacaktır bu işten.&rdquo; Sersemlemiştim, Aziz de bunu istiyordu zaten. Onun büyük düşünmediğini hiç kimse söyleyemez. &ldquo;Ama Marvin&rsquo;i <span class="t16">nas</span><span class="t16">ı</span><span class="t16">l</span> çarmıha gerdirebilirim?&rdquo;</p>

  <p class="p5">&ldquo;Onun kim olduğunu neden söylemiyorsun Romalılara?&rdquo; Aziz kaybolmaya başlıyordu. &ldquo;Nasılını sen bulacaksın. Bulacağını biliyorum. Kilise&rsquo;yi ve binyıllardır Zafere Giden Otoyol&rsquo;un hızlı şeridinde, kızgın engizisyon ateşlerinde öylesine soylu biçimde ölmüş olan milyonlarca ve milyonlarca insanın saf inançlarını kurtaracaksın...&rdquo;</p>

  <p class="p5">İkinci Cutler, Makedonya Merkezi Zamanı&rsquo;na göre öğleden kısa bir süre önce, ete kemiğe büründü. &ldquo;Sen ve ben beraberce geri dönebilelim diye, benim ilk kendimden önce buraya gelmem gerektiğini düşündüm.&rdquo;</p>

  <p class="p5">&ldquo;Aziz Paul demin buradaydı. Hayal olarak.&rdquo;</p>

  <p class="p5">&ldquo;Modası geçmiş yollar hâlâ en iyisi, <span class="t16">The Song of Bernadette</span><a id="a50"></a><a href="../Text/notes.html#a115"><span class="t17">{29}</span></a> Jennifer Jones&rsquo;u anımsarsan. Gerçekten tinsel ve derinden öğreticiydi.&rdquo; Hafif bir ıslık sesi ve içten gelen onaylayıcı birçok baş hareketiyle kusursuz bir gülümseme belirdi. &ldquo;Aziz Paul ne yapmanı söyledi sana, peki?&rdquo;</p>

  <p class="p5">&ldquo;İsa&rsquo;yı öldürmemi.&rdquo;</p>

  <p class="p5">&ldquo;Büyük zihinlerin birbirine benzer şeyler düşünmesi ne garip; sanırım bende de böyle bir beyin var, en azından, benim Kent Koleji&rsquo;ndeki karnemde böyle yazıyor. Evet, İsa&rsquo;nın çarmıhtaki haklı yerini almasını sağlamak bizim misyonumuzdur. Bu olur olmaz, 2001 yılında, Tel Aviv&rsquo;deki karargâhından bir nükleer holocaust başlatacak Marvin Wasserstein diye biri de kalmayacaktır.&rdquo;</p>

  <p class="p5">&ldquo;Kolay olmayacak bu&rdquo; dedim.</p>

  <p class="p5">&ldquo;Tim-san, hayat hiçbir zaman kolay değil; tarihse etrafa saçılmış katı boktan başka şey değil. Şimdi Cutler Etkisi&rsquo;ni kullanmamızı ve kendimizi Chet&rsquo;in, benim ve Marvin&rsquo;in oraya varışından önce Kudüs&rsquo;e aktarmamızı öneriyorum...&rdquo;</p>

  <p class="p5">Bu sırada, İkinci Cutler pile benzer çok boyutlu iki moleküler dönüştürücü yapmıştı. Düğmeleri ayarlarken, &ldquo;Telezaman ulaşımının ilkesi yıllardır biliniyor&rdquo; dedi, &ldquo;fakat Cutler Etki dönüştürücünün güzelliği, insanın onunla kesin olarak belirtilen anda, tam da istenen yere ulaşabilmesindedir. Bu da basit bir tarama-ekranıyla yapılıyor.&rdquo;</p>

  <p class="p5">İkinci Cutler yeri ve zamanı çevirdi ve hop! Bir baktım, ekranda Kudüs göründü, Kutsal Cuma<a id="a51"></a><a href="../Text/notes.html#a117"><span class="t15">{30}</span></a> sabahındaki gibi. Bundan sonra İkinci Cutler, küçük bir şenlik kalabalığının toplanmış bulunduğu Golgota kasabasına doğru izledi yolu. Satıcılar hatıra eşyaları, koşer pizza, konfetiler satıyordu. İki çarmıh, daha şimdiden kurulmuştu. &ldquo;İsa&rdquo; kendi çarmıhını kendisi taşımak zorundaydı; ama Yahuda bunu nasıl yapacak, bilmiyordum.</p>

  <p class="p5">&ldquo;Gidelim mi?&rdquo; İkinci Cutler umutlu bir bekleyişle bana dönmüştü yüzünü.</p>

  <p class="p5">&ldquo;Evet.&rdquo; Birden aklıma bir şey geldi. &ldquo;Hayır&rdquo; dedim. &ldquo;Fort Antonia&rsquo;daki at gösterisine gitmek istiyorum ben. Tarayıcıda iz sürmeye devam et, avludaki Pontius Pilatus&rsquo;un locasına kadar. Toga giyeceğim. Uygunsuz kaçacak piskopos giysilerimi giyemem; ama şövalye sınırının bir üyesi gibi görünerek yerel yetkililer arasında itibarlı bir yer edinebilirim; ayrıca bir at gösterisine özellikle uygun bir giysi olur bu. Pilatus&rsquo;un tam arkasında yer bulmaya çalış bize.&rdquo;</p>

  <p class="p5">İkinci Cutler&rsquo;ın şaşırdığını görebiliyordum; ama iyi bir insandı o. O kendi yüzyılında bir dahi olabilirdi; fakat ben de kendi yüzyılımda bir azizdim, hem de görevi kendi dinini yok olmaktan kurtarmak olan bir dahi. Togamı giyer giymez, ortalama bir sunucu olarak çok resmi giyinmiş olduğumun farkına vardım; ama o zamanlar ciddiye alınacak bir durumdu bu. Bir de, Pontius Pilatus üzerinde gerçek bir izlenim bırakmak istiyordum.</p>

  <p class="p5">Zaman ve uzam içinde yolculuk öyle hızlıydı ki, bütün moleküllerinin önce dağıldığı, sonra da yeniden birleştiği duygusunu hissetmiyordu insan. İkinci Cutler bizi valinin arkasındaki iki yere, saygıdeğer iki yerlinin tepesine öyle ustaca yerleştirdi ki, adamlar bizim aniden kucaklarına indiğimizi görünce kaçıştılar. Vali geriye döndü ve sevecenlikle gülümsedi bana.</p>

  <p class="p5">&ldquo;Ekselansları&rdquo; dedim, &ldquo;at gösterisine beni çağırmanız büyük bir incelik... &ldquo;</p>

  <p class="p5">&ldquo;Bir zevkti, bir zevkti...&rdquo; Kim olduğumu çıkarmaya çalışırken biraz şaşırmış gibiydi.</p>

  <p class="p5">&ldquo;Petronius&rsquo;un dostuyum. Hakkımda size yazmıştır sanırım.&rsquo;&rsquo; Söylemem gereksiz, en kibar Palatine ağzıyla konuşuyordum; doğuştan bir soylu olmayan Pilatus ise derinden etkilenmişti bundan. '</p>

  <p class="p5">&ldquo;Evet, evet. Bir mektup anımsıyorum. Ne kibar bir insandır. Uzun uzun konuşalım. Saraydan getirdiğimiz haberleri duymak isterim. Moda haberlerini de. Karım için. Saçlar çıldırmış bu mevsim ya da bizim kulağımıza öyle çalındı.&rdquo; Daha sonra, yeniden at gösterisine döndü Pilatus.</p>

  <p class="p5">Avlunun dış duvarı karşısına kurulmuş bir yükseltide oturuyorduk; avlu aynı zamanda Roma garnizonunun resmigeçit alanıydı da. Ordudan birçok subay gösteriyi seyretmeye gelmişti.</p>

  <p class="p5">Kuşkulandığım gibi, Selma Suydam, Pontius Pilatus&rsquo;un yakınlarında bir yerde görünmüyordu. Ünlü adlardan dost olarak bahsetmeden edemeyen biridir kendisi, Shirley MacLaine&rsquo;i, Los Angeles&rsquo;ın ünlü Batı Yakası&rsquo;nda bir bağış toplantısında şöyle bir selamlaşmaktan öte tanıdığından bile kuşkuluyum.</p>

  <p class="p5">Ama, Selma ordaydı, platformun dibinde, sanırım açık tribün dedikleri yerde. Kulakları bir dedikodu kırıntısını kapmak için açık, Pontius Pilatus&rsquo;un bir bakışını yakalamak için dönüp duruyordu yerinde. Hava ise kusursuzdu; biraz yağmur düştü ama tenteler açılıncaya kadar durdu. Bu sırada kutsal misyonuma başladım ben.</p>

  <p class="p5">Pilatus yağmur sırasında bana doğru dönmüştü, böyle zor bir eyaleti yönettiği için övdüm durdum kendisini. Pilatus iç çekti. &ldquo;Buralarda nelere katlandığımı takdir ederler umarım...&rdquo;</p>

  <p class="p5">&ldquo;Ederler. Ederler. Geçenlerde Capri&rsquo;deydim, imparatora eşlik ediyordum; onun Sejanus&rsquo;a, sizin görevinizin tam adamı olduğunuzu söylediğini işittim.&rdquo;</p>

  <p class="p5">&ldquo;Jüpiter&rsquo;e şükürler olsun!&rdquo; Pilatus acayip sarışındı, çarpıcı dış görünüşü her şeyiyle David Bowie&rsquo;ninkinden pek farklı değildi; David, hepimizin <span class="t16">al</span><span class="t16">ı</span><span class="t16">ş</span><span class="t16">ı</span><span class="t16">lmam</span><span class="t16">ı</span><span class="t16">ş</span> <span class="t16">bir</span> <span class="t16">ş</span><span class="t16">ekilde</span> çizildiği son bir filmde onu canlandırıyordu. Ne garip, bu film hacker&rsquo;dan son derece etkilenmiş gibi sanki. Bir görüntüde, İsa &ndash;Yahuda değil&ndash; çarmıhı terk eder ve çekip gider, evlenir, <span class="t16">daha sonra</span> da hiçbir zorlayıcı neden olmaksızın çarmıha dönmeye karar verir. Söylemek zorundayım, Marvin&rsquo;in yaptığı silintiler ve değiştirmeler bir zamanlar o kadar güzel ve basit olan inançlarımızı karman çorman etmişti. Her şeyi yerli yerine oturtmaya her zamankinden daha kararlıyım.</p>

  <p class="p5">&ldquo;Bithynia&rsquo;yı istemiştim ben, tabii.&rdquo; Pilatus bu eyaletten coşkuyla söz ediyordu. Selma uzaktan işitmiş olmalı onu; çünkü Pilatus, onun söyledi dediği şeylere çok benzer şeyler söyledi; fakat kesinlikle onunla karşılaşmadı.</p>

  <p class="p5">Pilatus bir an durunca, tam tamına şöyle dedim, &ldquo;Anladığıma göre sözde Yahudilerin Kralı&rsquo;nı idam ediyorsunuz bugün.&rdquo;</p>

  <p class="p5">&ldquo;Sözde değil. Gerçek kral o, hem yalnızca şecerecilere göre değil, aynı zamanda Debrett&rsquo;e göre de. Fakat biz Herod&rsquo;dan<a id="a52"></a><a href="../Text/notes.html#a120"><span class="t15">{31}</span></a> sonra bir kukla kral daha istemiyoruz. Bir de, Yahudi kralları su gibi para harcıyor, ekonomiden de anlamıyorlar. Bunun için, ne zaman biri çıksa hemen çarmıha çiviliyoruz onu ve bundan sonra hak ileri sürenlerin de aynı muameleyi göreceği konusunda uyarıyoruz onları.&rdquo;</p>

  <p class="p5">Pilatus üzgün görünüyordu. &ldquo;Fakat bu onların cesaretini pek kırmıyor. En azından ayda bir, yeni bir mesih çıkıyor. Yeri gelmişken söyleyeyim, bu defaki çok popülerdi. Tapınak&rsquo;ı ele geçirdikten sonra, en düşük faiz oranını düşürdü. Ekonomistlerimin tümü kalp krizi geçirdi.&rdquo; Pilatus kıkır kıkır güldü. &ldquo;Ben gizli bir kolay-para adamıyımdır, bu yüzden de kişisel olarak yakınlık duyuyordum ona. Fakat emir emirdir; Roma Merkez Bankası çivileyin onu dedi, biz de öyle yapıyoruz.&rdquo;</p>

  <p class="p5">Pilatus&rsquo;un kaşları çatıldı. &ldquo;Biliyorsunuz, ona genel sorular sorduğumda &ndash;yaşı, ağırlığı, eğitimi, varsa evlilik durumu, uğraşı&ndash; o, Yahudilerin Kralı olmadığını, Yahudilerin gerçek kralının başka yerde: Tanrı&rsquo;nın yanında olduğunu söyledi, bilirsiniz, her zamanki böbürlenmeler.&rdquo;</p>

  <p class="p5">&ldquo;Ekselansları, korkarım ki haklıydı o. Kral o değil. Kral olan, İsa.&rdquo;</p>

  <p class="p5">&ldquo;Ama, eminim, İsa o.&rdquo;</p>

  <p class="p5">&ldquo;Hayır, Ekselansları, o Yahuda, bir havari. Yanlışlıkla tutuklandı o, gerçek İsa kaçtı.&rdquo;</p>

  <p class="p5">&ldquo;Ne garip!&rdquo; Pilatus bir yaverine döndü. &ldquo;Yüzbaşı Moronius&rsquo;u bulun bana.&rdquo;</p>

  <p class="p5">Pilatus tekrar bana döndü. &ldquo;Ha, kimi çarmıha gerdiğimizin fazla fark edeceğini sanmıyorum. Tüm bunlardan sonra, biz bir şey söylüyoruz ve yerel halk da mesajı almak zorunda, demek istiyorum.&rdquo;</p>

  <p class="p5">En cesur girişimimi yaptım. &ldquo;Sejanus&rsquo;un, başbakanın yanından geliyorum. İyi ya da kötü, İsa&rsquo;nın, Roma yönetimini devirecek adamları ve örgütü olduğuna inanıyor.&rdquo;</p>

  <p class="p5">&ldquo;Bunu Roma&rsquo;ya rapor eden kim?&rdquo; Pilatus gerçekten de çok sert görünüyordu.</p>

  <p class="p5">&ldquo;Bunu bana söylemek istemedi.&rdquo;</p>

  <p class="p5">&ldquo;Birileri kanalların dışına çıkıyor. Sevmem bunu.&rdquo;</p>

  <p class="p5">Yüzbaşı Moronius Yunanistan&rsquo;dan, yakışıklı bir genç subaydı. Şık bir selam verdi.</p>

  <p class="p5">Pilatus, &ldquo;İsa&rsquo;yı tutukladınız, değil mi?&rdquo;</p>

  <p class="p5">&ldquo;Evet, Ekselansları. Gethsemane Botanik Bahçeleri&rsquo;nde. Bizi yanıltmaya çalıştı; ama biz ondan kurnaz çıktık. Bana geldi ve ufak bir ödül karşılığı İsa&rsquo;yı ele vermekten mutluluk duyacağını söyledi. Peki dedik biz de, bizi bahçeye götürdü &ndash;gece yarısına yakındı, fazla ay ışığı yoktu&ndash; ve yerde yatmakta olan adamı gösterip, &lsquo;İşte bu&rsquo; dedi. Adam ayağa fırladı ve bizim kılavuzu gerçek İsa olarak, yani Yahudilerin Kralı olarak selamladı filan; onun önünde eğilmemiz gerektiğini söyledi, biz eğilmedik tabii; çünkü İsa&rsquo;yı yakalamakla meşguldük, belki iki yüz kilo ağırlığındaydı, bu da onun acayip lehineydi; sanıyorum bu öğleden sonra onu çarmıha germek, karabasan gibi bir şey olacak.&rdquo;</p>

  <p class="p5">Pilatus kaşlarını çattı. &ldquo;Şişko adamın İsa olduğunu söyleyen adama ne oldu?&rdquo;</p>

  <p class="p5">&ldquo;Ormana kaçtı, kaybettik izini. Birden yok oldu ortalıktan. Sonra İsa&rsquo;yı Tapınak&rsquo;taki kalabalığa teslim ettik, onlar onu kabuklu deniz hayvanı ya da buna benzer bir şey yemekten suçlu buldular ve...&rdquo;</p>

  <p class="p5">&ldquo;Daha sonra da bir ihtilalci olarak infaz için bana teslim ettiler.&rdquo; Pilatus&rsquo;un suratı asıldı.</p>

  <p class="p5">&ldquo;Ekselansları&rdquo; diyerek incelikle söze karıştım. &ldquo;Kaçan İsa&rsquo;ydı. Şişman adamın adı Yahuda. Yanlış adamı çarmıha germek üzeresiniz.&rdquo;</p>

  <p class="p5">Moronius&rsquo;un beti benzi atmıştı. Pilatus ise homurdanıp duruyordu, &ldquo;Evet, bu küçük hatalar zaman zaman olacaktır. Bunun benim dönemimde olmasına üzgünüm; ama sık dişini, katlan. Gelecek defa daha şanslı oluruz.&rdquo;</p>

  <p class="p5">&ldquo;Bildiğimize göre gelecek defa dünyanın sonu olabilir&rdquo; diye başladım, fakat İkinci Cutler şiddetle dirsek attı bana yandan. Yanlış türden çok fazla bilgi misyonumuzu bozabilirdi.</p>

  <p class="p5">&ldquo;Şu anda gerçek İsa Kudüs&rsquo;te.&rdquo; Hemen, Pilatus&rsquo;un anlayamayacağı başka tellerden çalmaya başladım. &ldquo;Tapınak&rsquo;ı ele geçirirken olduğundan daha büyük bir ordu topluyor. Şu anda Golgota&rsquo;da bile birçok hortlak toplanıyor, yeraltından acayip yaratıklar...&rdquo;</p>

  <p class="p5">&ldquo;Bundan sonraki Romalı vali kadar batıl inançlı olduğumu düşünmek hoşuma gider; ama hortlaklardan hiç korkmam ben. Öte yandan, orada bir gerilla ordusu var ise, bir intifada karşısında olabiliriz, bu da eski hizmet sicilinde kara bir işaret demektir daima. Can sıkıcı bir şey.&rdquo; Moronius&rsquo;a döndü ve Golgota&rsquo;ya birlik göndermesini emretti. Yüzbaşı selam çaktı ve ayrıldı.</p>

  <p class="p5">&ldquo;Merak ettim, niçin&rdquo; dedi yeniden at gösterisine dönerken, &ldquo;gerçek İsa&rsquo;yı bilen kişiler bir sahtekârı suçlamakta olduğumuzu söylemedi bize?&rdquo;</p>

  <p class="p5">&ldquo;Onların planı da buydu... budur. Yaşıyor ve Roma&rsquo;ya karşı bir ordu topluyorken, onun ölmüş olduğunu düşünmenizi istiyorlar.&rdquo;</p>

  <p class="p5">&ldquo;Bilirsiniz&rdquo; dedi Pilatus üzgün bir tavırla, &lsquo;'yataktan çıkmaya değmeyen günler vardır.&rdquo;</p>

  <p class="p5">Bundan sonra, İkinci Cutler, ikimizi Efendimizin-küçük-kardeşi James&rsquo;in evine nakletti. Yirmi yıl sonra Aziz&rsquo;le birlikte ziyaret edeceğimiz aynı evin dışında duruyorduk. Ev, Tapınak&rsquo;ın yakınındaki bir yan sokaktaydı ve o zamanlar epeyce köhneydi. Aziz ve ben Kudüs&rsquo;ü ziyaret ettiğimizde, Aziz&rsquo;in goyimden topladığı parayla yeni bir çatıyla bir kanat eklenmişti.</p>

  <p class="p5">İkinci Cutler ve ben açık kapı aralığında duruyorduk. Ön bahçe ortalıkta dolanıp duran tavuklarla doluydu, görünürde takmış takıştırmış bir yenta da yoktu. Aşağı-alt-sınıftan birinin sade eviydi bu; fakat içinde oturanlar Kral Davud&rsquo;un torunları olduklarını ileri sürüyorlardı. Fakat o zamanlar İsa&rsquo;nın ailesinin gösteriş düşkünlüğü çok meşhurdu; oysa James, Kudüs&rsquo;te, toplumsal basamakları hızla tırmanma hırsıyla en acımasızları olarak bilinirdi. Bundan dolayı, takmış takıştırmış yentalar daha sonra.</p>

  <p class="p5">İkinci Cutler ve ben eve girdik. Büyük odanın bir ucunda Yahuda dışında on iki havari toplanmış bulunuyordu. Bizim Kaya'yı ve James&rsquo;i delikanlı olarak görmek çok garipti. Ötekileri ise nam saldıkları için tanıyordum.</p>

  <p class="p5">İsa, havarilerine hitap eriyordu; Marvin Wasserstein, modaya uygun Ralph Lauren tüvit elbisesini yerel giysiyle değiştirdiği için tarihi sahne daha da otantik görünüyordu. Hayalinizde canlandırdığınız kişinin aynısı gibiydi.</p>

  <p class="p5">İkinci Cutler ve ben odanın karşı ucundaki bir tahta direğin arkasında, gölgede ve gözlerden uzak dineliyorduk. &ldquo;Tanrı&rsquo;dan bize melekler göndermesini istedim, yüzlercesini gönderdi. Golgota&rsquo;da, İbrahim&rsquo;in Tanrı&rsquo;sı, NBC çok gizli bir adla, damgalı camdan ve metalden garip silahlarla göreceksiniz onları.&rdquo;</p>

  <p class="p5">Havariler huşuyla soluklarını tuttular. Daha sonra Kaya, &ldquo;Bu melekler ne yapacak?&rdquo; diye sordu.</p>

  <p class="p5">&ldquo;Muhbir Yahuda&rsquo;nın çarmıha gerilişini kaydedecek. Ama gelecek kuşaklar onun ben olduğumu sanacak...&rdquo;</p>

  <p class="p5">&ldquo;Acaba.&rdquo; Konuşanın Thomas olduğu anında anlaşılıyordu. &ldquo;Demek istiyorum ki, mesih sizsiniz, bizim mesihimiz, Tanrı&rsquo;nın Yahudilere gönderdiği haberci. Eh, siz ne iseniz o olduğunuza göre, Kıyamet Günü yakın demektir. İşaya&rsquo;dan bununla ilgili metni okuyayım mı?&rdquo;</p>

  <p class="p5">&ldquo;Hayır, beni nasıl anlattığını hepimiz biliyoruz; şaşırtıcı kalabalıktan yükselen ağlama sesleri ve gerisi. Ben, En Büyük İsrail&rsquo;in Mesih Krallığı&rsquo;nı yaratmak üzere, tam programlanan zamanda geldim; üç buçuk yıl sonra onu Tanrıların Krallığı ve büyük temizleyici yangın izleyecek. Yangın ve Kıyamet Günü için hazırım artık. Fakat bu olay, bu dünyanın sınıflandırıldığı ve Tanrı&rsquo;nın, bir zamanlar terk etmiş olduğum, şimdi hain, benim adımla çarmıhta son nefesini verdiğinde bir daha terk edeceğim bu dünyada sizlerin bilmediğiniz büyüklükte yangınlarla yargılayacağım kimselerin ışınlanmış moleküllerini kendi evrensel ve kozmik bağrına kabul edeceği bir başka zamanda olacak.&rdquo;</p>

  <p class="p5">James, anlaşılabilir biçimde, şaşkın görünüyordu. &ldquo;Peki bizim gerilla ordusu? Romalıları İsrail&rsquo;den sürüp çıkarma ve İsrail&rsquo;i yeniden kurma planınız?&rdquo;</p>

  <p class="p5">&ldquo;Bu defa olamaz o; ama gelecek defa, geçici olarak da olsa sizinle olduğumda zaten olmuştu. Ve siz, bana inanmış olanlar, dünyanın sonunda Cennet&rsquo;in seçkin tabakası olacaksınız.&rdquo;</p>

  <p class="p5">&ldquo;Yeniden bize dönecek misiniz, dönmeyecek misiniz?&rdquo; Bu soruyu soran Kaya&rsquo;ydı.</p>

  <p class="p5">&ldquo;Geri döndüm. Artık buradayım. Şu anda Golgota&rsquo;da halk arasında dolaşan melekler ve ruhlar, artık bu dünyadan olmayan krallığımın ilk işaretleridir. İki bin yıldır, bu Dünyanın Prensi, Tarsuslu Saul diye biri, kendi kendinden nefret eden Yahudi ve Sabah&rsquo;ın Oğlu tarafından yeniden yorumlandım.&rsquo;&rsquo;</p>

  <p class="p5">Kulaklarıma inanamıyordum. İsa, Şeytan olmakla suçluyordu Paul&rsquo;u! Fakat o gün o anda, Kudüs&rsquo;te giderek daha da açık hale gelen şey, ilk baştaki asıl İsa&rsquo;nın gerçek kimliğiydi. Gerçekten de insan şekline girmiş Lucifer&rsquo;di o, Aziz&rsquo;in inancı ve pazarlamadaki dehasıyla, bu dünyada herkesin tapabileceği üç-parçalı-bir-tanrıya dönüşmüş olan Şeytan. İsa&rsquo;nın, Marvin Wasserstein adı ve sanıyla, Aziz&rsquo;in büyük buluşu çarmıha gerilmiş İsa imgesini yok etmek için hacker olmasına şaşmamalı!</p>

  <p class="p5">Kötülük sarmış her yanımızı. Bunlar son anlarımız! Yarışma hazır. Tanrı mı, Şeytan mı. Aziz mi, asıl İsa mı? Tüylerim ürperdi korkudan.</p>

  <p class="p5">İkinci Cutler fısıldadı. &ldquo;En kötüyü biliyoruz artık.&rdquo;</p>

  <p class="p5">Fakat İsa henüz bitirmemişti. &ldquo;Çarmıhtakinin ben olduğumu ileri süreceksiniz. Üçüncü gün yaşama döndüğümü söyleyin. İçinizden çoğunun doğal süreçte ölmesinden önce geri döneceğimi söyleyin. Dönüşümün yakın olduğuna herkesi inandırın. Tetikte tutun onları. Fakat, Kaya, goyimi dine döndürmeyin. Başlatacağım yangının halkalarında yansınlar. Şam, Bağdat ve Kahire yandıktan sonra, Berlin&rsquo;i, Varşova&rsquo;yı, Moskova&rsquo;yı ve Pasadena&rsquo;yı ateşe vereceğim...&rdquo;</p>

  <p class="p5">&lsquo;&lsquo;Pasadena mı!&rdquo; İkinci Cutler heyecanla yerinde sallanıyordu.</p>

  <p class="p5">&nbsp;</p>
</body>
</html>
