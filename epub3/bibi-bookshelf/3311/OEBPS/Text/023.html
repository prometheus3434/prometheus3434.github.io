<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>Yirmi Bir</title>
</head>

<body>
  <h2 class="h21"><a id="a57"></a>Yirmi Bir</h2>

  <p class="p5">İkinci Cutler, piskopos evindeki çalışma odamda benimle. Anılarımın metninin, <span class="t16">Golgota'dan Canl</span><span class="t16">ı</span> <span class="t16">Yay</span><span class="t16">ı</span><span class="t16">n</span>&rsquo;da dünyanın tanık olduğu gerçek Yeniden Diriliş&rsquo;e uygun olması için değiştirilmesi gerektiğine beni inandırmak için elinden geleni yapıyor.</p>

  <p class="p5">&ldquo;Gerçekten, başka bir seçeneğin yok, Tim-san.&rdquo; İkimiz Sony&rsquo;nin karşısına oturmuş, Japon çay töreninin dünyayı yıldırım gibi çarpmış bir başka versiyonunu izliyorduk.</p>

  <p class="p5">&ldquo;Özür dilerim, Cutler. Ama ben hâlâ Hıristiyan&rsquo;ım, mesajımız değişmedi.&rdquo;</p>

  <p class="p5">&ldquo;Mesajınız NBC&rsquo;de bütün dünyanın gözleri önünde değişti. Dünya gerçek Hakikati biliyor. Ne de olsa, görmek inanmaktır.&rdquo;</p>

  <p class="p5">İkinci Cutler&rsquo;ın artık bir Japon olduğunun ortaya çıkmış olduğunu söylemeliyim. Genç kendinin o kadar karşı çıktığı plastik cerrahi, halis bir Japon&rsquo;a benzetmiş onu. Bunu daha önce fark etmemiş olmamız garip; ama aramadığınız şeyi görmezsiniz.</p>

  <p class="p5">İkinci Cutler tatlılıkla yalvarıyordu şimdi. &ldquo;Değişiklik o kadar küçük ki, Tim-san. Yalnızca hikâyenin başlangıcında, İsa&rsquo;nın kimliğini tayin ederken bir de sonunda onun gerçekte kim olduğunu söylediğin sırada.&rdquo;</p>

  <p class="p5">&ldquo;Onun kim olduğunu sen söylüyorsun.&rdquo;</p>

  <p class="p5">&ldquo;Bütün İncil&rsquo;ler onu gerçek benliğini tayin edecek şekilde değiştirilmiş durumda...&rdquo;</p>

  <p class="p5">&ldquo;Yeniden Diriliş, televizyon için uyduruldu, biliyorsun bunu; çünkü sen uydurdun.&rdquo;</p>

  <p class="p5">&ldquo;Tim-san, dünya aksine inanıyor.&rdquo; Uzaktan kumandaya bastı. Ekranda, çarmıhta İsa yeniden gösterilmeye başladı. Kamera bir yüzden öbürüne dönüyor; benimki de var bunların içinde. Bu arada, Chet haklıydı: Hologramlar ekranda çıkmamış. Ne olursa olsun, program çok güzel kurgulanmıştı; editörü Hope-Schwartz bu yapıtından dolayı hakkıyla bir Emmy kazandı.</p>

  <p class="p5">Sonra üç çarmıhın uzun bir çekimi, ortada İsa&rsquo;nınki. Sesim bütün seslerin üzerinde işitiliyor: &ldquo;Efendimiz öldü.&rdquo;</p>

  <p class="p5">İsa&rsquo;nın gerçekten de tastamam ölü görünen yüzünün yakın plan çekimi. Sonra çarmıhın çevresinde parlayan bir ışık. Kalabalığın soluğu kesilmiş. Benden, bir &ldquo;Tanrım&rdquo; nidası yükseliyor.</p>

  <p class="p5">Çarmıhın üzerinde göz alıcı bir güneş dolanıyor. Bay Yamamoto&rsquo;nun denetimi altında İkinci Cutler&rsquo;ın yaptığı ve önceki gün, Golgota&rsquo;dan gizlice toparlanmış özel bir etki.</p>

  <p class="p5">Kamera çarmıhtan güneşe dönüyor, alevli merkezinde Tanrıça Amaterasu oturuyor; bu, Japonya&rsquo;nın kutsal imparatorlarının atası Güneş Tanrıçası.</p>

  <p class="p5">Tanrıça, Golgota&rsquo;daki kalabalığın korku dolu bakışları önünde kollarını açıyor ve çarmıhı kucaklıyor. Işık şimdi o kadar parlak ki, İsa&rsquo;nın bedeninin çarmıhtan güneşe aktarıldığını kimse göremiyor, biraz sonra yavaşça boş çarmıh çıkıyor ortaya.</p>

  <p class="p5">Bir ses, tabii ki benim değil: &ldquo;Böylece, önceden gören ve anlatan Vaftizci Yahya&rsquo;ya göre, İsa, tanrıça atalarına, Güneşin Tanrıçası&rsquo;na, Ulu Tanrı Amaterasu&rsquo;ya dönüyor. Banzai!<a id="a58"></a><a href="../Text/notes.html#a128"><span class="t15">{35}</span></a>&rdquo;</p>

  <p class="p5">Özel etkilerin bugüne kadar gördüklerimin çok ötesinde olduğunu söylemeliyim; İkinci Cutler, bunları kimin düşünüp kurduğunu sorduğumda önce nazlandı sonra aslında Güneş Tanrıçası olduğunu söyledi; ama ben numarayı bırak dediğimdeyse, Japon Hollywood sancak gemisi MCA Universal&rsquo;in, Steven Spielberg&rsquo;i büyünün ve gişenin feriştahı yapan aynı kimselerin çoğunu kullanarak özel etkiler yapmak üzere Gulf+Eastern ile yan anlaşma yaptığını itiraf etti. Son kare, Hıristiyanlığın yeni logosunu gösterdi: güneş çemberi içinde haç.</p>

  <p class="p5">Televizyonu kapadım. &ldquo;Bir işe yaramaz&rdquo; dedim.</p>

  <p class="p5">İkinci Cutler üzgün, tısladı. &ldquo;Ufacık bir şey; onun Tanrı&rsquo;nın değil, Tanrıça&rsquo;nın oğlu olduğunu söyleyeceksin. Bir cinsiyet meselesi, gerçekten ve bugünün yükselen feminizm dünyasında son derece doğru bir şey.&rdquo;</p>

  <p class="p5">Fakat ben uzlaşmaz biriydim, böylece son kez olarak ayrıldık. Sony odamda duruyor; ama bataryası boşaldı ve benim gelecekle bağım koptu. Westport&rsquo;tan trenle gelirken bir daha ziyaret edemeyecek Chet beni.</p>

  <p class="p5">El yazmasını şimdi saygıyla temizlik odasındaki yerine, keşfedilirse İsa'yı Japonlaşmaktan kurtaracak, Aziz Markos&rsquo;a Göre İncil&rsquo;i gizlediğim yere yerleştireceğim. Marvin Wasserstein resimden çıktığına göre artık hacker tehlikesi de yok. Sonunda, Aziz ve ben kazanacağız.</p>

  <p class="p5">Atalanta ile ben nihayet, gelecek hafta İskenderiye&rsquo;ye giden bir gemide yerlerimizi ayırttık. Bu akşam tiyatroya gideceğiz.</p>
</body>
</html>
