<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="tr">
<head>
  <meta content="Atlantis Word Processor 1.6.5.13" name="Generator" />
  <link href="../Styles/style.css" rel="stylesheet" type="text/css" />

  <title>On Bir</title>
</head>

<body>
  <h2 class="h21"><a id="a23"></a>On Bir</h2>

  <p class="p5">Kudüs hiçbir zaman gözdem olmamıştır benim. Tapınak, elbette, o günlerde canlı bir mekândı. Persler, Yahudilerin Babil sürgününden yurtlarına dönmelerine izin verdiğinde, kuşaklar önce yeniden oraya yerleştirilmelerinden sonra hâlâ inşa halindeydi. Tapınak, mutlu bir rastlantıyla, altıncı yüzyılda Bağımsızlık Savaşı sırasında Romalılar tarafından yıkılmasından tam bir kuşak önce tamamlanmıştı; televizyon çağına kadar Siyonistlerin davasına son veren bir savaştı bu.</p>

  <p class="p5">Aziz ve ben, onun Küçük Asyalı sekiz dönmesiyle birlikte Kudüs&rsquo;e vardığımızda, Tapınak yirmi binden fazla kişi çalıştırıyordu. Bunlardan çoğunun dinle hiçbir ilgisi yoktu; çünkü Tapınak, temelde, toptan ve perakende olarak her türden mal için bir pazar olduğu kadar uluslararası bir bankacılık merkeziydi. İsa&rsquo;nın, bankacıları ve borsacıları bu büyük binalar kompleksinden çıkarabilmesi, elinde güçlü bir ordu bulunması anlamına geliyordu. Tek Tanrı&rsquo;nın evinde, bugün ortalama bir katedral büyüklüğünde bir kuş evine sahip, dünyanın en geniş toptan güvercin-satış merkeziyle birlikte bir de borsanın bulunduğunu görünce O&rsquo;nun çok öfkelendiğini bildiren resmi kilise kaydı dışında, bu konuda hiçbir şey bilmiyordum.</p>

  <p class="p5">James ve öteki Hıristiyan Yahudiler, Tapınak&rsquo;tan birkaç blok ötede, Roma garnizonunun yerleşmiş olduğu Antonia Kalesi&rsquo;ne yakın tek katlı bir evde oturuyordu. Her şeyi, yiyecek ve giyecek gibi ortak kullanıyorlardı, en azından resmen hiç kimsenin hiçbir şeyi yoktu; ama her zaman olduğu gibi beş parasız yaşayabilmek için onlara temel gereçleri sağlayacak kadar zengin kimsesiz dullar vardı; genellikle pahalı bir işti bu, İsa da yakın sona hazırlanma dışında fazla üzerinde durmamıştı bunun. Şimdiyse, O&rsquo;nun ölümünden sonraki iki bin bir yılında inanılmaz görünüyor bana; ama görünce inanacağım. Başka bir şey olmasa bile bunun için inancımı yitirebilirim. Umut ve hayırseverlik dalında bir numarayım ben.</p>

  <p class="p5">Öğlen yemeği zamanında varmıştık oraya. O günlerde sorun demekti bu. On İkiler için uzun bir masa vardı, İsa ile birlikte bulunan ve Yeniden Diriliş&rsquo;e inanan ama aynı zamanda Museviliğe sıkı sıkıya bağlı kimselerdi bunlar. Aslında O&rsquo;nun bir tür sınama döneminden geçmekte olan Mesih olduğuna inanırlar; ama canlı cansız cümle alemi yargılamak için geri dönünceye kadar, Aziz&rsquo;in vaaz ettiği gibi Tanrı&rsquo;nın Oğlu değildir. Fakat o zamanlar James&rsquo;in çevresindeki kalabalık, başlangıçta hep Yahudi&rsquo;ydi; Aziz&rsquo;in onlarla elden geldiğince iyi, elden geldiğince uzun süre geçinmesi şaşılacak bir şeydir. James, Aziz&rsquo;den nefret ederdi. Daha ilk dakikada, bize Yahudi-olmayan-Hıristiyanlara ayrılmış olan Yediler masasında oturabileceğimiz söylendiğinden beri görebiliyordum bunu.</p>

  <p class="p5">&ldquo;Fakat&rdquo; diyordu Aziz, gözlerini bilgiççe kırparak, &ldquo;biz Yediler değil, Dokuzlarız, On İkiler masasında ayrılmış yalnızca üç yer olduğuna göre, siz James ve Efendimiz nezdindeki iki kardeş, neden birlikte oturmamıza izin vermiyorsunuz?&rdquo;</p>

  <p class="p5">James, sakallı, uzun boylu bir adamdı; her zaman kısık tuttuğu için kimsenin tamamen göremediği ufak gözleri vardı. Körleşiyormuş giderek, daha sonra öğrendik bunu. İsa&rsquo;nın küçük kardeşi olarak, kilisenin önderliğinin kendisinde olduğunda diretiyor, kardeşi değil de kendisi mesihmiş gibi davrandığı zamanlar oluyordu. Neyse ki, Yeniden Diriliş böyle bir kardeş rekabetini çözmüştü.</p>

  <p class="p5">&ldquo;Yahudi-olmayanların varlığı&rdquo; diyordu James, &ldquo;cemaatimizin birçok üyesi için, özellikle de hepimizin koşer yediği ve çoğunlukla sütçü olduğumuz düşünülürse, çok üzücü bir şey. Bunun içindir ki, iki masa, kardeşlerin birlikte yaşayabilmesi için bir uzlaşmadır.&rdquo; James benim altın sarısı sümbül buklelerime, peygamber çiçeği-mavisi gözlerime, kendini beğenmiş, katıksız her Yahudi&rsquo;nin o kadar nefret ettiği kusursuz Gentile gencine nefretle bakıyordu. &ldquo;Ancak&rdquo; diye ekliyordu.</p>

  <p class="p5">James&rsquo;in bana olan kinini sezinleyen Aziz, &ldquo;Timoti sünnetli&rdquo; diyordu. &ldquo;Timmy, James Kardeş&rsquo;e şeyini göstersene...&rdquo;</p>

  <p class="p5">James huzursuzlanarak, &ldquo;Yemek salonunda <span class="t16">olmaz&rdquo;</span> diyordu. O zamandan sonra, bizim de On İkiler masasında oturmamıza ses çıkarmadı. Kudüs Kilisesi&rsquo;nden öteki iki üye bizi görmezlikten geliyordu. Cemaatin içinde yentalar diye bilenen varlıklı iki dul Yahudi kadın bize oldukça güzel koşer yemeği verdi; <span class="t16">yenta</span>, Mesih&rsquo;in-dönüşünü-bekleyen hanımlar anlamına gelen bir sözcüktü.</p>

  <p class="p5">&lsquo;&lsquo;İsa&rsquo;nın Küçük Asya&rsquo;dan gelen vergi payını Tapınak&rsquo;taki bankaya sizin hesabınıza yatırdım.&rdquo; Aziz ilgilenmiyormuş gibi görünen James&rsquo;e gülümsedi. Aslında, James bir finans sihirbazıydı. Aziz, çok önemli İzleme stratejileri bir yana, satıcılık ve yaratıcı-muhasebecilik yoluyla para toplarken, James, Tapınak borsasının patronuydu; kardeşi İsa&rsquo;yı çok kızdıran bir şeydi bu ya da <span class="t16">biz</span> böyle söylüyoruz.</p>

  <p class="p5">James&rsquo;ın M.S. 51&rsquo;de hurma pazarını nasıl kendi tekeline geçirdiğinin öyküsüne, dünya finans çevrelerinde hala modern finansın büyük soygunlarından biri olarak bakılıyor. Büyük bir cesaret, ustalık ve elbette şans işiydi bu. James ne zaman Fırat&rsquo;ın batısındaki hurmanın tamamına tek başına sahip olduğu o olağanüstü üç günü hatırlasa, şans yerine inanç sözcüğünü kullanıyordu. Zor günlerdi onlar. Ondan sonra daha az şanslı, ya da kendi deyişiyle, daha az inançlıydı.</p>

  <p class="p5">Aziz, bankadan aldığı makbuzu James&rsquo;a verdi. James heyecanını göstermemeye çalışıyordu; ama geri kalmış bölgelerdeki beş yıllık aşar vergisini temsil eden çok büyük geliri görünce elleri titremeye başladı. &ldquo;Anaparayı karşılıklı kervanlara yatıracağız&rdquo; dedi titrek bir sesle; kimileri sesini böyle titrettiğinde kardeşi İsa&rsquo;yı taklit ettiğini söyler, kimileri de James&rsquo;ın Efendimizin rol modeli olduğunu düşünürdü; açıkçası O, tam anlamıyla James&rsquo;ın efendisi sayılmazdı.</p>

  <p class="p5">James önce çok sıkı bir Yahudi&rsquo;ydi; başrahibin kişisel sekreteryasında mali danışman ve ara sıra mohel ya da sünnetçi olarak iyi bir işi vardı. Temelde James ile Kudüs Kilise&rsquo;si aynı yoldaydı: İsa mesihti; İsrail&rsquo;e, Tanrı&rsquo;nın güçlü Krallığına dönecek ve o zaman Kıyamet Günü&rsquo;nü ve bütün o şeyleri getirecekti. İsa&rsquo;nın yalnızca bir Siyonist baş belası olarak değil, aslında Yahudilerin Gerçek Kralı olarak Romalılar tarafından Kudüs varoşlarındaki Golgota&rsquo;da çarmıha gerilmesi kötü serüveni, Yahudi geleneğinin istediği şey değildi tam olarak. Üç gün sonraki Yeniden Diriliş, herkes için bir teselliydi; fakat ondan sonra, O&rsquo;nun söylediğine göre, Tanrı&rsquo;yla kısa bir sohbet amacıyla Cennet&rsquo;e yolculuk, gerçekte James ve ötekilerle kararlaştırılmış bir şey değildi. Biliciler bunların hiçbirini önceden söylememişti; işte bunun için Aziz, bizim logomuz olan haçın beklenilmeyen, doğrudan Tanrı&rsquo;dan gelen yeni bir şey olduğunu vurgulardı hep. Nihai olan. Bugüne kadar, yani.</p>

  <p class="p5">James, Aziz&rsquo;in tutkuyla bağlı olduğu çilli, kızıl saçlı, Gentile olduğu besbelli Efesli delikanlıya nefretle bakarak, &ldquo;Kardeşimin yakın gelecekte döneceğine dair konuşmaları bıraktık&rsquo;&rsquo; dedi; oğlanın canını sıktı bu; çünkü bir Hıristiyan delikanlısıysanız ve kurtarılmak istiyorsanız, Aziz&rsquo;e hiçbir zaman hayır diyemezdiniz. Aziz hepimizi, mecazen olduğu kadar kelimenin gerçek anlamında da taşaklarımızdan yakalamış biriydi.</p>

  <p class="p5">&lsquo;'Elbette, herkes gibi siz de inancınızı kaybetmemişsinizdir.&rdquo; Aziz yumuşak girdi konuşmaya; fakat sesinin perdesinde ani bir düşme fark ettim ben; demek ki, sert bir uyarı gelmek üzereydi.</p>

  <p class="p5">&lsquo;&lsquo;Benim inancım, Solly...&rdquo; James, Aziz&rsquo;e, onu öfkelendirmek için Yahudi kısa adıyla sesleniyordu, &ldquo;sarsılmazdır. Fakat senin günahkârlara sattığın şey&rdquo; &ndash;Aziz&rsquo;in sekiz dönmesi, mücevherlerle donanmış yentaların dağıttığı koşer tabakları üzerlerinden gerçekten kötü bakıyordu&ndash; &ldquo;senin de bildiğin gibi, bağımsız bir Filistin isteyen benim Cennet Krallığım değildir. Manda kabul edilemez, ne de uluslararası barış gücü; çünkü günahkârların Tapınak bölgesine girmelerine izin verilemez. Hayır, Solly, sizin puta tapanlar dünyasında Museviliğin bazı görüşlerini yayışınızı takdirle karşılıyoruz. Bu, onlara elbet ancak iyilik getirir; bizim iki incir hatta hurma vermemize benzemez bu; çünkü biz Cennet Krallığı&rsquo;nı kurmak için seçilmiş kimseleriz. Mesih bizim içindir. Yeryüzündeki başka herkes onun tarafından yargılanacaktır.&rdquo;</p>

  <p class="p5">Aziz&rsquo;in Mesajı&rsquo;nın hemen hemen tersi bu; ama Museviliğin tam göbeğinde bir kargaşa başlatacak değildi o. Aziz&rsquo;in, büyük bir uyarı niteliğinde bir şey söylememek için kendini tutarken, dişlerini gıcırdattığını işitebiliyordum. &ldquo;Efendimiz kimi severse, O yola getirir&rdquo; diye mırıldandı Aziz.</p>

  <p class="p5">&ldquo;Hangi Efendiden söz ediyorsun, Solly?&rdquo;</p>

  <p class="p5">&ldquo;İsa Mesih, başkası var mı?&rsquo;&rsquo;</p>

  <p class="p5">&ldquo;Benim kardeşim İsa &ndash;Mesih değil&ndash; benim gibi bir Yahudi&rsquo;ydi. Davud&rsquo;un kral sarayının varisi olarak Yahudilerin Kralı olmak istemiş ve bunun için çalışmışsa ve şimdilik başaramamışsa da, kral değildi&rdquo; diye ekledi James, buna pek de inanmadan. Aziz&rsquo;in bu dar kafalı Tapınak İbranilerinden ne kadar uzağa düşmüş olduğunu ilk kez fark ediyordum.</p>

  <p class="p5">Aziz&rsquo;in yüzü kızarıyordu; ama o müthiş serinkanlılığını kaybetmedi. &ldquo;Hepimiz Hıristiyan değil miyiz?&rdquo;</p>

  <p class="p5">James kaşlarını çattı. &ldquo;Biz İbrani&rsquo;yiz.&rdquo;</p>

  <p class="p5">&ldquo;Öyleyse ben bir İbrani miyim? Evet, öyleyim. Bir İsrailli miyim? Evet, öyleyim. İbrahim soyundan da gelmiş miyim? Evet, öyleyim. Bir yandan da Mesih&rsquo;in elçileri miyiz? Bir deli gibi mi konuşuyorum, belki de? Evet, öyle. Ve daha da fazlasıyım.&rdquo;</p>

  <p class="p5">&nbsp;&ldquo;Ben daha fazlayım&rdquo; dedi James. &ldquo;Ağabeyim İsa&rsquo;nın vârisiyim ben. Yahudilerin Gerçek Kral&rsquo;ıyım ve de sizin putatapar cemaatinizle ilgili hiçbir şeyi istemiyorum.&rdquo;</p>

  <p class="p5">&ldquo;Onların paralarını almak dışında.&rdquo; Aziz, James&rsquo;in elinde tuttuğu Tapınak makbuzunu gösteriyordu.</p>

  <p class="p5">&ldquo;Ben <span class="t16">istemedim</span> onu. Ama verilen şeyi alırım. Seni uyarmalıyım, Solly; sana yöneltilen bazı suçlamalar var, soruşturuyoruz. Özellikle de, kayıtlarda, Musa&rsquo;nın Yasaları&rsquo;nın kardeşim tarafından yürürlükten kaldırıldığını, sizin Hıristiyanlık dediğiniz yeni bir dinin olduğunu ve Yahudi&ndash;olmayanların buna inanmakta özgür olduğunu söylediğin yazıyor. Fakat, İsa&rsquo;nın kendisinin Hıristiyan olduğunu asla ileri sürme. O sadece Reformcu Tapınak Partisi&rsquo;nden dindar biridir...&rdquo;</p>

  <p class="p5">&ldquo;Dindar Yahudiler, öldükten sonra dirilmez ve de hâlâ yaşayan tanıkların gözü önünde Cennet&rsquo;e çıkmaz. O&rsquo;nun misyonunun kutsallığına, O&rsquo;nun ölümüne ve Yeniden Diriliş&rsquo;ine dayalı bir Kilise kurdum ben...&rdquo;</p>

  <p class="p5">&ldquo;Onun mesih olduğunu düşünüyoruz ya da dönerse bir mesih olacak. Yoksa, o da Vaftizci Yahya gibi bir habercidir. Fakat ister haberci, ister gelecek mesih olsun, özellikle İsrail dominyonunu kurmak ve Tanrı&rsquo;nın Krallığı'nı hazırlamak için Romalıları yıkmak adına çalıştı o. Onun bize getirdiği iyi haberlerin bu putatapanlarla hiçbir ilgisi yoktur.&rdquo; Aziz&rsquo;in çevresindekileri işaret ediyordu.</p>

  <p class="p5">Aziz&rsquo;in yanıtı zekiceydi: &ldquo;Onlar, Musevi gövdeye aşılanmış yabani zeytin filizidir. Kökler İsrail&rsquo;dir elbet, daima vaaz ettiğim gibi.&rdquo;</p>

  <p class="p5">James masadan kalktı. &ldquo;Stephen&rsquo;ın yazgısını unutma. Kendi halkına karşı vaaz etti o, biz de onu taşlayarak öldürdük.&rsquo;&rsquo;</p>

  <p class="p5">&ldquo;Nasıl unutabilirim ben? Onu ispiyonlamış olan Mossad&rsquo;da görevliydim.&rdquo;</p>

  <p class="p5">&ldquo;Yargı sırasında lehine sayılacaktır bu, tabii.&rdquo;</p>

  <p class="p5">Aziz çok acımasızdı. &ldquo;Stephen gibi beni de Sanhedrin mi yargılayacak?&rdquo;</p>

  <p class="p5">&ldquo;Hayır. Biz. Tapınak&rsquo;ta bize taktıkları adla, Jesist&rsquo;ler.&rdquo;</p>

  <p class="p5">&ldquo;Suçlama nedir?&rdquo;</p>

  <p class="p5">&ldquo;Genel olarak, Tevrat&rsquo;a sadakatsizlik. Özel olarak, Efes&rsquo;te, bir Yahudi&rsquo;ye, &lsquo;İsa&rsquo;nın izinden gittiğine göre oğlunu sünnet ettirmek zorunda değilsin&rsquo; demişsin.&rdquo;</p>

  <p class="p5">Aziz güldü. &ldquo;Doğru değil bu. Aksine, bana yakın Gentile&rsquo;lerin birçoğunun sünnet edilmesinde ısrar edecek kadar ileri bile gittim. Timoti, organını göster şuna.&rdquo;</p>

  <p class="p5">James dehşete düştü. &ldquo;Lütfen. Yentaların önünde olmaz.&rdquo; Sonra da gitti. Aziz çok düşünceliydi.</p>

  <p class="p5">Kuşkusuz, düşman toprağındaydık.</p>

  <p class="p5">Kudüs otuz yıl önce çok can sıkıcı bir yerdi. Siyonist çeteleri, devrilecek gibi görünmeyen Romalıları kovmaya çalışıyordu. En azından her ay yeni bir mesih çıkıyordu; onlar çıkıyor, Romalılar yakalıyor ve öldürüyordu. Genellikle, imparatorluğa ihanet eden herkes gibi, çarmıha geriliyorlardı; biz İncil yazarları ve Aziz, yalancı mesihleri hikâyelerimizden temizlemek konusunda dikkatli olmazsak, ileride karışıklığa neden olabilir bu.</p>

  <p class="p5">İsa hakkında anımsadıklarımı yazmaya başlamamın zamanı geldiğini fark ettim; tabii, ikinci elden şeyler bunlar. Markos&rsquo;un büyük yapıtından yararlanmaksızın, daha çok belleğime güvenmem gerekecek yazarken. Tabii, Kudüs&rsquo;ten Roma&rsquo;ya giderken onu da göreceğim...</p>

  <p class="p5">Ne garip, bu anlatıyı kaleme alırken sanki hiçbiri olmamış da, hikâyeyi yazarken yaşıyormuşum gibi geliyor; yine de, sanırım yaptığım her şey, kırk yıldır bildiğim şeyleri anımsatıyor bana. Kudüs&rsquo;ü, Aziz&rsquo;le birlikte ilk kez geldiğim M.S. 53&rsquo;teki gibi anlatıyorum. Daha sonra, iki yıl sonra yine Roma&rsquo;da olacağız, Markos ve Peter, her ikisi de yaşıyor...</p>

  <p class="p5">Şimdi, Markos&rsquo;un Yeni Ahit&rsquo;ini ilk okuyuşumu anımsamaya çalışmalıyım. Doğum gününde Augustus&rsquo;un mozolesine gölgesi düşen dikilitaşa yakın Mars Alanı&rsquo;nın kenarında yaşıyordu o. Apartmanın, Tiber&rsquo;in üzerinden, yüksek tepeli öbür yakasındaki yeşil ıssız Janiculum&rsquo;a bakan bir penceresi vardı.</p>

  <p class="p5">Evet. Odayı hâlâ <span class="t16">görebiliyorum</span> şimdi. Güzel. Aşağıda sokaktaki bir satıcıdan alınmış kızarmış ekmek üzerine sürdüğü balık sosunun kokusu geliyor burnuma. Markos benden biraz daha yaşlı biri; başında hiç saç yok. Yeni Ahit masanın üzerinde. Bakmaya çağırıyor beni Markos. Bakıyorum. İşaya&rsquo;dan bir alıntı var. Ama neydi? Belleğim bomboş. Sayfaları çevirirken görebiliyorum kendimi; ama üzerlerinde yazılı olanlara ilişkin hiçbir şey anımsamıyorum. Tam bir boşluk. Başım ağrıyor. Hacker mi yoksa bu? Beynimin içine girmenin bir yolunu bulmuşsa, onu dışarıda tutmanın bir yolunu bulmalıyım. Mesela, Markos&rsquo;u gördüğümde, ki göreceğim onu; çünkü onu ve bir köşede halı, kilim yığılı apartmanını anımsıyorum. O yalnızca halı satmazdı, aynı zamanda perakende halı satıcıları halılara değer biçme hizmeti karşılığı bir ödeme de yapardı ona; çok bilgili bir adamdı, anası Persliydi çünkü...</p>

  <p class="p5">Kudüs otuz yıl önce çok heyecan verici bir yerdi. Kurtuluş güçleri nefret ettikleri Romalı kolonicileri devirmek üzere birleşiyordu. James hareketin lideriydi; ama o zamanlar biz bilmiyorduk bunu...</p>

  <p class="p5">Yeni Yıldız Banyoları&rsquo;na ulaşır ulaşmaz baş ağrımdan kurtuldum. Daha sonra, buhar odasında Chet&rsquo;i buldum.</p>

  <p class="p5">&ldquo;Wesport&rsquo;tan Z treniyle mi geldin?&rdquo;</p>

  <p class="p5">&ldquo;Hayır. Kanallandım. Bir Yeni Çağ kanal giricisi kullanıyorum. Bu şekilde GE&rsquo;de kayıt olmaz.&rdquo;</p>

  <p class="p5">&ldquo;Bütün o giysilerle sıcaklamıyor musun?&rdquo;</p>

  <p class="p5">&ldquo;Ben bir hologramım. Unuttunuz mu?&rdquo; Kolunu uzattı. Tutmaya çalıştım; ama buhardan başka bir şey gelmedi elime. &ldquo;Dr. Cutler&rsquo;la konuştum. Hikâyesi sizinkiyle uyuşuyor. Ayrıca, dünyada hiçbir şeyin onu Gulf +Easterıı&rsquo;da çalışma ya da Kent Koleji&rsquo;nde ders verme konusunda kandıramayacağına yemin ediyor.&rdquo;</p>

  <p class="p5">&ldquo;Ama apaçık belli, bir şeyler olacak.&rdquo;</p>

  <p class="p5">Chet kaşlarını çattı. &ldquo;işte bunun için hızlı davranmalıyız. Golgota&rsquo;ya bir canlı kamera ekibi nakletmeye neredeyse hazırız.&rdquo;</p>

  <p class="p5">&ldquo;Baş sunucu olarak benimle?&rdquo;</p>

  <p class="p5">&ldquo;İdari bölüm sizin anlaşmanın son hazırlıklarını yapıyor.&rdquo;</p>

  <p class="p5">&ldquo;Bir treyler istiyorum, tabii ve de özel bir makyajcı.&rdquo; CNN&rsquo;in <span class="t16">Hollywood Minute</span> programından, dış çekimlerdeki yıldızlara ilişkin çok şey öğrenmiştim.</p>

  <p class="p5">&ldquo;NBC hiçbir masraftan kaçınmaz. Şey, Marvin Wasserstein hakkında bana ne sormak istiyordunuz?&rsquo;&rsquo;</p>

  <p class="p5">&ldquo;Ne zaman tuttunuz onu?&rdquo;</p>

  <p class="p5">&ldquo;Ben tutmadım. Cutler tuttu. Hacker ayrıldığında.&rdquo;</p>

  <p class="p5">&ldquo;Ne kadar iyi tanıyorsun onu?&rdquo;</p>

  <p class="p5">&ldquo;Tanımam.&rdquo;</p>

  <p class="p5">&ldquo;Ama ikiniz de GE&rsquo;desiniz...&rdquo;</p>

  <p class="p5">Chet güldü. &ldquo;Ben NBC&rsquo;yim. O laboratuvar. Her anlamda birbirimizden kilometrelerce uzağız. GE, sizin sıradan ev makineleri kadar silah işindedir çoğunlukla. Biz eğlence bölümündeniz, yani reklamlar. Ha, arada işbirliği var. Yanlış anlamayın beni. Her gün bir yığın haber uydururuz ki, televizyon kuşları &ndash;niye saklamalı ki &ndash; dünyanın bu en özgür tüketici toplumunda gerçekten ne olup bittiğini anlamasın. Doğal olarak, GE&rsquo;nin bir silah sistemi Kongre&rsquo;de çamura saplanınca ya da patlayınca, o zaman gerçekten iş ortaklığı yaparız işte. <span class="t16">Gerçek</span> hikâyeyi çıkarırız. Bilirsiniz, özgürlük nasıl GE teknik bilgisine bağlıysa öyle.&rdquo;</p>

  <p class="p5">Chet&rsquo;i susturmak için psikoposvari bir jestle elimi kaldırdım. &ldquo;Marvin Wasserstein, bana Yahudi bakış açısından iyi haberler verdirtmeye çok hevesli görünüyor.&rdquo;</p>

  <p class="p5">&ldquo;Hıristiyanlık için kötü haber bu. Ben de bir Mormon olarak konuşuyorum.&rdquo; Chet kaşlarını çattı. &ldquo;Ama onun neyineymiş bu? Alt tarafı bir bilgisayar analisti o, maaşlı bir memur.&rdquo; Chet bir mermer bankta oturuyordu; sanırım hologramını gönderdiği yerde de oturuyordu. Loş ışıkta, odanın buharlı köşesinde birkaç delikanlı, bu banyolar, katedrale ve evime rahatça yürünebilir uzaklıkta olduğu için, benim görmezlikten gelmek zorunda olduğum, iğrenç eylemlere kaptırmıştı kendini.</p>

  <p class="p5">Chet, o terletici buharda üç parçalı takım elbisesi içinde acayipliği biryana, çok sakin görünüyordu. Chet&rsquo;in hologramının kusursuz olduğunu söylemeliyim. Mutlak gerçek görünümlü ve tamamen üç boyutlu. Gerçek Chet&rsquo;in iki bin yıl ileride, NBC&rsquo;nin Rockefeller Merkez Binası&rsquo;nda olduğunu kavramak zor.</p>

  <p class="p5">&ldquo;Marvin Wasserstein.&rdquo; Chet ağır ağır, heceleyerek söyledi bu adı. &ldquo;Nasıl birine benziyor?&rdquo;</p>

  <p class="p5">&ldquo;Kısa boylu, ince. Kalın camlı gözlük takıyor. Başının gerisinde bir takke var. Ortodoks Yahudi, diyebilirim.&rdquo;</p>

  <p class="p5">&ldquo;Cutler&rsquo;ın adamları söz konusu olduğunda bunu hiç bilemezsiniz.&rdquo; Chet birden her zamanki neşeli, geveze halini yitirmişti.</p>

  <p class="p5">&ldquo;Cutler&rsquo;ın adamları dediğin de ne ya da kim?&rdquo;</p>

  <p class="p5">&ldquo;General Electric içinde kendi birimleri vardır onların. Çok gizli. Besbelli, Cutler işe almış Wasserstein&rsquo;ı...&rdquo; Chet birden döndü. Soluk soluğa birbirine dolanmış delikanlılara bakıyordu boş gözlerle. Açıkça, derin düşüncelere dalmıştı. Daha sonra: &ldquo;Dr. Cutler&rsquo;ın ya da Wasserstein&rsquo;ın performansınızı etkilemesine izin vermeyin.&rdquo;</p>

  <p class="p5">&ldquo;Nasıl yapabilirler bunu?&rdquo;</p>

  <p class="p5">&ldquo;Birçok yoldan... bilinçaltı yollardan. Dr. Cutler, Aziz Paul&rsquo;u sevmeyen biri olarak tanınır. Aziz Paul&rsquo;un yaşarken, özgün Mesaj&rsquo;ı bilerek bir şeye dönüştürdüğüne inanıyor. Bunun için de, hepimizin bildiğinden &ndash;ya da bir zamanlar bildiğimizden&ndash; tamamen farklı bir hikâye yazman için seni etkilemeye çalışacaktır. İncil&rsquo;leri çok hızla kaybediyor gibiyiz. Görüyorsunuz, bizim zaman çerçevemizde, altı ay içerisinde her şey çılgın bir hal almaya başladı: Hacker geçen Noel&rsquo;de korsanlığa başladı, bu da, General Electric&rsquo;in özel bilgisayar bölümünün, millerce bandın boş olduğunu anladığı zamanda oldu hemen hemen; oysa baskıdaki geriye kalan işler değiştirilmekteydi, yani kendi kendilerine değişiyordu; çünkü hacker aslında kaynağa, Aziz Markos&rsquo;a kadar gitmişti ve İsa&rsquo;nın yirmisinde evlendiğini, ikizleri olduğunu ve kumara dadandığını filân yazdırmıştı ona. Dr. Cutler neler olduğu konusunda başmüdürlüğü uyaran ilk kişiydi, tahminimce ve Wasserstein'ı da o zaman işe aldı; sizinki dışında bütün anahtar bantlar için çok geçti artık, sizinkilerse, Moroni sayesinde, şu ana kadar güven altında.&rdquo; Chet yorulmuş gibiydi.</p>

  <p class="p5">&ldquo;Hâlâ silinebileceğini mi söylemek istiyorsunuz?&rdquo;</p>

  <p class="p5">&ldquo;Ya da değiştirilebilirsiniz. Günümüzün-en-gelişmiş-bilgisayar tekniğiyle karşı karşıyayız, bu da ne yaptığını bilen bir dâhinin ellerinde. Şu ibneler de ne yapıyor orada?&rdquo; En sonunda, havuzun yanındaki rezalete tepki gösteriyordu Chet.</p>

  <p class="p5">&ldquo;Doğaya meydan okuyorlar, ben de onlar için dua ediyorum, tabii.&rdquo; Sonra boğayı boynuzlarından yakalamış gibiydim. &ldquo;Sen bugün buraya bir aracı yoluyla geldin; Dr. Cutler&rsquo;ın, onun daha sonraki kendisinin ve Shirley MacLaine&rsquo;in yaptığı gibi. Bayan Eddy ise buraya gelmek için bir karabasanı kullanıyor. Şimdi, onlar da hologram mı?&rdquo;</p>

  <p class="p5">&ldquo;Evet. Tabii. Onların çoğu bizim Yeni Çağ garabetleri dediğimiz şeyler. Öte yandan, ben elektroniğim; bugün dışında. Aslında, onlar yalnızca düşlüyorlar burada olduklarını, bunu da yapabmyorlarsa.&rdquo;</p>

  <p class="p5">&ldquo;Öyleyse onları gördüğümde ben de düş görüyorum?&rdquo;</p>

  <p class="p5">Chet omuz silkti. &ldquo;Bu benim konum dışında, Tim çocuk. Belki, evet. Belki, hayır. Fakat sizinle ilişki kuruyorlar. Neyse ki, size dokunamazlar ya da sizi kızdırmak dışında fazla bir şey yapamazlar size. Gerçek gelişme, benim TV cihazını buraya getirmemdi. Çığır açıcı bir şeydi bu. Bunun yapılabileceği söyleniyordu; ama Aziz Paul, eğer inancınız varsa...&rdquo; dedi.</p>

  <p class="p5">&ldquo;Aziz de işin içinde mi?&rdquo;</p>

  <p class="p5">Chet dalgın dalgın mermer havuza doğru yürüyordu; onu gören İbnelerden biri bayıldı; ne olur ne olmaz diye orada bulunan bir Nubialı hizmetçi, kuşkusuz masaj hazırlığına götürdü onu. Chet yine bana döndü.</p>

  <p class="p5">&ldquo;Şimdi değiştirilmiş olan eski bir bantta. İkimiz de Cutler&rsquo;dan kuşkulandığımız için, kontratı Gulf+Eastern Gizli Birim&rsquo;ine devrettim; anlayacağınız gibi, GE&rsquo;den önce Paramount&rsquo;taydım ben, Barry Diller ayrılana kadar; bildiğiniz gibi Paramount, Gulf+Eastern&rsquo;e bağlı bir şirkettir, bu yüzden de oranın laboratuvarında dostlarım vardır...&rdquo;</p>

  <p class="p5">&ldquo;KAPAT ŞUNU: İş haberleri izlemenin sırası değil. CNN, Grant Perry ile yeterince kötü zaten. Gulf+Eastern, teknolojiyi sizin için geliştirdi ve GE cihazı yerine bir Sony gönderdi bana. Ama bir personel gönderemiyorlar hala.&rdquo;</p>

  <p class="p5">&ldquo;Hayır. Hızlı geriye sarma öyle güçlü... şey gerektiriyor ki...&rdquo;</p>

  <p class="p5">&ldquo;Cutler Effekti, biliyorum.&rdquo;</p>

  <p class="p5">&ldquo;Bunun için de yaşlı Cutler size böbürlenip duruyor. Evet, Cutler Effekti, uzay-zaman'da bir noktadan ötekine aktarımı sağlayan mega-radyo dalgaları dedikleri şey. Bu dalgalar, bu güne kadar sizin Sony gibi cansız bir nesneyi fırlatabiliyor. Fakat, şu ana kadar, insani yaratığın moleküllerini öylesine birbirine karıştırdı ki, bir daha bir araya getirilemedi.&rdquo;</p>

  <p class="p5">Ne olup bittiğini şimdi anlıyordum. Yenmiştim. &ldquo;Sizin zaman çerçeveniz içinde, son birkaç haftada, daha ileri bir bilimsel atılım olduğunu bilmekten mutlu &ndash;ya da mutsuz&ndash; olacaksınız. Büronuza acil çağrıyı da bunun için yaptım. Cutler Effekti bir insan çözücü üretti. Marvin Wasserstein ile el sıkıştık.&rdquo;</p>

  <p class="p5">Chet önce kavrayamadı bunu. &ldquo;Şey, onunla buluştunuz, evet, benimle olduğu gibi...&rdquo;</p>

  <p class="p5">&ldquo;Hayır. Sizinle olduğu gibi değil. Siz bir hologramsınız, bunun için suçlamıyorum sizi. Benim parolam, yaşa ve yaşattır. O günahsız biri, o kadar... vb. Fakat Bay Wasserstein bir hologram değil. Büroma <span class="t16">çözülmü</span><span class="t16">ş</span> et ve kan olarak geldi o.</p>

  <p class="p5">&ldquo;Aman Tanrım! &ldquo; Chet hasta görünüyordu.</p>

  <p class="p5">&ldquo;Öyle görünüyor ki, GE&rsquo;deki Cutler birimi şimdi Gulf+Eastern&rsquo;in önünde. Bütün bir kişi gönderebiliyorlar bize. Aynı zamanda buradan Golgota'ya, geriye de insan gönderebilecekler, istesem de istemesem de benim için tasarladıkları gibi. Kendimin, Çarmıha Geriliş sırasında Mary Baker Eddy ile alınmış bir polaroidimi gördüm.&rdquo;</p>

  <p class="p5">Chet buhar odasından seğirtti, gitti. Görevin denetimi ondan Dr. Cutler&rsquo;a geçmişti artık. Bu da, eğer Dr. Cutler&rsquo;ın benim aracılığımla Aziz Paul&rsquo;e ait Hıristiyanlığı ortadan kaldırmak istediği doğruysa, benim İncil tehlikede demektir.</p>

  <p class="p5">Çevremi, görülür ve görülmez, hızlı ve yavaş şeytanların sardığını hissedebiliyorum. Bu Dünya&rsquo;nın Prensi her zamankinden daha parlak ve ayartıcı ve ben neyin gerçek ya da en azından bizim söylediğimiz gibi gerçek olduğunu, ki bu da gerçeğin kendisiydi, kendi belleğime dayanarak ileri sürmek zorundaydım. Uykudan ayılmanın zamanı geldi de geçiyor. Gün geçeli çok oldu, gece &ndash;silinmenin izi&ndash; yaklaşıyor. Bunun için de ışığın etkilerini atalım üzerimizden, karanlığın zırhını kuşanalım; Carol Levi&rsquo;nin, Cinecitta&rsquo;da bağış toplama işi bittikten sonra, Siyonistlere bir akşam yemeği partisi verdiği evinde, İsa&rsquo;nın, çömezlerine söylediği gibi.</p>

  <p class="p5">&nbsp;</p>
</body>
</html>
