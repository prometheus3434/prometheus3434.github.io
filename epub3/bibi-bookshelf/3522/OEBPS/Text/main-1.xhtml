<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p id="u136fa798-9b2b-477d-9f30-ec893c2924c4"><a id="bookmark0"></a><span style="font-weight:bold;">XVIII</span></p>

  <p>Jadlowker’in Zloczow’daki davası kısa değil, beklenenin aksine çok uzun sürdü. Onur kırıcı davranmaktan, resmi görevlilere hakaret etmekten, devlet gücüne şiddet uygulayarak karşı koymaktan ve en kötüsü de tanrıya sövüp saymaktan yargılanıyordu. Davanın uzun sürmesinin nedeni, eyalet mahkemesinde yargıcın uzun zamandır böyle ilginç bir davayla karşılaşmamış olmasıydı. Bu yöredeki mahkemelerinin yapacak çok işleri olurdu. Önemsiz işler ve duruşmalar gibi. Sözgelimi biri diğerine ödeme yapmamış, bir başkası ötekine tokat atmış olurdu. Bu yöredeki bölge mahkemelerinin yapacak çok işi olurdu. Öyle insanlar vardı ki, kendilerine tokat atılmasına isteyerek izin verir, bundan keyif alırlardı. Bunlar öyle büyük bir beceriye sahipti ki, şu ya da bu nedenle kendilerine kötü niyet besleyen birkaç kişiyi kızdırıp tokat yiyene kadar onları kışkırtırlardı. Daha sonra da bölge doktoruna giderlerdi. Doktor da, birinin onlara saldırdığını, hatta bazen bir dişin kırıldığını saptardı. Buna da “sağlık raporu” denirdi. Sonra şikayette bulunurlardı. Hak kazanır ve tazminat alırlardı. Bu tazminatla yıllarca yaşarlardı.</p>

  <p>Önemsiz işlere bakmak yalnızca bölge mahkemelerinin işiydi. Ama buradaki eyalet mahkemelerinin neredeyse hiç işi olmazdı. Eğer bir cinayet veya hırsızlık için adam öldürme söz konusuysa, bu dava polisle sınırlı kalamazdı. Ama bu yörede, genel olarak, katil veya para için adam öldüren pek olmazdı. Sadece dolandırıcılar vardı. Zaten neredeyse herkes dolandırıcı olduğu için hiçbiri bir diğerini ihbar etmezdi. Eyalet mahkemelerinin yapacak o kadar az işi olurdu ki, bölge mahkemeleri bu durumu neredeyse kıskanırdı. Kısacası bölge mahkemesi, Jadlowker davasına eyalet mahkemesi bakacağı için rahatlamıştı.</p>

  <p>Her şeyden önce birçok tanığın dinlenmesi gerekiyordu. Pazardaki tüm tezgâh sahipleri tanık olarak başvurdu. Geliş gidiş için yol paraları ödendi, ayrıca bir kron, otuz altı heller tanıklık ücreti de aldılar.</p>

  <p>Sanık Jadlowker hakkında iyi şeyler söylediklerinde tanıklık ücretinin tamamını alamayacaklarını düşündükleri için sadece olumsuz şeyler söylediler. Hatta, davanın asıl müsebbibi olan Bayan Czaczkes bile, ifadesinde, denetleme görevlisi Eibenschütz ilejandarma polisi Slama’nın çok iyi ve insanca davrandığını söyledi.</p>

  <p>Savcı, devletin otoritesine karşı gelindiği ve tanrıya hakaret edildiği için dava açtı.</p>

  <p>Denetleme görevlisi Eibenschütz ile jandarma polisi bunu yemin ederek onayladılar.</p>

  <p>Jadlowker’in savunma avukatı jüriden, bir denetleme görevlisinin, yani bir devlet memurunun, Jadlowker’e ruhsat sorma hakkına asla sahip olmadığını düşünmesini istedi. Ayrıca denetleme görevlisi, Jadlowker’i tutuklama, hatta zincire vurma cüretinde bulunarak onun şahsına saldırılmıştı. Üçüncü olarak da, Jadlowker tanrıya küfrederken, genel anlamda her şeye hükmeden tanrıyı değil, dar anlamda tanrıyı, yani memurların tanrısını kastetmiş, “Sizin tanrınız,” demişti.</p>

  <p>Ama ne yazık ki, Jadlowker’in Odesa’dan kaçtığı ve bir zamanlar, çok seneler önce, bir adamı şeker kalıbıyla öldürdüğü de ortaya çıktı.</p>

  <p>Hiç etkisi olmadığı söylenemezse de, Jadlowker’in kız arkadaşı Bayan Euphemia Nikitsch’in ifadesi yargı sürecinde pek belirleyici olmadı. Yine de mahkemenin resmi mahiyeti onu ifadesinde, adeta sinsice bir samimiyetle, erkek arkadaşı Leibusch Jadlowker’in birdenbire öfkelenen ve inançsız bir insan olduğunu söylemekten alıkoyamadı.</p>

  <p>Zavallı Jadlowker iki gardiyanın arasında sanık sandalyesinde kendinden geçmiş bir halde oturuyordu. Bırakın kendini savunmayı, kendini savunabileceği bile aklına gelmiyordu. Bütün hayatı tüm ayrıntılarıyla araştırılmıştı. Rusya’dan göç ettiği ortaya çıkmıştı. Hatta, uzun yıllar önce, Odesa’da, bir adamı şeker kalıbıyla öldürdüğünü bile ortaya çıkarmışlardı.</p>

  <p>Ama o sadece bir değil, birçok kişiyi öldürmüştü ve bu nedenle hiçbir şey söylemedi. Adı da kesinlikle Jad-lowker değil, Kramrisch’ti. Kurbanlarından birinin yalnızca evraklarını değil, adını da almıştı.</p>

  <p>Sonuç olarak iki yıl hapis cezasına çarptırıldı, buna haftada bir gün, yani cinayeti işlediği gün olan cuma günü oruç tutmak da eklenerek cezası ağırlaştırıldı.</p>

  <p>Sakin ve kararlı bir tavırla kendisini götürmelerine izin verdi.    '</p>

  <p id="uf47f2448-0797-44ca-a299-b42a8ca808f4"><a id="bookmark1"></a><span style="font-weight:bold;">XIX</span></p>

  <p>Ama denetleme görevlisi Eibenschütz, hüküm giyen kişi Leibusch Jadlowker değil de kendisiymiş gibi hissediyordu. Neden böyleydi, bilmiyordu; bunu kesinlikle bilmiyordu. Sınır meyhanesine bir daha asla gitmeme kararı aldı. Yine de çevrede hep Bayan Euphemia’yı arayıp duruyordu. Ama o garip bir şekilde ortadan kaybolmuştu.</p>

  <p>Jandarma polisi Slama’yla eve dönerken hiç konuşmadı. Yol uzundu, yaklaşık on üç kilometreydi. Jandarma sık sık konuşmaya çalıştıysa da, denetleme görevlisi yol boyunca suskun kaldı. Aslında bu davajandarma polisi Slama’yı fazlasıyla keyiflendirmiş, buna karşın denetleme görevlisi Eibenschütz’ü neredeyse yıkmıştı.</p>

  <p>Garip bir ruh hali içindeydi Anselm Eibenschütz. Zavallı Jadlowker’i acıyarak, hatta gerçekten üzüntü duyarak düşünüyordu. Ne var ki, aynı zamanda, Jadlowker’in iki yıl ağır hapis cezasına çarptırılmasına gerçekte çok sevindiğini de kendinden gizleyemiyordu. Niçin olduğunu tam olarak bilmiyordu ya da niçin olduğunu aslında tam olarak biliyordu da sadece bunu itiraf etmek istemiyordu.</p>

  <p>Bunu, yani kesin olarak bildiği şeyi kabul edip etmemek konusunda kendisiyle savaşıyordu. Jandarma polisi Slama’nın yol boyunca anlattıklarının hepsi saçma sapan şeylerdi. Daha önce hiçbir zaman -en azından Eibenschütz böyle düşünüyordu- Slama bu denli saçma sapan konuşmamıştı.</p>

  <p>Karanlık çökmüştü. İki orman arasındaki geniş, kumlu yoldan içeri doğru uzandılar. Batıya doğru ilerliyorlardı. Ufukta batmakta olan güneş, kızıl ve davetkârdı; ışıltısı doğrudan Eibenschütz’ün gözlerini buluyor ve kamaştırıyordu. Yolun her iki yanında ormanın kenarındaki çamlar parıldıyordu, bunlar sanki güneşin kırmızımsı altın rengini yutmuş gibiydiler ve şimdi de bu ışıltıyı dışarı yansıtıyorlardı. Kuşların yorulmak bilmez ıslıkları, cıvıltıları, şakımaları, ötüşleri duyuluyor ve bu iki uçsuz bucaksız ormandan acı tatlı keskin bir reçine kokusu yayılıyordu. Bu koku, hem tatlı, hem acı, hem de keskindi ve denetleme görevlisi Eibenschütz’ü kışkırtıyordu. Eibenschütz kır atı harekete geçirmek için kamçıyla atın sağ tarafını hafifçe okşadı. Niçin harekete geçirecekti ki atını? Nereye yetişecekti? Eve mi? Bir evi var mıydı? Hâlâ bir evi var mıydı? Bir yabancının bebeği onun evinde tüyler ürpertici bir biçimde bağırmıyor muydu? Bebek Nowak? - Ah, zavallı bir denetleme görevlisi ne bilebilirdi ki? Çıplak, çırılçıplak hissetti Eibenschütz kendini, sanki kaderi onu çırılçıplak bırakmıştı. Utanıyordu, en kötüsü de aslında neden utandığını bilmemesiydi. Az önce kır atı nasıl harekete geçirdiyse, şimdi de dört nala koşarken onu dizginlemeye çalışıyordu. Gökyüzünde yıldızlar şimdiden parlamaya başlamıştı, çok uzak, insan aklının alamayacağı kadar uzaktılar. Zaman zaman Eibenschütz yukarı doğru bir bakış atıyordu. Bir teselli bulmaya çalışıyor, adeta onlara iyi niyetini kabul ettirmeye uğraşıyordu. Gençlik yıllarında yıldızları sevmek bir yana, onlara dikkat bile etmemişti. Ama şimdi bir anda, yaşamında yıldızların her zaman yer aldığını hissetmeye başlamıştı; gerçi uzaktaydılar, yine de, tıpkı çok uzak akrabalar gibi, hep vardılar.</p>

  <p>Artık Zlotogrod’a varmışlardı.</p>

  <p>“Sizi bırakayım mı?” diye sordu Eibenschütz jandarmaya.</p>

  <p>“Bırakın,” dedi jandarma polisi, “yoruldum.”</p>

  <p>Jandarma polisi Slama, Zlotogrod’un kenar semtlerinden birinde oturuyordu, yol oradan Szwaby’e uzanırdı. Üzerinde beyaz bir ok olan çarpık bir tabela, Szwaby’e giden yolu gösteriyordu, bu beyaz ok açık mavi gecede parlıyor, adeta göz kamaştırıyordu.</p>

  <p>Denetleme görevlisi Eibenschütz, jandarmayla vedalaştı.</p>

  <p>Aslında eve gitmek istiyordu denetleme görevlisi. Ama ok, o ok öyle güçlü parlıyordu ki, Eibenschütz arabasıyla Szwaby’e, sınır meyhanesine doğru yöneldi.</p>

  <p id="u7d984c7d-9f10-423b-baed-fc8dacd67c58"><span style="font-weight:bold;">XX</span></p>

  <p>Jadlowker, sınır meyhanesini birden fazla kişiye ipotek etmişti. Yeni ortaya çıkmıştı bu. Hüküm giymesinden hemen sonra, hem Zlotogrod şehrinde hem de tüm bölgede, Szwaby’deki sınır meyhanesinden geçici olarak -yani resmi açıdan geçici olarak, aslında sonsuza dek- kimin sorumlu olacağı sorusu ortaya atıldı. Çünkü sınır meyhanesi iyi bir işletmeydi ve buraya sahip olduğu için Jadlowker’i uzun zamandır kıskananlar vardı. O akşam beş ipotek alacaklısı, birbiriyle sözleşmedikleri halde Szwaby’deki sınır meyhanesinde toplanmıştı. Beşi, de neredeyse aynı zamanda gelmişti ve beşi de burada birbirleriyle karşılaşmaktan dolayı şaşkındı. Aralarında en zengini Kapturak’tı. Asker kaçaklarını buraya getiren oydu, hatta , onların ticaretini yapardı. Meyhanede dönen işlerin ne olduğunu yalnızca o tam olarak bilirdi ve sınırın öbür tarafında, Rus bölgesinde aynı türden bir meyhaneye sahip olan da oydu. Diğer ipotek alacaklıları ise acemiydiler: Piczenik bir mercan tüccarıydı, Balaban bir balık tüccarı, Manes bir faytoncu, Ostersetzer ise bir sütçüydü.</p>

  <p>Bu dördü, ufak tefek bir adam olan Kapturak kadar akıllı değildi. Bayan Euphemia Nikitisch masada oturuyordu, hana o da dahildi, ipotek edilecekler arasında o da vardı. Alacaklıların hiçbiri konuştukları sırada ona bakmıyor, ama beşi de Euphemia’nın orada olduğunu, hazır bulunduğunu ve dinlediğini biliyordu. Euphemia bunların beşinden de hoşlanmıyordu; ne çok sıska Piczenik, ne çok şişko Balaban, ne Grobian, ne faytoncu Manes, ne de çiçek bozuğu yüzündeki sakalı bir keçininki kadar seyrek olan Ostersetzer’den. Euphemia’nın en çok hoşlandığı kişi, yine de, ufak tefek olan Kapturak’tı. Ufak tefek ve çirkin olsa da, diğerlerinden daha akıllı ve zengindi. Euphemia, Kapturak'ın yanına oturdu. Hüküm giyen Jadlowker’in şerefine içildi. Hepsi bardaklarını tokuşturdu.</p>

  <p>Bu sırada bir araba sesi duyuldu ve Euphemia bunun denetleme görevlisinin arabası olduğunu hemen anladı. Yerinden kalktı. Aslında onu seviyordu. Parayı, güvenceyi, meyhaneyi, kendisine devredilen dükkânı ve şu anda hapiste olan zavallı Jadlowker’i de seviyordu, ama ona sadece birlikte geçirdikleri iyi zamanları düşündüğünde sevgi duyuyordu. Minnettarlık duymayı bilen bir insandı, diğer birçok basit insan gibi. Anılar, onu, genelde, hüzünlendirir ve sevecenleştirirdi. Denetleme görevlisinin arabasının sesini duyunca yerinden fırladı.</p>

  <p>Eibenschütz hemen içeri girdi, öyle büyük ve heybetliydi ki,. diğerleri onun yanında adeta sönüvermişti. Sarı renkli gür ve heybetli sakalı, odanın ortasındaki üç gaz lambasından daha güçlü parlıyordu. Diğer beş alacaklı da yerlerinden fırladı. Eibenschütz onlara kaçamak bir selam verdi. Süngüsü takılı tüfeği ve ışıldayan sivri tepelikli miğferiyle jandarma polisi Slama sanki arkasında duruyormuş, görünmese de hep ordaymış gibi gücünün farkında olarak rahatça oturdu.</p>

  <p>Konuşmalar kesildi. İpotek alacaklıları hemen kalkıp gitti. Dayak yemiş gibi görünüyor ve köpekleri andırıyorlardı.</p>

  <p id="u3421e934-36f2-4d6c-ba4a-38ca593eda2c"><span style="font-weight:bold;">XXI</span></p>

  <p>Szwaby’deki sınır meyhanesi bildik meyhanelerden değildi, bunu unutmamak lazım. Bu sınır meyhanesiyle devlet bile ilgileniyordu. Görünen o ki, devletin Rusya’dan her gün kaç askerkaçağının ve hangi kaçakların geldiğini bilmesi önemliydi.    </p>

  <p>Devlet bir gün bunlardan biriyle, bir başka gün diğeriyle ilgilenirdi. Hatta Bayan Czaczkes’in kümes hayvanlarıyla, Balaban’ın ağırlıklarıyla, Nissen Piczenik’in okul çağına gelmiş çocuklarıyla ilgilenirdi; devlet, aşılarla, vergilerle, nikâhlarla, boşanmalarla, vasiyetlerle ve geride bırakılanlarla, kaçakçılıkla, altın kalpazanlarıyla da ilgilenirdi. Neden Jadlowker’in tüm kaçakçıların cirit attığı sınır meyhanesiyle de ilgilenmesindi ki? Sınır meyhanesini gözlem altında tutmak, bölge idare kurulunun siyasi çıkarları açısından önemliydi. Bu nedenle, idare kurulu, Zlotogrod belediyesine başvurdu. Zlotogrod belediyesi de, sınır meyhanesinin geçici yöneticisi olarak denetleme görevlisi Eiben-schütz’ü seçti.    </p>

  <p>Bunun sonucu olarak denetleme görevlisi Eibenschütz hem büyük bir sevinç hem de büyük bir sıkıntı yaşadı. Seviniyor ve neden sevindiğini bilmiyordu. Korkuyordu ve neden korktuğunu bilmiyordu. Resmi makamların yaptığı düzenlemeyle, belediyeden, “Meyhaneci ve bakkal Jadlowker’in gıyabında, onun ticari ve diğer işlerinin nezaretini üstleneceğini” bildiren ve üzerinde “çok gizlidir” yazılı belgeyi aldığında, şansın ve şanssızlığın aynı anda karşısına çıktığını düşündü ve kendini, iki rüzgâra, kuzey ve güney rüzgârlarına aynı anda teslim olmuş bir halde açık ve geniş bir arazide olduğunu hayal eden biri gibi hissetti. Acı bir üzüntü ve tatlı bir neşeyi aynı anda ve aynı şiddetle soluyordu. Bölge idare kurulunun ve belediyenin bu beklenmedik isteğini geri çevirebilirdi elbette. Yazıda şöyle deniyordu: “Bu öneriyi kabul etmek ya da geri çevirmek sizin takdirinize kalmıştır.” Böylece denetleme görevlisinin durumu daha da zorlaşmıştı. Karar vermeye alışkın değildi. On iki yıl hizmet etmişti. İtaat etmeye alışkındı. Keşke kışlada, orduda kalmış olsaydı. Başı öne eğik, elinde şapkasıyla ağır adımlarla eve yürüdü. Çok zamanı vardı, düşünüp taşındı, yol ona her zamankinden uzun geldi. Her zamankinin aksine, evine ve evde olanlara, karısı ve gayri meşru çocuğa karşı bir isteksizlik duymuyordu. Ebenin kendisine getirip gösterdiği o akşamdan beri çocuğu hiç görmemişti. Eibenschütz’ün evde olduğu saatlerde karısı hiç ortaya çıkmamıştı. Kapalı kapılar ardında çocuğun ağladığını sadece bazen duyuyordu. Çocuğun ağlamasından garip bir sevinç duyuyor, tuhafbir biçimde hiç rahatsız olmuyordu. Hatta, küçüğün böyle ağladığını duyunca bıyık altından güldüğü bile oluyordu. Ufaklık bağırıyorsa, bu onun sinirlendiğinin göstergesiydi. Annesi de, hizmetçi kız Jadwiga da sinirleniyordu. Hepsinin sinirlenmesi gerekirdi!</p>

  <p>Bu akşam kapalı kapıların ardından hiç gürültü gelmiyordu. Hizmetçi kız Jadwiga hiçbir şey söylemeden içeri girdi, eti ve çorbayı getirmişti. Eibenschütz, onun bir akşamda iki kez odaya girmesini yasaklamıştı. Yemeğini aceleyle yedi ve yarısını bıraktı. Çocuğun ağlamasının ve karısının sakinleştirici ninnisinin yokluğunu hissetti.</p>

  <p>Yemeğini yerken, o çok gizli yazıyı cebinden çıkardı ve tekrar okudu. Kelimelerden, hatta harflerden yeni olasılıklar, yeni anlamlar çıkarılabileceğini düşünüyordu. Yazıyı birkaç kez okuduktan sonra hiçbir gizemli yanının veya saklı yananlamlarının olmadığını kabul etmek zorunda kaldı.</p>

  <p>Karar vermesi gerekiyordu, buna şüphe yoktu. Kenara itilmiş yarısı dolu tabaklar hâlâ önünde duruyordu. Ayağa kalktı. Arabalığa giderek arabayı avluya çekti, ardından, kır atJakob’u çözmek için ahıra yöneldi. Atı arabaya koşup yola çıktı. Elleri kucağında, arabacının yerinde sakince oturuyordu. Dizgin beygirin sırtında gevşek bir halde duruyordu, ucu frenin koluna dolanmıştı. Kırbaç, soldaki deri mahfazanın içindeydi.</p>

  <p>Kır at, dizgin ve kırbaç kullanılmadan, seslenmeye gerek kalmadan, onu Szwaby’ye, doğrudan sınır meyhanesinin kapısına tam zamanında getirdi.</p>

  <p>Eibenschütz hemen Bayan Euphemia’yı sordu. Oturmadı, sanki işletmenin yönetimini üstlenmeye kesin karar vererek buraya gelmiş gibi görünmek istiyor, bunun için işine uygun olarak resmi bir tavır almayı gerekli görüyordu. Resmi bir tavır, dedi kendi kendine ve merdivenin başında durarak başında şapkasıyla beklemeye başladı. Bu bekleyiş Euphemia aşağı ininceye kadar sürdü. Uzun bir süre sonra merdivende Euphemia’nın ökçelerinin sesini duydu. Yukarı bakmadığı halde Euphemia’nın uzun ayakkabılarının içindeki ince uzun ayaklarını görür gibiydi. Pileli, şarap kırmızısı elbisesinin hışırtısı şimdiden duyuluyordu. Tahta basamakların sert ve çıplak zemininde onun sert, sağlam, düzgün adımlarının sesi yankılanıyordu. Eibenschütz yukarı bakmak istemiyordu. Euphemia’nın nasıl yürüdüğünü, elbisesinin yumuşak kıvrımlarının nasıl hareket ettiğini hayal etmek çok daha güzeldi. fv1erdivenin daha çok basamağı olsa ne iyi olurdu. Euphemia şimdi aşağıda, karşısında duruyordu. Eibenschütz şapkasını çıkardı.</p>

  <p>Doğrudan yüzüne değil, başının üstünden, ama saçlarının simsiyah pırıltısını da görebilecek şekilde bakarak, “Size söyleyeceğim özel bir şey var!” dedi.</p>

  <p>“Söyleyin o halde!”</p>

  <p>“Hayır, çok özel! Burada olmaz!”</p>

  <p>Euphemia, “O zaman dışarı çıkalım,” dedi ve kapıya doğru yürümeye başladı.</p>

  <p>Ay tüm ihtişamı ve yumuşaklığıyla avlunun üzerinde yükseliyordu.</p>

  <p>Köpek durmaksızın havlıyordu. Kır at hanın kapısına bağlıydı ve sanki bir şey düşünüyormuş gibi başı öne eğik duruyordu. İnsanı kendinden geçirecek denli tatlı bir koku yayılıyordu akasyalardan ve Eibenschütz bu ilkbahar gecesindeki tüm kokuların sadece kadından yayıldığını düşünüyor, sanki tüm geceye bu kokuları, ışıltıyı, ayı ve dünyadaki tüm akasyaları sunan oymuş gibi hissediyordu.</p>

  <p>Eibenschütz, “Bugün görev nedeniyle hurdayım,” dedi. “Size güvendiğim için bunu söylüyorum, Euphemia,” diye ekledi, “o alacaklıların hiçbirinin bu mekânda işi olamaz. Buranın yönetimi ve gözetimiyle görevlendirildim. Eğer isterseniz sizinle iyi anlaşabiliriz.”</p>

  <p>“Tabii,” diye cevapladı, “neden mükemmel şekilde anlaşmayalım ki?”</p>

  <p>Euphemia’nın sesi, gecenin parlak maviliğinde, meyhanedekinden daha farklı çınlıyor gibi geldi Eibenschütz’e. Bu ses kuvvetli, berrak ve yumuşaktı, aynı anda hem kabartıları hem de kıvrımları vardı. Eibenschütz’e göre bu ses görülebilir, hatta dokunulabilirdi. Sanki ses başının üstünde kubbe oluşturuyor, o da bunun tam altında duruyordu..</p>

  <p>Eibenschütz ancak ses yavaş yavaş kaybolduktan sonra Euphemia'nın ne demek istediğini anlayabilmişti. Anlaşabileceklerdi. Anlaşabileceklerdi. Neden olmasındı ki?</p>

  <p>“Bu çok gizli,” dedi. “Anlıyor musunuz? Kimseye tek kelime etmemelisiniz.”</p>

  <p>Euphemia, “Kimseye tek kelime etmek yok,” diyerek beyaz, parıldayan elini adama uzattı. Eli, gümüş mavisi gecede adeta süzülüyordu.</p>

  <p>Tokalaşmadan önce Eibenschütz bir süre bekledi, parıldayan bu eli uzun uzun seyretti. Euphemia’nın eli hem soğuk hem de sıcaktı, sanki içi sıcak, sırtı soğukmuş gibi geliyordu Eibenschütz’e. Bu beyaz, parlayan şeyi uzunca bir süre tuttu. Elini bıraktığında Euphemia gülümsüyordu. Gecenin mavisinde Euphemia’nın bembeyaz dişleri çok net görünüyordu.</p>

  <p>Euphemia hemen arkasını döndü, pileli eteği usulca hışırdıyordu. Elbisenin ayrı bir canlılığı vardı, bir tür canlı sihir çadırıydı. Hışırdıyor ve çıtırdıyordu.</p>

  <p>Denetleme görevlisi meyhaneye döndüğünde jandarma polisi Slama ve dolandırıcı Kapturak bir masada oturmuş tarokko oynuyorlardı. Eibenschütz, onların yanına oturdu.</p>

  <p>‘'Jadlowker, zavallı adam,’’ dedi Kapturak, “öyle değil mi, Bay Denetleme Görevlisi?” Eibenschütz yanıt vermedi, ama jandarma polisi Slama sabırsızlık içinde, “Biz sizi de enseleyeceğiz Bay Kapturak! Bir el daha oynayalım mı?” dedi.</p>

  <p id="u4ed26c13-ced3-4466-942f-7d7ba6a9b462"><span style="font-weight:bold;">XXII</span></p>

  <p>Birçok insan gerçeğin küçük bir kısmını bile öğrenemeden ölüp gider. Gerçeği belki de öteki dünyada öğrenirler. Ama bazıları, gerçekte ne olduklarını bu dünyadaki yaşamlarında öğrenme şansını yakalar. Olup bitenlerin çoğunlukla ansızın farkına varıp korkunç bir dehşete kapılırlar. İşte Eibenschütz de bu tür insanlardandı.</p>

  <p>Mevsimler arasında hiç geçiş yaşanmadan yaz birdenbire geliverdi. Sıcak ve kuruydu, zaman zaman bir fırtına yaratsa da, bu uzun sürmüyor, arkasında daha kavurucu bir sıcak bırakıyordu. Su azalmış, çeşmeler kurumuştu. Otlaklardaki çimenler erkenden sararıp soldu, kuşlar bile susamış görünüyordu. Bu civarda sayısız kuş vardı. Eibenschütz’ün burada geçirdiği her yaz, onların güçlü, cıvıltılı şarkılarıyla dopdolu olmuştu. Ama bu yaz kuşların sesleri nadiren duyuluyordu ve denetleme görevlisi onların şarkısını özlediğini fark edince şaşkınlık içinde kaldı. Ne zaman kuşların şarkısına dikkat etmişti ki? Neden bir anda doğadaki tüm değişiklikleri duyumsamaya başlamıştı? Bu topçu birliği başçavuşu Eibenschütz’ün hayatında doğanın nasıl bir yeri olmuştu ki? Açık görüş ya da kapalı görüş. Bir talim alanı: Kaputu sırtına geçirmek veya beline bağlamak. Yola çıkmak ya da çıkmamak. Karabinaların namlusunu günde iki kez ya da sadece bir kez temizlemek. Neden denetleme görevlisi Eibenschütz birdenbire doğadaki tüm değişiklikleri hissetmeye başlamıştı? Neden şimdi büyük, geniş ve çok sayıdaki kestane yapraklarının yaz mevsimine özgü koyu yeşil renginden haz duyuyor ve neden şimdi kestane ağaçlarının kokusu onu kendinden geçiriyordu?</p>

  <p>Çocuk, yani katip Nowak’ın oğlu artık çocuk arabasıyla gezdiriliyordu. Eibenschütz işten eve gitmek üzere küçük şehir parkından geçerken zaman zaman karısına rastlardı. Hava, taşların üzerinde yürünemeyecek kadar sıcaktı. Karısına rastladığında kısa bir süre için yanına gider, çocuk arabasının arkasından onunla birlikte yürürdü; tek kelime konuşmazlardı. Uzun zamandır ne karısına ne de çocuğa karşı nefret duyuyordu, ikisi de onun için ' aynı derecede önemsizdi, hatta bazen onlara acıyordu. Karısının yanında, arabanın ardından yürüdü, şehirdekilerin her şeyin yolunda gittiğine inanmalarını istiyordu. Sonra tek kelime etmeden, vedalaşmadan ansızın dönüp eve gitti. Hizmetçi kız yemeğini getirdi. Aceleyle ve dikkat etmeden yedi. Artık aklında kır atı, arabası, Szwaby’ye olan yolculuğu ve sınır meyhanesinden başka bir şey yoktu.</p>

  <p>Dışarıya çıkıp garaja ve ahıra gitti, arabayı hazırlayıp yola çıktı. Altın renkli kum ve toz bulutlarının içinde ilerledi, boğazı kurumuştu, merhametsiz güneşin fırlattığı binlerce mızrak geniş kenarlı hasır şapkasını delerek başına saplanıyordu, ama yüreği huzurluydu. Yolunun üstünde bir sürü meyhane vardı, ıstediğinde durabilirdi. Ama hiçbirinde durmadı. Aç ve susuzdu, tıpkı ruhu gibi: Bu nedenle hemen Szwaby’dek.ı sınır meyhanesine ulaşmak istiyordu.</p>

  <p>Oraya ulaşması en az ikı saat sürmüştü, kır at Jakob şımJıdcn sabırsızlanıyordu, dili dışarı sarkmıştı, delicesine su ıstıyoı ve yeleleri ateşlı bır arzuyla titriyordu. Uşak an koşumdan çıkarmak üzere geldi. Jadlowker’in tutuklanmasının ardından uşak, denetleme görevlisi Eibenschütz’ü sınır meyhanesinın yasal sahibi olarak kabul etmişti. Yaşlı bir uşaktı, Ruthenyalı bir çiftçiydi. Adı Onufrij’di, aynı zamanda da sağırdı. Hiçbır şey anlamadığı düşünülebilirdi, ama belki de bu kadar sağır ve yaşlı olduğundan her şeyi kavrıyordu. Az duyanlar çok daha fazla şeyin farkına varabilecek durumdadır.</p>

  <p>Denetleme görevlisi pencerenin kenarındaki masaya oturdu. Met içip yanında tuzlanmış bezelye yedi. Kapturak sahte bir samimiyetle ona doğru yaklaştı, yalnızca iyi günler dilemek istiyordu. Denetleme görevlisi bu tür dalkavukluklardan hiç hoşlanmazdı. Eibenschütz tuhaf bir biçimde, doğada olup bitenlere karşı giderek artan duyarlılığının, insanlara karşı da duyarlı olmasına neden olduğunu fark etti. Kapturak özgürce etrafta dolaşırken Jadlow-ker’in hüküm giymesi ona haksızlık gibi geliyordu. Yazık ki Kapturak yasalar nezdinde hiç açık vermiyordu. Hiç açık dükkânı, tartısı, ağırlığı yoktu. Yine de bir gün gelecek yakalanacaktı.</p>

  <p>Eibenschütz bir süre daha içmeye devam etti, sonra kalktı ve barmen kızdan Euphemia’yı çağırmasını istedi. Kadını karşılamak üzere merdivenin başında yerini aldı.</p>

  <p>Kapturak hemen her gün, aslında her gece Rus asker kaçaklarını sınır meyhanesine getirmeye devam ediyordu. Çünkü bunlar, ümitsiz ve çaresiz insanlardı. Ümitsiz ve çaresiz insanlar para harcar. Ama aralarında aynı kaderi paylaşan insanları ve sınırdaki durumları ihbar eden ajanlar da vardı. Fakat onları polislerin yapacağı şekilde gözetim altında tutmak ne denetleme görevlisinin işiydi ne de Anselm Eibenschütz’ün doğası bunu yapmaya uygundu. Yine de dikkat kesilir, konuşmalara kulak kabartıp yüzleri aklında tutmaya çalışırdı. Bu onun için iğrenç bir davranıştı ama yine de yapardı.</p>

  <p>Euphemia, yukarıda odasında değil, yan taraftaki açık dükkândaydı. Burada çiftçilere terebentin, bulgur, tütün, sardalya balığı, ringa balığı, çiroz, cilalı gümüş kâğıt ve badana için mavi boya satıyordu. Dükkân, haftada yalnız iki gün, pazartesi ve perşembeleri açık olurdu. Günlerden perşembeydi. Eibenschütz, merdivenin başında boşuna beklemişti. Euphemia diğer taraftan gelince şaşırdı.</p>

  <p>Euphemia elini uzattı, Eibenschütz, birkaç hafta önce, ilkbaharda o elin gümüş mavisi gecenin içinden nasıl uzandığını, nasıl süzüldüğünü anımsadı. Euphemia’nın elini sıktı ve uzun süre, nazik biri olmadığını düşündürtecek kadar uzun bir süre tuttu, ama ne yapabilirdi?</p>

  <p>“Benden ne istiyorsunuz?” diye sordu Euphemia.</p>

  <p>İşi gereği oraya geldiğini söylemek isterken birden, “sizi tekrar görmek istedim,” dedi.</p>

  <p>“Dükkâna gelin,” diye karşılık verdi Euphemia, “zamanım yok, müşteriler bekliyor.”</p>

  <p>Eibenschütz dükkâna gitti.</p>

  <p>Altın renkli yaz akşamı çoktan çökmüştü. Asker kaçakları meyhanede şarkı söylüyordu. Çay ve şnaps içiyor, her yudumdan sonra yüzlerindeki teri siliyorlardı. Hepsinin boynundan bir havlu sarkıyordu. Euphemia ve denetleme görevlisi dışarı çıkarlarken bir an için şarkı söylemeyi bıraktılar. Küçük dükkânda bekleyen birçok çiftçi ve Yahudi vardı. Terebentin, balmumu, mum, zımpara kâğıdı, tütün, sardunya, çiroz, mavi duvar boyası istiyorlardı. Acımasız yasaların uygulayıcısı olarak, görevi ve işi gereği, defalarca buraya gelip terazileri, ölçü ve ağırlıkları denetleyen denetleme görevlisi Eibenschütz, birandaEuphemia’nınyanına, tezgâhın arkasına geçivermişti. Euphemia sanki çırağıymış gibi ona öte beriyi alması, şunları tartması, diğerlerini doldurması ve ona ya da buna hizmet etmesi için emirler yağdırıyordu.</p>

  <p>Denetleme görevlisi emirlere itaat ediyordu. Ne yapabilirdi ki? İtaat ettiğinin bile farkında değildi.</p>

  <p>Müşteriler gitti. Euphemia ve denetleme görevlisi dükkândan ayrıldı. Meyhane sadece üç adım ötedeydi. Aına Eibenschütz oraya varmak için uzun, çok uzun bir zamana ihtiyaçları olduğunu hissediyordu. Hoş, serin yaz gecesi artık çökmüştü.</p>

  <p id="ua8c0be54-8239-4c9e-8de1-e561151b181e"><span style="font-weight:bold;">XXIII</span></p>

  <p>Eibenschütz, o gece geç saatlere kadar, şafak söküp polis Arbisch’in asker kaçaklarını almak üzere geldiği saate kadar sınır meyhanesinde kaldı. Haftalardır ilk defa bu sabah gökyüzü bulutluydu. Eibenschütz meyhanenin kapısından çıkarken güneş doğmuştu, kırmızı ve küçük bir portakalı andırırcasına gökyüzünde duruyordu. Şimdiden havada, uzun süredir beklenen yağmurun tatlı, keyifli ve ıslak kokusu vardı. Eibenschütz’e doğru hafif bir rüzgâr esiyordu. Bütün gece içmiş olmasına rağmen canlı ve adeta yerçekiminden bağımsızdı. Kendini çok genç hissediyordu ve sanki o saate kadar hiçbir şey yaşamamış gibiydi. Yaşamı şimdi başlıyor olmalıydı.</p>

  <p>Yaklaşık bir saattir yoldaydı, eve doğru giderken hafif bir yağmur başladı, sonra yağmur giderek- şiddetlendi. Eibenschütz etrafındaki bu hoş ıslaklık ve yumuşaklığı soluyordu. Yoldaki her şey kendini yağmura isteyerek teslim etmiş gibiydi. Ihlamur ağaçları dallarını sarkıtmıştı. Zubrowka bataklığında üzerinden geçilebilir bir yol vardı. Yolun her iki tarafındaki çalılıklar yukarı doğru yönelmiş ve sıcak yağmur suyu içinde büyük bir zevkle titriyormuş gibi görünüyorlardı. Denetleme görevlisinin uzun zamandır özlediği gibi kuşlar birdenbire ötüşmeye başladı. Ötüşürken sesi en çok duyulan karatavuktu. Tuhaf ve alışılmadık bir şey, diye düşündü denetleme görevlisi kendi kendine, kuşların yağmur ortasında böyle ötüyor, cıvıldıyor, şakıyor olması; herhalde selamlıyorlar, diye düşünmeye devam etti, tıpkı benim yaptığım gibi. Ama nasıl oluyor da bir yağmuru selamlıyorum? Bana ne yağmurdan? Burada fazlasıyla değişmiş olmalıyım! Bana ne yağmurdan? Ne ilgilendirir kuşlar beni? Ansızın dizginleri çekti, bunu niye yaptığını kendisi de bilmiyordu ve atlar durdu. Denetleme görevlisi Eibenschütz arabacının yerinde oturuyordu. Yağmur bardaktan boşanırcasına yağıyordu, hasır şapka da ıslak bir paçavra gibi başına yapışmıştı. Gitmesi gereken yere doğru ilerleyeceğine, yağmurda öylece durdu.</p>

  <p>Birdenbire geri döndü. Kırbacı şaklattı. Kır at dört nala koşmaya başladı. Eibenschütz neredeyse yarım saat içinde tekrar Szwaby’deydi. Hâlâ bardaktan boşanırcasına yağmur yağıyordu.</p>

  <p>Eibenschütz, handa bir oda tuttu. Onufrij’e, yolda zeminin çok yumuşak olduğunu ve yola devam etmenin mümkün olmadığını söyledi. Bu yüzden yağmur dininceye dek burada uyumak istiyordu. Ona bir oda verildi. Rahat bir uyku çekti, düş görmedi ve ancak akşamüzeri uyanabildi.</p>

  <p>Yağmur çoktan dinmişti. Pencerenin karşısındaki ağaçların yaprakları kuruydu. Meyhanenin avlusundaki taşlar da kuruydu, güneş tüm pırıltısıyla birlikte batmak üzereydi. Gökyüzü bulutsuzdu.</p>

  <p>Denetleme görevlisi meyhaneye gitti.</p>

  <p id="u9d85af55-6dfe-462e-b239-29ccc9a7fbf3"><a id="bookmark2"></a><span style="font-weight:bold;">XXIV</span></p>

  <p>Euphemia’yı bekledi, ama o gelmedi. Başı ellerinin arasında, orada öylece oturdu. Burada ne aradığını kendisi de tam olarak bilmiyordu. Diğer müşterilerin çıkardığı gürültünün arasında, duvar saatinin acımasız, sert vuruşlarını duyuyordu. Giderek buraya kendi isteğiyle değil de, bir başkasının zorlamasıyla geldiğine inanmaya başladı. Sadece bunun kim olduğunu anımsamıyor, kim olabileceğini de bilmiyordu.</p>

  <p>Rüzgârın uğultusundan anlaşıldığı kadarıyla kapı açılmıştı. Kapturak içeri girdi. Doğrudan denetleme görevlisinin masasına geldi. “Bir el oynayalım mı?” diye sordu.</p>

  <p>“İyi, oynayalım.”</p>

  <p>Bir el, iki el, üç el tarokko oynadılar. Euphemia umutsuzca bekleniyordu. Üç el de kaybedildi.</p>

  <p>Gün de kaybedilmişti, gece de. Ne yapılması gerektiği bilinmiyordu. Tek kelime konuşulmadı, Kapturak’la da konuşulmadı. Euphemia bekleniyordu. O, gelmiyordu.</p>

  <p>Gece saat üçe doğru bir asker kaçağı akordiyon çalmaya başladı. “Ja lubyl tibia” şarkısını çalıyordu ve herkes ağlamaya başladı. Terk ettikleri memleketleri için ağlıyorlardı. O an özgürlük özleminden çok memleket özlemi duyuyorlardı.</p>

  <p>Herkesin gözü yaşlarla doluydu. Sadece Kapturak’ın gözleri kuruydu. Akordiyon bile onu etkilememişti. Asker kaçaklarını sınırdan geçiren kendisiydi zaten. Hem hayatını böyle kazanıyordu. Asker kaçaklarının sıla hasretiyle, onların özgürlük özlemleriyle yaşıyordu.</p>

  <p>Denetleme görevlisi Eibenschütz bile hüzünlendi. Bu melodiye gizlice kulak kabarttı: “Ja lubly tibia”. Gözlerinin nemlendiğini hissediyordu.</p>

  <p>Akordiyon çalmaya başlandığı anda Kapturak, Eiben-schütz’ün bir el daha oynamayı isteyip istemediğini sordu.</p>

  <p>“Oynayalım,” dedi Eibenschütz, “neden olmasın?” Ve dördüncü eli de oynadılar. Eibenschütz yine kaybetti.</p>

  <p>Eibenschütz kalktığında gün çoktan ağarmıştı. Merdivenlerden yukarı çıkarken iki eliyle birden tırabzana tutunmak zorunda kaldı.</p>

  <p>Sendeleyerek odasına girdi. Bir zamanlar askerken, manevra sırasında yaptığı gibi, kendini kıyafetleriyle yatağa attı. Rahat bir uyku çekti ve düş görmedi. İlk kuş cıvıltısı onu uyandırdı. Aceleyle kalktı ve nerede olduğunu hemen o anda anladı: Sınır meyhanesindeydi, bu onu hiç şaşırtmamıştı.</p>

  <p>Yıkanmak için gerekli malzemelerin hiçbiri yoktu yanında. Tıraş olmadı. Buna canı sıkıldı. Kendini kirli ve yaralı hissediyordu. Yine de aşağı indi.</p>

  <p>Güçlü bir yaz sabahı açık pencereden içeri doluyordu. Asker kaçakları yerde hâlâ uyuyorlardı. Ne sabahları çıkan karatavukların gürültülü şakımaları ne de sabah güneşi onları uyandırabiliyordu. Denetleme görevlisi Eiben-schütz, ayaklarının altında uyuyan asker kaçaklarının arasında oturup çayını içti.</p>

  <p>Onufrij ona hizmet ediyordu.' “Euphemia nerede?” diye sordu denetleme görevlisi. Onufrij, “Bilmiyorum,” dedi. “Onu görmek istiyorum,” dedi Eibenschütz, “ona söylemem gereken önemli bir şey var.”</p>

  <p>“Tamam,” dedi Onufrij. Eibenschütz oturmaya devam etti. Euphemia da hemen geldi. Onun karşısına yıkanmadan ve tıraş olmadan çıktığı için utanmıştı.</p>

  <p>“Bütün gece sizi bekledim,” dedi Eibenschütz.</p>

  <p>“Artık beni görebileceksiniz” diye cevapladı Euphemia, “Burada kalıyorsunuz, değil mi?”</p>

  <p>Buraya kalmak üzere geldiğinin farkında bile değildi. Ne kadar da basitti bu. Tabii ki! Evde ne işi vardı ki? “Evet, evet,” dedi, açık kapıdan dışarıya, yeni doğan güne doğru. Yerdeki adamlar yavaş yavaş uyanıyordu. Uyku sersemliğiyle büzüşüp oturdukları yerde bir süre öylece kalakaldılar, gözlerini ovuşturuyorlardı, sabah olduğunu şimdi anlamış gibiydiler. Kalkıp birbirlerinin ardı sıra, yıkanmak üzere avludaki kuyuya gittiler.'</p>

  <p>Eibenschütz, birdenbire ıssızlaşan salonda Euphe-mia’yla yalnız kaldı. Sanki sabah gittikçe daha fazla yayılıyordu. Havada sabahın, dünün, giysilerin, adamların uykusunun, şarap ve metin, aynı zamanda yazın ve Euphemia’nın kokusu vardı. Bütün bu kokular şimdi hızla zavallı Eibenschütz’ün üzerine doğru geliyordu. Bunlar Eiben-schütz’ün aklını karıştırıyor, ama o kokuların hepsini birbirinden tam olarak ayırabiliyordu.    .</p>

  <p>Çok şey, çok fazla şey zihninde birbirine karışıyordu. Artık tutarlı bir şey söyleyemeyeceğinin farkındaydı, yine de bir şey yapması gerekiyordu. Euphemia yanında oturuyordu. Birdenbire Euphemia’ya sarıldı ve onu içtenlikle, kuvvetlice öptü. Adamlar kuyudan gelip kapıya yaklaştıklarında alçakgönüllü ve dürüst bir tavırla, “Seni seviyorum,” dedikten sonra hemen kalktı. Atını arabaya koştu. Eşyalarını almak üzere eve gitti.</p>

  <p id="ufd18ddb8-a129-4043-88ef-8ca343370f8b"><a id="bookmark3"></a><span style="font-weight:bold;">XXV</span></p>

  <p>Yaz boyunca Eibenschütz mutlu günler geçirdi. Aşkı ve aşkın bir erkekte yarattığı tüm ruhsal değişimleri yaşadı.</p>

  <p>İçtenlikle ve tüm sadeliğiyle, biraz da ağırkanlı bir tavırla, hayatının ilk tutkusunu derinden, dürüstçe, tüm dehşet ve ürpertisiyle, tüm mutluluğuyla birlikte yaşadı. Görevini sadece üstünkörü yapmakla kalmamış, ihmal de etmişti bu dönemde. Uzun yaz günleri, kısa, dopdolu, güçlü gecelerin sadece küçük bir eklentisiydi. Gündüzleri Euphemiasız yapılan her şey önemsizdi.</p>

  <p>Eibenschütz, eve, karısının yanına, ancak haftada bir gün uğruyordu. Çok zayıf bir görev duygusuyla, diğer insanlar olan biteni anlamasın diye yapıyordu bunu. Oysa herkes onun BayanJadlowker’le yaşadığını biliyordu, ama Eiben-schütz bu dönemde yumuşak ve vurdumduymaz olduğu için, herkes ona yumuşak veya en azından aldırmaz gözlerle bakıyordu. Eibenschütz kendisine verilen görevle de ilgilenmiyordu. Handaki ve dükkândaki işleri Euphemia tek başına yürütüyordu; sınırdan geçen insanların evraklarıyla da o ilgileniyordu; jandarmanın sadece arada bir üstünkörü bakmakla yetindiği büyük deftere insanların adlarını işleyen de Euphemia’ydı.</p>

  <p>Artık sonbahar gelmişti. Her sonbaharda olduğu gibi kestaneci Sameschkin yine Szwaby’ye geldi. Sameschkin, Besarabya’daki Ukna’dan geliyordu. Euphemia’nın uzak bir akrabasıydı; en azından Euphemia öyle söylüyordu. Aslında Sameschkin onun sevgilisiydi, bu bir sır değildi, tüm dünya biliyordu. Jadlowker onunla iyi anlaşırdı. Sameschkin hep ekim ayında gelirve bütün kış kalırdı. Çuvallar dolusu kestane ve ince, siyah ayaklı mangalıyla birlikte gelirdi. Çok ayrıksı görünürdü, sanki birileri onu kızartmıştı. Besarabya’nın, Kafkasya’nın, Kırım’ın güneşi yakmıştı onu. Küçük, kıpır kıpır gözleri, üzerinde kestane kızarttığı kömürü anımsatırdı ve güzelce salınan tüylerden oluşan uzun, ince sakalı bir ağaç dalına benzerdi ve demir mangaldan çok daha siyahtı. Elleri ve yüzü kestane kadar kahverengiydi. Başında yüksek bir astragan kürk kalpak, belinde de beyaz, büyük bir koyun kürkü vardı. Büyük, çok uzun konçlu bir çizme giymişti. Kemerine de ağır sopa sıkıştırmıştı. Sopanın ucunda dört köşeli sivri bir demir parçası vardı. Yani sert bir kış ve zor bir iş için gerekli tüm malzemelerini kuşanmıştı.    <sup>1</sup></p>

  <p>İyi niyetli, hatta yumuşak kalpli bir adamdı. Konuşurken birçok dili birbirine karıştırıyor ve buradaki kimse onun konuşmasını anlamıyordu. Buralarda ona basitçe, “çingene” denirdi. Çok az insan onun adının Sameschkin olduğunu bilirdi. Konstantin Sameschkin’di adı. Bir bakır metelik karşılığında yirmi kestane satardı. Kestaneleri taneyle satardı. Sık sık gülümserdi, siyah sakalının altından büyük ve beyaz dişleri görünürdü. Dişleri beyaz piyano tuşlarına benzerdi.</p>

  <p>Tüm bölgede iki tane daha kestaneci vardı, hatta biri de Zlotogrod’daydı. Ama hiçbiri çingene Sameschkin kadar meşhur değildi. Yörenin her yerinden birçok insan ondan kızarmış ya da çiğ kestane almak için gelirdi. Çiğlerin libresini bir onluğa satardı.</p>

  <p>Eibenschütz de biliyordu elbette Sameschkin’in Euphemia’nın sevgilisi olduğunu. Bir zamanlar Sameschkin kestaneleriyle birlikte başka ülkelere, başka diyarlara göçmüştü. Her kışı başka bir yerde geçirmişti. Ama Euphemia’ya sadakatinden dolayı yıllardır Szwaby’ye gelirdi. Yazları Besarabya’daki Ukna’da geçici işçi olarak çalışırdı. Bazen kerestecilere, bazen kömürcülere yardım eder, bazen kuyu kazar, bazen de foseptik çukurlarını boşaltırdı. Hayatında Kischinew’den daha büyük bir kent hiç görmemişti. Tüm masumiyetiyle, Euphemia’nın da kendisine sadık kaldığına inanırdı. Yazları herkese, her sonbaharda karısına gittiğini anlatırdı; karısı Szwaby’deki bir sınır meyhanesinde çalıştığı için onunla her yere gelemediğini söylerdi.. Euphemia ilkbahar gelince nasıl seviniyorsa, o da sonbahar gelince sevinirdi.</p>

  <p>Sameschkin’in iyi niyetli biri olduğunu bilmenin zavallı Eibenschütz’e hiç yardımı olmadı. Tam aksine, Sameschkin’in kötü biri olmasını daha çok isterdi. Kendinden geçmiş bir halde ve gönül acısıyla, Sameschkin ve Euphemia’nın nasıl selamlaştığını izledi. Birbirlerinin kollarına atılmışlardı. Çingenenin pas renkli, büyük ve uzun elleri Euphemia’nın sırtını yürekten ve sıkıca kavrıyor, Euphemia’yı kendine doğru bastırıyordu. Anselm Eibenschütz dehşet içinde Euphemia’nın güzel göğüslerini düşündü -kendisine aitti onlar.</p>

  <p>Sameschkin, her yıl olduğu gibi eşyalarını yine bir yük arabasıyla getirmişti. Arabayı bir köpek çekiyordu. Sameschkin yük arabasını ve köpeği hanın garajına götürdü. Mangalı ve kestaneleriyle birlikte hanın önüne yerleşti. Sonbaharın kokusu hızla her yere yayılıyordu. Havada Sameschkin’in koyun postunun, kor halindeki kömürün, en çok da kızarmış kestanelerin kokusu vardı. Tüm bu kokulardan oluşan bir buhar kümesi pazar meydanında sanki bir ulak gibi dolaşıyor, Sameschkin’in gelişini müjdeliyordu.</p>

  <p>Bir saat kadar sonra Szwaby’den de kızarmış kestane almak için gelenler oldu. Sameschkin’in etrafına bir yığın insan toplanmıştı, Sameschkin de çiğ ve kızarmış kestaneler satıyordu. Kor halindeki kömür, insan kümesinin ortasında ışıldıyor, üzerinde kestaneler kızarıyordu. Artık şüphe yok ki kış başlıyordu. Szwaby’de kış başlıyordu.</p>

  <p>Kış başladı. Bununla birlikte denetleme görevlisi Eibenschütz’ün acıları da başladı.</p>

  <p id="ua83f786a-1724-4f25-a127-6bfcf6e0c229"><span style="font-weight:bold;">XXVI</span></p>

  <p>Evet, işte o zaman denetleme görevlisi Anselnı Eibenschütz’ün büyük acısı da başladı.</p>

  <p>“Sen artıkburada kalamazsın,” dedi bir gece ona Euphemia, “Sameschkin geldi, biliyorsun!”</p>

  <p>Eibenschütz, “Sanıeschkin’den bana ne, Sanıeschkin’den sana ne!” dedi.</p>

  <p>Euphenıia, “Sameschkin,” dedi, “her kış gelir. Ben ona aitim aslında.”</p>

  <p>“Senin için,” diye yanıt verdi denetleme görevlisi Eibenschütz, “ben, evimi, karımı, çocuğu terk ettim.” (Çocuğum, demeye cesaret edememişti) “Şimdi sen,” diye devanı etti, “beni geri mi göndermek istiyorsun?” Euphenıia, “Böyle olması gerekiyor,” dedi.</p>

  <p>Euphenıia yatakta doğrulmuş, oturuyordu. Ay, yuvarlak pencereden içeri süzülüyordu. Euphenıia’yı dikkatle izledi Eibenschütz. Onu hiç böylesine arzuyla seyretmemişti. Ay ışığında muhteşem görünüyordu, sanki onu daha önce hiç çıplak görmemişti. Onu çok iyi tanıyordu, vücudunun her ayrıntısını yüzünün ayrıntılarından daha iyi biliyordu. Neden şimdi? dedi kendi kendine Eibenschütz. Neden böyle? Kadına karşı içinde büyük bir öfke duymaya başladı. Ama ne kadar öfkelenirse, Euphemia o denli paha biçilmez geliyordu ona. Sanki duyduğu öfke Euphemia’yı her geçen saniye daha çekici kılıyordu. İyice doğruldu, onu omuzlarından tuttu, Euphenıia’nın vücudu ışıldıyordu. Eibenschütz, Euphemia’yı büyük bir güçle yatağa devirdi. Onu, yastıkların arasında bir süre öylece tuttu. Euphemia’nın canını yaktığını biliyordu, ama o hiç sızlanmıyor, bu ise Eibenschütz’ün canını daha çok sıkıyordu. Euphemia’nın üzerine saldırdı, bir yandan onu seviyor, diğer yandan, ona zarar vermekten büyük keyif alıyordu. Acının sesini duymak istiyor, bunun için bekliyordu. Oysa Euphemia sessiz ve tepkisizdi, sanki Euphemia’yla değil sadece onun uzak bir yansımasıyla sevişiyordu Eibenschütz. Neredeydiaslında Euphemia? Artık aşağıda, Sameschkin’in kollarındaydı. “Bir şey söyle,” diye yalvardı Eibenschütz Euphemia’ya. Euphemia bir şey söylemedi, Eibenschütz’ün onun sadece bir resim olduğu varsayımını doğrulamak istiyor gibiydi. “Neden bir şey söylemiyorsun?” “Bilmiyorum, zaten her şeyi söyledim.” “Gerçekten Sameschkin’le mi yaşamak istiyorsun?” “Buna mecburum.” “Neden mecbursun?” “Bilmiyorum.” “Gitmeli miyim?” “Evet!” “Beni sevmiyor musun?” “Bilmiyorum.” “Sameschkin’i seviyor musun?” “Ben ona aitim.” “Neden?” “Bilmiyorum.”</p>

  <p>Euphemia, Eibenschütz’e arkasını döndü. Hemen uykuya daldı. Sanki veda etmeden çok uzaklara gitmişti.</p>

  <p>Eibenschütz uzun süre uyanık kaldı ve çatıdaki pencereden ayı seyretti, kendini saçma ve anlamsız hissediyordu. Tüm yaşamı anlamsızdı. Hangi kızgın tanrı göndermişti onu Euphemia’ya? Sırf “Dünyayı kim yönetiyor?” sorusu kafasına takıldığı için delirdiğini düşünüyordu. O kadar büyük bir korku duyuyordu ki, bu korkuya engel olmak ve kaderini kendi çizmek için yatağında doğruldu ve yüksek sesle şu cümleyi söyledi: “Dünyayı kim yönetiyor aslında?” - Ölümden korktuğu için kendini öldürmeyi deneyen insanlar gibiydi. Ama yaşamaya devam ediyordu ve kendine, “Ben artık ölü müyüm? Artık delirdim mi?” diye soruyordu.</p>

  <p>Eibenschütz sabah çok erken kalktı. Euphemia hâlâ uyuyordu , Ona, uzaklardaki Euphemia’nın uyuyan resmine bir kez daha dikkatlice baktı. Elleri ensesinde kavuşturulmuş olarak, garip bir pozisyonda uyuyordu, Eibenschütz’ün kendisini seyrettiğini biliyor gibiydi.</p>

  <p>Eibenschütz, her sabah yaptığı gibi, yıkandı ve tıraş oldu. Sabahları en az yarım saat sırf yüzünün bakımıyla uğraşmak, kışlada olduğu zamanlardan kalma bir alışkanlıktı. Ceketini, yeleğini ve pantolonu temizledi. Euphemia’yı uyandırmamak için çok dikkatli davrandı. Bavulunu toplamaya gitti. Ama bunlarla uğraşırken, aslında burada yapması gereken işler olduğu aklına geldi. Bavulu bıraktı. Bunu görev sorumluluğuyla yaptığını sanıyordu. Parmak uçlarında yürüyerek dışarı çıktı.</p>

  <p>Eibenschütz aşağıdaki meyhanede kestaneci Sameschkin’e rastladı. Sameschkin ona, parıldayan bütün dişlerini göstererek gülümsedi. Çay içip yağlı ekmek yiyor, ekmeğin üzerine sürekli tuz döküyordu. Zavallı Eibenschütz, Sameschkin tuzu sanki ekmeğin değil, kendisinin, Eibenschütz’ün üzerine döküyormuş gibi hissediyordu.</p>

  <p>Kendini zorlayarak, “Günaydın, Sameschkin!” dedi. Tam o anda içini Sameschkin’e karşı bir nefret duygusu kapladı. Gevezelikeden, gülümseyen bu adama uzun uzun baktıkça, Euphemia’ya da nefret duyuyordu.</p>

  <p>Oradan uzaklaşabilirse, her şeyin aydınlığa kavuşacağını umuyordu.</p>

  <p>Kır atın bu kadar akıllı olması iyiydi, akıllı bir attı o. O olmasa Eibenschütz tek başına evin yolunu bulamazdı. Önce büroya gitti. Günlerdir onu bekleyen evraklar birikmişti. Kendisini bekleyen evraklardan korkuyordu.</p>

  <p id="u75ee4f63-f67f-4941-8cb4-77ea373fe984"><span style="font-weight:bold;">XXVII</span></p>

  <p>Denetleme görevlisi Anselm Eibenschütz, bütün bir hafta boyunca evde kaldı. Karısı Regina’yı görmüyor, zaman zaman kâtibin çocuğunun tiz bir sesle bağırdığını duyuyordu.</p>

  <p>Bir gün, jandarma polisi Slama’yla arabada oturmuş Bloty’ye giderlerken, Eibenschütz anlatmaya başladı. Kalbi sıkışıyordu. Konuşma ihtiyacı duyuyordu ve etrafında Slama dışında hiç kimse yoktu. Kiminle konuşabilirdi ki? Her insanın bir başka insanla konuşması gerekirdi.</p>

  <p>Böylece, denetleme görevlisijandarma polisine hikâyesini anlattı. Ona, Euphemia’yı tanıdığı ana kadar yaşamın anlamını hiç bilmediğini söyledi. Ayrıcajandarma polisine, karısının kendisini kâtip Josef Nowak’la aldattığını da anlattı.    </p>

  <p>Jandarma polisi sıradan bir insandı.Ama Eibenschütz’ün anlattığı her şeyi anlıyordu ve anladığını göstermek için kafasındaki miğferi çıkardı, söylenenleri miğferi olmadan onaylaması sanki daha inandırıcı oluyordu.</p>

  <p>Tüm hikâyesini anlattıktan sonra Eibenschütz’ün içi çok rahatlamıştı. Neredeyse keyiflendiği bile söylenebilirdi, ama bir o kadar da üzüntülüydü.</p>

  <p>Jandarma polisi Slama’nın aklına hiçbir şey gelmiyordu, ama neşeli bir şeyler söylemesi gerektiğini çok iyi biliyordu ve dürüstçe, “Ben de buna dayanamazdım!” dedi.</p>

  <p>Eibenschütz’ü avutmak isterken, onu daha da çok üzmüştü.</p>

  <p>“Ben de,” diye başladı Slama. “Ben de ihanete uğradım. Karım beni belediye başkanının oğluyla aldattı. Doğum sırasında da öldü.”</p>

  <p>Tüm bu anlatılanlardan etkilenmeyen Eibenschütz sadece, “Çok üzücü!” dedi. Kendi kaderiyle meşguldü. Slama’nın ölen karısından ona neydi?</p>

  <p>Ama jandarma polisi bir kere anlatmaya koyulmuş ve gönül yarası açılmışken, karısından söz etmekten vazgeçmiyordu. “O zamanlar biz,” dedi, “on iki yıldır evliydik. Düşünsenize, beni aldattığı kişi henüz bir erkek bile sayılmazdı. Genç bir delikanlıydı başkanın oğlu, harbiye öğrencisiydi.” Sanki özel bir anlamı varmış gibi, “Moravya-Weipkirchenli bir süvari öğrencisi!” diye ekledi.</p>

  <p>Eibenschütz bir süredir onu dinlemiyordu bile. Yine de yanında birinin konuşuyor olması, onu mutlu ediyordu; tıpkı yağmur yağdığında yağmurun dilini anlamayan birinin kendini mutlu hissetmesi gibi bir şeydi bu.</p>

  <p>Bloty’de sadece bir dükkâna, sütçü ve meyhaneci Broczyner’in dükkânına gitmeleri gerekiyordu, ama bütün gün boyunca orada kaldılar. Broczyner’in dükkânında toplam beş adet bir libre ağırlığında sahte ağırlık bulundu. Broczyner hakkında şikayette bulundular. Sonra yine Broczyner’e ait meyhaneye gittiler.</p>

  <p>Broczyner denetleme görevlisi ve jandarma polisinin masasına gelerek onlarla sohbet etmeye çalıştı. Ama her ikisi de resmi, buna uygun olarak da katıydılar; daha doğrusu resmi ve katı davranmaya çalışıyorlardı.</p>

  <p>Bütün bir gün boyunca, akşamın geç saatlerine kadar orada kaldılar. Sonra Eibenschütz, “Szwaby’e gidelim,” dedi. Hemen oraya doğru yola çıktılar.</p>

  <p>Kapturak ile tarokko oynadılar. Kapturak hep kazandı. Eğer dikkatini vermiş olsaydı, denetleme görevlisi Eiben-schütz de kazanabilirdi. Ama o, Euphemia ve Konstantin Sameschkin’i düşünüyordu.</p>

  <p>Gecenin ilerleyen saatlerinde Euphemia ve Sameschkin nihayet masalarına geldi. Kol kola merdivenden inmiş, kol kola masaya gelmişlerdi. Kardeş gibiydiler. Eibenschütz birdenbire ikisinin de saçlarının aynı şekilde koyu siyah olduğunu fark etti.</p>

  <p>Bir anda kadını aşktan değil de nefretten dolayı arzuladığını hissetti. Sameschkin, her zamanki gibi, tüm beyaz dişlerini göstererek, iyi niyetle gülümsüyordu. Bu arada alçakgönüllü bir tavırla, pas rengindeki büyük, güçlü elini uzatmıştı. Lütufta bulunuyor gibiydi.</p>

  <p>Sameschkin oturdu. Kolayca anlaşılamayan konuşmasıyla o gün işlerin nasıl gittiğini anlattı. Zlotogrod’dan bile çiğ kestane almaya gelenler olmuştu.</p>

  <p>Euphemia, erkeklerin arasında oturuyordu. Konuşmuyordu, dilsiz gibiydi. Masanın üzerine konulmak yerine, oraya oturtulmuş bir çiçeğe benziyordu.</p>

  <p>Eibenschütz durmaksızın onu izliyordu. Bir kez olsun bakışını yakalamak istiyor, ama. bir türlü başaramıyordu. Euphemia’nın gözleri uzaklarda bir yerlerde geziniyordu. Tanrı bilir neler düşünüyordu.</p>

  <p>Yine tarokko oynamaya başladılar ve Eibenschütz hep kazandı. Parayı cebine koyarken biraz utanç duydu. Euphemia, hâlâ sessiz bir çiçek gibi masada oturuyordu. Işıklar saçıyor ve susuyordu.</p>

  <p>Asker kaçaklarının o bildik gürültüsü yine her yerde duyuluyordu. Yere çömelmiş, kart oynayıp zar atıyorlardı. Bütün oyunları oynayıp bitirdikten sonra da şarkı söylemeye başladılar. Her zamanki gibi “Ja lubyl tibia” şarkısını yanlış ve boğuk bir sesle söylüyorlardı.</p>

  <p>Euphemia ve Sameschkin sonunda kalktılar. Kol kola yukarı çıktılar ve zavallı denetleme görevlisi Eibenschütz yarı baygın halde onları arkalarından izledi. Burada kalması gerektiği aklına geldi. Evet, burada kalmalıydı! Denetleme görevlisi Eibenschütz biraz içmişti. Burada, otelde kalırsa Sameschkin’den kurtulabileceğini düşündü birdenbire. Karısını ve karısının çocuğunu, yani kâtip Nowak’ın çocuğunu görmeyeceğinden emin olduğu halde, eve dönmek fikri onu dehşete düşürüyordu. Birdenbirejandarma polisi Slama’ya güvenebileceğini hissetti. Slama’ya, “Söyleyiniz lütfen, burada kalmalı mıyım?” dedi.</p>

  <p>Jandarma polisi düşündü, başı ellerinin arasındaydı, sanki çoktan çıkarmış olduğu miğferini bir daha çıkarıyor gibiydi.</p>

  <p>“Bence burada kalmalısınız,” dedi uzunca bir süre düşündükten sonra ve denetleme görevlisi Eibenschütz sınır meyhanesinde kalmaya karar verdi.</p>

  <p>Sonra, birkaç hafta sonra, jandarma polisi Slama’ya niçin fikrini sorduğunuve niye sınır meyhanesinde kaldığını kendisi de anımsamıyordu.</p>

  <p>O sıralar denetleme görevlisi Eibenschütz kendini genel olarak çok kötü hissediyordu. Kış geldi.</p>

  <p>Bu kış, Eibenschütz’ü korkutuyordu.</p>

  <p id="u66850275-4417-41e5-98cd-7f4e9cc622ff"><a id="bookmark4"></a><span style="font-weight:bold;">XXVIII</span></p>

  <p>Ah, ne biçim bir kıştı bu! Yıllardır böylesi görülmemişti. Çok güçlü, çok acımasız bir efendinin elinde kamçısıyla gelişi gibi aniden gelmişti. Struminka nehri bir günde donuverdi. Sanki sudan oluşmamış da, bir başka yerden -tanrı bilir nerelerden- gelmiş gibi, nehrin üzerini ansızın bir buz tabakası kapladı.</p>

  <p>Serçeler çatılarda donup ölüyor, dahası uçarken donuveriyorlardı. Kargalar ve kuzgunlar bile biraz olsun ısınabilmek için evlerin yakınlarına yerleşiyorlardı. İlk günlerden itibaren damlardan aşağıya sarkan büyük buz saçakları oluştu. Pencereler ise kalın kristaller gibi görünüyordu.</p>

  <p>Ah, ne kadar yalnızdı denetleme görevlisi Eibenschütz o günlerde. Tanıdıkları vardı, sözgelimi jandarma polisi Slama’yı, satıcı Balaban’ı ve ufak tefek Kapturak’ı tanıyordu. Ama ona ne ifade ediyordu bu insanlar! Hissettiği bu büyük yalnızlığın ortasında tanıdığı birkaç kişi, buzdan bir çölde kaybolmuş sinekler gibiydi. Çok mutsuzdu denetleme görevlisi Eibenschütz. Zaten artık insanları hiç gereksinmez olmuştu. Kendi çölünde kendini neredeyse mutlu hissediyordu.</p>

  <p>Yine meyhanede kalıyordu ve yine Euphemia’nın yakınlarındaydı. Onu sabahları gelirken görebilmek için çok erken kalkıyordu. Euphemia, Sameschkin’den daha erken geliyordu. O, en az bir saat sonra kalkardı. <sup>İ</sup>yi niyetli biriydi Sameschkin, ama tembeldi, hem de çok tembeldi. Erken kalkmayı sevmezdi, sabahlardan nefret ederdi. Ayrıca kestane almak isteyenler ancak öğleden sonra gelirdi. Sameschkin sabahın erken saatlerinde ne yapacaktı ki? Zaten sabahın erken saatlerini sevmezdi.</p>

  <p>Yine de, Eibenschütz onu da sabırla beklerdi. Sameschkin’in yakınında olmak Eibenschütz’ü memnun ediyordu. Hatta Sameschkin’i sevmeye bile başlamıştı. Ne de olsa Sameschkin, Euphemia’nın o tatlı sıcaklığından bir parça taşıyordu. Bu kış öyle soğuktu ki! Ve o kadar yalnızdı ki denetleme görevlisi Eibenschütz.</p>

  <p>Denetleme görevlisi Eibenschütz o kadar yalnızdı ki, bazen meyhanenin büyük, pas renkli kapısına çıkar ve sosyal konumuna, görevine aldırmadan kestaneci Sameschkin’in yanına yerleşirdi. Çiğ ve kızarmış kestane almaya farklı farklı insanlar gelirdi, hatta bazen Sameschkin orada olmadığı sırada denetleme görevlisi Eibenschütz, insanlara kestane satmaya bile kalkardı. Zamanla Sameschkin’e çok değer vermeye başladı. Neden olduğunu anlamıyordu, ama Sameschkin’e çok değer veriyordu.</p>

  <p>Zamanla onu, bir kardeşi sever gibi sevmeye başladı.</p>

  <p id="u8ef20eb4-ce5d-4a8b-9ebc-9704f66e61e8"><span style="font-weight:bold;">XXIX</span></p>

  <p>Beklenmedik o olayın gerçekleştiği güne değin her şey ya da kısmen her şey iyi gidiyordu. Kış, sanki kış olmaktan birdenbire vazgeçmişti o gün. Artık kış olmamaya karar vermişti. Bölge sakinleri, Struminka’nın üzerindeki buzların kırılma sesini tüyleri ürpererek dinlediler. Noelin üzerinden bir hafta bile geçmemişti. Buralarda anlatılan eski bir efsaneye göre buzun böylesine erken çözülmesi gelecek yaz için büyük bir felaket anlamına gelirdi. Herkes çok korkmuştu ve yüzlerinde dehşet dolu bir ifadeyle çevrede dolaşıyorlardı.</p>

  <p>Ve haklıydılar. Eski efsane doğruydu. Buzun çözülmesinin üzerinden henüz birkaç gün geçmişti ki, normalde sadece yazın görülen korkunç bir hastalık şehri kırıp geçirmeye başladı: Koleraydı bu.</p>

  <p>Köşe bucak her yerde karlar eriyordu, ilkbaharın şimdiden geldiğini söylemek mümkündü. Geceleri yağmur yağıyordu. Usul usul durmaksızın yağıyordu, gökyüzünden gelen bir teselli gibiydi, ama sahte bir teselliydi bu. İnsanlar hızla ölüyordu. Hastalandıktan sonra üç gün bile yaşamıyorlardı. Doktorlar bunun kolera olduğunu söylüyor, ama civarda yaşayanlar veba olduğunu iddia ediyordu. Hastalığın ne olduğu fark etmezdi. İnsanlar her durumda ölüyordu.</p>

  <p>Ölümler bitmek bilmeyince, bölge valisi, Zlotogrod’a çok sayıda ilaç ve doktor göndermeye başladı.</p>

  <p>Ama doktorların ve ilaçların daha çok zarar verdiğini ve bölge valiliğinin yaptığı düzenlemelerin vebadan daha kötü olduğunu söyleyen çok kişi vardı. Yaşamı korumanın en iyi ilacı, diyorlardı, alkoldür. Herkes su gibi içki içmeye başladı. Daha önce çevrede hiç görülmeyen birçok insan, şimdi Szwaby’ye, sınır meyhanesine geliyordu.</p>

  <p>Denetleme görevlisi Eibenschütz de ölçüsüzce içmeye başlamıştı. Ama o hastalıktan veya ölümden korktuğu için değil, herkese yayılan bu alkol düşkünlüğü kendi durumuna uygun düştüğü için içiyordu. Onun için önemli olan, salgına yakalanmamak değil, duyduğu derin acıydı. Hatta salgını selamladığı bile söylenebilirdi. Bu salgın ona kendi acısını hafifletme imkânı sağlıyordu ve acısı ona hiçbir salgının olamayacağı kadar büyük görünüyordu. Aslında ölüme özlem duyuyordu Eibenschütz. Koleranın birçok kurbanından biri olma düşüncesi ona çok hoş, aynı zamanda çok da avutucu geliyordu. Ama gerçekten gelip gelmeyeceğini bilmediği halde kendini kaybetmeden ölümü beklemek ne mümkündü?</p>

  <p>Böylece, denetleme görevlisi Eibenschütz içmeye devam etti.</p>

  <p>Hayatta kalabilen herkes'<sup>-</sup>kendini şnapsa vermişti, asker kaçaklarının sözünü bile etmeyelim. Jadlowker’in üç alacaklısı koleraya yenik düşmüş ve geriye sadece Kapturak, o sarsılmaz Kapturak kalmıştı. O da içiyordu; sarı, buruşuk yüzü hiç kızarmıyordu, hiçbir şey, ne bulaşıcı hastalık mikropları ne de ispirto ona zarar verebiliyordu.</p>

  <p>Elbette herkes ölmedi, ama pek çok kişi hastalanmış, yatıyordu.</p>

  <p>Sınır meyhanesinde sadece denetleme görevlisi, jandarma polisi Slama, üçkâğıtçı Kapturak ve kestaneci Sameschkin iskambil oynuyordu. Artık ona kestaneci demek pek mümkün değildi. Hiç kestane satamıyordu. Koleranın kasıp kavurduğu bir yerde nasıl kestane satılabilirdi ki? Hem de ne koleraydı!</p>

  <p>İnsanlar sirl'ekler gibi ölüyordu. Böyle diyoruz ama, gerçekte pek çok sinek bile bu insanlardan daha yavaş ölür. Duruma göre üç ya da sekiz günün .ardından insanlar mosmor kesiliyordu. Dilleri açılmış ağızlarından dışarı sarkıyordu. Birkaç kez nefes alıp veriyor, sonra da ölüp gidiyorlardı. Valilik tarafından gönderilen doktorlar ve ilaçlar ne işe yarayacaktı? Bir gün askeri makamlardan emir geldi, otuz beşinci alay, Zlotogrod bölgesini derhal terk edecekti, şimdi herkes daha da büyük bir korku duymaya başlamıştı. O ana kadar zavallı insanlar evlerine ve kulübelerine ölümün raslantıyla uğradığını düşünmüşlerdi. Ama şimdi garnizon çekildiğine göre, bu “veba”nın süreğen bir durum olduğu kararı resmi olarak da verilmiş, onaylanmıştı. Kış bir daha hiç başlamayacağa benziyordu. Önceleri o kadar çok korkulan dondurucu soğuklar özlemle bekleniyordu şimdi. Dondurucu soğuklar yoktu, kar yoktu, yalnızca biraz dolu, çoğunlukla da yağmur yağıyordu. Ve ölüm etrafta kol geziyor, kırıp geçiriyor, yiyip yutuyordu.</p>

  <p>Günlerden bir gün çok tuhaf bir olay oldu. Birkaç saat boyunca kırmızı renkli bir yağmur yağdı, kanlı yağmur dedi insanlar buna. Kırmızımsı, çok ince bir kumdu yağan. Sokaklar santimetrelerce yükseklikte kumla kaplanmıştı ve çatılardan kumlar dökülüyordu. Çatılar sanki kanıyor gibiydi. Bu durum insanları, garnizonun çekilmesinden çok daha fazla korkuttu. Valilik tarafından Zlotogrod bölgesine bir komisyon daha gönderilmesine rağmen ve uzman kişiler belediye binasında, bunların kırmızı kum olduğunu, tuhaf ama bilimsel olarak açıklanabilir bir fenomen nedeniyle uzaklardan, çöllerden geldiğini bildirdikleri halde, korku insanların yüreğinden silinmedi. Artık eskisinden daha hızlı ve çabuk ölüyorlardı. Dünyanın sonunun geldiğine inanıyorlardı, bu durumda kim daha fazla yaşamak isterdi ki?</p>

  <p>Kolera alev gibi hızla yayılıyordu. Kulübeden kulübeye, küçük köylerden pazar yerlerine, oradan da bir sonraki köye geçiyordu. Yalnızca birbirinden ayrı duran birkaç çiftlik ve Chojnicki Kontu’nun şatosu salgından etkilenmedi.</p>

  <p>Birçok insan girip çıktığı halde Swazby’deki sınır meyhanesi de salgından etkilenmedi. Mikroplar sanki meyhaneyi çevreleyen alkol buharıyla hemen ölüveriyordu.</p>

  <p>Denetleme görevlisi Eibenschütz’e gelince, onun içme nedeni kesinlikle salgın değildi. Aksine: Ölümden korktuğu için değil, hayatta kalmaktan, Euphemiasız hayatta kalmaktan korktuğu için içiyordu. Bir süredir onu hiç göremiyordu. Dükkânı Kapturak, Sameschkin ile birlikte işletiyordu. Üstelik çok az müşteri geliyordu. Euphemia’nın bütün gün odasında ne yaptığını tanrı bilirdi. Acaba ne yapıyordu?</p>

  <p>Bir gece, met ve doksan derecelik içkiyi karıştırıp bol miktarda içtikten sonra, çılgınca bir fikre kapılarak, onun odasına gitmek istedi. Hem Eibenschütz’ün de odasıydı orası. Artık başka türlü dayanamayacaktı. Düşünceleri karıştıkça, Euphemia’nın hayali gözlerinin önünde bir o kadar netleşiyordu.' Öyle ki, karşısında öylece çırılçıplak duran Euphemia’nın hayalini neredeyse eliyle kavrayabilecekti. Ona sadece dokunmak istiyorum, diye düşündü, sadece dokunmak! Euphemia’nın bedeninde saklı olan hazların hiçbirini istemiyordu. Ama ona dokunmak, dokunmak istiyordu!</p>

  <p>“Dokunmak! Dokunmak!” dedi yüksek sesle kendi kendine, merdivenlerden yukarı çıkarken. Kapı açıktı, içeri girdi, Euphemia’nın sırtı dönüktü. Yarı karanlık odada oturmuş, pencereden dışarı bakıyordu. Dışarıda seyredecek ne buluyor olabilirdi? Her gün olduğu gibi yine yağmur yağıyordu. Yağmurda, gecenin karanlığında, pencerenin ardında ne arıyordu acaba Euphemia? Küçük bir yağ lambası yanıyordu. Yukarıda, elbise dolabının üstündeydi lamba ve Eibenschütz’e bulanık ve belirsiz bir yıldızı anımsatıyordu.</p>

  <p>Euphemia neden yüzünü dönmüyordu? Eibenschütz çok mu sessiz girmişti içeri? İçeri nasıl girdiğini kendine açıklayabilecek durumda değildi. Ne zaman girmiş olabileceğini bile artık anımsamıyordu. Gerçi sallanıyordu, ama kendisini duruyormuş gibi hissediyordu. Ezelden beri orada öylece duruyordu sanki.</p>

  <p>“Euphemia,” diye seslendi.</p>

  <p>Euphemia hemen dönüp ayağa kalktı, ona doğru geldi. KollarınıEibenschütz’ün boynuna doladı, yanağını onunkine yasladı ve “Öpme! Öpme,” dedi. Onu tekrar bıraktı. “Bu çok üzücü!” dedi. Kolları vücudunun iki yanında iki yaralı kanat gibi cansızca sarkıyordu. Euphemia şimdi Eiben-schütz’e büyük, güzel, yaralı bir kuş gibi görünüyordu.</p>

  <p>Ona, dünyadaki en değerli şey olduğunu ve uğruna ölebileceğim söylemek istiyordu. Ama söylemek istediklerinin aksine sadece, “Koleradan korkmuyorum! Koleradan korkmuyorum!” diyebildi. Bununla birlikte, kalbinde Euphemia için o kadar güzel, o kadar sevgi dolu sözler saklıyordu ki. Ama dili ona itaat etmiyordu. Dili ona itaat etmiyordu.</p>

  <p>Birdenbire başının döndüğünü hissederek kapıya yaslandı. Bu sırada kapı açıldı ve Eibenschütz yere yığıldı. Olup biten her şeyin farkındaydı. Sameschkin’in içeri nasıl girdiğini, bir an şaşkınlık içinde kalıp durduğunu net olarak gördü, sonra Sameschkin’in o neşeyle yankılanan sesiyle, “Burada ne işi var onun?” diye sorduğunu ve Euphemia’nın, “Görüyorsun ya! Çıldırmış, sarhoş,” dediğini duydu.</p>

  <p>Ben sarhoşum, diye düşündü denetleme görevlisi Eiben-schütz. Birinin koltuk altlarından tuttuğunun hissediyordu. Sameschkin olamazdı onu tutan kişi, güçlü kollardı bunlar, yarı açık olan kapıdan dışarı doğru sürükleniyordu. Kendisini nasıl tekrar bıraktıklarını hissetti ve Sameschkin’in kendisine iyi geceler dilediğini de net olarak işitti.</p>

  <p>Bu gerçekten de iyi bir geceydi, diye düşündü. Bir köpek gibi, sevgilisi Euphemia’nın kapısının önünde, Sameschkin’in çizmelerinin yanına uzanarak uyuyakaldı.</p>

  <p id="u371196ca-7e2d-46bb-bfef-35892252240e"><a id="bookmark5"></a><span style="font-weight:bold;">XXX</span></p>

  <p>Uşak Onufrij sabah onu erkenden uyandırdı. Denetleme görevlisi için bir mektup vardı, resmi damgalı bir mektuptu bu. Denetleme görevlisi Eibenschütz soğuk ve sert tahta döşemeden her yeri tutulmuş ve yorgun halde ayağa kalktı. Euphemia’nın kapısının önünde uyuyakaldığı için uşak Onufrij’in karşısında biraz utanç duydu. Kalktı ve resmi damgalı mektubu okudu. Mektup, bölge doktoru Kiniower’den geliyordu. Mektupta şunlar yazılıydı:</p>

  <p>“Sayın Bay Denetleme Görevlisi,</p>

  <p>Görevim gereği size, çocuğunuzun dün gece öldüğünü bildirmek zorundayım. Karınızın da hayatı tehlikededir. Kanımca bu geceyi atlatamayabilir.</p>

  <p>Saygılarımla,</p>

  <p>Doktor Kiniower.”</p>

  <p>Mektup zar zor okunuyordu, bir doktor yazısıyla alelacele bir reçete kâğıdına yazılmıştı. Yine de, mektup, denetleme görevlisi Eibenschütz’ü derinden etkiledi.</p>

  <p>Eibenschütz, atını arabaya koşup eve gitti.</p>

  <p>Karısı, her zaman yattıkları yataktaydı. Yatağın etrafı bir sürü ilaçla çevriliydi, odada insanı uyuşturan sarsıcı bir kâfur kokusu vardı. Karısı, Eibenschütz’ü hemen tanıdı. Kadın tamamen değişmişti. Morarmış gibi görünüyordu, dudakları neredeyse mosmordu. Eibenschütz bu dudakların kiraz gibi kırmızı olduğu, onları öptüğü günleri çok iyi anımsıyordu. Hastalıktan korkmuyordu. Ölümden niçin korkacaktı ki? Karısı bile ona elini, güçsüz, sararmış elini uzatmaya çekiniyordu. Birkaç kez sanki istemdışı hareket ediyormuş gibi ona doğru uzandıktan sonra son gücünü toparlayarak bir kerede, “Kocacığım, ben seni her zaman sevdim. Ölecek miyim?” diye sordu. Ön adıyla değil de sadece “kocacığım” diye hitap etmesi denetleme görevlisi Eibenschütz’ü çok etkilemişti. Onu neyin bu kadar duygulandırdığını kendisi de bilmiyordu.</p>

  <p>Ölen çocuk çoktan dışarı çıkarılmıştı, kadın oğlunun öldüğünü bile bilmiyordu. Rahibe, yatağın ayak ucunda, elinde haçıyla hareket etmeden oturuyordu. Bir aziz resmi kadar sessizdi, sadece dudakları kımıldıyordu, zaman zaman elini kaldırıp haç çıkarıyordu. Eibenschütz yatağın başucunda oturuyordu. Hareketsizliğinden ötürü rahibeyi kıskanıyordu. Oysa kendisinin arada bir kalkması, birkaç adım atması, pencereye gitmesi ve yağmurun hüznünü izlemesi gerekiyordu. Karısı için iyi bir şeyler yapmak isterdi. Bir enstrüman çalmak gibi sözgelimi. Delikanlılık döneminde keman çalmıştı. Ölmekte olan kadının bedeni zaman zaman titreyerek sarsılıyordu. Bununla birlikte yatak da sarsılıyor ve gıcırdıyordu. Kadın bazen doğrulup dimdik duruyor, pürüzsüz beyaz gömleğinin içinde sönmüş bir muma benziyordu. Bir insan gibi değil de, devrilen bir eşya gibi hemen ardından yatağa yığılıveriyordu.</p>

  <p>Doktor geldi. Dahafazlayardım edemeyecekti. Sadece, bölgedeki tek hastanenin çoktan dolduğunu söyleyebildi. Hastalar yerlerde yatıyordu. Yeni hastalananların evlerde kalması gerekiyordu. Odada derin bir kâfur ve iyot kokusu vardı. Eibenschütz bu kötü koku bulutu içinde dolaşıp duruyordu.</p>

  <p>Doktor gitti. Oda bomboş kalmıştı. Rahibe yastıkları düzeltmek için birden ayağa kalktı; odanın durağanlığıyla karşılaştırıldığında çok büyük, önemli bir hareketti bu. Sonra hemen yerine oturarak hareketsiz durmaya devam etti. Yağmur, pencere pervazlarında sessizce şarkısını söylüyordu. Dışarıdan bazen ağır tekerleklerin sesi duyuluyordu. Belediyeye ait iki yük aracı geçiyordu, bunlar tıka basa cesetle doluydu ve üzerleri siyahla örtülüydü. Arabacılar siyah pelerin giymişti, yağmurdan ıslanan pelerinler şimsiyah parlıyordu, gündüz olmasına rağmen arabaların arkasındaki fenerler de yanıyordu. Bulanık görünüyor, salınıp savruluyorlardı ve ağır tekerlerden çıkan gürültüden dolayı imkânsız olsa da, tıkırtıları duyuluyor gibiydi. Ayrıca bu ağır atların boynunda, çınlayan bir sürü küçük çandan oluşan bir tasma vardı. Zaman zaman papazlığın yarı açık arabası geçiyordu. Rahip, arabanın içinde en kutsal varlık gibi oturuyordu. Topal beygir yavaşça ilerliyor, tekerlekler yumuşak çamurda duyulacak kadar gıcırdıyordu. Çok nadiren, şemsiyenin altına sığınmış bir yaya geçiyordu. O da yine iyice sarmalanmış bir tabuta benziyordu.</p>

  <p>Odada saatin tıkırtısı duyuluyor, kadın soluk alıp veriyor, rahibe mırıldanıyordu.</p>

  <p>Akşam çökmeye başladığında rahibe bir mum yaktı. Yalnızdı mum, çok büyüktü ve odanın ortasında, yuvarlak masanın üstünde tek başına duruyordu. Lütufkâr ışığı sönmek üzereydi. Denetleme görevlisi bunun hayattaki tek lütufkâr şey olduğunu düşünüyordu. Regina birden kalktı. İki kolunu da adama doğru uzattı ve çok tiz bir çığlık atarak birdenbire yatağa yığıldı.</p>

  <p>Rahibe, kadının üzerine eğildi. Haç çıkardı ve ölünün gözlerini kapadı.</p>

  <p>Eibenschütz yaklaşmak istediyse de, rahibe onu uzaklaştırdı. Rahibe diz çöktü. Siyah elbisesi ve beyaz başlığıyla çok güçlü görünüyordu. Çatısı karla kaplı siyah bir eve benziyordu ve bu ev Eibenschütz’ü ölü karısından ayırıyordu. Eibenschütz ateş gibi yanan alnını soğuk cama yasladı ve hıçkırarak ağlamaya başladı.</p>

  <p>Burnunu silmek istedi, mendil aradı ama bulamadı, bunun yerine haftalardır hep yanında taşıdığı şişeyi kavrayıp çıkardı ve büyük bir yudum aldı.</p>

  <p>Ağlaması hemen dindi. Şapkasını ve paltosunu almadan sessizce dışarı çıktı ve çiseleyen miskin yağmurun altında öylece durdu. Sanki bir bataklık yağıyordu.</p>

  <p id="u37fcd553-a063-4a70-861a-50c91a72b40f"><span style="font-weight:bold;">XXXI</span></p>

  <p>Durum giderek daha da kötüleşiyordu. Artık şubatın ilk günleriydi. Salgın hâlâ bitmemişti. Mezarcıların üçü de ölmüştü. Belediye görevlileri ölen kişilerin evlerine gitmeyi reddediyordu. Valilikten, mahkûmları mezarcı olarak kullanmak üzere emir geldi.</p>

  <p>Mahkûmlar, Zloczow’daki büyük zindandan Zlotogrod bölgesine getirildi. Altılı gruplar halinde uzun zincirlerle birbirlerine bağlanmışlardı; zincirlerle şakırtılar ve takırtılar çıkararak trene bindilerjandarmalar da süngüleri takılı tüfekleriyle onlara eşlik etti.</p>

  <p>Mahkûmlar, Zlotogrod bölgesinde her yere dağıtıldı, köylere altışar mahkûm, küçük Zlotogrod bölgesine ise on iki mahkum gitti. Mahkûmlara pelerinli özel bir palto giydirilmiş, paltoların hepsi kloroformlanmıştı. Bu kum sarısı, korkunç görünüşlü kılıflar içinde, zincirleriyle şakırtılar ve takırtılar çıkararak, jandarmaların gözetimi altında, evlere, kulübelere giriyor ve şakırtılar ve takırtılarla tabutları dışarıya, belediyenin büyük aracına taşıyorlardı. Gözlem kulübesinde yerde uyuyorlardı.</p>

  <p>Mahkûmların sadece bazıları koleraya yakalanmayı başardı. Hastaneye gidiyor ve hastaymış gibi davranıyorlardı. Gerçekte hiçbiri hasta değildi. Hatta bazıları kendilerini ölmüş göstermeyi bile başarabildi. Yani Kapturak, belediye katibine sahte ölüm raporu yazdırtıyordu. Aslında mahkûmlardan sadece biri ölmüştü, o da zaten yaşlı ve hep hasta olan biriydi. En akıllıları kaçıp kurtuldu. Diğerleri ise hayatta kaldı. Sanki zincirler ve duydukları özgürlük özlemi onları, bölge doktoru Kiniower’in aldığı tedbirlerden daha iyi koruyordu. Rusya’dan gelen asker kaçaklarına da hiçbir şey olmadı. Küçük mikroplar özgürlüğe duyulan bu koca özlem karşısında ne yapabilirdi ki?</p>

  <p>Zloczow’daki zindandan Zlotogrod’a getirilen mahkûmlar arasında Jadlowker de vardı. Bir gün cenaze arabasına eşlik ederken o da yere yığıldı. Zincirleri çözüldü. Jandarmanın eşliğinde güçlükle ilerleyerek Zlotogrod hastanesine doğru gitmeye başladı. İşe bakın ki, Kapturak’ın da yolu oradan geçiyordu. Jadlowker tekrar düşme numarası yaptı. Kapturak şemsiyeyi bir kenara bıraktı ve jandarmayla birlikte Jadlowker’i tekrar kaldırdı. Sonra şemsiyeyi bir eline aldı ve diğer kolunu da Jadlowker’in kolunun altına soktu. Jandarma arkadan geliyordu. Kapturak’ın bir şey söylemesine gerek yoktu. Hastalarla kaçamak bakışlarla ve hastaların kolunu belli bir anlama gelecek şekilde sıkıştırarak anlaşırdı. Bir kere sıkıştırdığında bu, “Nereye gidiyoruz?“ anlamına gelirdi -Çok tehlikeli, diye cevap verdi Jadlowker’in kol kası- Göreceksin her şey yoluna girecek, diye yanıtladı Kapturak’ın kolu, teselli veren bir koldu.</p>

  <p>Böylece yavaş yavaş, sürüklene sürüklene hastaneye gittiler. Girişte Jadlowker doksan derecelik içkiden bir şişe daha aldı. Şişeyi hemen güvenli bir yere sakladı.</p>

  <p id="u57f988d3-24c2-402c-b0ce-96993492524a"><span style="font-weight:bold;">XXXII</span></p>

  <p>Jadlowker’in işini halletmek hiç de kolay değildi. Kapturak düşünüp taşınıyor, onu nasıl ölüymüş gibi göstereceğini bulmaya çalışıyordu. Jadlowker buralarda sınır meyhanesinin sahibi, hatta sırfJadlowker olarak bile çok iyi tanınırdı. Jandarma polisi Slama ile denetleme görevlisi Eibenschütz de onu tanıyordu.</p>

  <p>Ama hoş bir raslantıyla sorun çözüldü. Slama kolera salgını başladığında verdiği dilekçe üzerine Podgorce’ye atandı. Alay koruması ve jandarma birliğinin komutanı olmuştu. „</p>

  <p>Böylelikle en azından bir düşmandan kurtulmuşlardı, ama geriye bir başka düşman daha, yani Eibenschütz kalıyordu. Jadlowker ile Kapturak, denetleme görevlisi Eibenschütz’ü ortadan kaldırmaya karar verdiler. Peki denetleme görevlisi Eibenschütz nasıl ortadan kaldırılabilirdi?</p>

  <p>Öncelikle Jadlowker’i saklamak gerekiyordu. Hastanedeki kolera hastalarından biri üç gün sonra öldü; bu, kimsenin ilgilenmediği çiftçi Michael Chomnik’ti. Arkasından ağlayan kimse olmadı ve Leibusch Jadlowker olarak gömüldü; kırk iki yaşındaydı, mesleği meyhanecilikti, Kolomea’da doğmuştu. Ek olarak söylemek gerekirse, bu bilgiler bile sahteydi. Jadlowker’in adı Jadlowker değildi, kırk iki yaşında değildi ve Kolomea’da doğmamıştı.</p>

  <p>Jadlowker, Michael Chomnik adı altında iyileşmiş olarak hastaneden taburcu edildi. Ama nerede saklanacaktı?</p>

  <p>Kapturak onu önce hastane kapısından alarak eve götürdü. Karısı geveze bir kadındı, ona hiç güvenmez, ondan nefret ederdi. Bu yüzden karısına, ‘‘Yeni bir misafirimiz var, benim sevgili kuzenim Hudes. Birkaç gün burada kalacak,” dedi.</p>

  <p>İyi! Bir kuzen için neler yapılmazdı ki? Hem de böyle bir zamanda? Altı sandalyeyi üçer üçer birleştirip sahte Hudes’in yatağını hazırladılar.</p>

  <p>Jadlowker evden dışarı adımını atmadı. Uzun uzun uyudu ve bol bol yemek yedi. Kapturak’ın sadece bir odası ve bir de mutfağı vardı. Yemek mutfakta yenirdi. Sadece altı sandalye üstünde uyusa da, sahte kuzen Hudes tüm odayı kaplıyor gibiydi. Sandalyeleryerinden hiç oynatılmıyordu. Yemek yendikten hemen sonra kuzen Hudes biraz uzanmak için odasına gidiyordu. Karnı tok, sırtı pek ve kendini güçlü hissederek hemen uykuya dalıyordu. Horluyor ve horladığında duvarlar yıkılacak gibi oluyordu.</p>

  <p>Onu ne yapacaklardı? Kapturak, jandarma polisi Slama’nın tayinini bekliyordu.</p>

  <p>Nihayet şubatın ilkgünleri geldi çattı. Slama’nın gidişine sadece birkaç gün kalmıştı. Slama her zamanki özenli tavrıyla, kolera salgınına rağmen vedalaşmak için her yere uğradı, hatta tutuklamaktan keyif alacağı insanlara bile gitti. İlk Önce denetleme görevlisi Eibenschütz’e veda etmek üzere sınır meyhanesine uğradı. Denetleme görevlisini tekrar gördüğünde şaşkınlık içinde kaldı. Eibenschütz değişmişti. Eibenschütz iyice sarhoştu. Yine de iki üç kadeh daha içip birbirleriyle gönülden vedalaştılar. Denetleme görevlisi biraz ağladı. Jandarma polisinin yüreği sızladı.</p>

  <p>Kapturak hemen yanlarında oturuyordu, bir ' mendil alarak gözlerindeki yaşları sildi. Aslında gözleri kupkuruydu. Sadece Jadlowker’i nasıl saklayabileceğini düşünüyordu. Jandarma polisi gitmeden önce  yaklaşarak, “Biliyor musunuz, Jadlowker koleradan öldü. Euphemia’ya hiçbir şey söylemeyin! Şimdi otel biz ipotekçilere 'ait,” dedi.</p>

  <p>“Koleraya rağmen buradan hâlâ ben sorumluyum,” dedi denetleme görevlisi Eibenschütz. Jandarma polisi Slama paltosunu ilikledi, atkısını doladı,  miğferini taktı ve denetleme görevlisinin elini bir daha sıktı. “Demek Jadlowker öldü,” dedi biraz da törensel bir tavır takınarak. Ölü olduğu zannedilenJadlowker’e de veda ediyor gibiydi. Kapturak’a sadece iki parmağıyla asker selamı verdi. Sonra gitti. Denetleme görevlisi Eibenschütz, kendini sanki Tanrı ve tüm dünya tarafından terk edilmiş hissediyordu. O anda Sameschkin’inyokluğunu hissetti. Oysa Sameschkin yukarıda sevgili, çok sevgili Euphemia’yla yatıyordu.</p>

  <p id="uec28ea22-0fed-4519-acf4-e2521ebc41f5"><a id="bookmark6"></a><span style="font-weight:bold;">XXXIII</span></p>

  <p>Şubatın yirmi birinde, tam da o gün, birdenbire dondurucu bir soğuk başladı ve herkes onu neşeyle selamladı.</p>

  <p>Sevgili acımasız Tanrı, duruma göre, ya kolerayı ya da dondurucu soğuğu gönderiyordu. Koleranın ardından, insanlar, dondurucu soğuğu selamlayarak karşıladı.</p>

  <p>Gece Struminka nehri dondu. Yağmur birden.kesildi. Caddenin ortasındaki çamur cam gibi, buzlu cam gibi sertleşerek kurudu. Berrak bir cam gibi görünen gökyüzünde güneş parlıyordu, çok parlak ama çok da uzaktı. Buzla kaplı kaldırımda yağmurdan arta kalan sular da dondu, insanlar buzun üzerinde kaymamak için ucunda sivri demir olan değneklerle yürüyordu. Buz gibi bir rüzgâr esiyordu. Kuzeyden ya da güneyden, doğudan ya da batıdan değil, sanki hiçbir yönden gelmeyen bir rüzgardı bu. Yağmurun ve karın yukarıdan düşmesi gibi, bu rüzgar da yukarıdan aşağıya doğru esiyordu.</p>

  <p>Gece kolera da dindi. Hastalar iyileşti ve hiçbir sağlıklı kişi bir daha hastalanmadı. <sup>Ö</sup>lüler unutuldu - her zaman olduğu gibi unutuldular. Gömülür ölüler. Onlar için gözyaşı dökülür. En sonunda da unutulurlar.</p>

  <p>Zlotogrod bölgesinde yaşam tekrar eski haline döndü.</p>

  <p>Zlotogrod bölgesinde yaşam tekrar eski haline geri döndü, ama kolera salgını olsa da olmasa da denetleme görevlisi Eibenschütz için her şey yine aynıydı. Karısının ölümünün ardından ölüm korkusundan değil, ölüme duyduğu özlemden dolayı içer olmuştu.</p>

  <p>Bütün ayyaşlardan daha çok içiyordu. Yine Szwaby’deki sınır meyhanesinde yaşıyordu. Zlotogrod’daki evini hizmetçi kız tek başına idare ediyordu ve Eibenschütz onun evi nasıl idare ettiğiyle ilgilenmiyordu. Genel olarak hiçbir şeyle ilgilenemiyordu.</p>

  <p>Eibenschütz içiyordu. Alkole, uçuruma düşer gibi, hafif, ayartıcı, yumuşak zeminli bir uçuruma düşermiş gibi düşüyordu. Kişiliğinin bir parçası haline gelmiş olan göreviyle ilgili nedenlerle görünüşüne hep dikkat etmiş olan Eibenschütz, şimdi duruşuna, yürüyüşüne ve yüzüne özen göstermez olmuştu. Bütün bir gece içtikten sonra kıyafetini, yeleğini, ayakkabılarını çıkarmadan yatağa uzanıyordu. Pantolon askısını çıkarıyor, ama pantolonunu ve çoraplarını çıkarmaya üşeniyordu. Kışladayken akşamları yatmadan önce. yıkanıp tıraş olmaya alışmıştı, çünkü sabahın altısında görev başında olması gerekirdi. Şimdi ise tıraş olmayı sabaha bırakmaya başlamıştı. Ama o sabah çok geç kalktı, neredeyse öğle olmuştu ve bazılarının sadece iki günde bir tıraş olduğunu düşündü. Hâlâ yıkanabilecek güce sahipti. Aynada kendine baktı, ama bunu ne kadar iyi göründüğünü değil, daha çok, hâlâ yeterince kötü görünüp görünmediğini anlamak için yapmıştı.</p>

  <p>Sabahları kalktıktan sonra çirkin bir arzu onu ele geçirir, hiç ilgilenmediği halde dilini dikkatlice incelerdi. Bu inatçı meraktan dolayı dilini dışarı uzatır uzatmaz, aynanın önünde suratını binbir şekle sokmadan duramazdı; hatta bazen aynadaki aksine bağırarak hakaret dolu birkaç söz de söylerdi. Kimi zaman kendini aynada seyretmekten alamaz, ancak hep yatağının ayak ucunda duran şişeye uzandığında bundan vazgeçebilirdi. Su bardağına bir yudum içki koyar, sonra bir tane daha, ardından bir tane daha koyardı. "Üç yudumun ardından kendini yine o eski denetleme görevlisi Anselm Eibenschütz gibi hissederdi. Gerçekte öyle değildi. Bu tamamen yeni, çok değişmiş bir Anselm Eibenschütz’dü.</p>

  <p>Her sabah sütlü sıcak çay içmeye alışkındı. Ama bir gece, Sameschkin orada ve Euphemia’yla birlikte olduğu sürece sütlü çay içemeyeceği fikri aklına geldi. Ancak ilkbaharda, ancak ilkbaharda, diye bağırdı kendi kendine ve sabahları odaya getirilen çayı lavaboya dökmeye başladı. Çünkü utanıyordu, sabahları artık sıcak bir şey içmediğinin kimse tarafından bilinmesini istemiyordu. Sıcak bir şey içmek yerine doksan derecelik içkiden bir yudum almayı tercih ediyordu.</p>

  <p>Hemen içi ısınıyor ve rahatlıyordu. Her şeye rağmen yaşamaya istekliydi. Kendini çok kuvvetliymiş gibi hissediyordu; dünyadaki her şeyin üstesinden gelebileceğine inanıyordu. Çok güçlüydü denetleme görevlisi Eiben-schütz ve kestaneci Sameschkin de yakında ortadan kaybolacaktı.</p>

  <p>İster sivil kıyafetlerinde ister üniformasında, Eibenschütz, ütü çizgilerine hep dikkat etmişti. Ama pantolonla yatmaya başladığından beri ütü çizgilerinin hem gereksiz hem de çirkin olduğunu düşünüyordu. Çizmelerini temizlenmcsi için kapının önüne koymak da gereksiz ve çirkindi.</p>

  <p>Tüm bunlara rağmen denetleme görevlisi Eibenschütz yine de son derece heybetli görünüyordu ve sadece birkaç kişi ondaki değişiklikleri fark edebiliyordu. Sözgelimi Sameschkin, bir sabah, her şeyden habersiz olarak, tüm iyi niyetiyle, “Sizin büyük, çok büyük bir derdiniz var, Bay Eibenschütz,” dedi.</p>

  <p>Eibenschütz ayağa kalktı ve  hiçbir şey söylemeden gitti.</p>

  <p id="u31cfcaa3-b0b5-4749-b989-7853e64d256b"><a id="bookmark7"></a><span style="font-weight:bold;">XXXIV</span></p>

  <p>Zavallı Eibenschütz, zihninde garip oyunların döndüğünü kısa bir süre sonra kendisi de anlayacaktı. Örneğin yakın geçmişe ait olayları anımsamadığını fark etti. Dün ne yaptığını, ne yiyip ne dediğini artık anımsamıyordu. Bu heybetli denetleme görevlisi, hızla aşağı doğru düşüyordu. Büroya geldiğinde, kâtip, Eibenschütz’ün dün verdiği bir talimattan söz ederken her şeyi anımsamıyormuş gibi yapmak zorunda kalıyordu.</p>

  <p>Kâtipten, dün ne söylediğini öğrenebilmek için bütün zekâsını kullanıyordu.</p>

  <p>Bunun dışında yine de çok görkemli görünüyordu denetleme görevlisi Eibenschütz. Hâlâ genç bir adamdı, olsa olsa otuz altı yaşındaydı.</p>

  <p>Hâlâ ayakta kalabilecek ve arabayı kullanabilecek gücü de vardı. Ama içtiği zaman <sup>1</sup> şnaps içini yakıp kavuruyor, içmediği zamansa  şnapsın özlemiyle yanıp tutuşuyordu. Gerçekte, bir insana, herhangi bir insana duyduğu özlem ve Euphemia’ya duyduğu hasret içinde kor gibi yanıyordu. Onun imgesini kalbinde taşıyordu, onu oradan çıkarıp almak için sadece göğsünü açması yetecekti. Ve bir gün göğsünü açacağını gerçekten düşünüyordu.</p>

  <p>O dönemde Eibenschütz’te bazı değişiklikler oldu, gerçi bunlardan dolayı üzüntü duyuyordu, ama tekrar eskisi gibi olması da mümkün değildi. Bunu çok isterdi ve kendine duyduğu özlemin başkalarına duyduğu özlemden çok daha büyük olduğunu söylemek mümkündü.</p>

  <p>İşinde giderek daha da katı, daha da hoşgörüsüz oluyordu. Slama’nın yerine gelen yenijandarma polisi Piotrak’ın da bunda payı vardı. Piotrak kızıl saçlıydı ve halkın, kızıl saçlıların kötü insanlar olduğuna dair boşinanını haklı çıkarıyordu. Masmavi olmalarına rağmen, gözlerinin ışıltısında da bir parça kızıllık, adeta ateşleyen ve yanmakta olan bir şey vardı. Konuşmuyor, bir şey söylerken sanki homurdanıyordu. Bir dükkâna girdiğinde, tüfeğini sadece yasa gereği mecbur olduğu için, isteksizce indiriyordu. Çok nadir gülüyordu, ama denetleme görevlisine durmadan cansıkıcı hikâyeler anlatıyor, üstelik bunu büyük bir ciddiyetle yapıyordu. İkisi birlikte, ağırlık ve ölçüleri denetlemek için bir dükkâna girdiklerinde hiçbir şey söylemeye gerek duymuyordu. Denetleme görevlisi Eibenschütz onun bakışını hissederdi. Bu keskin mavi ve aynı zamanda kırmızımsı bakış şüpheli nesneleri hiç yanılmadan yakalardı. Bir gün jandarma polisi Piotrak’ın aklına, malların kalitesinin de denetlenebileceği fikri geldi ve denetleme görevlisi bunu kabul etti. Eibenschütz mallarla ilgili sorular da soruyordu artık. Çürümüş sardalyalar, sulandırılmış şnapslar, farelerin kemirdiği muşambalar, yanmayan nemli kibritler, güvelerin yediği kumaşlar ve Rusya’dan getirilen, yoksul çiftçilerin ürettiği, kendiliğinden yanan bir şnaps olan Samogonka’lar buldu. Malları kontrol etmenin de denetleme görevlisinin görevlerinden biri olduğunu hiç düşünmemişti Eibenschütz ve bu konuya dikkatini çeken jandarma Piotrak onun için ayrı bir önem kazandı. Denetleme görevlisi Eibenschütz çok usulca, çok yavaşça bu jandarmaya karşı bir tür bağımlılık içine düşüverdi. Bunu kendine açıklayamıyor, ama yine de hissediyordu. Hatta bu kızıl saçlı adamdan zaman zaman korktuğu da oluyordu. En korkutucu olan da, jandarma polisinin alkol düşmanı olmasıydı. Her zaman ayık ve her zaman sinirliydi. Küçük, sağlam yumruğunun üstünde bir kirpinin dikenlerine benzeyen kırmızı tüyler vardı. Bu adam yalnızca yasalara uygun olarak silahlanmakla kalmamıştı, kendisi de zaten bir silahtı.</p>

  <p>Bazen, büyük, siyah çantasından, içinde tütsülenmiş et olan yağlı ekmek çıkarır, ikiye bölüp yarısını denetleme görevlisi Eibenschütz’e verirdi. Eibenschütz, aç olsa bile, bunu isteksizce alırdı. Bazen, Piotrak’ın elinin üzerindeki kızıl kıllardan birinin yağa veya salama bulaşmış olabileceğini düşünürdü.</p>

  <p>Aynı zamanda kendisinin de kötü biri haline geldiğini ve Piotrak’tan farklı olmadığını hissediyordu. Arka cebinden yassı bir şişe çıkarır, büyük bir yudum alırdı. Bunun üzerine hiç de kötü biri olmadığını, katı davranması gerektiğini, sadece görevini yaptığını ve bununla da kaldığını düşünürdü. Korkusuzca ve coşku yüklü çevik bir tavırla dükkânlara, büyük ya da orta büyüklükte, küçük ve çok küçük dükkânlara girerdi. Bazen sayıları zaten az olan müşteriler de yok oluverirdi, çünkü jandarmadan, resmi makamlardan ve genel olarak yasalardan korkarlardı. Jandarma polisi, çantasından uzun, siyah renkli ve ipekle bağlanmış defterini çıkarırdı. Sivri uçlu kurşunkalemi tüfeğinin süngüsüne benzerdi.</p>

  <p>Denetleme görevlisi Eibenschütz tezgâhın arkasında durur, yanındaki satıcı da küçülmüş, büzüşmüş görünürdü (korkutucu “bir” rakamının yanında büzüşmüş bir sıfır olduğunu düşünün), Eibenschütz, jandarmaya yazdırırdı: “Gramlar” veya “üç libre” veya “altı kilo” veya “iki metre.” Satranç taşlarını dizermiş gibi sahte ağırlıkları önüne koyardı Eibenschütz. Azametle orada durup yasaları uygularken kendini çok güçlü hissederdi. Jandarma not alır, satıcı titrerdi. Kimi zaman dükkânın arka odasından satıcının karısı gelir, umutsuzluk içinde ellerini kavuşturarak yalvarırdı.</p>

  <p>Herkes denetleme görevlisi Eibenschütz’ün niçin koleraya yakalanmadığını sorup duruyordu. Çünkü Eibenschütz koleradan çok daha acımasızdı. Mercan tüccarı Nissen Piczenick, havlucu Tortschiner, sütçü Kipura, balıkçı Gorokin, kümes hayvanları satan Czaczkes ve diğer birçokları onun yüzünden cezaevinin yolunu tutmuştu. Denetleme görevlisi Anselm Eibenschütz ülkeyi kolera gibi kasıp kavuruyordu. Sonra eve, yani Szwaby’deki sınır meyhanesine dönüp içiyordu.</p>

  <p>Bir keresinde yine o dehşet dolu teftişlerden birinde bir tüccarın karısı ve çocukları Eibenschütz’ün önünde diz çöküp kendilerini bildirmemesi için yalvardılar. Kürküne asılıyor, gitmesine izin vermiyorlardı. Ama kızıl saçlı Piotrak tepkisizce yanında duruyordu. Üniformalı olduğu için ona hiçbir kadın ya da çocuk yaklaşmaya cesaret edemezdi. Eibenschütz kendi kendine, “Neden görmezden gelinmesin ki? O kime ne yaptı? Burada herkes birbirini soyup duruyor zaten. Bunu görmezden gel, Eibenschütz!” dedi. Ama böyle konuşan eski, önceki Eibenschütz’tü. Oysa yeni Eibenschütz, ‘‘Yasa yasadır ve jandarma Piotrak da burada işte, ben de on iki yıl askerlik yaptım, üstelik kendimi çok mutsuz hissediyorum. Kalbimi işe karıştırmam,” diyordu. Yeni Eibenschütz’ün söylediği her şeyi Piotrak da kızıl kafasıyla sürekli olarak onaylıyor gibiydi.</p>
</body>
</html>
