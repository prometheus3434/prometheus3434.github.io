<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
  <head>
    <title>foto2</title>
    <meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style>
<meta name="Adept.resource" value="urn:uuid:97131540-16bd-4cfe-b7f1-eafd05224090"/></head>
  <body class="calibre">
<h1 class="normal1" id="calibre_toc_1"><span class="idebold">SUNUŞ</span></h1>
  <p class="normal">Fotoğraf Ustaları; Anılar ve Söyleşiler kitabının ikincisiyle karşınızdayız. </p>
  <p class="normal">Benim için, her yeni kitap, her yeni çalışma bir doğum coşkusu anlamındadır. Bu yüzdendir ki, doğum yapmış bir anne kadar mutluyum. Bunu da en iyi anneler bilir.</p>
  <p class="normal">Her kitap, her çalışma çocuğum gibidir aynı zamanda. Üzerine titrer, gözüm gibi korurum onları. Çünkü, emeğim vardır ve emek kutsaldır. Korunmalı, gözetilmeli, saygı duyulmalıdır.</p>
  <p class="normal">Aslında bu kitaplar hepimizin katkısı ve emeğiyle oluşuyor. Zamanı gelince de sayfalara, formalara dökülüp kitap oluyor ve başlıyor okuyucusunu aramaya.</p>
  <p class="normal">İşte bu noktada siz fotoğrafsever dostlara çok iş düşüyor. Bu kitaplar okunmadan, okutulmadan, ilgilisine ulaştırılmadan amacına tam anlamıyla ulaşmış sayılmaz. Bu nedenle herkesten destek bekliyoruz.</p>
				<p class="normal">Fotoğraf Ustaları kitabının ikincisinde de “<span class="ideitalik">Tekin Ertuğ Atölyesi</span>” üyeleri ve sayın hocamız Tekin Ertuğ başta olmak üzere, belki de ilk kez fotoğraf anılarını bu kitapta okuyacağınız on fotoğraf ustasının anılarını, bilinen/bilinmeyen yaşam kesitlerini, fotoğraf yaklaşımlarını kalıcı belge haline getirdiler ve böylece sonraki kuşaklara aktarmış oldular. Bu kitap, atölye üyelerinin yoğun emeği ve titiz çalışmalarının sonucunda sizlerle buluşturuldu.</p>
  <p class="normal">Bu çaba ve çalışmalar, kısır çekişmelere ve tarihin çöplüğünde yerini almış olumsuz yaşanmışlıklara harcatılmayacak kadar önemli ve değerlidir.</p>
  <p class="normal">Her yenilik, parlak ve ışıklı bir umuttur!</p>
  <p class="sagnormal">Necip Evlice<br class="chapter"/>
  FSK Başkan Yardımcısı</p>
				</body>
</html>