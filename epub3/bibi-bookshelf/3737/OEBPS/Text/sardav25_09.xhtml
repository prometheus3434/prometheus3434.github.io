<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Juli Zeh - Sessizliğin Gürültüsü</title>
<link rel="stylesheet" href="../Styles/main.css" type="text/css"/>
</head>
<body class="içerik">
<h3>Taksiyle Mostar’a</h3>
<p class="str"><i>Gözlerim yüzümde yabancı bir madde gibi</i>: Kapamak istediğimde gözkapaklarımın altındaki kumu hissediyorum, bu yüzden de açık bırakıyor ve selüloz gibi yoğun sisin dışarıda mı, yoksa kafamın içinde mi olduğuna karar vermekten âciz bir halde mutfak penceresinden dışarı bakıyorum. Bunu anlamak için ihtiyacım olan kahve, hâlâ Adriyatik’te oyalanıyor.</p>
<p>Dario dairenin öbür köşesinden bağırıyor. Acele etmeliymişim, duşa girip giyinmeliymişim, işe gitmesi gerekmiş. Hemen söz dinliyorum ve ses tonuna hiç kızmıyorum. Bugün bana söylenen her şeyi yapmam ve kimsenin de bunu fark etmemesine dikkat etmem gereken günlerden biri. Öyle yorgunum ki, sanki Zagreb'den Jajce'ye yürüdüm. Hiçbir yere de varmadım. Deri ceketi sehpaya koyuyorum, canlı bir şeymiş gibi özenle. Banyodan çıktığımda yok.</p>
<p>Dario sırt çantasını merdivenlerden aşağı taşıyor. Vedalaşmak için "<i>Laku noc</i>" diyorum, iyi geceler. Bana öğrettiği tek Hırvatça cümle bu.</p>
  <p class="bosluk1"></p>
<p class="str"><i>Kendimi toplamazsam Saraybosna’ya</i> gerçekten yürüyerek gidebilirim. Köpek ve bagajla bir sütunun arkasına sinmiş halde ilk otobüsün uzaklaşmasını izledim, çünkü her ânı yanlıştı. Sis kalkar kalkmaz hava ısınıyor.</p>
<p>Dünün üzerinden, malum, yirmi dört saatten az bir zaman geçti. Nasıl ki hava durumunda gerçek ve hissedilen sıcaklık arasında ayrım yapılıyorsa, bireye göre belirlenen ikinci bir saat hesabı da uygulanmaya başlamalı derhal. Hissedilen bir hafta boyunca seyahat etmiş ve her gün hissedilen on sigara tüttürmüş olurdum.</p>

<p><i>Öyle ya da böyle, sonuçta nevale satın almam lazım.</i>&nbsp;Dario son balık kılçığına kadar benim yerime her şeyi ödediği için bu ülkede ilk kez cüzdanımdan bir Alman banknotu çıkarıyorum. İşe yarıyor. Sigaranın fiyatı bir elli, para üstü olarak rengârenk, mendil yumuşaklığında Konvertibıl Mark* paçavrası alıyorum. En çok da kurbağa yeşili, konvertibıl elli Pfennig banknotu hoşuma gidiyor. Alman banknotlarım kendilerini mutlu sayabilir: Sürgünde eurodan uzun yaşayacaklar.</p>
<p class="dnot">*Konvertibl Mark (K-Mark) ya da Değiştirilebilir Mark, Bosna-Hersek'in para birimidir. -,y.n.</p>
  <p class="bosluk1"></p>
<p class="str"><i>Sonraki otobüs gelip de iki şoför indiğinde hünerimi gösteriyorum</i>. Köpek dümdüz oluyor, kendiliğinden koltuğun altına giriyor. Eve döner dönmez ona bir hediye almalıyım, acaba en çok ne hoşuna gider, diye düşünüyorum. Şoförlerden birinin bizi gördüğü hissinden kurtulamadığımdan bilet ücretini öderken bonkör davranıyorum. Hiç renk vermiyor.</p>
<p>Vrbas Nehri dün de Jajce'ye kadar eşlik etmişti bana, şimdi yine yanımda, bu sefer yolun diğer tarafından akarken gümüş plakalardan oluşmuşçasına parlıyor. Yol kenarı açık mavi çiçeklerle pudralanmış, dün botuma hayran olan kelebeklerin şekil ve renklerini nereden kopyaladıklarını biliyorum artık. Her beş yüz metrede bir bisiklet kulübesi gibi bir yerde şişte bir kadavra dönüyor. Uzun süre domuz olduklarını sanıyorum, ta ki bir durakta bir kuzunun kılsız, kızarmış yüzünü fark edinceye kadar.</p>
<p>Dar yılankavi yollardaki Birleşmiş Milletler’e ait konvoylar insanın sinirini bozuyor. Yaprak döken orman, dökmeyenle yer değiştiriyor, yavaşça, sanki kimse fark etmesin diye. Uzaktan ağaçların arasında yüzeyi tuhaf bir beyazlıkla parlayan bir göl görüyorum. Yarısı suyun üzerinde birbirine bitişik yüzen plastik şişelerle kaplı.</p>
  <p class="bosluk1"></p>
<p class="str">Burunları kayalara sıkışmış veya sırtları üstünde, güdük bacaklarını havaya kaldırmış araba enkazlarının pasıyla turuncuya boyanmış dönemeçlerin iç kıvrımlarındaki yamaçlar. Görünen o ki, arada bir birileri dik kaya duvarına tırmanarak arabaların tekerleklerini çıkarıp duruyor.</p>
<p>Ufukta koyu renkli ağaçlarla kaplı olan bir sonraki dağ silsilesi bekleşiyor. Dağların nefes aldığını görebiliyor insan, tam da gözlenmediklerini sandıkları anda baktığında</p>
  <p class="bosluk1"></p>
<p class="str"><i>Bir geçit üzerinden cennete giriyoruz.</i> Hazırlıksız yakalanıyorum: Haritada göl göldür; oysa bu göl bir cıva birikintisi gibi kubbeli kubbeli parlıyor, her an kenarlarından buharlaşıp titreye titreye vadinin içinde koşmaya başlamasını bekliyorum. Her çayır bir meyve çayın, nöbetçi ceviz ağaçlarıyla çevrililer ve mısırlar tarlalarda itişip duruyor. Karpuz görmüyorum. Elektrik direkleri yüksek bacaklarıyla her şeyin üzerinden yükseliyor. Burada köylerin adları var, tam girişte elle yazılmış tabelalarda gururla sunuluyor.</p>
  <p class="bosluk1"></p>
<p class="str"><i>Cennet, buzdolabı büyüklüğünde bloklardan oluşan</i> bir su bendiyle son buluyor, bir bilimkurgu filmi için mükemmel bir mekân. Arkasındaki dik nehir yatağı kuru. Su yerine yamaçlardan aşağı yassı çakıl tarlaları akıyor, aşağıda bir kanyondan kıvrılan bir nehrin taklidi olarak birikiyorlar. Donakalmış, kuru mu kuru, doğanın gönderdiği bir tehdit işareti.</p>
<p>Sonra yamaçlar dikeliyor, birkaç inatçı ağaç da taştan yarıkların içinde toplanıyor. Cadde, otobüsü virajın içinden yönlendirerek manzaradan uzaklaştırıyor, korku tünelindeki bir vagon gibi sarsarak.</p>
  <p class="bosluk1"></p>
<p class="str"><i>Dışarıda bir müddet hiçbir şey değişmiyor</i>, ben de biletimdeki yazıyı okuyorum vakit geçirmek için. Hırvatçayla Lehçe gerçekten de birbirine çok benziyor. Özellikle de bütün dillerde bir kelime hep aynı: Mostar. Çok sakin olmaya karar veriyorum, çünkü bu her zaman iyi bir karardır. Önce Saraybosna’ya gitmem gerekmiyor. Eğer kiralık arabamı almak istemiyorsam.</p>
  <p class="bosluk1"></p>
<p class="str"><i>Şu duyduğum ses motordaki bir arızadan kaynaklanmıyor</i>, bunlar ağustosböceklerinin düzenli yükselip alçalan çığlıktan, sanki kanyon uzun bir süre önce atılan bir çığlığın yankısını yakalamış gibi. Mesela uçan bir dinozorun çığlığını. Köpekle bir an uyuşmuşçasına açık kapıda duruyor, sonra otobüsten atlayıp nehre inen merdivenlerden aşağı koşuyoruz.</p>
<p>Bu nehir Vrbas’ın kız kardeşi Neretva. Yakından da yeşil renginden bir şey kaybetmiyor. Balık sürüleri ışığı arıyor. Ellerimle suyu yokluyor, sonra da kollarımı ıslatıyorum, şiddetli rüzgâr anında sıcaklığını kaybediyor. Suyun dünyanın kalanı ve sıcaklığıyla hiçbir alakası yok.</p>
<p>Demek ki yüzmek yok. Köpek çakıltaşlarıyla oynuyor ve bacağıma kramp girerse beni herhalde kurtarmaz. Oturuyor, arkamdaki bokla kaplı merdiveni unutup etrafıma bakınıyorum. Bu büyüleyici yeşil nehrin diğer büyüleyici yeşil nehirlerden neden farklı olduğunu anlıyorum: Kıyısını tatil evleri süslemiyor, tekneler yok, kordonboyu yok, balık tutanlar ve gezinti yolları da. Sadece kayalar, su, birkaç ağaç ve etrafımdaki vadide değil ama kafamın içinde ağustosböceklerinin gitgide artan çığlıkları var. Bu bir gürültü değil artık, tam tersi sessizliğin özü.</p>
  <p class="bosluk1"></p>
<p class="str"><i>Hiç değilse sırt çantamı </i>çakıllı meydanın ortasına bırakmışlar. Sanki alay etmek için bir ordövr tabağına koymuş gibi. Eşyalarımı alıp terk etmemişler beni iyi ki. Sırf otobüs şoförlerinden intikam almak, Mostar yolunda onları sollamak, dirseğimi açık pencereye yaslayıp onlara el sallamak için, ta Saraybosna’dan çağırmam gerekse bile bir taksi tutmaya karar veriyorum.</p>
<p>Taksi geliyor, şoför köpeği okşuyor ve öyle sevimli gülüyor ki, koskoca bir ulusça terk edilmiş olma duygusunu bir kenara bırakıyorum.</p>
  <p class="bosluk1"></p>
<p class="str"><i>Almingleh işe yaramıyor, çünkü "Alm” ile "İng" bileşenleri</i> hedeflerini ıskalıyor. Sohbetlerde âdet olduğu üzere, bir ben konuşuyorum, bir şoför. Sorularının tek kelimesini anlamasam da ilk üç cevabımla parlak bir başarı gösteriyorum: "Almanya'dan", "cins değil, melez" ve "adı Othello". Bundan sonra da her cümlede bir kelimeyi doğru tahmin ediyorum. Hep söylemek istediğim bir şeyi tane tane Lehçe söylüyorum. Keyfimize diyecek yok, salaklar misali başımızı sallayıp gülümsüyoruz. Köpek ayaklarımın arasında oturuyor ve şoför onu eliyle ne kadar itse de başını vitese yatırmaktan vazgeçmiyor. Şoför içinde "restoran" kelimesinin geçtiği bir cümleyi üçüncü kez tekrarladığında, köpeğin karnını okşama bahanesiyle el çantamdaki çakıyı çıkarıp pantolonumun altına, baldırıma bağlıyorum.</p>
  <p class="bosluk1"></p>
<p class="str">Ormanın ortasında yoldan sapıyoruz, tecavüzcülerin orman yoluna değil de alçak bir binanın otoparkına giriyoruz. Ağaçların arasında bir bira bahçesinin ahşap masaları ve bankları duruyor. "Gojko"dayız. Açık bir sundurmanın altında, derileri yüzülmüş yirmi kuzu şişte dönüyor, ter içindeki üç erkek de üzerlerine yağ döküyor. Vejetaryen olsam da olmasam da kızarmış et kokusu dayanılır gibi değil. Taksiden inerken köpeği tasmasından tutuyorum.</p>
<p>Cızırdayan toplu mezarı keşfeder etmez elimden kurtuluyor, bir hamleyle tekrar arabaya atlıyor ve çıkmayı reddediyor. Postu diken diken oluyor, kısa kılları yüzünden sırtı renk değiştiriyor. Onu yolcu koltuğundan çektiğimde ve pençeleriyle asfaltı tırmalarken ızgaranın yanından çekiştirdiğimde arka bacakları titriyor. Demir çubukların ardına kadar açık ağızdan bağırsak çıkışına kadar saplı olduğu, köpek büyüklüğündeki kadavralara bakmaktan kendini alamıyor. Asla bir kahraman olmadı. Taksi şoförüyle birlikte bütün müşteriler bize gülse de, onun ölü hayvanları gördüğünde yaşadığı paniği benzersiz zekâsının bir işareti olarak kabul ediyorum.</p>
<p>Amerikan <i>GQ</i> dergisine göre Gojko, dünya üzerinde uçağa atlamaya değer on restorandan biriymiş. Savaş sırasında da açıkmış ve Gojko'nun röportajda söylediğine bakılırsa, ülkede ne olursa olsun kendisi ve kuzuları asla tehlikede değilmiş. Banklarda çeşit çeşit insan oturuyor: yabancı ve yerli askerler, aileler, tüccarlar, tarım işçileri, tek başına gelen genç, zarif bir sarışın. Bir tek Asyalı bir turist grubu eksik. Et ve kemik dağlarıyla dolu tabakları gördüğümde Asteriks’in yaban domuzu ziyafetleri geliyor aklıma Menüde etlerin kilogram fiyatları yazılı.</p>
<p>Taksi şoförü salata sipariş etmemi hakaret olarak algılıyor, alkol de istemiyorum. Köpek bacakları sopaya dönüşmüş gibi masanın altında duruyor. Sessizce yiyoruz, taksi şoförü yemeğini bitirmeden ayağa kalkıyorum ve Gojko’nun ormanda bulduğu ceylanları, sülünleri ve tilkileri iyileştirdiği büyük tel örgülü kafesleri ziyaret ediyorum. Aralarında, gözlerini kaybedilmiş bir oyunun yassı markaları gibi kısıp bir köşeye sinmiş alaca postlu iki kurt da var.</p>
  <p class="bosluk1"></p>
<p class="str"><i>Ne anlama geliyor acaba</i> bir halkın çamaşırlarını boy ve renge göre ipe asması, bazen soldan sağa boyları uzayarak, bazen de tersi yönde? Taksi şoförüne bir sigara sarıyorum, banştık bile. Çamaşırlar ve köyler azalıyor, nihayet eşelenmiş geniş bir düzlüğün sonunda Mostar alüminyum fabrikasının kulesi görünüyor. Sıcak hava Çingenelerin şekillerini bulanıklaştırıyor. Düzlüğe dağılmışlar, üzerlerinde UNO kamyonet tenteleri bulunan direklerden, konteynırlardan ve altları toprağa oturan kahverengi paslı Daimler' lerden oluşturulmuş bir şehrin sakinleri. Sık kara saçların altında yüzleri olmayan çocukların anneleri. Ciltleri hastalıklı keçilerin sahipleri. Köşeli taşları kocaman beyaz silgiler gibi otlara dikili geniş Müslüman mezarlıklarının gezginleri.</p>
<p>İşte, şehir merkezine geliverdik.</p>

<h3 id="sigil_toc_id_4">Jednokrevetna</h3>

<p class="str"><i>Her şeyi aynı anda görüyorum, bütün şehri tek bir bakışta</i>, sanki başımı her ikisinden biri röntgen işlevi gören gözlerden bir çelenk çevreliyor. Taksi şoförü şehri gezdirmeyi teklif ediyor, ücretsiz. "Da, da" diyorum, yani "evet".</p>
  <p class="bosluk1"></p>
<p class="str"><i>Türk tarafı, tarihi semt: İnsanlar su olsaydı</i>, burası Amazon Nehri olurdu. Üstelik kalabalığı eski bir Opel Ascona’yla yarmaya çalışıyoruz. Yayalar etrafımızı sarıyor, sağlı sollu bizi geçiyor, üzerimize üzerimize akıyor. Alışveriş torbaları arabaya hışır hışır sürünüyor, arada biri çantasını tam vaktinde kendine doğru çekmediğinde metalik bir "ding" sesi duyuluyor. Kalabalık, renk renk kıyafetlerden oluşan bir yamalı bohça: kadınların sarındığı örtülerin renkli desenlerinin yanında genç erkeklerin kot mavisi, Müslüman kıyafetlerinin kar beyazı, arada askerlerin kamuflaj renkleriyle zayıf Benetton kızlarının bej, pamuk beyazı, haki yeşili tonları. Çocuklar uzayan kollarından kenara çekilirken küçük yüzleri bana dönük kalıyor, yüzüme bakıyor ve kafalarını baykuşlarınki gibi neredeyse sırtlama kadar çeviriyorlar. Sağda solda kafeteryalar berberlerle, berberler bakkallarla yer değiştiriyor, dükkânların üstünde de boş, kenarları saçaklı pencere boşlukları ve yanmış çatılar. Oryantal popla disko müziği katmanlar halinde üst üste binmiş, köpek havlamaları ve çekiç darbeleriyle bezeli. Bekleme halindeyim, hem her şeyi görüyorum hem de hiçbir şey gömüyorum. Sesler gürlemeye ve uğultuya dönüşüyor, her yandan üzerime saldıran aromalar da pis bir kokuya.</p>
  <p class="bosluk1"></p>
<p class="str"><i>Bilmem nerenin üzerinden geçen araba köprüsü: Tutunabildiğim ilk    ayrıntı,</i> yürürken dışarı çıkardığı diline patates cipsleri yerleştirip hızla ağzını kapayan bir kızın görüntüsü. İki bacaklı bir amfibi. Belli ki, tahribattan, ayaksız kadınlarla kolsuz adamlardan, mermi deliklerinden yapılma yıldızlı gökyüzünden, futbol kalesi büyüklüğündeki el bombası deliklerinden ve havaya uçurulmuş çatılardan çok bu kızı hatırlayacağım.</p>
<p>Yaşadığım şok zihnimi açıyor, taksi şoförünün Hırvatçasını anlıyorum. Mostar’a ilk kez mi geldiğimi soruyor, retorik bir soru olmasına rağmen başımı evet anlamında sallıyorum. Betimin benzimin attığını görmek için aynaya bakmam gerekmiyor.</p>
  <p class="bosluk1"></p>
<p class="str"><i>Eski savaş hattı: Binaların cepheleri kurukafalar misali    bakıyor,</i> çukur gözler, kocaman sırıtan ağızlar... Kurşun yağmuru gözenekli kemikleri dışında yüzlerinden geriye bir şey bırakmamış. Dörtlüleri yanıp söner vaziyette bekliyor taksi şoförü arabada ve üç Walter Wolf sigarası içiyor, bense bu ölü yolun kaldırımında tek başına duruyor, göz göze geliyorum bu evlerle. Sırıtılacak ne var diye soruyorum kendi kendime. Belki de zamana karşı bu çocuksu savaşımız sırıtkan yapıyor onları. Mostar’da gerçekten de fıkra sonuna kadar anlatılmış ve canalıcı espri hâlâ yankılanıyor. İnsanlık kendisiyle konuşuyor: Sadece çatıyla zemin arasında yaşamak istemiyoruz, ne de olsa sadece etle kemikten ibaret değiliz. Şehirlerin güzelliği ve düzeni, ruhlarımızı nasıllarsa öyle, yani düzenli ve güzel halleriyle yansıtmalı. İçinde yaşamak için insanlık yüzyıllar boyunca anıtlarla semboller inşa edip kendini ahşapla taşa yansıtıyor. Tam da bu noktada evlerin içinden kıkırtılar yükseliyor, boş oturma odalarının duvarlarında yankılanıyor. İnsanlık beş yüz yıl sonra büyük emeklerle diktiği aynasının ortasına öyle bir vuruyor ki, her şey parçalanıyor, kırılıyor. Sonra da şaşkın şaşkın kırıklara bakıp bir zamanlar yüzlerin olduğu yerde maskeler görüyor. Gerçek halini görüyor. Yedi yıl şanssızlık. Gülünesi bir hal. Çınlayan kahkahadan kaçıp arabaya sığınıyorum.</p>

  <p class="bosluk1"></p>
<p class="str"><i>Yıkıntı turizmi: Şoför harabelerle gurur duyuyor</i>, sanki bizzat o&nbsp;düzenlemiş. İyiden iyiye bel verip suya sarkan köprü parçalarına, yıkık oda tavanlarının altındaki çöplüklere "ay"layıp "vay"lıyorum. On bir katlı bir apartmanın kaç katı var? Cevap: Sadece bir. Bu hurdalık eski bir Türk hamamıymış, yanındaki döküntü zarif bir otel. Yıkıntıları aklımda bir video filmi gibi geriye sarıyorum, hızlı çekimde duvarlar dikiliyor, taşlar pireler gibi yerlerinde zıplıyor, çatılar özgün şekillerine bürünüyor, pencereler camları tekrar içine çekiyor ve şehrin ne kadar güzel olduğunu görüyorum. Bir keresinde birinin "Eskiden ne güzel kadındı” gibi bir lafa kızdığına tanık olmuştum. Oysa cümle kadının hâlâ güzel olduğunu anlatıyordu sadece. Bu yüzden de bunu açık açık söylemek gerekirdi.</p>
<p>Sürekli inip binmek köpeği sinirlendiriyor. Onun hatırına sokak köpekleri gölgelerden kalkıyor, camsız pencerelerden caddeye atlayıp havlaya havlaya peşimizden geliyor. Biri çok yaklaştığında aralarına girip kolumu tehditkâr bir biçimde kaldırıyorum. Başını eğmiş, kuyruğunu bacakları arasına sıkıştırıp sinmiş halde ilk köşede kaybolur kaybolmaz da üzülüyorum. Köpek, adı neydi, ha evet, Nirvvana’nın soğuk, yeşil suyunda bir banyo aldığında benimle barışıyor.</p>
  <p class="bosluk1"></p>
<p class="str"><i>Hiçbir şeyin kendi adıyla ilgisi yok, benim de yok</i>; taksi şoförünün adını zaten ta en baştan anlamamış, tekrar sormaya da cesaret edememiştim. Aynı şekilde Müslüman mı, Sırp mı, yoksa Hırvat mı bilmiyorum, tek bildiğim Livno’da doğduğu; uzun süre Mostar’da yaşamış ve işler çığrından çıkmadan tam vaktinde Metkoviç’e taşınmış. Parmağıyla mermilerin havada izledikleri yolu gösteriyor. Birisiyle tanıştığında en iyisi bir etnografya haritası çizmek, ama sanırım yine de işe yaramazdı. Balkanlarda ”Who is who* benim için önemli mi, pek emin değilim.</p>
<p class="dnot">*İng. Kim kimdir. -y.n.</p>
<p>Kendimi kaybolmuş hissediyorum, bütün hatıralardan kopmuş. Tekrar bir çocuğum ve dünyanın haline şaşıra şaşıra birkaç saat içinde büyüyorum. Oysa her zaman her şey tam ve sapasağlamdı. Aklımda sadece geçmiş zaman var artık, kendim için de "ben" yok, sadece üçüncü şahıs. Düşüncelerim sanki uzak bir gelecekte birisi beni ve Mostar’da geçen bu ilk günü anlatıyor gibi.</p>
  <p class="bosluk1"></p>
<p class="str"><i>Minarelerden yükselen akşam ezanı</i> sokaklardaki havayı aniden değiştiriyor, tıpkı Leipzig’de turuncu fenerler yandığında olduğu gibi. Bütün hareketler yavaşlıyor, sesler kar yağarken olduğu gibi boğuk. Şehrin yerine, araba gürültüsü ve ses karmaşasıyla değil de insan boyundan yüksek duvarlar boyunca yankılanan adımlarla dolu gece dublörü geçiyor. Duvarlardan sarı veya pembe çiçekli dallar sarkıyor, galiba bunlar hemen arkalarındaki cennet bahçelerinin püskülleri.</p>
<p>Ezan boş evlerde yankılanıyor, sanki oralarda da birkaç müezzin varmış gibi. Ya da kasetçalarlar. Hırvatçada "kaset" için kullanılan kelime çok farklı olmasa gerek, ama taksi şoförü soruyu anlamıyor.</p>
<p>Arabayı park ettik, derme çatma köprülerden birinde duruyor ve tam da üzerinden ayın doğduğu nehre bakıyoruz. Ay, kalın gözlük camının arkasındaki bir göz gibi aşırı büyük görünüyor. Ortam fazla romantik bir havaya bürünmesin diye, nehrin sağ kıyısındaki meyhaneler labirentinde, radyolarda çalınan kötünün de kötüsü pop müziği tıngırdıyor, hoparlörlerden caddeye üfleniyor.</p>
<p>Üç köprü daha Müslüman ve Hırvat yakalarını birbirine bağlıyor, her yakada canlı bir kalabalık. Gece hayatı, kılcal damar sisteminden akan sıvı gibi sokaklarda akıyor. Bir yerlerde, ardında Hırvat yayalardan oluşan ikinci, kapalı bir döngünün başladığı görünmez bir sınırın olup olmadığını söylemek zor. Aşağımızdaki suda, bir Türk şirketi eski köprünün temelini yeniden inşa ediyor. Beş yüz yıl sonra taşlar, Ankara'daki devlet arşivinden alınan eski planlara uygun olarak ikinci kez üst üste yığılıyor.</p>
<p>Bir tiyatro sahnesi gibi aydınlatılmış harabelerin arkasındaki dağlar, şehre bombaların veya benzinle dolu kamyon lastiklerinin atıldığı bir yere benzemiyor artık. Hırvat yakasındaki en yüksek zirvede bulunan ışıklandırılmış devasa haç sanki havada süzülüyor. Müslüman yakasındaysa yamaçlarda tek tük ışıklar yanıyor ve vadi teknesinin kenarına incelikle delinmiş bir başlık gibi çökmüş gökyüzünün devamını oluşturuyorlar. Nihayet sıcaklık düştü, sadece birkaç derece de olsa</p>
  <p class="bosluk1"></p>
<p class="str">Sürekli "<i>dvokrevetna</i>" kelimesini duyuyorum. Danışmadaki kadın, taksi şoförünün açıklamalarını pek kaale almıyor, benimle Almanca konuşuyor, 1998’e kadar Dortmund’daymış, iki dilli bir fiyat listesini tezgâhın üzerinden bana doğru itiyor. Burada "<i>dvokrevetna</i><i>, soba</i>"yı görüyorum yine: çift kişilik oda "<i>Jednokrevetna</i>"yı seçiyorum, zevzek şoföre dönüyorum, müstehcen bir el hareketi yapıp başımı sallıyorum. Anladığını göstermek için o da onaylayarak başını sallayıp el hareketime gülüyor, sonra da tebrik etmek için bir neden varmış gibi elimi sıkıyor ve eşyalarımı almaya gidiyor. Oda güzel ve temiz; yazı masası, kliması ve küçük bir banyosu var, hayal ettiğim savaş muhabirinin odası gibi. Şoför dar yatağı inceledikten sonra eski dostlar olarak vedalaşıyoruz.</p>
  <p class="bosluk1"></p>
<p class="str"><i>Sıcak su musluğunu sonuna kadar açıyorum</i> ve cildim kıpkırmızı oluncaya ve buhar kalın bulutlar halinde kabinden taşıncaya kadar duştan fırlamamaya zorluyorum kendimi. Duş bana temizlik değil acı veriyor. Ayrıca yatakta sırtüstü uzanıp gözlerimi kapadığımda evlerle insanları tekrar tekrar görmemi de önlemiyor, yoldan geçip giden arabalardan bangır bangır yükselen tekno müzik eşliğinde. Şehrin uzak bir mahallesindeki patlamaların motor seslerinin geri tepmesi olduğunu kavramayı başaramıyorum, ıslık çalan her vantilatör kayışı da sanki bir bombanın akustik kuyruğu. Kapalı gözlerimin ardında siyah kumaşlarla maskelenmiş asker yüzleri görüyorum, ayrıca başka yüzler, açık yüzler de - maymun suratlarına dönüşen, şekilleri bozulan, arkaya doğru katlanıp yerlerini başkalarına bırakan. Aşağıda, danışmada birisi telefona bağırıyor.</p>
  <p class="bosluk1"></p>
<p class="str"><i>Kahvaltıda bir kartpostal satın alıyorum</i>, Mostar’ın savaştan önceki değil sonraki halini gösteren bir tane buluyorum. Caro-kahve*, beyaz ekmek dilimleri ve alüminyum kutucuklar içinde marmeladın yanına yemek salonuna götürüyorum. Salam ve peynir tabağını köpeğe veriyor, kalanını son kırıntısına kadar ben yiyorum. Tabakları ve masayı, konserve açacağıyla birlikte tonbalığı konservelerinin hepsini yiyip yutsak bile ödediğimiz geceleme ücretini karşılamaz.</p>
<p class="dnot">*Buğdaydan yapılan bir kahve. -y.n.</p>
  <p class="bosluk1"></p>
<p class="str"><i> Bir rüya geri dönüyor</i>, kendi çevresinde bir bumerang gibi dönerek, demek uyuyakalmışım. Postanenin veznesinde yanımda bir kadın duruyordu, parmaklarında yıllardır taktığım yüzükler, tanıdık bir sırayla. Çok şükür ellerimizin benzemediğini fark ediyordum. Bu yabancı kadının neden benim yüzüklerimi taktığını birden anlıyor ve ilk anda hissettiğim korkuya inanamayarak başımı sallaya sallaya uzaklaşıyordum.</p>
  <p class="bosluk1"></p>
<p class="str"><i> Uzun uzun düşünüyorum neden diye</i>, tam o anda iki kadın içeriye giriyor, biri o kadar şişman ki üç kişilik yer kaplıyor, yüzü de omuzlarının üstünde hemen, boynu yok sanki. Fazlasıyla yüksek, mızmız bir sesi var, sanki bir çocuk yutmuş, o da şimdi mükemmel bir Oxford İngilizcesiyle konuşuyor:</p>
<p>"Let's start another wonderful day with toxic Bosnian food."*</p>
<p class="dnot">*İng. "Hadi, yepyeni güzel bir güne zehirli Bosna yemekleriyle başlayalım." -ç.n.</p>
<p>Yüzüklerimi neden bir başka kadının parmağına taktığına dair açıklamaya yazık oldu, bir daha aklıma gelmeyecek. Keşke rüyamdaki kadınla konuşsaydım, konuşmamak bir hataydı. Önemli, bir daha asla düzeltilemeyecek bir hata.</p>
<p>Mükemmel bir Amerikan İngilizcesiyle şişko kadına, hayatında yeterince yemek yemedin mi acaba diye sormak istiyorum. Kötü düşüncelere her zamankinden daha fazla kapıldığım tanısını koyuyorum kaygılanarak, belki de astım gibi, iklimle kötüleşen bir durumdur bu. Masanın altındaki fotoğraf makinelerinden ikisinin de muhabir olduğunu anlıyorum.</p>
  <p class="bosluk1"></p>
<p class="str"><i> Danışma görevlisi bayan dünkü değil</i>, ama o da Almanca konuşuyor, 1999’a kadar Ludwigsburg’da yaşamış; ben de Alman değilim, bir kez daha "Aaa-demek-Almanya'dan-ne-güzel"im. Köpekten korkuyor, bunun için de özür diliyor. Bana o kadar nazik davranıyor ki "binlerce teşekkür” ve "lütfen lütfen" sözlerinden oluşan yüksek nezaketten dışarı çıkamıyoruz. Yanlış sorular soruyorum, Almanya'daki kocaya dair ("sürekli çalışıyor") ve bir sonraki izne dair ("parayı denkleştirdiğimizde"); sonra kazara bir deste yüz markı tezgâha düşürüyorum, bütün seyahat bütçem nakit, çünkü Bosna’da para çekme makinelerinin olup olmadığından emin değildim. Paraları cüzdana geri tıkarken de bunları açıklıyorum. O da Mostar’da bugüne kadar hiç, gerçekten de hiç bu kadar sıcak bir ağustos ayının yaşanmadığını ve daha da kötüleşeceğini söylüyor.</p>
  <p class="bosluk1"></p>
<p class="str"><i> Her yerde eski köprünün fotoğrafları ve resimleri asılı</i>, odalarda,&nbsp;danışmada, yemek salonunda, kafeteryalarda... Eminim Stari Most* kanepe yastıklarına da işlenmiş ve rujla banyo aynalarına çizilmiştir, belki de her cüzdanda kimlik yerine bir plastik folyo içinde saklanıyordun Bir süre telefona bakıyorum, birini, iyi tanıdığım birini aramak isterdim, ama aklıma kimse gelmiyor.</p>
<p class="dnot">*Mostar Köprüsü, Bosna-Hersek Cumhuriyeti'nin Mostar şehrinden geçen, Neretva Nehri üzerinde Mimar Sinan'ın öğrencisi Mimar Hayreddin tarafından 1566 yılında inşa edilen köprü. --ç .n.</p>
  <p class="bosluk1"></p>
<p class="str"><i> Sıcak, kapının önünde bekliyor</i>, sanki bütün geceyi orada geçirmiş. Sivri dişleriyle ısırıyor beni, üstelik sabahın bu erken saatinde. Kaldırmışız sokaklara bırakıyorum kendimi ve tesadüfen tren istasyonundan geçmeyi bekliyorum. Her araba geçişinde duvara yapışıyorum, en iyisi insanların bakışlarından kaçmak için hemen oracıkta duvarların içinde kaybolmak. Herkes bana bakıyor, kadınlar gizli gizli, erkeklerle çocuklar açık ve utanmazca. Oysa halkın kalanından o kadar da farklı görünmüyorum ki. Bazıları laf atıyor. Taksi şoförü onlara bağırıp durmuş ve atılan lafları açıklamasını istediğimde de köpekle ilgili olduklarını iddia etmişti.</p>
<p>Sırt çantasıyla birlikte, hareket etmek için fazlasıyla hantal, geniş, büyük ve ağırım, sırtımda ter birikiyor. Köpeğin yıkanmayı sevdiği yerde bir beton kaidesine oturuyorum ve kartpostalı dizlerime koyuyorum. Sonunda yazıyorum: "Mostar'dayım. Burası da başka herhangi bir yerden farksız." Bu cümleyi yazmak zamanımı alıyor, düşünürken sigaraları paketten dişlerimle çekiyorum. Adres yerine "Almanya” yazıp geri kalanını boş bırakıyorum. Köpek sualtı hayatını izliyor, hareketsiz ve odaklanmış halde sanki bir televizyonun önündeymiş gibi oturuyor, dönüp duran minik balıklara ve dipte taşların arasında kıvrılan, bacak uzunluğunda ve parmak inceliğinde bir su yılanına dik dik bakıyor.</p>
  <p class="bosluk1"></p>
<p class="str"><i>Posta kutusuyla çöp kutusu</i> duvara yan yana vidalandıklarından kartpostalı acaba bu iki sac kutudan hangisine atsam diye bir an düşünüyorum. Duvar, ne uçağı ne suyu olan minyatür bir uçak gemisine benzeyen tren istasyonunun duvarı. Beş ray çiftinden dördü paslı; uzun, karanlık istasyon salonunda bir allahın kulu yok. Nihayet körleşmiş bir pleksi camın arkasındaki biletçiyi keşfediyorum. Otururken benim ayaktaki halimden daha uzun ve Saraybosna’ya gitmek istediğim için de bana gülerek dişlerinden geriye kalanları gösteriyor. Almingleh dilinde konuşarak genel olarak burada, özel olarak da yerküre üzerinde küçük bir beni andıran Bosna’da nasıl ve neden bulunduğum konusunda sohbet ediyoruz. Kendimi savunmak zorundaymışım gibi hissediyorum, özellikle de köpekle birlikte olduğum için güvenilir biri kabul edilmediğimden. Biletçinin vakti bol, e ne de olsa artık işlemeyen trenler için bilet satıyor. Ben atalarımın vatanını ziyaret etmeye gelene ve saat yedi ile sekiz arası bir tren zuhur edene kadar sohbet ediyoruz. Biletçi birkaç sararmış tarife tablosunu öne ve arkaya itiyor, sonra da birdenbire iki bilete hak kazanıyorum, biletleri elimde evirip çeviriyorum, hadi bakalım, akşam peronda bekleyeceğim. Köpeğin kaçak yolculuğunu sessiz sinema oynayarak anlatmama rağmen, otobüsle gitmek istemememden kuşkulanmaya devam ediyor.</p>
  <p class="bosluk1"></p>
<p class="str"><i> Ben hariç herkes balık tutuyor</i>. Köprünün üstünde yürüyenlerin gölgeleri üzerimden atlıyor, kıvrılıyor ve katlanıyor. Karşı kıyıda, yıkanarak temizlenen kayaların üzerinden minik bir şelale halinde bir dere çağıldıyor. Eskiden bir değirmen çarkını hareket ettiriyörmüş, ama artık o kadar cılız ki kendisinden başkasına yaran yok. Hırvat kıyısındaki insanlar suyunu içe içe azaltıyorlar. Köpek beton basamaklarda kuru mama yiyor, mamadan artana karıncalar hücum ediyor, küçük bedenleriyle bozuk bir görüntü gibi çılgınca koşuşturuyorlar. Bu arada şehrin dışındaki kanyonda yüksek sesle şarkı söyleyen çekirgelerle de tanıştım. Ortaparmağımdan epey uzunlar. Nehrin rengine bir ad buluncaya kadar vazgeçmemeye ve dinlenmemeye karar veriyorum.</p>
  <p class="bosluk1"></p>
<p class="str"> Tren saat on dokuz otuzda perona giriyor, buna inanmakta zorla&nbsp;nıyorum, yine de biniyorum.</p>
<p>Burası gerçekten de Mostar mıydı?</p>

<h3 id="sigil_toc_id_5">Sa-ray-bos-na</h3>

<p class="str"><i>Yerdeki boş plastik poşet kırmızımsı venemli,</i> sanki içinde taze kanlı bir şey var. Parmaklarım elimin üstüne kadar yapış yapış ve çilek kokuyor. Akşam yemeği. Köpek yan yatıyor ve kütük gibi uyuyor, trenin titreşimleri onu iyice koltuğun altına itiyor. Ona seslendiğimde hareket etmiyor bile.</p>
<p>Saraybosnalı Thomas içeri girmeden üç kere kapının önünden geçiyor, daha ilk seferinde içeri girmek istediğini adımlarından anlamıştım zaten. Hırvatça boş yer olup olmadığını soruyor. Yedisi boş, trenin diğer bölümlerinde de yedi yüz boş yer daha var. Uzattığım bacaklarımın, sırt çantamın ve köpeğin üzerinden atlıyor; yaşlı bir kadının gecenin sarmaladığı küçük bir köyde trenden inmeden önce üzerinde balık yediği nemli bir gazetenin bulunduğu pencere kenarına oturuyor. Nereden geldiğimi sorar sormaz Almanca konuşmaya başlıyor. Berlin’de bulunmuş, Dario gibi. Adını söylüyor: Thomas. Demek bu, diye düşünüyorum, Saraybosnalı Thomas. Önceden bana geleceği duyurulmuştu sanki.</p>
  <p class="bosluk1"></p>
<p class="str"> "<i>Niye buradasınız?</i>"</p>
<p>"Bunu gerçekten öğrenmek istiyor musun?” diye soruyorum.</p>
<p>Başını sallıyor ve plastik bir şişenin kapağını açıyor, aslında olmaması gereken alkollü bir şeyle dolu.</p>
<p>"Çünkü Almanya’ya dayanamıyorum."</p>
<p>Şişeyi bana uzatıyor, geri çeviriyorum.</p>
<p>"Neden? Buradaki herkes Almanya’da olmak istiyor."</p>
<p>Utanmam gerektiği hissine kapılıyorum ve dürüst bir şey söylemeye çalışıyorum.</p>
<p>"Almanya’da sokaktaki insanlara bakıyor ve sabahtan akşama kadar ne yaptıklarını sürekli merak ediyorum. Onlara bir varoluş icat etmekle yükümlü sayıyorum kendimi, onları bir süpermarketteki kasanın arkasına veya bir kamyonun direksiyonuna yerleştirmekle, kulaklarına bir telefon yapıştırmak veya bir raftan kitap alıp iade etmelerini sağlamakla. Bugüne kadar kendi hayatımı bile icat edemedim. Bu yüzden zaman zaman ülkeyi terk etmem gerek. Anlıyor musun?"</p>
<p>Burada olmamla ilgili bu açıklama benim için bile yeni. Saraybosnalı Thomas tek bir kelime anlamamış gibi görünüyor. Ama yanılmışım.</p>
<p>"Sanki," diyor, "bu ülkeden bahsediyorsunuz. Bosna'dan. Almanya'dan değil."</p>
  <p class="bosluk1"></p>
<p class="str"><i> Bundan sonra sorulara paydos</i>. Beni süzüyor, utanmazca, bahanesiz, önce önden, ardından yanıma oturduktan sonra yandan; sonra da on dakikada bir önemsiz bir şey söylüyor, sanki sessizlikten oluşan bir deniz içinde oturmuyor da rahat bir sohbet sürdürüyormuşuz gibi. En fazla yirmi iki yaşında herhalde. Belki de Berlin’de yaşadığı günlerden Dario'yu tanıyordun Tıpkı Dario, taksi şoförü veya oteldeki kadınlar gibi onun hakkında da bir şey öğrenemeyeceğim. Bakışımdan kaçmıyor. Ona bakmak için bir neden yok, ben de önüme bakıyorum ve yüz ifademin abartılı bir biçimde düşünceli olmaya başladığını hissediyorum.</p>
  <p class="bosluk1"></p>
<p class="str"><i> Kollarımı uzatarak gerindiğimde</i> koltuk değiştiriyor, ben de başımı kollarıma yatırıp düzenli bir biçimde soluk alıp vermeye başlıyorum. Birkaç dakika sonra parmaklarını elimde hissediyorum, belli belirsiz, sadece bir gıdıklama, sanki bir saç yapışmış gibi. Sonra dizime dokunuyor, bastırıyor, ta ki bacağımı seğirtip göz kapaklarımı titretinceye kadar. Bu sırada karanlıkta yüzünü görüyorum, bulanık beyaz bir disk, gözlerimin birkaç santim önünde; plastik şişesindeki şeyin soluğunu dönüştürdüğü kekremsi kokuyu alıyorum. Bana bakıyor, o kadar yakın ki neredeyse burunlarımız birbirine değiyor.</p>
  <p class="bosluk1"></p>
<p class="str"><i> Ezkaza elimden düşen bütün nesnelerin</i> yere dokunur dokunmaz yok olduklarını görüyorum rüyamda. Biraz sonra yere veya bir masaya bıraktığım şeyler de yok oluyor, sonunda tokalaşarak vedalaştığım insanlar da öyle. Kayıpların tekrar nerede bulunabileceğini düşünürken biri omzumdan sarsıyor beni. Tren durmuş, dışarıda elektrikli lokomotifin yerine dizel lokomotif konuluyor ve Saraybosnalı Thomas, bileti olmadığı ve yakında kondüktör geleceği için ineceğini, bu şekilde bütün Hırvatistan’ı gezdiğini, içinde saklanmak zor olduğundan otobüslerden kaçındığını söylüyor. Belli ki tren yolculuğu yapmak için insanın olmadık bir bahaneye ihtiyacı var. Üstündeki giysilerden başka yanında bir şey yok, seyahatinin nedenini sorduğumda da "arkadaşları ziyaret" diyor. Sabahın birinde nasıl yola koyulduğunu, sanki şehre inmek ister gibi nasıl hazırlanmadan sokak kapısından dışarı çıktığını, adımlarını tren istasyonuna yönlendirip nasıl evden uzaklaştığını hayal etmeye çalışıyorum.</p>
  <p class="bosluk1"></p>
<p class="str"><i> Nihayet tren tekrar hareket ediyor</i>, açık pencereden sarkıyorum ve birden Thomas’ı yine yanımda buluyorum. Çocuklar gibi çenemizi kollarımıza dayıyoruz, hızı düşük de olsa trenin rüzgârının şakaklarımıza kadar savurduğu gözyaşlarımızın aktığı gözlerimizi kısıyoruz; dışarıda neredeyse hâlâ yusyuvarlak dolunayın altında sütle doluymuş gibi görünen gölcük büyüklüğündeki vadilerin zeminini sis bürümüş. Bir sonraki virajdan önce tren tiz bir ses çıkarıyor, bizim de bir parçası olduğumuz zarif ışık şeridi göründüğünde gülüyoruz. Saraybosnalı Thomas, Gürgen Kralı'nın* ilk iki mısrasını ezbere söylüyor, bunun dışında Almancası anbean kötüleşiyor. Sevinmeme seviniyor, bense üzerinde çalılıklar bulunan çıplak kayalıklara hayran kalıyorum, çünkü kar beyazı bir cildin üzerindeki koyu renk saçlara benziyorlar.</p>
<p class="dnot">*Der Elfkönig (Gürgen Kralı/Peri Kralı) Goethe'nin ünlü bir baladı. -y.n.</p>
  <p class="bosluk1"></p>
<p class="str"> Biletim altıncı kez damgalanıyor, Saraybosnalı Thomas ortadan kayboluyor. Tuvalete gidiyorum, döndüğümde tekrar koridorda duruyor. Pencereyi açıyorum, ay küçülmüş ve aydınlanmış, manzara kenarlarından kabarıyor. Vadilerde kafa büyüklüğündeki taşların toplanarak uçsuz bucaksız yamuk duvarlara dönüştürülmesi için onlarca yıl emek harcanmış olmalı. Rüzgârdan korunmak için, diye açıklıyor Saraybosnalı Thomas, bir kez daha Gürgen Kralı’ndan alıntılar yapıyor. Açık pencerede yan yana duruyoruz, bu sefer sanki çocukluğumuzdan beri sürekli bunu yapmışız gibi. Kolunu uzatarak yıkık bir köyün kalıntılarını gösteriyor, önce üzerine ateş edildiği, sonra da evlerin tek tek havaya uçurulduğu anlaşılıyor.</p>
<p>"Tekrar savaş olacak," diyor neşeyle. "Yakında. O zaman beni hatırlayın. Bunu söylediğimi."</p>
<p>Haklı. Bugünden sonra savaş çıkarsa artık onu düşünmekten başka bir şey yapamam. Daha da seviniyor. Sonraki köyde ateş edilip bombalanan evler bir de benzin dökülüp yakılmış.</p>
  <p class="bosluk1"></p>
<p class="str"><i> Uzandığımda kendisinin yorulmadığını söylüyor</i> itiraz ederek, oysa düştü düşecek besbelli. Düşüncelerim kafalarına göre takılıyor, gözlerim bazen kendiliğinden açılıp onun bakışıyla karşılaşıyor. Gözbebeklerimi acıyıncaya ve gözkapaklarımın arasındaki parıltıların iğrenç göründüğünden emin oluncaya kadar yukarı çeviriyorum.</p>
  <p class="bosluk1"></p>
<p class="str"><i> Saraybosnalı Thomas veda etmek üzere</i> beni bir kez daha uyandırdığında ne kadar derin uyuduğuma şaşıyorum. Toparlanıp kafamı pencereden uzatıyorum, kuşku yok: Geldik. Kalkması için köpeği uzun uzun sarsmam gerekiyor.</p>
  <p class="bosluk1"></p>
<p class="str"><i> Daha önce bu kadar çok binadan oluşan </i>bir boşlukta durmamıştım hiç. Kafam karşı çıkıyor, manzarayı zorla içine sokuyorum: Sözü olmayan gri evler, bombalanmamışlar bile, buna ihtiyaç da yok. Hava hâlâ karanlık, bizden başka kimse yok sokaklarda. Bir tabelada "Centar" yazıyor, o yöne yürüyorum, hızla, sanki sırtıma batan bagajımdan kurtulabilirmişim gibi. Köpek uykudan uyuşmuş bacakları üzerinde sendeleyerek geliyor arkamdan. Thomas yürürken bana çarpıyor; ben mıknatıs, o da demirden bir çiviymiş gibi bana doğru sallanıyor. Durduğumda neredeyse öne doğru devriliyor. Bir mahalleden geçiyoruz, yeni boyanmış cephesiyle eskiden savaş muhabirlerinin üssü ve kuşatma cangılına yaptıkları keşif seferlerinin çıkış noktası olan Holiday Inn otelini görüyorum. Arkasında şehrin yeni simgesi, her yandan paramparça edilinceye kadar üzerine ateş edilerek ayakta ölen parlamento binası lime lime bağırsaklarını gösteriyor. Bakmaya utanıyorum, insan engellilere de bakmaz hani. O kadar sessiz ki, bir beton parçasının düşüp kaldırıma çarpışını duyuyorum. Yankılanmadan, kırılıp ufalanmadan, kocaman, yavaş bir saatin tıklaması gibi tek bir darbe. Arkasındaki anayol ünlü Sniper Alley olmalı, keskin nişancıların avlanma güzergâhı. Alacakaranlıkta şehir, insanlara, özellikle de benim gibi kaçak izleyicilere gereksinimi olmayan kendi hatıralarına ait. Hızlanıyorum, köpek kendine gelip önden koşuyor, Saraybosnalı Thomas gitgide geride kalıyor.</p>
<p>Yanımdan bankalar geçiyor, mağazalar, butikler, besbelli etrafımızda bir şehir merkezi yükseliyor, Varşova veya Budapeşte ya da Belgrad gibi tıpkı, göremediğim tek şeyse McDonald's. Bir nehir yolumu kesinceye kadar yürümeye devam ediyorum.</p>
  <p class="bosluk1"></p>
<p class="str"><i> Birkaç    yarasa,  kıyıdaki fenerlerin</i> ışıklı dairelerinden uzak duran karanlığa dalıyor. Saraybosnalı Thomas yok, onu nerede kaybettiğimi, ona bakmak için en son ne zaman arkamı döndüğümü hatırlamıyorum. Belki her şeye rağmen devrildi ya da yolda yaşadığı evi gördü. Nehir pis kokuyor, nehir hızlı ve kahverengi, gökyüzünün rengiyle hiç işi yok. O kadar çirkin ki ona Stiks* adını vermek istiyorum, zaten başka ad da gelmiyor aklıma. Bilmem nerenin kıyısındaki Saraybosna... Bu vesileyle Neretva’nın yeşiline bir ad bulmak istediğimi hatırlıyorum.</p>
<p class="dnot">*Cehennem nehri. Okeanos ile Thetis'in kızı olan Stiks bir Nymphe'dir ve ölüler
ülkesine nehir olmuştur. -ç.n.</p>
<p>Sırt çantamı yere koymadan kıçüstü bırakıyorum kendimi. Gün kendiliğinden aydınlansın. Yağmuru fark ediyorum. Üstelik serinledi de, hava tam tersine döndü; bulutlar aşağı sarkmış, yoğun bir çimento grisi, sanki şehir gece dinlenirken gizlice betonla kaplanacak. Üşüdüğüme hiç aldanmıyorum, şu ilerideki köşenin arkasında eminim sıcak hava saldırmak üzere beni bekliyordur.&nbsp;</p>
<p>Artık sokaklardaki tek yaratıklar biz olmadığımızda, yürümeye başlıyorum.</p>
  <p class="bosluk1"></p>
<p class="str"><i> Pazarda bir Müslümanın ihtiyaç duyduğu her şey var</i>: terlikler, kepler, halılar, çay aletleri, nargileler ve başörtüleri, mücevherler, kıyafetler ve çantalar, ayrıca adları akılda zor kalan baharatların kokuları. Yan yana bir labirent halinde bir arada duran karanlık ahşap kulübelerde satış yapılıyor. Sabahın altısı, bir Doğu ülkesindeyim.</p>
  <p class="bosluk1"></p>
<p class="str"><i> Birkaç    "Saraybosna gülü" gördüm bile:</i> yerde, her biri üç kurbanın anısına kırmızı reçinelerle doldurulan havan mermisi delikleri. Sanki kaldırımların bu noktalarında kan dolu balonlar patlatılmış. Yine de ayaklarımın dokunduğu her karış toprağın, her duvarın, her pencerenin, her bir ağaçtaki her bir yaprağın onları gerçek bir şehir halinde birleştiren bu adın, yani "Saraybosna"nın bir parçasını taşıdıklarına inanamıyorum. Bu şehir benim için yıllarca demirperdenin arkasındaki kara kutudaydı, insanın dünya haritası üzerinde parmağıyla geçiverdiği bir yerdi. Ta ki şehir bir savaşla ilk kez uluslararası sahneye çıkana, karanlık toz bulutlarını ve havaya saçılan ev parçacıklarını gösteren kötü kaliteli televizyon kayıtlarıyla kendini tanıtana kadar. "Saraybosna", insanın kimin tarafını tutacağını bilmediği akıl karıştırıcı bir kavga. Taşlardan, ahşaptan, metalden, hatta insanlardan oluşmuyor. Başardım, oraya vardım.</p>
  <p class="bosluk1"></p>
<p class="str"><i> Adımlarımın ölçüsüne uygun olarak adını fısıldıyorum,</i> Saray-bos-na, sanki bu şekilde adını ait olduğu kaldırıma işleyebilirmişim gibi. Olmuyor. Kalan anlamını da yitiriyor, do-re-mi-fa-sol gibi bir şeye dönüşüyor.</p>
  <p class="bosluk1"></p>
</body>
</html>