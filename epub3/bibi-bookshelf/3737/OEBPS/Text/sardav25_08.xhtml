<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head><meta name="charset" content="UTF-8"/>
<title>Juli Zeh - Sessizliğin Gürültüsü</title>
<link rel="stylesheet" href="../Styles/main.css" type="text/css"/>
</head>
<body class="içerik">
<h3>Pascal bir zamanlar demişti ki</h3>

<p class="str"><i>Köpek    sokakta, cam kapıdan içeri bakıyor</i>, burnu cama yapışık handiyse. Eli olsa tahtaya vururdu. Birisi beni fikrimden caydırmayı başarabilsin diye.</p>
<p>Seyahat acentesindeki kadın onunla hemfikir. "Orada ne işiniz var? Savaş yok mu orada?"</p>
<p>Vardı, bir zamanlar. Sözlerini düzeltmekten vazgeçip gözlerimi haritaya dikiyorum, "turizm" değil de "araştırma" dediğim için bana gösterilen haritaya. Birkaç ufak ülke, etrafa saçılmışlar, öylesine; şehirlerin de nehirlerin de birkaçının adını ana haber bültenlerinde duymuşluğum var. Karanlığın ortasında, üzerinde "Bu ülke turistik seyahatler için elverişsizdir" yazan beyaz bir benek. Bu beneğin adı Bosna-Hersek.</p>
<p>Pascal bir zamanlar demişti ki, insanoğlu evinde, kıçının üzerinde uslu uslu oturduğu için yaşanmaz dünyadaki felaketler.</p>
<p>Köpek hâlâ aynı bakıyor. Karar veriyorum, sadakatsizliği yüzünden ona bu akşam yemek yok.</p>
  <p class="bosluk1"></p>

<p class="str"><i>Sixt* bile Bosna’da bir ay araba kiralamanın maliyetini görünce</i> gözlerine inanamıyor. "Bir saniye, bir yanlışlık olmalı." Utanarak miktarı söylüyor: üçbinbeşyüz. Üstelik ABD doları. Bu fiyata, diye itiraz ediyorum, ülkenin tamamını satın alabilir, sonra da adresime postayla gönderebilirim. Hak veriyor. Dostça ayrılıyoruz.</p>

<p class="dnot">* Almanya’nın en büyük araba kiralama şirketlerinden biri. -ç.n.</p>

<p>Araya yemek yemek ve gece uyumak için kısa molaların serpiştirildiği birkaç günlük telefon trafiğinden sonra ADAC*, kirası seyahat edeceğim ülkenin gayrisafi milli hasılasını aşmayan bir araba buluyor bana. Zaten gelecek milletvekili seçimlerinde ADAC’a oy vermeye niyetlenmiştim.</p>

<p class="dnot">* Almanya’nın en büyük otomobil kulübü. -ç.n.</p>

<p>Kitapçıda, içinde herhalde artık var olmayan şeylerin tuhaf fotoğraflarının bulunduğu seksenli yıllara ait bir rehber kitabı, beş ton savaş raporu ve ortaçağın tarihi Bosna’sını anlatan üç kitap buluyorum.</p>

  <p class="bosluk1"></p>
<p class="str"><i>Hayatta öyle şeyler var ki</i>, mümkün değil insanın onlara hazırlıklı olması. Anlamlı bir iş yapmak için askeri malzeme satan bir mağazaya gidip bir çift bot, bir İsviçre askeri sırt çantası ve bir seyahat çakısı alıyorum. Köpeği berberde postundan kurtarıyor ve ona parlak mavi yeni bir tasma takımı alıyorum. Bu haliyle pantolon askısı takmış bir balığa benziyor, böylece Çetnikler* yanlışlıkla onu sokak köpeği diye vurup öldürmezler.</p>
<p class="dnot">* Kökeni ikinci Dünya Savaşı'na kadar uzanan Sırp milisler. -ç.n.<br/></p>
<p class="str">Annem    telefonda, Yunanistan da güzel, o da uzakta, ta güneydoğu da, diyor. </p>
  <p class="bosluk1"></p>
<p class="str"><i> Köpeğin gözlerindeki suçlama</i>, sırt çantasını doldurmaya başladığımda yoğunlaşıyor. Bir açıklama talep ediyor. Deniyorum: Boş yere geçen iki haftalık seyahat hazırlığından sonra tatile hazırım. Bir yere gitmeliyiz artık. Bosna’ya ne dersin?</p>
<p>Bu açıklamamı, bir kısırdöngü oluşturduğu gerekçesiyle reddediyor. Vazgeçiyorum, toplanmaya da ara veriyorum, özellikle de yanıma ne almam gerektiğini bilmediğim için. Banyoda küt saçlarımın kâkülünü ekstra kısa kesiyorum, önlem babında. Sanki orada saç kestirmek mümkün değilmiş gibi. Köpek kapının eşiğinde oturup gözlerini bana dikiyor. Bir daha açıklamayı deniyorum.</p>
<p>"Sekiz yıl önce, sen daha küçükken, erkek kardeşim Müslüman bölgesi Bi haç ile İşgalaltındaki Saraybosna şehirleri nerede diye sormuştu."</p>
<p>Köpek anlamıyor.</p>
<p>"Bosna-Hersek insanın arabayla gidebileceği bir yer mi, yoksa savaş haberleriyle birlikte yeryüzünden silinmiş bir yer mi öğrenmek istiyorum."</p>
<p>Köpek beni dinlemiyor. Mamasının sırt çantasında en üste bağlandığını algılıyor. Uyumak için her zamanki gibi yatağın kenarına değil, koridora, kilitli sokak kapısının yanına yatıyor.</p>

<h3 id="sigil_toc_id_1">Cehennemden sağ çıkmak isteyen</h3>

<p class="str"><i> Maribor    istasyonunda</i>, yan raylarda duran şey, bir sergi parçası değil, çeşitli eski vagonların birbirine eklendiği şehirlerarası bir tren, vagonlardan biri de tekerlekli bir kulübe misali tamamen ahşaptan. Trenim Viyana dilini konuşuyor, klima içini öyle bir soğutmuş ki, dışarıdaki şiddetli sıcak inanılırlığını yitiriyor. Pantolon askılarının pek ısıtamadığı çıplak köpek, ayaklarımın üzerine yatmış, tir tir titriyor. Yanıma koltuğa çekiyorum, ne de olsa bilet parasını ödedi. Böyle birlikte idare ediyoruz. Beş hafta boyunca Viyana'yla Zagreb arasında gidip gelebilir ve çevreyi bıkıp usanmadan yorumlayan kendi düşüncelerime kulak verebilirim.</p>
<p>Nedeni sadece kirli camlar değilse, dışarıdaki renkler soluk, ışık da bulanık, sanki Sahra Çölü’ndeyiz. En çok sıcaktan korkuyorum. Mayınlar, Sırplar, açık havada geçirilecek geceler, ne idüğü belirsiz hastalıklar, belgelerimin çalınması, ölüm ve şeytanın dışında.</p>
  <p class="bosluk1"></p>
<p class="str"><i> Trenin kapıları açılır açılmaz</i>, köpek, dili dışarıda solumaya başlıyor. Peronda midem bulanıyor, sırt çantasını yere bırakıp üzerine oturuyorum. Nedeni kirli camlar değilmiş.</p>
<p>Cehennemden sağ çıkmak isteyen, onun sıcaklığını almalı. Tam da bunu yapmaya çalışırken evli bir çift laf atıyor. Köpeğin doğuştan çıplak olmadığını, gür kıllı kafası, kuyruğu ve bacakları olduğunu anlatıyorum Lehçe. Beni anlıyorlar, demem o ki başlarını sallayıp gülümsüyorlar. Yerlilerle ilk temas başarılı, şimdilik Hırvat olsalar da. Tek başıma mı yolculuk ediyorum? Elbette.</p>
  <p class="bosluk1"></p>
<p class="str"><i> Zagreb kollarını öyle kocaman açarak karşılıyor ki beni</i>, başım dönüyor kendimi bu kollara bırakırken. Şehir, insana hep özlemiş gibi bakabiliyor.</p>
<p>Rengârenk, pul pul dökülen kabuklu çınarların altında genç-yaşlı sevgililer oturuyor, sanki banklarda oturmaları için belediyeden ücret alıyorlarmış gibi öyle de yakışıyorlar oraya. Köpek soru işareti şeklini alarak kıvrılıyor ve çeşmenin yanına, manzaranın tam ortasına sıçıyor. Bu arada ben de binaların muhteşem cephelerine bakıyorum, aklım karışıyor. Sanırım Zagreb’i, kenarında paçavralara sarılı mültecilerin oturduğu bir bomba krateri olarak hayal etmiştim.</p>
<p>Evlerin sağlıksızlığı çürümekten değil, daha çok acaba makyaj yapmak gerekir mi sorusuyla ilişkili. Beş hafta boyunca Zagreb treninde oturamıyorum madem, en azından beş hafta boyunca Zagreb’de oturabilirim. Dik yürümem gerek, dümdüz ileri bakmalıyım, yoksa her köşede dururum ve Mile’nin yanına asla varamam.</p>
  <p class="bosluk1"></p>
<p class="str"><i> Mile bir arkadaşın arkadaşı</i>; Amerikan mutfağı misali, oturma odasında bir yayınevi var. Benden iyi Almanca konuşuyor. Huşu içinde kocaman büro koltuğuna gömüldüm. Hollanda tütünümü tüttürüyor, maden suyu içiyoruz, köpek de Mile’nin ev kedilerinin neden kibirli olduklarını, bu kibrin nelere yol açtığını anlamaya çalışıyor.</p>
<p>Bosna vatandaşlık bilgisine giriş dersi alıyorum. Dayton Barış Anlaşmasından bu yana ülke bir federasyonmuş. Eyaletlerden birinin adı "Republika Srpska" imiş ve burada Bosnalı Sırplar yaşıyormuş; adı "Konfederasyon" olan diğeri ise Bosnalı Müslümanlarla Hırvatların bölgesiymiş. Aman ne melodik adlar.</p>
<p>Aynca, kimseye güvenmemeliymişim. Sözde düzenin altında anarşi saklıymış. Tahmin ettiğim şeyi o anda dile getiriyor Mile:</p>
<p>"Bu kadar kaba olmamın nedeni sizi uyarmak istemem."</p>
<p>Neye karşı ikimiz de pek bilmiyoruz. Bir süre susuyoruz. Açık pencereden kedilerin mırlama sesi yükseliyor. Daha biraz önce istasyonda, bu seyahatin tehlikeli olduğunu söyleyecek hiç kimseyi dinlememeye bir kez daha karar vermiştim. Mile yüzümden okuyor bu kararımı.</p>
<p>"Hiç değilse Republika Srpska'dan uzak durun. Ülkenin o bölümü yabani. Aklı olan hiç kimse orada yaşamak istemez, cesareti olanlarsa çoktan pılını pırtını toplayıp gitti."</p>
<p>Mordor'a* benziyor sanki. Köpek, veda babında açık gri kediden bir tokat yiyor, ben de bir tavsiye alıyorum.</p>
<p class="dnot">*J. R. R. Tolkien'in kurgusal Orta Dünya'sında bir ülke. Elfçe bir kelime olan Mordor isminin anlamı "kara diyar"dır (Türkçede Kara Diyar, Kara Ülke veya Karanlık Diyar olarak bilinir). -ç.n.</p>
<p>"Uluslararası örgüt çalışanlarıyla konuştuğunuzda olup bitenleri biliyormuş gibi yapın. Okuduğunuz kitapları söyleyin. Herkes yapar bunu. Yoksa size nasıl davranacaklarını bilemezler."</p>
<p>Mantıklı. Merkeze dönerken birkaç kitap başlığı düşünüyorum. "Bihaç bombalanıyor", "Saraybosna ve sonrası", "Karlovac çocukları". Sonuncusundan vazgeçiyorum, çünkü Karlovac Hırvatistan’da. Bosna diye bir yerin olmadığına inandığımdan, var olmayan kitaplar da tencere kapak misali cuk oturuyor.</p>
  <p class="bosluk1"></p>
<p class="str"><i> Köpek,  seyahatimizin amacına dair sanki bir teori geliştirmiş gibi görünüyor</i>. Bugün üç kez kendisinden büyük erkek köpeklerin saldırısına uğradı. Hava sıcaklığı otuz derece ve ışıklandırılmış bir süs havuzunda yıkanmaya çalışırken neredeyse boğulacaktı, çünkü su göründüğünden derindi. Bir teori geliştirmekten başka çaresi var mı ki?</p>
  <p class="bosluk1"></p>
<p class="str"><i> Akşam hep burada yaşamış,  başka bir yerde</i> nadiren bulunmuşum duygusuna kapılıyorum. İnsanlar o anda boşta bulunan hangisiyse o dilde konuşuyorlar benimle. Her şey beni kısmen ilgilendiriyor. Suyun üzerinde yüzen mantar tıpası kadar aidim onlara. Bu duyguda, diye farkına varıyorum, "yuva"dan bir şeyler var.</p>
<p>Düşüncelerimde bütün gün kahvaltı için ekmek satın aldım köşedeki fırınlardan, araba park ettim, şemsiyenin altına sığınarak işe koşturdum, güneş açtığında da pazara gittim ve uyumadan önce eski mahallede şarap içtim. Bazı sokak kapılarında pantolon cebimdeki elim titriyor, anahtarı çıkarıp kilide sokmak, kilidi açmak ve üst kattaki dairemi bulmak istiyorum, dairemin nasıl görünebileceğini de çok iyi biliyorum: ahşap zemin ve balkon, pencerelerin önünde solmuş çiçekli saksılar ve koridorda tuvalet; avluda güneşte kuruyan nemli çamaşırların deterjan kokusunu içime çektim bile.</p>
<p>Mile, biz Batıklardan hiçbirimizin anlamadığı bu savaşın, çiftçilerin şehirlilere karşı yürüttüğü bir savaş olduğunu da söyledi. Normal insanların yaşıyormuş gibi göründüğü -düşünmesi bile zor gerçi- muhteşem bir binanın önünde başımı yukarı kaldırmaktan boynum tutuldu.</p>
  <p class="bosluk1"></p>
<p class="str"><i> Gençlik yurdundaki bir kerevette yatarken</i>, üzerleri İtalyan tatil merkezlerinin posterleriyle kaplanmış, büyük rutubet lekelerinin bulunduğu duvarlara bakıyorum. Geceyarısı köpeğin teorisinin ne olduğunu anladım: Seyahatimiz en yüce amaca hizmet ediyor. Bunlar, köpeklerin göz hizasını aşan, masaların üzerlerinde veya raflarda bulunan ya da duvarlarda asılı olan yüce amaçlardır. Zagreb’e vardığımızdan beri her zamanki gibi yere yönelmiş bakışlarımla çevreyi dolaşmak yerine, kafamı arkaya yatırmış halde arabalara ve lamba direklerine çarptığımdan, köpek seyahatin amacının benim de göz hizamı aştığını tahmin ediyor.</p>
<p>Ne kadar da haklı. Bugün Zagreb, yarın Saraybosna, öbür gün de kraliçenin çocuğunu alırım.*</p>
<p class="dnot">*Türkçeye Değirmencinin Kızı ile Cüce olarak çevrilen Rumpelstilzchen adlı bir Grimm masalındaki Cüce'nin şarkısına gönderme yapılıyor: "Bugün pişirir, yarın kaynatırım / Öbür gün de kraliçenin çocuğunu alırım / Ne güzel kimse bilmiyor / Rumpelstilzchen benim adım." -y.n.</p>
  <p class="bosluk1"></p>
<p class="str"><i> Sabah sekiz güneşi beyaz gökyüzünde</i> soluk soluk yanarken, katedralin kulelerinin tam ortasında duruyor. Sağdakinin gölgesi bir güneş saatinin yelkovanı misali ön sıradaki parlak elmaların, arkalarındaki üzümlerden oluşan açık yeşil salkımların, ayıklanmış marul dağlarının ve virgüle benzer kıvrık muzların üzerinden geçiyor. Çanlar saat başına -hani sanki insanlık tarihinde ilk kez saat sabahın sekizi olmuş gibi- şarkı düzerken, ıslah süresi boyunca parmaklıkların ardına kapatılan büyük taş melekleri izliyorum ve tanrı terden bir dere misali sırtımdan aşağı akıyor.</p>
  <p class="bosluk1"></p>
<p class="str"><i> İstasyonun önündeki parkta çimenlere yatıyor</i>, kollarımla bacaklarımı bir çarpı işareti oluşturuncaya kadar açıyor, üzerinde yattığım yeryüzü parçasını kendimle işaretliyorum. Ta en yukarıdan görülebilmeli ki bütün göksel varlıklar bilsinler: Dualarımız buraya!</p>
<p>Sonra yola koyulup Saraybosna’ya bir tren bulmaya gidiyorum.</p>

<h3 id="sigil_toc_id_2">The Catcher in the Rye</h3>

<p class="str"><i> Şanslısınız</i>. Zagreb'le Saraybosna arasında trenler tekrar çalışmaya başladı," diye sonuçlanıyor on dakika boyunca bir zemin kattaki camın arkasında bulunan adamla ortak el hareketleri ve kelimeler üzerinde mutabık kalarak yaptığım pazarlık. Uluslararası seyahat veznesinde çalışıyor diye adamın İngilizce bilmesi gerekmiyor ne de olsa.</p>
<p>Harika. Ne zaman kalkıyor tren?</p>
<p>"İki hafta sonra. Hat tekrar çalışmaya başladığında."</p>
<p>Hayır, Bosna’ya başka tren yok. Neden ki?</p>
  <p class="bosluk1"></p>
<p class="str"><i> Gidiliyor ya. Neden sorun ediyorsunuz ki?</i></p>
<p>Sıcak yüzünden giyemediğim her şey sırt çantasında, ayrıca yarım torba köpek maması ve kabı, spor ayakkabılar, kitaplar,  walkman ve hatırlamadığım birçok şey daha. Karıncalar vücut ağırlıklarının iki katını taşıyabilir, ama onların teknikleri farklı.</p>
  <p class="bosluk1"></p>
<p class="str"><i> İki saattir</i> otobüs terminalindeki telaşı izliyorum. Şimdiye kadar hiç banka soymayı planlamamıştım, ama insan mecbur kalınca bazı şeyleri şıppadak öğrenebiliyor.</p>
<p>Camın arkasındaki adam emindi: Köpeklerin otobüse binmesi yasakmış. Tasmalı da binemezmiş. îster dünyanın en iyi köpeği, ister ağızlıktı, ister bağlı, isterse uyuşturulmuş olsun. Belki de bagaj bölmesinde seyahat edebilirmiş, en iyisi bir bavul içinde. Şoför tamam derse. Dünyanın her ülkesinde anlaşılacak bir el hareketi yapmak istedi canım.</p>
<p>îlk otobüsün şoförüne para teklif ettim. Önce bilet parasının yarısını, sonra tamamını, sonra iki katını; Nuh dedi peygamber demedi. Demek "rüşvet sorunu" dedikleri buymuş.</p>
  <p class="bosluk1"></p>
<p class="str"><i> İki kadın    yaklaşıyor,</i> parmakları arasında hızlı hareketlerle ağızlarına götürüp biter bitmez yenisini yaktıkları sigaralarla. Bana uzatılan iki kutudan hangisini seçeceğime karar vermeliyim.</p>
<p> Soba yani oda lazım mıymış? Hayır, köpeği ve kendimi Saraybosna’ya götürmek için bir mucize lazım.</p>
<p>Kadınlar boşluk dolu birer dizi siyah diş göstererek gülümsüyor ve canından bezmiş köpeği okşuyorlar. Etrafta egzoz dumanı ve asfalttan başka bir şey yok.</p>
  <p class="bosluk1"></p>
<p class="str"><i> Hızla yeni bir dil yaratmaya karar veriyorum</i>: Almingleh. Yüz Almanca, on İngilizce, birçok Lehçe kelimeden oluşuyor ve neredeyse hiç gramere ihtiyaç duymuyor. Tek bir kip var, şimdiki zaman, kişisi yok. Bunun yerine kendimi, köpeği ve otobüsü işaret eden hareketler.</p>
<p>Kollarımı sallayarak planımı açıklıyorum, kesik çizgiler ve oklarla oracıkta bir harita bile çizebilirim. İki kadın da çorbada tuzları olsun istiyorlar.</p>
<p>"Boktan bir ülke burası," diyorlar. "Kafaya mı alman gerekiyor, kafaya alacaksın."</p>
<p>Sözlerine cevap vermeyip onları sırt çantası nöbetçiliğine atıyorum.</p>
<p>Otobüs alnında Saraybosna tabelasıyla geldiğinde pozisyonlarımızı almış vaziyetteyiz. Köpek bagajımın arkasında zorbela gizlenmiş, iki yanında da sigara içen kadınlar, sürekli gülüyorlar, biraz dikkat çekici bence. Birinci şoför çişini yapmaya gidiyor, İkincisi de bavulları yüklemek için eğiliyor ve yarısına kadar otobüsün karnının içinde kayboluyor. Tam sırası. Köpeği açık ön kapıya doğru çekiştiriyor ve hah kaplı basamakları atlayarak çıkıyorum. Diğer yolculardan bir kısmı beni izliyor, ben de onlara gülümsüyorum ki gammazlamasınlar bizi. Koridordan arkaya doğru koşuyoruz. Yere yan yatan köpeği ayaklarından tutup koltuğun altına çekiyorum, başardık, sanki bunu hep yapıyormuşuz gibi. Bu duruşla seyahatten canlı çıkarsa, ölümsüz olmalı.</p>
  <p class="bosluk1"></p>
<p class="str"> Dışarıda hanımlar ellerini çırpıp sırt çantasını bagaja veriyorlar. Başka yolcular binerken de başparmakları havada penceremin önünde zıplıyorlar. Ellerimle öpücük ve zafer işareti dağıtırken bu şamatanın şoförü kuşkulandıracağından korkuyorum. Otobüs hareket etmeye başladığında yirmi dakikadır nefes almayı unutmuşum. Etrafıma bakınıyorum, birkaç yolcunun nazikçe gülümsediğini ve başlarını salladıklarını fark ediyorum. Demek insanlar her türlü otorite karşısında dayanışma sergiliyorlar.</p>
  <p class="bosluk1"></p>
<p class="str"><i> Arkada,  son    koltuklarda</i>, okul gezilerinde sınıfın seçkinlerinin otur duğu yerde, motorun homurtusunu boyun omurlarımdan baldırlarıma kadar bütün vücudumda hissediyorum. Köpek kesik kesik soluk alıyor, derin nefes alacak kadar yer yok zira. Uzun süre öne eğilmiş halde oturup pençesini tutuyorum. Sekiz yıldır tanışıyoruz ve dayanıklılığı her seferinde beni şaşırtıyor. Ben de onun için koltuğun altında seyahat ederdim ve onun bunu bilemiyor oluşu sıla hasreti gibi acı veriyor.</p>
  <p class="bosluk1"></p>
<p class="str"><i> Manzara geldiğim yöne doğru</i> durmaksızın, uçarcasına uzaklaşıyor. Leipzig’de sokak kapımın önünde epey manzara birikiyor olmalı. Ağaçlarla evler yanımdan hızla geçerken ufukta yarım daire oluşturup müzakereye tutuşan dev dağlar, bir süre otobüse eşlik edip sonra da düzgün bir yarım daire çizerek yavaşça arkalarını dönüyorlar. Ülkenin iç kısımları denilenler de hızla yığılıyor üst üste. Yukarıda zirveler sıcağın pusu içinde siliniyor, aşağıda griyeşil alanlar yayılıyor, içlerinde tarlalar da var. Kaya duvarları otobüse yaklaşıyor, demek ki sırada bir sonraki tünel var.</p>
  <p class="bosluk1"></p>
<p class="str"><i> Bir süre Hırvatistan’ın deterjan kokmasına seviniyorum</i> ve bu kokunun yayıldığı, cadde kenarındaki bahçelerde beyaz beyaz dalgalanan çamaşırları mutlu mesut izliyorum. Ta ki iki sıra önde bir kadının ayaklarının dibinde Ariel marka bir aile boyu deterjan görünceye kadar.</p>
  <p class="bosluk1"></p>
<p class="str"> Planım hatalı: Nevale almaya veya tuvaleti ziyaret etmeye vakit ayırmamışım. Otobüs duruyor, köpeği yalnız bırakmak istemiyorum ve ta arkadaki köşemde tek başına kalıyorum. Seyahatin sonuna kadar dayanamayacağımı anlıyorum. İdrar torbam taş gibi ve yuvarlak, tümsekli yolların başlaması da an meselesi.</p>
  <p class="bosluk1"></p>
<p class="str"><i> Önümde biri The Catcher in the Rye* okuyor</i>. Alminglehi hemen bir kenara bırakıp İngilizce soruyorum.</p>

<p class="dnot">*Gönülçelen ya da Çavdar Tarlasında Çocuklar adıyla Türkçeye sırasıyla Adnan Benk ve Coşkun Yerli tarafından çevrilen J. D. Salinger'ın romanı. -ç.n.</p>
<p>Onun hesaplarına göre yolun on birde birini arkamızda bırakmışız. Kitabı kenara bırakıp yanıma oturuyor. Nereli olduğumu öğrenir öğrenmez Almanca konuşmaya başlıyor.</p>
<p>"Neden İngilizce konuşuyorsun ki benimle?"</p>
<p>Evet ya, neden acaba. Bir Alman olarak yurtdışında alçak sesle konuşmaya alışkınım. Ya da İngilizce.</p>
<p>Peki o Almancayı nasıl oluyor da bu kadar iyi konuşuyor? Sırıtıyor, ne sanıyorsun ki, ne salakça bir soru. Allahtan yüzüm sıcaktan dolayı yeterince kızarık.</p>
<p>Dario, adını yirmi iki yıl önce Jajce’de yapılan Avrupa kano şampiyonasını kazanan Italyandan almış. Demek ki benim için dünyanın en genç insanı olan erkek kardeşimden de genç. Jajce'yi ilk kez duydum. Pek de önemli değil, Osmanlılarca fethine kadar Bosna’nın başkentiymiş sadece. Keşke ödünç alsaymışım ortaçağda Bosna hakkındaki kitabı. Dario’ya bir uzaylıymış gibi bakıyorum. îlk Bosnalım, ilk hakiki Bosnalım. Yakışıklı da.</p>
<p>Bir sonraki durakta artık daha fazla bekleyemiyorum ve ondan köpeğe bir süre bakmasını rica ediyorum. Koltuğun altına bakmak için eğiliyor, gülerek ve başını sallayarak doğruluyor yine.</p>
<p>"Allah aşkına burada ne işiniz var sizin?"</p>
<p>Dikkat ettim de bu soru bana çok soruluyor, çoğu zaman da ben kendime soruyorum. Kısa ve öz bir cevap hazırlamanın zamanı geldi de geçiyor bile. Sınıra yaklaştıkça arazi kararsızlaşıyor. Bakımsız toprak, üzerinde nelerin yetiştiğinden emin değil ve ayçiçekleri ışığın nereden geldiğini anlamıyormuş gibi dört bir yana bakıyor. Otoban sona eriyor, sanki at arabasındaymış gibi sarsılmaya başlıyoruz, darbeler birbirini tekrar etmeden arka arkaya geliyor. Cadde ve otobüs, bizzat pi sayısı kadar yaratıcı.</p>
  <p class="bosluk1"></p>
<p class="str"> "<i>Ne diyorlarsa onu yap</i>"</p>
<p>Dario arkamdan beni ittiriyor, köpeğe sakin sakin yatması için yalvarmaya bile vakit bulamıyorum. Bagajımızı boşalttırıp bir kamping masasına taşıtıyorlar. Otobüs uzaklaşıyor, şoför haricinde bomboş. Bir de köpeğim haricinde. Sırılsıklam ter içinde kalmam için sıcak da yeterdi oysa. Dario'nun elinin kolumda kaydığını hissediyorum. Tam elini kolumdan silkip otobüsün arkasından koşmak isterken otobüs duruyor, görüş mesafesinde. El fenerli iki üniformalı otobüse biniyor. Yüreğimden yumruklar çıkıyor ve içeriden göğsüme vuruyorlar. Birisi, "Sabret, biraz sabret" diye fısıldıyor kulağıma.</p>
<p>İki adam otobüsten iniyor. Onu bulamadılar. Ya da onunla ilgilenmediler. Bir ayçiçeği olsam ışığın nereden geldiğini bilemezdim.</p>
  <p class="bosluk1"></p>
<p class="str"><i> Tarlalarda taş yığınları halinde</i>, yerle bir edilmiş ilk evleri gördüğümde aklıma, bölgede gezip dolaşan ve peşi sıra dışkısını bırakan bir kayabalığı geliyor. Sonra da zamanın dişlerini ve her şeyin günü geldiğinde yok olacağını düşünüyorum. Yıkık beton duvarlarıyla bozuk bir kartona benzeyen ve yatay olarak kınları kulesi neredeyse caddeye kadar uzanan bir Katolik kilisesinin yanından geçtiğimizde bu saçmalıkları düşünmeyi bırakıyorum.</p>
<p>Sırasıyla gördüklerim:</p>
<p>Bir Ortodoks kilisesinin yamru yumru çatıları, ikindi güneşine rağmen yapay ışıkla aydınlatılmış. Boş anıt kaideleri. Cadde kenarında karpuz dolu traktör römorkları, her biri bir dünya kadar büyük ve tanesi seksen kuruş.</p>
<p>Tipik amblemiyle tepeden tırnağa mor Milka Oteli. Yanında benzin fiyatlarının beyaz süslü yazıyla mor zemine yazılı olduğu bir Milka benzin istasyonu.</p>
  <p class="bosluk1"></p>
<p class="str"><i> Aklım karışıyor. Diğer yabancılar Aachen'den geliyorlar,</i> plakalardan anlıyorum. Oklu tabelalar, aklı başında hiçbir insanın hediye olarak almak istemeyeceği şeylerin satıldığını gösteriyor. Genç, iyi giyimli bir kadın elini uzatmış, saman arabası çeken, terden sırılsıklam bir ata bir şey veriyor. Dario’ya yüzlerce soru sormak istiyorum, ama bir tanesi bile ağzımdan çıkmıyor. Yeni ziyaret ettiği Berlin’i, Almanya’da mezun olmak yerine anne babasıyla Jajce'ye dönme kararını anlatıyor.</p>
<p>"Savaş," diyor tam o anda, "insanın çocukluğunu çalıyor. Bugün koca bebeğin tekiyim ben. Her açıdan çocuk gibiyim. Bu seni rahatsız etmesin."</p>
<p>Çantasından bir şey almak için ayağa kalktığında boyunun en az bir doksan olduğunu görüyorum.</p>
  <p class="bosluk1"></p>
<p class="str"><i> Karpuzlar sadece traktör römorklarında değil,</i> kutularda, el arabalarında, arabalarda veya yerlerde yıkılacakmış gibi görünen yığınlar halinde satılıyor. Bunların hepsini kim yiyecek çözemiyorum. Ayrıca daha önce karpuzları yerinde yetişirken hiç görmemiştim. Tarlalara göz atmak istiyorum, ama sadece iç içe giren yol kenarı köyleri, yeni inşa edilmiş, sıvanmamış kiremit küpler, bazen soğan başlı kuleleri veya bir Amerikan motelinin şeklini taklit eden garip şekiller var. Kimi bir büyükşehrin banliyösündeki toplu konutlar gibi büyük; buralara bütün o karpuzları yiyecek insanlar taşınacak herhalde. Çoğu eve parlak bir çerçinin işportası gibi reklamlarla küçük bir dükkân iliştirilmiş.</p>
<p>"Daha önce hayatımda seninki kadar parlak mavi gözü olan birini hiç görmedim," diyor Dario.</p>
  <p class="bosluk1"></p>
<p class="str"><i> Hayatta bir baltaya sap olamazsam</i>, ders verebilirim: "Gamalı haçlar çizilir - hatta artık doğru yöne bakan gamalı haçlar." İleri seviyedekiler de "NATO"nun dört büyük harfle yazıldığını öğrenir.</p>
<p> Bu çılgın çöplük birkaç yüz metre boyunca    , bundan sonrasına inşaat demeye artık bin şahit lazım.</p>
<p>"İşte sınır,” diyor Dario, ama neyle neyin arasındaki sınır? Son anda yanımızdan uçarak geçen tabelayı görüyorum: Güle güle Republika Srpska. Birkaç dakika daha tarla. Karpuzlardan iz yok.</p>
  <p class="bosluk1"></p>
<p class="str"> "Hadio zaman."</p>
<p>Otobüs durdu, burası Jajce, ama önce Banya Luka'dan geçmemiz gerekmiyor mu? Bir buçuk saat önce oradaymışız. Dario tereddüt ediyor. Saraybosna’ya daha ne kadar var, diye soruyorum; çok var, bir bu kadar daha, diyor. Saraybosna: Bundan eminim, böyle bir yer yok. Jajce'yi pencereden görüyorum. Tavuğu kurtardım kazı boş ver diye düşünüp ayağa kalkıyorum. İlk anda köpek sadece sendeleyebiliyor, sonra uyanıp koridorda peşimden geliyor, yolcular fısıldaşıyor, dışarı atlıyoruz, şoför arkamdan bir şeyler bağırıyor, anlamıyorum, Dario da çoktan sırt çantamı dışarı çıkardı bile.</p>
  <p class="bosluk1"></p>
<p class="str"><i> Ayaklarım ilk temasta Bosna toprağını yokluyor</i>: Tamamdır. Taşır.</p>

<h3 id="sigil_toc_id_3">Yumurta kabuğu şehri</h3>

<p class="str"><i>Turkuaz renkli suyun çağıltısı</i> kulaklarımda Sirenlerin şarkısına dönüştü bile. Köpeği direğe bağlaşan durmaz. Kafamdaki bütün iyi niyetleri hemen ilk fırsatta aklımdan savıyorum. Bir inşaat şantiyesini çevreleyen kordonlara benzeyen sarı plastik şeritler görmüyorum, ama zaten olmaları gereken yerde olmazlar hiç - ve ne olursa olsun, tahkim edilmiş cadde terk edilmemeli. Asla.</p>
<p>Olası bir mayın tarlası üzerinde attığım bu ilk adımlar tuhaf bir duyguya kapılmama yol açıyor, bacak kaslarım gecikmeli tepki veriyor. Belki işe yarar diye ince bir buz tabakası üzerindeymiş gibi zemini ayak parmaklarımın ucuyla yoklayarak ilerliyorum, ta ki üzerinde bulunduğum otların biçildiğinin farkına varıncaya kadar. Bir süre çim makineleri neye benziyor acaba diye düşünüyorum, üzerlerinden geçtikleri her şeyi infilak ettirip ettirmediklerini merak ediyorum. Şurası açık: Bütün seyahati asfalt yolda geçiremem, sinsi bir bataklıkmış gibi ülkeyi güvenli patikalar üzerinde geçemem. Köpeği serbest bırakıyorum. Buradayız, işte o kadar.</p>
  <p class="bosluk1"></p>
<p class="str"><i> Kelebekler terlemez</i>, onlar her daim taze, kaygısızdır. Kanatlarının uçlan turuncu renkte, gökmavisi küçük bir kelebek çıkardığım botlarımla ilgileniyor, botların ağır tokaları ve konçları sayısız kelebekle kaplanıyor. Köpek nehirden çakıl topluyor, burnunu püskürte püskürte suya daldınyor, keyiften dört köşe viyaklayıp adeta şarkı söylüyor. Bunu yapmayalı çok oldu.</p>
<p>Önce rüzgârın havaya plastik parçaları savurduğunu sanıyorum, ama rüzgâr esmiyor. Bunlar yusufçuk, masmavi, kanatlarının altı siyah; merak ediyorum birisi başparmağım kadar uzun haçlı örümceğin ağına yakalansa ne olur diye. Bazı dünyalarda savaş hiç bitmez.</p>
<p>Yosunlu kayalar, kafalarını sürekli suyun altında tutan hayvanlar gibi çömelmişler nehrin içine. Bir bulut ailesi, delik deşik kayaçları ormandan kıyafetinin içinden parıldayan dağ yamaçlarının üzerinden geçiriyor gölgesini sakin sakin. Huzur her yere hâkim, özellikle sağdaki mısır tarlasına. Buna rağmen iki dakikada bir etrafıma bakınıyorum, sırt çantam hâlâ yerinde mi, havada hâlâ bir şeyler uçuşuyor mu veya bir katil yaklaşıyor mu diye.</p>
  <p class="bosluk1"></p>
<p class="str"><i> İlk gördüğümde ısırgan otu sandığım şey</i> aslında mis gibi kokan naneymiş. Bütün otlarla bitki demetlerinden ve her şeyden özür diliyorum: Ne de olsa ilk günüm.</p>
  <p class="bosluk1"></p>
<p class="str"><i> Dario botlarıyla rahat rahat çimenin üzerinden geliyor</i>: "Güzel, değil mi?"</p>
<p>Bunun dışında Jajce boktan bir yermiş. Adı bile yetermiş:" Jajce", "yumurta" demekmiş. Tahmin yürütmemi istiyor. Yeni başlangıçlar, yeni bir çağın kök hücresi diye bir şeyler geveliyorum. Ya da benzer şeyler.</p>
<p>"Buranın sakinleri duvar harcını yumurta kabuklarından yapmışlar," diyor Dario. "Şehir bembeyazdı. Eski evler daha ayaktayken."</p>
<p>Bunun dışında her şey yolunda. Annesiyle babası hafta sonu Adriyatik’e gitmişler, yoksa köpekle birlikte eve giremezmişim. Huzursuzlanıyorum, sanırım önce bir kahveye ihtiyacım var.</p>
  <p class="bosluk1"></p>
<p class="str"><i> Bosna kültürü hakkında bir şeyler öğrenmem için</i>: Ayakkabılarını çıkar ve kapının önünde bırak, diye çıkışıyor bana. Ayak tabanlarımın altındaki kalın halılar hoşuma gidiyor. Kahve de Adriyatik’e gitmiş, çeşmeden Avrupa’nın en temiz suyunu içiyoruz. Fabrikalar yıkıldığından beri her yer alabalık kaynıyor ve dereden su içmek de mümkün.</p>
<p>Dario duş alırken ben de meyve kâsesinden üzüm, erik ve nektarinler alıp kalanını da dikkat çekmeyecek biçimde düzenliyorum. Boş midem kendi kendini çimdikliyor, rüya gördüğünü sanıyor. Oda derli toplu, perdeler birbirine paralel katlar halinde asılı, kitaplıktaki kitaplar boylarına göre sıralanmış, kanepe ve koltuklardaki yastıklar sabitlenmişçesine muntazaman yerleştirilmiş. Bizse ortamı bozuyoruz, sırt çantam, köpek ve ben.</p>
  <p class="bosluk1"></p>
<p class="str"><i> I say my    darling, you look wonderful tonight</i>*: Bosna-Hersek'te geçirdiğim ilk akşamüstünde, tuhaf bir biçimde dağılmış gibi görünen, Coca-Cola reklamlarıyla çevrelenmiş vitrinlerini ve dükkân olarak sadece kapılarının önünde hep aynı karpuz, elma ve limonata şişeleri bulunan bakkallarını gördüğüm küçük bir şehirde, Bosnalı bir çiftin kanepe yastıklarını karıştırıyorum ve Eric Clapton’ın bir şarkısını söylüyorum. Gitar eşliğinde bir düet.</p>

<p class="dnot">*İng. Diyorum ki, bu gece çok güzel görünüyorsun sevgilim. -ç.n.</p>
<p class="str"><i>Şayet aşinaysa, pazaryerinin ortaçağdan kalma şeklini tanıyor insan</i>, komünist dönemin tek katlı binaları kopyasını çıkarmaya çalışmış. Bu binalardan biri, pencerelerinden genç bir sanatçının aile bireylerinin devasa, fotogerçekçi portrelerinin sokağa doğru dik dik baktıkları "Dom Kulture".* Bakkalın olmadığı yerde kafeteryalar var ve hepsinde de boş dalgaların ıslıklarıyla takas etmeyi yeğlediğim, her biri ayrı telden çalan radyo müziği bangır bangır yükseliyor. Ağzında çeyrek bir pizzayla bir kedi yanımızdan koşarak geçiyor, köpek onu fark etmiyor. Köpek, pek isteksiz bir halde bir parça çimen üzerinde oturan genç aslanların doğal büyüklükte bronz kopyalarına bakıyor. En azından peş peşe üç fincan kahve yuvarlayabiliyorum sonunda.</p>
<p class="dnot">Hr. Kültür Evi. -ç.n.</p>
<p>Dario'nun kolu istikametinde bir yere bakarken alçak bir duvarın, bir taşın veya ters dönmüş bir kovanın üzerine çıkmam gerekiyor. Aşağıda ailesinin evinin kalıntıları çıplak gözle zor seçiliyor. Sadece topçu mermileriyle kalbura çevirmekle kalmamışlar, daha sonra bir de havaya uçurmuşlar. Elle. "İşte bize karşı o kadar titizdiler."</p>
<p>Jajce’de viran bir kale, hemen altında yamaca sinmiş bir grup küçük, Türk tarzı ev, bir parça Roma tapınağı, boş duran Habsburg idari binaları, bir Osmanlı tahkim duvarının parçaları, bir yığın mağara, Tito'nun villası, Avusturya-Macaristan'dan kalma dört kilometre uzunluğunda bir su kanalı, Hırvat yaşam mimarisi, kapanmış bir fabrika, beyaz köpüklü baraj basamakları ve şehrin tam ortasında bir zamanlar gösteri atlayıcılarının ölümcül atlayışlar yaptıkları otuz metre yüksekliğinde bir şelale var. Tarihin hurufat kutusunda* duruyorum ve bozulmamış hiçbir şey yok. Şelale bile daha yüksekmiş, bir kaya parçası nehre düşmeden önce.</p>
<p class="dnot">*Setzkasten: (Matbaacılık) Eskiden matbaa harflerinin saklandığı kasa; hurufat kasası. -y.n.<br/></p>
<p>Dario her on metrede bir tanıdıklarla selamlaşmak zorunda olduğundan güçlükle ilerliyoruz. Ve her çakılın bir hikâyesi var.</p>
  <p class="bosluk1"></p>
<p class="str"> "Peki ya insanlar?"</p>
<p>"Hangi insanlar?”</p>
<p>Evet. Yani, insanlar işte. Dişlerimi sıkıyorum.</p>
<p>"Mesela Sırplar, dersek, senin için bir sorun olur mu?"</p>
<p>"Benim hiç kimseyle bir sorunum yok. Birbiriyle hiç konuşmayanlar var, ama bunların sayısı çok değil."</p>
<p>Çiftçiler dışında, diye aklına geliyor birden, onlarla sorunu varmış. Tarlalardan şehirlere gelmişler ve eskiden beri istediklerini almışlar. Bir çoğu Karun kadar zenginleşmiş, o yüzden yaşanmış ya savaş. İki bakkalı ve bir kafeteryayı gösteriyor.</p>
<p>"Mesela şunların sahibi," diyor, "on yıl öncesine kadar mısır ekiyordu."</p>
  <p class="bosluk1"></p>
<p class="str"><i> Gözlerimdeki bir şey onu tedirgin ediyor</i>. Gözlerimin içine bakmıyor, cansız bir şey, iki ilginç şekilli taşmış gibi izliyor onları, dünyanın en güzel gözleri olduklarını da zaten bütün akşamüstü tekrarlayıp durdu. Başta tatlı sözler olduklarını düşünüyordum. Artık bir takıntı olduğunu sanıyorum.</p>
<p>"Gözlerin gülüyor," diyor, "ciddi olduğunda bile."</p>
<p>Yüz ifademe dair insanlar bana hep kızgın bakmamam gerektiğini söylerlerdi, oysa ben o sırada sadece öylece oturup düşünüyor olurdum.</p>
<p>Arada bir ayağa kalkıp bana yandan ve arkadan bakıyor. Ben de arada bir ayağa kalkıp terasın dışında çimenlerin üzerinde beklemek zorunda kalan köpeğe bakıyorum. Biri köpeğiyle birlikte bir restorana girmek istediğinde, diyor Dario, onun Alman olduğu hemen anlaşılır.</p>
<p>Ya da biri Balkanlardaki savaşın halkların birbirlerinden nefret etmesinden kaynaklandığını düşündüğünde.</p>
  <p class="bosluk1"></p>
<p class="str"><i> Aramızda dört alabalık</i>, kızarmış patates dolu iki tabak ve masanın kenarından düşme tehlikesi geçiren çeşitli salataların bulunduğu birkaç kâse var. Garson, çiftçiler dışında Jajce'deki herkes gibi Dario'nun eski bir dostu. Adı da "Svemir", yani "Evren” ve bize mükemmel davranıyor. Ay, dağ silsilesinin üst kenarına tırmanışını nihayete erdiriyor: gökyüzüne açılmış yusyuvarlak, ardındaki parlak ışığın süzüldüğü bir delik. Hoşuma gidiyor, güzel bir başlama ışığı. Siyah denizin derinlerinde bir ay sonra çıkacak ikinci bir dolunay hazırda bekliyor. Seyahatin sonunda.</p>
  <p class="bosluk1"></p>
<p class="str"><i> Berlin beş yılda hiç değişmedi</i> - özellikle Bosna'yla karşılaştırıldığında ne kadar da doğru görünüyor bu. Dario eski basketbol takımını, adı neredeyse benimkiyle aynı eski kız arkadaşını ve eski Almanca öğretmenini ziyaret etmiş.</p>
<p>"Berlin'le Jajce bunca zaman nasıl olur da aynı gezegende bulunurlar, anlaşılır gibi değil," diyor. "Aynı anda, sırayla değil."</p>
<p>Bu sorunu ben de biliyorum. Buraya oturduğumuzdan beri Leipzig gibi bir şeyin varlığı bana kuşkulu görünüyor. Bir elimizle yerken diğer elimizle sivrisinekleri öldürüyoruz.</p>
<p>Jajce hakkında hoş sözler ettiğimde Dario onunla dalga mı geçiyorum diye meraklanıyor. UNHCR'de* şoför olarak kazandığı parayla ailesini de geçindiriyor ve böylece eve döndüğü için pişman olmamayı başarıyormuş. "İstersen" diye başlayan bir cümleyi söylememek için yutkunuyorum ve her şeye bir çözüm bulmaya çalışmasını kafama yasaklıyorum. Kulak kesiliyor, yemeğimi yiyip yutuyorum ve köpek için balık derisi biriktiriyorum.</p>
<p class="dnot">*Birleşmiş Milletler Mülteciler Yüksek Komiserliği. -ç.n.</p>
  <p class="bosluk1"></p>
<p class="str"><i> Ne yazık ki, diyor Evren, restoranın teknesi suyla dolu</i>, yoksa göle açılabilirdik. Bunun yerine gölün kenarına oturup ikinci şişe şarabı açıyoruz. Dario tekrar gözlerimden bahsetmeye başladığında konuyu değiştirip kardeşleri var mı diye soruyorum.</p>
<p>"Vardı,” diyor. "Ablam, benden altı yaş büyüktü. Senin gibi."</p>
<p>"Bin dokuz yüz yetmiş dört," diyorum, ne işe yarıyorsa.</p>
<p>"Evet, evet," diyor. "Yetmiş dört."</p>
<p>Bir süre karşı kıyıdaki bir kutlamadan gelen müziğe kulak kabartıyoruz.</p>
<p>"Her telden çalıyorlar," diyor Dario. "Bunlar köylü."</p>
<p>"Burada mıydın," diye soruyorum, "geldiklerinde?"</p>
<p>"Tabii ki," diyor. "Jajce altı aydır kuşatma altındaydı. Sahanlıkta oturuyor ve dışarıda, evin önünde konuştuklarını duvardaki kurşun deliklerinden duyuyordum. Çizmelerinin çıkardığı sesleri ve ne planladıklarını duydum. Kötü bir andı."</p>
<p>Uzun süre susuyoruz, başta kötü hatıralar yüzünden, sonra da su siyah ve arkasındaki dağ daha da siyah olduğundan.</p>
  <p class="bosluk1"></p>
<p class="str"> "<i>Gözlerini açsana.</i> Yorgunsun."</p>
<p>Ve üşüyorum. Köpek altımızda alçak sesle horluyor ve uykusunda titriyor.</p>
<p>"En çok ne istiyorum, biliyor musun?"</p>
<p>Ne istediğini söylüyor bana ve hemen söz veriyorum. Onun, benim ve bütün dünyanın kötü anları için.</p>
  <p class="bosluk1"></p>
<p class="str"><i> Yine ayakkabılarımı çıkarmayı unutuyorum.</i> Oturma odasının ortasında bekliyorum, Dario dolabı karıştırmaya başlıyor. Bana bir deri ceket uzatıyor, uzunca, beli dar, kemerli. Kalıp gibi üzerime oturuyor. "Pencereye git, şehre bak. Bir sigara yak. Külü halıya dökersin."</p>
<p>Adı neydi bilmek isterdim. Sigaramı tüttürüyorum. Gökyüzü yıldızlarla aklaşmış. Hiç ses yok. Köpeğin düzenli solumasını, kalp atışlarımı ve odanın diğer ucunda arada bir burnunu sessizce çeken Dario'yu duyuyorum.</p>
<p>Sigara bittiğinde kanepede bir yatak hazırlıyor bana.</p>
<p>"Uyu," diyor, "derin ve güvenli, sanki hayatta başına bir şey gelemezmiş gibi."</p>
  <p class="bosluk1"></p>
<p class="str"><i> Söz verdiğim gibi ceketle örtünün altına uzanıyorum</i> ve deri her solukta hışırdadığı için uzun süre uykuya dalamıyorum.</p>
</body>
</html>