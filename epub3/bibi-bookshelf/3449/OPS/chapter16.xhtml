<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-16">
    <section>
      <h1><st c="0">Ticari Namus</st></h1>
			<p><span><st c="13">-</st></span> <span><st c="15">İ</st></span><st c="16">ki aylık ev kirası birikmişti Hüsamettin Bey, nerdeyse üçüncü ayın kirası gelecekti. </st><st c="101">Sen olsan ne yapardın? </st><st c="124">Böyle bir zor durumda kalmasaydım, dünyada kimseden borç almazdım.</st></p>
			<p><st c="190">Boğaz iskelelerine uğraya uğraya Anadolukavağı’na dek giden vapurun sancak yanındaki dış peykelerinde oturuyorlardı. </st><st c="308">Hüsamettin Bey kendisine bu sözleri söyleyen, elli yaşında gösteren gözlüklü Nâfi Beye cıgara paketini uzattı.</st></p>
			<p><st c="418">– Teşekkür ederim, başka cıgara öksürtüyor, benimkinden içeyim.</st></p>
			<p><st c="482">Cebinden cıgara paketini çıkardı. </st><st c="517">Hüsamettin Bey çaktığı kibrit rüzgârda sönünce, ikinci kibritten, önce kendi cıgarasını yakıp sonra yanan cıgarasını Nâfi Beye uzattı.</st></p>
			<p><st c="651">Her akşam iş dönüşü evlerine giderlerken yolculuk ettikleri bu vapurda arkadaş olmuşlardı.</st></p>
			<p><st c="742">Ceket yakası ve boyunbağının düğümü, eskilikten ve yağlı kirden parlayan Hüsamettin Bey,</st></p>
			<p><st c="831">– Sonra ne yaptınız Nâfi Bey? </st><st c="862">diye sordu.</st></p>
			<p><st c="873">– Sonra canım efendim, iki aylık ev kirası birikti. </st><st c="926">Aydan aya beşyüz lirayı bulup buluşturmak ne de olsa kolay. </st><st c="986">Ama üç aylık, dört aylık kira toplandı mı, biz yandık...</st></p>
			<p><st c="1042">– Doğru... </st><st c="1054">Beşyüz lira göze görünmez de, iki üç ay birikince kötü... </st><st c="1112">Dört ay kirayı ödemesen, ikibin lira eder.</st></p>
			<p><st c="1154">– Ya... </st><st c="1163">Nasıl öderim ikibini? </st><st c="1185">Neyse efendim, bir tüccar komşumuz var. </st><st c="1225">Daha doğrusu biz onu tüccar diye bilirdik. </st><st c="1268">Herif düzencinin biriymiş. </st><st c="1295">Nerden bileyim? </st><st c="1311">Bizim durumumuzu öğrenince, “Ben sana borç vereyim de, sen sonra elin bollanınca bana ödersin,” dedi. </st><st c="1413">Hay Allah razı olsun... </st><st c="1437">“Peki, nasıl yapacağız?” diye sordum. </st><st c="1475">“Bir bono yaparız. </st><st c="1494">İmzalar, bana verirsin,” dedi. </st><st c="1525">Bu kadar kolaysa peki... </st><st c="1550">Herif, bonosu, pulu cebinde gezermiş. </st><st c="1588">Bono koçanını cebinden çıkardı. </st><st c="1620">Ben de, bono bono diye bişey duyarım ama, o zamana kadar bononun nasıl bişey olduğunu bilmezdim.</st></p>
			<p><st c="1716">– Elliiki yaşımdayım, ayıp değil ya, ben de bugüne kadar daha bono görmüş değilim.</st></p>
			<p><st c="1799">– Aman görme birader, Allah göstermesin... </st><st c="1843">Sonra efendim, bizim o sözde tüccar, cebinden çıkardığı koçandan bir bono yırtıp üstüne bişeyler yazdı, pulladı. </st><st c="1956">“Bir şu pulun üstünü, bir de açığını imzalayın!” dedi. </st><st c="2011">Baktım, bonoda “İkibin Türk Lirası” yazılı. </st><st c="2055">“Bana ikibin değil, bin lira gerekli. </st><st c="2093">Beşeryüzden iki aylık kiramız bin lira tutar,” dedim. </st><st c="2147">“Sen benden bin lira borç alırsın, bana yine bin lira ödersin. </st><st c="2210">Gerisine karışma, imzala!” dedi. </st><st c="2243">Ev sahibi evden atacak, ben de sıkışmışım, adamın gösterdiği yerlere imzamı attım. </st><st c="2326">“Parayı, yarın akşam bizim eve gel, al!” dedi. </st><st c="2373">Eve gidince olanları karıma anlattım. </st><st c="2411">Karım çok kızdı, bana söylemedik laf bırakmadı. </st><st c="2459">Önüne gelen yere imza basılır mıymış! </st><st c="2497">Ya herif parayı vermezseymiş! </st><st c="2527">Kızım da benden yana çıkıp, “Onlar öyle şey yapmazlar, evlerinde televizyonları bile var,” dedi. </st><st c="2624">Karım da çocuklara, asıl öylelerinden korkmak gerektiğini anlatmaya çalıştı. </st><st c="2701">Neyse efendim, ertesi akşam gittim bu tüccarın evine. </st><st c="2755">Ne dersiniz, trink diye bin lirayı elime saymasın mı! </st><st c="2809">İnanılır gibi değil, bir pullu kâğıdı imzalıyorsun, ertesi gün bin lirayı alıyorsun. </st><st c="2894">Hemen ev sahibine iki aylık kirayı ödedim. </st><st c="2937">O gece evde sevincimizden bayram ettik. </st><st c="2977">Uzatmayalım Hüsamettin Beyciğim, birikmiş kirayı ödeyince biraz rahatladık. </st><st c="3053">İmzaladığım bono, doksanbir gün vadeli olduğundan, ben de bin lira borcumu doksanbir gün sonra ödeyeceğim. </st><st c="3160">Neden doksan gün, yüz gün değil de, doksanbir gün? </st><st c="3211">Bononun usulü böyleymiş, en uzun vade doksanbir gün olurmuş... </st><st c="3274">Biz artık dişimizden, tırnağımızdan artırıp bin lirayı biriktirmeye çalışıyoruz. </st><st c="3355">Bononun ödenmesine onbeş gün kala, biz ancak sekizyüz lira biriktirebildik. </st><st c="3431">Eh, artık bu onbeş günde de nasıl olsa ikiyüz lira daha buluruz. </st><st c="3496">O akşam eve geldiğimde karım, “Sana bir resmî mektup geldi,” dedi. </st><st c="3563">Allah Allah! </st><st c="3576">Bu yaşıma gelmişim, daha hiçbir resmî yerden mektup almamışım. </st><st c="3639">Bir de mektubu açtım, bilmem ne bankasından geliyor: “İkibin lira şu gün ödenecek!” Aman bre! </st><st c="3733">Bizim borcumuz ikibin değil, bin lira... </st><st c="3774">Hemen koştum, o bize iyilik eden komşu tüccara. </st><st c="3822">“Hiç boşuna telaşlanma. </st><st c="3846">Şimdi de dörtbin liralık bir bono imzalarsın. </st><st c="3892">Ben sana ikibin lira veririm. </st><st c="3922">Sen de götürür, bankaya borcunu ödersin,” dedi. </st><st c="3970">Cebinden hemen bono koçanıyla pulları çıkardı. </st><st c="4017">İmzalamasına imzalayacağım ama karımdan korkuyorum. </st><st c="4069">“Şimdi kalsın, bir bilene danışayım da sonra...” deyip tüccarın evinden çıktım. </st><st c="4149">Karım yeni bonoyu duyunca, “Hele bir imzala, dünyayı sana dar ederim...” dedi. </st><st c="4228">Hem de eder. </st><st c="4241">Kızıma kalırsa, hemen imzayı basıp parayı almalıydım. </st><st c="4295">Oğlum da annesinin eski kafalı olduğunu, bono işlerine aklının ermediğini söylüyordu.</st></p>
			<p><st c="4380">Ertesi sabah biz işi gücü bıraktık, karıkoca, bize mektup gönderen bankaya gittik. </st><st c="4464">Orada bir memura, şimdi size anlattığım gibi, başımıza gelenleri anlattık. </st><st c="4539">Yeminler ederek bin lira aldığımızı, şimdi ikibin lira mı ödememiz gerektiğini sorduk. </st><st c="4626">Memur, “Değil mi ki bononun altında imzanız var, bu ikibin lirayı da siz ödemek zorundasınız,” dedi. </st><st c="4727">Karım, “Senin bir müdürün yok mu, belki o bize daha başka bir akıl verir,” dedi. </st><st c="4808">Memur da, “Müdüre değil, bakana çıksan bu böyle!” diye kestirip attı.</st></p>
			<p><st c="4877">Gördün mü başımıza gelen şu belayı sen... </st><st c="4920">Biz başımıza zorla belayı satın almışız. </st><st c="4961">Bu işten anlayanlara, bilenlere soruyorum ; bana bonoyu imzalatan tüccara hiçbir sorum düşmezmiş. </st><st c="5059">Peki, ödemezsem ne olacak? </st><st c="5086">Ödemem be! </st><st c="5097">Ama o zaman da ticari namusum sıfır olurmuş. </st><st c="5142">Ödemek zorundaymışım. </st><st c="5164">Bono demek namus demekmiş! </st><st c="5191">Hiçbir yerde on paralık namusum, haysiyetim kalmazmış. </st><st c="5246">Bu bono öyle bir belaymış ki, bonosunu zamanında ödeyemeyenlerden, namuslarını hayatlarıyla temizlemek için intihar edenler bile varmış. </st><st c="5383">Bir büyük tüccara danıştım. </st><st c="5411">“Pezevenklik, bundan çok daha iyidir. </st><st c="5449">Çünkü bir insanın pezevenk olduğunu çevresindeki bikaç kişi bilir. </st><st c="5516">Ama bonoyu ödemezsen, bütün piyasa öğrenir, rezil olursun,” dedi. </st><st c="5582">Sen yoldan geçerken, herkes seni birbirine gösterip, “İşte bu namussuz bonosunu ödemedi!” derlermiş. </st><st c="5683">Böyle yaparlar, birbirlerine tanıtırlarmış ki, aralarında bitek namussuz bile barınamasın, kendileri de kazıklanmasın. </st><st c="5802">Borcunu ödemediğin banka da, bütün öbür bankalara, filanca kişi borcunu ödemedi, aman tetik durun, sizin bankayı da dolandırmasın diye yazıp duyururmuş. </st><st c="5955">Şimdi eskisi gibi değil ki, her sokağın başında beş on banka var. </st><st c="6021">Yahu, sokaklardan geçemez olacağım. </st><st c="6057">Gördün mü Hüsamettin Bey, bütün memlekete rezil olacağım da ticari namusum elden gidecek. </st><st c="6147">Yani bu ticari namus, başka namus çeşitlerine de benzemiyor. </st><st c="6208">Çünkü bir insan, gerek iradesiyle, gerek iradesi dışında, bikez pezevenk oldu mu, gerekirse karısını boşar, namusunu geri alır. </st><st c="6336">Gelgelelim, bonoyu ödemeyip de ticari namusun elden bir gitti mi, artık gitti gider, bir daha ne yapsan yok... </st><st c="6447">Ben o zamana kadar, namus namus, bitek namus bilirdim. </st><st c="6502">Oysa beyim, aile namusu başka, politika namusu başka, meslek namusu başka, ticari namus ise daha başkaymış.</st></p>
			<p><st c="6609">İş namusa gelip dayanınca, insan namussuz yaşayacağına ölmek yeğdir dedim. </st><st c="6685">İnsan bu dünyada namusu için yaşar. </st><st c="6721">Eh, bonoyu ödemeyip namus da elden gidince ne kalır geriye? </st><st c="6781">Hiç... </st><st c="6788">Namus olmayınca bu can, bu tende niye gerekir? </st><st c="6835">Bir akşam, Köprü’den Adalar’a kalkan bir vapura bindim. </st><st c="6891">Niyetim kötü... </st><st c="6907">Vapur, Kınalı’ya, Burgaz’a, Heybeli’ye uğradı. </st><st c="6954">Bütün yolcular insin de vapur tenhalaşsın diye güvertede bir aşağı, bir yukarı dolaşırken birisi adımı seslendi. </st><st c="7067">Baktım, bizim Sami. </st><st c="7087">Taa okuldan arkadaşımdır. </st><st c="7113">Ne zamandır görüşmemişiz. </st><st c="7139">Şurdan burdan konuştuk. </st><st c="7163">“Seni tuhaf görüyorum, neyin var?” diye sordu. </st><st c="7210">“Hiç sorma, başım dertte,” dedim. </st><st c="7244">Ben böyle der demez, “Yoksa bononu mu ödeyemedin?” diye sormasın mı! </st><st c="7313">Yahu, bu dünyada bonodan başka dert mi yok? </st><st c="7357">Bu adam nereden bildi derdimi? </st><st c="7388">Boynumu büküp, “Evet,” dedim. </st><st c="7418">“Kolay canım, yarın gel, beni gör, bir kolayını buluruz,” dedi. </st><st c="7482">Vapur, Büyükada İskelesine yanaşmakta olduğundan daha fazla konuşamadık. </st><st c="7555">Büyükada’ya yazlığa gelmiş. </st><st c="7583">İndi vapurdan.</st></p>
			<p><st c="7597">Sami’nin Yedikule’de deri fabrikası varmış. </st><st c="7642">Ertesi gün orada buluşacaktım. </st><st c="7673">Gittim, fabrikayı buldum, ama Sami yok. </st><st c="7713">Az önce arabasına binmiş, Okmeydanı’ndaki tuğla harmanına gitmiş. </st><st c="7779">Yedikule’deki deri fabrikasından başka Okmeydanı’nda da tuğla harmanları varmış. </st><st c="7860">Yedikule neresi, Okmeydanı neresi... </st><st c="7897">Ama Sami umut verdiğinden, ne yapayım, onca yolu tepip Okmeydanı’na gittim, Sami Beyin tuğla harmanlarını buldum. </st><st c="8011">“Şimdi arabasına bindi, Yeşildirek’teki trikotaj fabrikasına gitti,” dediler. </st><st c="8089">Allah Allah... </st><st c="8104">Biyanda deri fabrikası, biyanda tuğla, biyanda trikotaj... </st><st c="8163">Bunların birbiriyle ne ilişkisi var?</st></p>
			<p><st c="8199">Uzatmayalım Hüsamettin Beyciğim, kovalamaca gibi ordan oraya, Sami’nin arkasından koşuştum. </st><st c="8292">Sonunda onu Taksim’deki yedek parça mağazasında buldum. </st><st c="8348">Bir dakika geciksem, ordan da gidiyormuş. </st><st c="8390">Beni arabasına aldı, Karaköy’deki bir handa, ithalat ihracat işleri yaptığı yazıhanesine götürdü. </st><st c="8488">Yazıhane dersem, koskoca bir daire... </st><st c="8526">İçerde belki onbeş kişi çalışıyor. </st><st c="8561">Odasına iki kişi geldi. </st><st c="8585">O iki kişiyle de, bir yapı işinde ortakmış. </st><st c="8629">Onlar gitti. </st><st c="8642">“Eee, söyle bakalım, şimdi seni dinliyorum. </st><st c="8686">Ne derdin var?” dedi. </st><st c="8708">Boynumu büküp, “Borcum var,” dedim. </st><st c="8744">“Ne kadar?” diye sordu. </st><st c="8768">“İkibin liralık bir bonom var ama, ben bin lirasını...” tamamladım diyecektim, dememe kalmadı, lafımı ağzımda yarım bıraktırıp birden ayağa kalkarak, hak tuuu diye suratıma tükürmez mi! </st><st c="8954">Ben hiç böyle şeyle karşılaşmamışım. </st><st c="8991">Neye uğradığımı şaşırdım. </st><st c="9017">Adam beni yardım için çağırıp suratıma tükürüyor. </st><st c="9067">İyi ki gözümde gözlük var da, herifin tükürüğü gözlük camına geldi. </st><st c="9135">Hemen gözlüğü çıkarıp mendille sildim. </st><st c="9174">Ayağa kalktım. </st><st c="9189">“Yazıklar olsun Sami, bunun için mi beni bütün gün arkandan koşturup sonunda yazıhanene getirdin?” dedim. </st><st c="9295">O da bana, “Asıl sana yazıklar olsun. </st><st c="9333">Ben seni bir adam bilirdim... </st><st c="9363">Tuh sana! </st><st c="9373">Ulan insan, kendini bilen bir insan, hiç bin lira, ikibin lira borç yapar mı? </st><st c="9451">Hiç utanmadın mı? </st><st c="9469">Hadi yaptın bir eşeklik, nasıl bunu utanmadan sıkılmadan başkalarına söyleyebiliyorsun?” dedi. </st><st c="9564">İşte o acı sözler üzerine koltuğa yığılıp kaldım. </st><st c="9614">Sami’nin hakkı vardı. </st><st c="9636">Benim gibi dar gelirli bir adam, neyine güvenip de bin lira, ikibin lira borç yapar? </st><st c="9721">Hadi yüz lira, ikiyüz lira neyse, ama bin, ikibin lira? </st><st c="9777">Ah Hüsamettin Beyciğim, ben neler düşünüyorum, oysa o neler düşünürmüş. </st><st c="9849">Bana, “Hiç olmazsa ellibin, yüzbin lira borçlansaydın, elbet bir kolayını bulurduk. </st><st c="9933">Ulan insan bu zamanda bin lira, ikibin lira borca tenezzül eder mi be? </st><st c="10004">Borç alıp adını kirlettiğine değmez. </st><st c="10041">Bonomu ödeyemedim deyince sen, ben de bikaç yüzbin lira sandım da, belki bir yardımım dokunur, bankalardan kredi sağlarız filan diye düşündüm. </st><st c="10184">Bin lira borç için kıvranan adama kim kredi açar? </st><st c="10234">Tuuu...” Ben sustum. </st><st c="10255">O boyuna konuşuyordu. </st><st c="10277">“Sen bu borcu ödemek zorundasın. </st><st c="10310">Enazından ellibin lira filan olsaydı borcun, eh o zaman ödemeyebilirdin.” Merak edip, “Nasıl ödemezdim?” diye sordum. </st><st c="10428">“Ellibin lira krediyi nerden aldınsa, bu borcu ödeyemeyince yine aynı yerden bu sefer yüzbin lira kredi isterdin. </st><st c="10542">Ellibini kurtarmak için verirlerdi.” “Peki, o yüzbin lira nasıl ödenecek?” diye sordum. </st><st c="10630">“Ödemezsin ki... </st><st c="10647">Ödeme zamanı gelince, bu sefer de ikiyüzbin lira kredi istersin. </st><st c="10712">Bak, ben nasıl yapıyorsam öyle... </st><st c="10746">İşe başlarken benim on para sermayem yoktu. </st><st c="10790">Adamın birinden ikibin lira borç aldım. </st><st c="10830">Ama o zaman, ikibin lira da ikibin liraydı, şimdinin yirmibin lirası... </st><st c="10902">Zamanı gelince, alacaklıma biraz daha sermaye gerektiğini söyledim. </st><st c="10970">Adamcağız, ikibin lirasını kurtarabilmek için onbin liralık daha kredi açtı. </st><st c="11047">Onbini alıp hemen adamın ikibin lirasını ödedim. </st><st c="11096">İşte buna çok dikkat edeceksin. </st><st c="11128">Borcunu tam zamanında ödemek şart. </st><st c="11163">Ödemezsen adın batakçıya çıkar, bir daha hiçkimseden borç alamazsın. </st><st c="11232">Ticari namusun elden gitti mi, yandın, öl daha iyi. </st><st c="11284">Sonra, o onbin lira borcun ödeme zamanı geldi. </st><st c="11331">Ama ben de borcuna bağlı namuslu bir adam olarak piyasada tanınmaya başladığım için, bir bankadan yirmibin lira kredi aldım. </st><st c="11456">Bu paradan onbin lira borcumu ödedim. </st><st c="11494">Yirmibin lira borcun ödeme zamanı gelince, başka bir bankadan ellibin lira kredi aldım, ikinci bankanın yirmibin lirasını ödedim. </st><st c="11624">Namuslu insan borcunu günü gününe ödemeli ki piyasada itibarı artsın. </st><st c="11694">Sonra üçüncü bir bankadan yüzbin lira kredi aldım. </st><st c="11745">Derken başka bankadan ikiyüzbin alıp yüzbin lira borcumu ödedim. </st><st c="11810">Birinden alıp öbürüne, öbüründen alıp ötekine... </st><st c="11859">İşte böyle böyle, Allaha çok şükür bugünkü durumuma geldim. </st><st c="11919">Bugün artık öyle oldum ki, ne kadar banka varsa herbirine biriki milyon lira borcum var. </st><st c="12008">Artık ben onlardan para istemiyorum.” Şaşkınlıkla dinlediğim Sami’ye, “Artık sen yükünü tutmuşsun, ne diye bankalardan borç isteyeceksin?” dedim. </st><st c="12154">“Yok yahu ondan değil,” dedi, “Batacağım diye ödleri patlıyor da ondan... </st><st c="12228">Ben bir battım mı, hepsinin de parası yandı. </st><st c="12273">Onun için, aman ne yapalım da şuna para kazandıralım da aradan kendi paramızı da kurtaralım diye çırpınıyorlar. </st><st c="12385">Hergün telefon üstüne telefon: “Para istersen gönderelim, ne kadar gerekiyor...”</st></p>
			<p><st c="12465">Sami’nin anlattıkları iyi, güzel ama, kendine. </st><st c="12513">Peki, ben ne yapacağım? </st><st c="12537">Sami, “Valla ben bin, ikibin lira için hiçbir bankaya bişey söyleyemem, ticari itibarım sarsılır çünkü...” dedi. </st><st c="12650">Sonra iğrenç bişey görmüş gibi suratını buruşturarak, “Bu kadarcık para için değer mi borca girmeye, tüh tüh...” diye söylendi. </st><st c="12778">Sami’nin yazıhanesinden çıktım. </st><st c="12810">Bir daha ona gitmedim, şeytan görsün yüzünü...</st></p>
			<p><st c="12856">– Ne yaptınız öyleyse Nâfi Beyciğim? </st><st c="12894">Bonoyu nasıl ödediniz?</st></p>
			<p><st c="12916">– Ödedim hamdolsun. </st><st c="12937">Hem de cepten on para vermeden ödedik. </st><st c="12976">Hem de o biriktirdiğimiz sekizyüz lira da yanımızda kaldı.</st></p>
			<p><st c="13034">– O nasıl oluyor iki gözüm, para vermeden borç ödenir mi?</st></p>
			<p><st c="13092">– Ödedik beyim. </st><st c="13109">O bizim tüccar komşuya gittim. </st><st c="13140">Hani bana dörtbin liralık bono imzala demişti ya... </st><st c="13192">Dörtbin liralık bonoyu imzaladım. </st><st c="13226">İmzalayınca o tüccar bana ikibin lira verdi. </st><st c="13271">Ben de götürüp bankaya borcumu yatırdım. </st><st c="13312">Üç ay sonra dörtbin liralık bononun ödeme zamanı geldi. </st><st c="13368">Gittim yine o komşuya. </st><st c="13391">Bu sefer sekizbin liralık bono imzalattı. </st><st c="13433">Bana da dörtbinbeşyüz lira verdi. </st><st c="13467">Dörtbinini borca yatırdım, beşyüz lirasını da biz yedik. </st><st c="13524">Yani arada bize de para kalıyor. </st><st c="13557">Ben artık işten de çıktım. </st><st c="13584">İşte böyle böyle geçinip gidiyoruz...</st></p>
			<p><st c="13621">– Nasıl yani?</st></p>
			<p><st c="13635">– Dün gece yine otuzbin liralık bir bono imzaladım. </st><st c="13688">Komşudan onikibin lira aldım. </st><st c="13718">Eski bono borcum olan onbin lirayı bankaya yatırdım, ikibin lira da bizim geçim paramız.</st></p>
			<p><st c="13806">Hüsamettin Bey,</st></p>
			<p><st c="13822">– Peki Nâfi Beyciğim, bunun sonu nereye varacak? </st><st c="13872">diye sordu.</st></p>
			<p><st c="13883">Nâfi Bey,</st></p>
			<p><st c="13893">– Onu ben de çok merak ediyorum, ama her kime sordumsa bir bileni çıkmadı... </st><st c="13971">dedi. </st><st c="13977">Sonra da ekledi: Sonundan bana ne allaşkına. </st><st c="14022">Ben ölünceye kadar ticari namusumla yaşarım ya, ben işte ona bakarım.</st></p>
			<p><st c="14091">Hüsamettin Bey,</st></p>
			<p><st c="14107">– Doğru yahu, dedi, bin lira borcu ödeyemedin diye üzülüp üzülüp de, ticari namusunu temizlemek için canına kıyacağına, ölünceye kadar bolluk içinde yaşarsın ; ölünce de nasıl olsa ticari namusun da seninle birlikte temizlenir gider.</st></p>
    </section>
  <div id="charCountTotal" value="14341"></div></body>
</html>
