<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-2">
    <section>
      <h1><st c="0">İnsan İnsana Benzer</st></h1>
			<p><span><st c="20">E</st></span><st c="22">lli kere dedim ki şu Sacit’e</st></p>
			<p><st c="50">– Kardeşim, benimle el şakası yapma!</st></p>
			<p><st c="87">Koskoca adam oldu, yaramaz sokak çocukları gibi itişir kakışır. </st><st c="152">Yalnız ben değil, bütün arkadaşları söylüyor. </st><st c="198">Canım, insan ellisinden sonra durmalı, durulmalı, değil mi?</st></p>
			<p><st c="257">Sacit’le bütün okul hayatımız birlikte geçti. </st><st c="304">Bunlar beş on çocuk bir gruptur. </st><st c="337">En küçük şakaları tutup birini havuza itmekti. </st><st c="384">Okulun orta bahçesinde bir havuz vardı. </st><st c="424">Biz o havuza “Bahr-i gam” derdik. </st><st c="458">Havuzun kenarında bir çocuk durmaya görsün. </st><st c="502">Belinin ortasına arkadan bir tekme. </st><st c="538">Haydi havuza... </st><st c="554">Sonra da suda çırpınan çocuğun etrafında, “Düştü Ahmet Bahr-i gama cuppadaaaaak!” diye el çırpar, tempo tutarlardı. </st><st c="670">Sonraları daha azıttılar. </st><st c="696">Sen ister havuz başına git, ister gitme, dershaneden, yatakhaneden çocukları yakalayıp havuza atmaya başladılar. </st><st c="809">Hem de yaz kış, soğuk sıcak dinlemeden. </st><st c="849">Akıllarına eser, karakışta, gecenin bir vakti, yatağında mışıl mışıl uyuyan bir çocuğu kargatulumba eder, havuza fırlatırlardı. </st><st c="977">Neye uğradığını şaşıran çocuk bağırır çırpınır, onlar da kahkahayla gülerlerdi. </st><st c="1057">Bu haylaz oğlanların başında da Sacit vardı.</st></p>
			<p><st c="1101">Sacit’in kibar şakaları da vardı. </st><st c="1136">Güler yüzle yanına sokulur. </st><st c="1164">Okşar yada toz silker gibi ceketinin yakasını tutar,</st></p>
			<p><st c="1216">– Sana küçük bir şaka yapayım mı? </st><st c="1251">diye nerdeyse yalvarır gibi sorar.</st></p>
			<p><st c="1285">– Yap! </st><st c="1293">dedin mi, yandın. </st></p>
			<p><st c="1311">Tuttuğu ceket yakasını cart diye aşağı indirir. </st><st c="1359">İşte şakasının en kibarı bu. </st><st c="1388">Yepyeni ceketin yakası gitmiş. </st><st c="1419">Çocuk o kızgınlıkla Sacit’in üstüne yürür. </st><st c="1462">Sacit kaçar. </st><st c="1475">Çocuk kovalarken, Sacit’in arkadaşlarından biri çocuğa bir çelme takar. </st><st c="1547">Haydi yere yuvarlanan çocuğun ağzı burnu kanar. </st><st c="1595">Çelme takana mı koşsun, Sacit’e mi? </st><st c="1631">Daha da ileri gider, en sonunda çocuğu havuza atarlar. </st><st c="1686">Çocuk dersem, o zaman onaltı, onyedi yaşındayız.</st></p>
			<p><st c="1734">Şaka edecek hiçkimseyi bulamasalar, birbirlerine girerler. </st><st c="1794">Ama bu çocuklar hiç kavga etmezler. </st><st c="1830">Hep şaka... </st><st c="1842">Öyle şaka ki, en azgın kavga yanında hiç kalır. </st><st c="1890">Bigün şaka diye Sacit’i okulun üçüncü katından bahçeye fırlatmışlar. </st><st c="1959">Kolu çıktı. </st><st c="1971">Belki iki ay kolu boynunda sargıyla asılı gezdi.</st></p>
			<p><st c="2019">Sacit altta kalır mı? </st><st c="2042">Mutfaktan koca bir odun kapmış, kendisini üçüncü kattan atan arkadaşının kafasına “dann” diye indirmiş odunu... </st><st c="2154">Çocuk uzun zaman hastanede yattı. </st><st c="2188">Onlar zaten sargısız, yarasız beresiz gezmezlerdi. </st><st c="2239">Ya kolları çıkmış, ya birinin bacağı kırılmış, ya ötekinin kafası patlamış. </st><st c="2315">Bunlar hep şaka... </st><st c="2334">Gelgelelim Sacit, işte o arkadaş yoluna can verenlerden. </st><st c="2391">Bir kere mert çocuk, yalan dolan bilmez. </st><st c="2432">Herkesin derdine koşar. </st><st c="2456">Yalnız bir kötü huyu var, ayı şakası yapmadan duramaz.</st></p>
			<p><st c="2510">Zaman geçti, hayata atıldık. </st><st c="2540">Yaşlandık bile diyebiliriz. </st><st c="2568">Yaş elliiki... </st><st c="2583">Ama Sacit’in huyu değişmedi. </st><st c="2612">İlle el şakası yapacak.</st></p>
			<p><st c="2635">Bigün vapurla Kadıköy’e geliyormuş. </st><st c="2672">Yanında da karısı varmış. </st><st c="2698">Vapurun güvertesinde eski arkadaşlardan birini arkasından tanımış, onbeş yıldır da görüşmedikleri bir arkadaş. </st><st c="2809">Hemen adamı arkadan kucaklayıp yallah denize atmış. </st><st c="2861">Bakın rezalete... </st><st c="2879">Vapur durmuş, adamı denizden çıkarmaya çalışırlarken, o kih kih güler,</st></p>
			<p><st c="2949">– Yahu yaşamak istemiyor, bırakın hergeleyi gebersin! </st><st c="3004">dermiş. </st></p>
			<p><st c="3012">Arkadaşını sırılsıklam denizden çıkarmışlar. </st><st c="3057">“Vay kardeşim” diye Sacit’in boynuna atılmış. </st><st c="3103">İş bu kadarla bitmemiş. </st><st c="3127">Kadıköy’de vapurdan inmişler. </st></p>
			<p><st c="3157">Adam,</st></p>
			<p><st c="3162">– Nereye gideceksin Sacit? </st><st c="3190">diye sormuş.</st></p>
			<p><st c="3202">– Kızıltoprak’a...</st></p>
			<p><st c="3221">– Haydi seni arabamla götüreyim.</st></p>
			<p><st c="3254">Adamın iskele alanında arabası varmış. </st><st c="3294">Hep birlikte arabaya binmişler. </st><st c="3326">Sacit’le karısı Kızıltoprak’ta inmişler. </st><st c="3367">Daha on adım gitmişler, gitmemişler, Sacit’in arkadaşı arabayı birden sürünce, Sacit’i arabanın altına almış. </st><st c="3477">Sacit’i hastaneye kaldırmışlar da kendisini ezen arkadaşı için,</st></p>
			<p><st c="3540">– Ne şakacı oğlandır, Allah selamet versin! </st><st c="3585">dermiş.</st></p>
			<p><st c="3592">İnsan çok zaman karşısındakinin huyuna uymak zorunda kalıyor. </st><st c="3655">Arkadaşlık ettiğiniz adam korkunç bir pintiyse, siz de ona karşı pinti olmaya başlıyorsunuz, cömert bile olsanız, ona bir cıgara bile vermek istemiyorsunuz. </st><st c="3812">Yada tersi... </st><st c="3826">Çok eli açık biriyle arkadaşlık ediyorsunuz, siz cimrinin biri bile olsanız, bir oranda bile olsa arkadaşınıza uymak, kesenin ağzını açmak zorunda kalıyorsunuz.</st></p>
			<p><st c="3986">Benim Sacit’le olan arkadaşlığım da işte böyledir. </st><st c="4038">Ben el şakasından hiç hoşlanmam. </st><st c="4071">Ama Sacit’le karşılaştım mı, nasıl olur bilmem, onunla el şakasına başlarım. </st><st c="4148">Belki de bu, insanın kendini savunmak istemesinden geliyor. </st><st c="4208">O size boyuna şaka diye tekme, yumruk, şamar indirecek de, siz de öylece duracak değilsiniz ya... </st><st c="4306">Siz de ona bir tokat indiriyorsunuz.</st></p>
			<p><st c="4342">Koskoca adamların, hem de herkesin içinde, el şakası yapması ayıp da oluyor. </st><st c="4420">Onun için ben Sacit’i nerede görsem kaçarım. </st><st c="4465">En iyisi onunla hiç karşılaşmamak. </st><st c="4500">Ama ikimiz de Kadıköy’de oturuyoruz. </st><st c="4537">Vapurda sık sık birbirimizi görürüz. </st><st c="4574">Daha doğrusu, birbirimizi görürüz değil de, birbirimizi şaka maka diye döveriz.</st></p>
			<p><st c="4653">Benim kafamın tepesinde hiç saç yoktur. </st><st c="4694">Onun için vapurun lüks mevkiinde oturup gazetemi okurken şapkamı çıkarmam. </st><st c="4769">Ben böyle gazeteye dalmışken başıma küt diye bişey iner, şapka da kulaklarıma kadar kafama geçer. </st><st c="4867">Hemen Sacit’in çantasının kafama indiğini anlarım. </st><st c="4918">Başımı çevirmeden,</st></p>
			<p><st c="4936">– Merhaba Sacit, derim.</st></p>
			<p><st c="4960">Yanımda boş koltuk varsa, Sacit otururken kuyruksokumuna bir tekme indiririm.</st></p>
			<p><st c="5038">Sonra neden böyle yaptım diye canım sıkılır. </st><st c="5084">Vapur Köprü’ye gelene kadar el şakası gırla gider.</st></p>
			<p><st c="5134">Şimdi siz Sacit’i belki de iriyarı biri sanırsınız... </st><st c="5189">Değil... </st><st c="5198">Boyu benim omzuma gelir. </st><st c="5223">Benim boyum da 1.65 olduğuna göre onunkini hesaplayın. </st><st c="5278">Üstelik çelimsiz de bişey...</st></p>
			<p><st c="5306">Geçen akşam, daireden çok canım sıkkın çıktım. </st><st c="5354">Hafta arası maç olur mu? </st><st c="5379">Memurların yarısı maça gitmiş. </st><st c="5410">İşler hep yüzüstü kaldı. </st><st c="5435">Ertesi gün, hepsi de ya akrabalarından birini öldürür yada hastaydım efendim der.</st></p>
			<p><st c="5516">Köprü’den vapura bindim. </st><st c="5542">Baktım, bizim Sacit, arkası bana, yüzü denize dönük öylecene duruyor. </st><st c="5612">Lacivert paltosu sırtında, sarı atkısı boynunda, kahverengi şapkası başında. </st><st c="5689">Zaten o gün akşama kadar canım sıkılmış. </st><st c="5730">Bir gerildim, yaradana sığınıp Sacit’in ensesine tokadı şaklattım. </st><st c="5797">Bana doğru dönmesine kalmadı, bir de kıçına tekme indirdim ama, herif bana dönünce, bir de ne bakayım: Sacit değil, başka biri... </st><st c="5927">Arkadan tıpkı tıpkısına Sacit. </st><st c="5958">Önden hiç ilgisi yok. </st><st c="5980">Şimdi ben ne yapayım? </st><st c="6002">Özür dilesem, “Affedersiniz, sizi bir arkadaşıma benzettim...” desem, hiç olur mu?</st></p>
			<p><st c="6084">“İnsan arkadaşını tekme tokat mı karşılar?..” derler.</st></p>
			<p><st c="6138">Adam afalladı. </st><st c="6154">Ben afalladım. </st><st c="6169">Peki, şimdi ne olacak?</st></p>
			<p><st c="6191">Adamın suratına sırıtarak, ensesine bir tokat daha patlattım. </st><st c="6254">Başka bişey yapamazdım. </st><st c="6278">Hiç bozuntuya vermeden adamın Sacit olduğunda direnecektim.</st></p>
			<p><st c="6337">Adam,</st></p>
			<p><st c="6343">– Siz deli misiniz beyim? </st><st c="6370">dedi. </st></p>
			<p><st c="6376">Gülerek karnına bir diz vurdum:</st></p>
			<p><st c="6407">– Ulan numara mı yapıyorsun?</st></p>
			<p><st c="6436">Bir dirsek de böğrüne attım:</st></p>
			<p><st c="6465">– Nasılsın Sacit’çiğim? </st></p>
			<p><st c="6490">Terbiyeli bir adammış.</st></p>
			<p><st c="6512">– Beyefendi, birine benzettiniz galiba, dedi. </st><st c="6559">Ben Sacit değilim. </st></p>
			<p><st c="6578">Sağ elimin ayasıyla adamın kafasını şöyle bir ittim, sendeledi. </st><st c="6642">Geri geri gitti. </st><st c="6659">Başı makine dairesinin demirine vurdu.</st></p>
			<p><st c="6697">– Haydi bakalım, bana da yuttur. </st><st c="6731">Ne numara yapıyorsun? </st><st c="6753">Sen Sacit değil misin?</st></p>
			<p><st c="6775">– Vallahi değilim beyim. </st></p>
			<p><st c="6801">Bir tokat yapıştırdım.</st></p>
			<p><st c="6823">– Ulan, kime yutturuyorsun? </st><st c="6852">Ben kırk yıllık Sacit’i tanımaz mıyım?</st></p>
			<p><st c="6890">– Beyefendi, insan insana benzer... </st><st c="6927">Yanılıyorsunuz.</st></p>
			<p><st c="6942">Oysa önden bakınca adamın Sacit’e benzer hiçbir yeri yoktu. </st></p>
			<p><st c="7003">Bu kez yumrukla giriştim.</st></p>
			<p><st c="7028">– Bak, bak, şuna bak... </st><st c="7053">İnsan insana benzermiş.</st></p>
			<p><st c="7076">Adam iyice sindi, büzüldü.</st></p>
			<p><st c="7103">– Vallahi değilim beyefendi.</st></p>
			<p><st c="7132">Yöremizi de kalabalık çevirince, artık dönmek hiç olmazdı. </st><st c="7192">Sonuna kadar, hatta karakola bile gitsek, Sacit diye direnecektim. </st><st c="7259">En sonunda, “Ne yapalım, benzetmişim,” deyip işin içinden sıyrılacaktım. </st></p>
			<p><st c="7332">Ben adama,</st></p>
			<p><st c="7342">– Vay Sacit’çiğim... </st><st c="7364">Yahu nerelerdesin? </st><st c="7383">deyip deyip şakayla karışık yapıştırıyordum.</st></p>
			<p><st c="7427">Adam yalvarıyor:</st></p>
			<p><st c="7444">– Vallahi Sacit değilim, billahi Sacit değilim beyim, insan insana benzer. </st><st c="7520">Siz birisine benzettiniz. </st><st c="7546">İnsanoğlu çift yaratılmış derler.</st></p>
			<p><st c="7579">Bizi çevirenlerden birisi,</st></p>
			<p><st c="7606">– Yahu Sacit’im deyiver de kurtul, ne olur, dedi.</st></p>
			<p><st c="7656">– Değilim ki kardeşim. </st><st c="7680">Vallahi değilim...</st></p>
			<p><st c="7698">– Değil misin? </st><st c="7714">Sen Sacit değil misin? </st></p>
			<p><st c="7737">Bir tokat daha salladım.</st></p>
			<p><st c="7761">Oradan birisi de adama bir tokat indirdi.</st></p>
			<p><st c="7803">– Niye adını inkâr ediyorsun ulan? </st><st c="7839">Düzenbaz!.. </st><st c="7851">diye bağırdı. </st></p>
			<p><st c="7865">Arkadan sille, tokat, tekme, yumruk inmeye başladı. </st><st c="7917">Herkes vuruyordu.</st></p>
			<p><st c="7934">Adam,</st></p>
			<p><st c="7940">– Nüfus kâğıdımı çıkarayım, müsaade edin! </st><st c="7983">diye çırpınıyordu.</st></p>
			<p><st c="8001">Ben,</st></p>
			<p><st c="8006">– Sahtedir! </st><st c="8019">diye bağırdım.</st></p>
			<p><st c="8033">Millet birini dövmek için bahane arıyormuş. </st><st c="8078">Adamı nasıl dövüyorlar, sormayın. </st><st c="8112">Acıdım ama, ne yaparsın, bikez adama Sacit dedim, dönmek olmaz. </st></p>
			<p><st c="8176">Adam,</st></p>
			<p><st c="8181">– İmdaat cankurtaran yok mu? </st><st c="8211">diye bağırıyor.</st></p>
			<p><st c="8226">Bağırtısına gelenler, bakıyorlar ki önüne gelen vuruyor, onlar da adama dayağı basıyorlar. </st><st c="8318">Ben artık aradan çekildim. </st><st c="8345">Karşıdan, onun nasıl dayak yediğine bakıyordum. </st><st c="8393">Bir kadın ta uzaktan şemsiyesini kaldırmış,</st></p>
			<p><st c="8436">– Seni alçak seni!.. </st><st c="8458">diye küt küt şemsiyeyi adamın kafasına indiriyor.</st></p>
			<p><st c="8507">Bir ihtiyar,</st></p>
			<p><st c="8520">– Durun şu namussuza bir de ben indireyim... </st><st c="8566">diye kalabalıktan kendine yer açmaya çalışıyor. </st></p>
			<p><st c="8614">Her nasılsa bir insaflı adam çıktı,</st></p>
			<p><st c="8649">– Yahu, günah değil mi, ne vuruyorsunuz? </st><st c="8691">diyecek oldu.</st></p>
			<p><st c="8704">Kalabalık bu kez ona döndü:</st></p>
			<p><st c="8732">– Sen ne karışıyorsun ulan?..</st></p>
			<p><st c="8762">– Sen onun ne namussuz olduğunu biliyor musun?</st></p>
			<p><st c="8809">– Biz senin kadar merhametli değil miyiz yani?</st></p>
			<p><st c="8856">Nerdeyse insaflı adamı da dövecekler. </st><st c="8895">O da canını kurtarmak için, dayak yiyen adamın suratına tükürdü, bastı tekmeyi...</st></p>
			<p><st c="8976">– Müsaade edin kardeşim, biz de vuralım.</st></p>
			<p><st c="9017">– Artık siz çekilin beyim. </st><st c="9045">Hep siz mi vuracaksınız... </st><st c="9072">Biraz da biz vuralım...</st></p>
			<p><st c="9095">Vapur Kadıköy’e gelir gelmez, daha iskele verilmeden dışarı atladım. </st><st c="9165">Adam şikâyet ederse karakolda başım belaya girmeden kaçmalıydım.</st></p>
			<p><st c="9229">Kendimi dışarı attım. </st><st c="9252">Otobüse koşarken kuyruksokumuma bir tekme indi. </st><st c="9300">Daha başımı çevirmeden, Sacit,</st></p>
			<p><st c="9330">– Nasılsın? </st><st c="9343">dedi.</st></p>
			<p><st c="9348">– Merhaba Sacit’çiğim... </st><st c="9374">dedim.</st></p>
    </section>
  <div id="charCountTotal" value="9380"></div></body>
</html>
