<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-11">
    <section>
      <h1><st c="0">Uyusana Tosunum Ninni</st></h1>
			<p><span><st c="22">U</st></span><st c="24">yumalıydım. </st><st c="36">Karnım tok, sırtım pekti. </st><st c="62">Vakit geceyarısını çoktan geçmişti. </st><st c="98">Üstelik elime, uykuya birebir olan, somun kitaplardan birini almıştım. </st><st c="169">Öyle büyük düşüncelerim, dertlerim de yoktu. </st><st c="214">Evet, uyumalıydım. </st><st c="233">Ama bitürlü uyuyamıyordum. </st><st c="260">Uyku tutmazsa sayı say derler. </st><st c="291">Başladım saymaya... </st><st c="311">Bir... </st><st c="318">iki... </st><st c="325">üç... </st><st c="331">beş... </st><st c="338">on... </st><st c="344">yüz... </st><st c="351">bin...</st></p>
			<p><st c="357">Dışardan fısıltılar duydum. </st><st c="386">Yavaş yavaş kapı açıldı. </st><st c="411">Evdekilerden başka, konu komşu da gelmiş. </st><st c="453">Ben sayıları yüksek sesle saymaya başlayınca, ne oluyor diye meraklanmışlar.</st></p>
			<p><st c="529">– Bir saattir kapıdan seni dinliyoruz, dediler. </st></p>
			<p><st c="578">Sekizyüzbindokuzyüzyetmişikiye kadar gelmişim. </st><st c="625">Tam o sırada kapıyı açmışlar. </st></p>
			<p><st c="655">Ben onlara,</st></p>
			<p><st c="666">– Durun, beni şaşırtmayın! </st><st c="694">dedikten sonra saymaya devam ettim: Sekizyüzbindokuzyüzyetmişüç... </st><st c="761">sekizyüzbindokuzyüzyetmişdört... </st><st c="794">sekizyüzbin...</st></p>
			<p><st c="808">Hepsinin gözleri büyümüş, korkuyla bana bakıyorlardı.</st></p>
			<p><st c="862">– Yok canım, meraklanmayın, çıldırmadım. </st><st c="904">Uyumak için sayıyorum.</st></p>
			<p><st c="926">– Ne uyuması, saat dokuz... </st><st c="955">Pencereden baksana!..</st></p>
			<p><st c="976">Güneş tepeye çıkmış. </st><st c="998">Azkalsın saya saya, ben sayıları bitirecekmişim.</st></p>
			<p><st c="1046">O geceden sonra bitürlü gözümü uyku tutmadı. </st></p>
			<p><st c="1092">Doktor,</st></p>
			<p><st c="1099">– Çok çalışıyorsunuz. </st><st c="1122">Sinirleriniz bozulmuş... </st><st c="1147">dedi.</st></p>
			<p><st c="1152">Sinir yatıştırıcı ilaçlar verdi. </st><st c="1186">İlaçları aldıkça büsbütün uykum kaçıyordu. </st><st c="1229">Uyku haplarını cebime doldurup leblebi gibi yemeye başladım. </st><st c="1290">Doktor inanmadı. </st><st c="1307">Gözünün önünde iki uyku hapını birden ağzıma atınca, gözleri dışarı uğradı.</st></p>
			<p><st c="1382">Doktor daha keskin ilaçlar verdi. </st><st c="1417">Onlar da etkisiz...</st></p>
			<p><st c="1436">Uykusuzluğumun altıncı günüydü. </st><st c="1469">Evde kaldığım için karım,</st></p>
			<p><st c="1494">– Sen bugün çocuğa bakar mısın, ben kışlık öteberi almak için çarşıya gideceğim, dedi.</st></p>
			<p><st c="1581">Oğlumuz onbir aylık. </st><st c="1603">Ama hiç yaramazlığı yok. </st><st c="1628">Mamasına, uykusuna saatiyle alıştırdın mı çocuğun zorluğu olmuyor. </st><st c="1695">Bizim Ali haftada bir bile ağlamaz. </st><st c="1731">Sabah altıda uyanır. </st><st c="1752">Mamasını yer. </st><st c="1766">Tahta parmaklıklı parkının içinde kendi kendine oynar. </st><st c="1821">Onda uyur. </st><st c="1832">Onbirde uyanır. </st><st c="1848">Mamasını yer. </st><st c="1862">Üçe kadar yine oynar. </st><st c="1884">Üçten beşe kadar uyur. </st><st c="1907">Sonra yine oynar. </st><st c="1925">Yedide yıkanır, haydi yatağa... </st><st c="1957">Onun mışıl mışıl uyumasına imreniyorum.</st></p>
			<p><st c="1996">Kısacası Ali’ye bakmanın hiçbir zorluğu yoktur.</st></p>
			<p><st c="2044">– Elbette bakarım, dedim.</st></p>
			<p><st c="2070">Saat birdi. </st><st c="2083">Karım yapılacak şeyleri bir bir anlattı:</st></p>
			<p><st c="2123">– Üçe kadar hiç dokunma, kendi kendine herzamanki gibi parkında oynasın. </st><st c="2197">Üçte sütünü ver, yatır. </st><st c="2221">O kendisi uyur. </st><st c="2237">Beşten önce uyanmaz. </st><st c="2258">O zamana kadar da ben gelirim.</st></p>
			<p><st c="2288">Yapacağım işleri bikez de bana tekrarlattı. </st><st c="2333">Sonra gitti. </st><st c="2346">Ben Ali’yi bilmez miyim... </st><st c="2373">Kendi kendine oynar, kuzu gibi sütünü içer, mışıl mışıl da uyur.</st></p>
			<p><st c="2437">Karım kapıdan çıktı, oğlan da mızıldamaya başladı. </st><st c="2489">Allah Allah... </st><st c="2504">Olur şey değil. </st><st c="2520">Mızıldanıp dururken ağlamaya da başladı. </st><st c="2561">Ama nasıl ağlıyor, sanırsınız etinden et koparılıyor.</st></p>
			<p><st c="2614">– Oğlum sus!..</st></p>
			<p><st c="2629">Sus dedikçe yaygarayı basıyor. </st><st c="2661">Pire mi ısırdı desem... </st><st c="2685">Baştan aşağı soydum, yeniden giydirdim. </st><st c="2725">Susmuyor. </st><st c="2735">Belki karnı açtır, dedim. </st><st c="2761">Ama bu çocuğun belli mama saati var. </st><st c="2798">Şimdi aç olmaz. </st><st c="2814">Ne olur ne olmaz diye süt şişesini getirdim. </st><st c="2859">Şişenin lastik memesi ağzına gelinceye kadar öylece durdu. </st><st c="2918">Tam memeyi ağzına sokarken elini bir çarpmasın mı! </st><st c="2969">Şişe biyana... </st><st c="2984">Üstüm başım süt içinde kaldı. </st><st c="3014">Hiç durmadan ağlıyor.</st></p>
			<p><st c="3035">Hey yarabbim... </st><st c="3052">Su mu istiyor? </st><st c="3067">Küçük bardağıyla su verdim. </st><st c="3095">Elinin tersiyle bir de bardağa çarptı, haydi bardak yere... </st><st c="3155">Yaygarayı da iki kat artırdı.</st></p>
			<p><st c="3184">Annesi, çocuğun kucağa alınmasına kızar. </st><st c="3226">Ama ne yapacaksın... </st><st c="3247">Kucağıma aldım, başladım hoplatmaya:</st></p>
			<p><st c="3283">– Hop tiri yavrum, hop tiri... </st><st c="3315">Hop tiri yavrum, hop tiri...</st></p>
			<p><st c="3343">Havaya atıp tutuyorum, olmuyor, hop tiri diyorum susmuyor...</st></p>
			<p><st c="3404">Önüne gazeteler koydum. </st><st c="3429">Gazeteyi yırtarken susar gibi oluyor, sonra yaygaraya başlıyor. </st><st c="3493">Çiçeklere saldırdı. </st><st c="3513">Aman çiçekleri koparsın da sussun tek... </st><st c="3554">Türlü maskaralık yapıyorum. </st><st c="3582">Elimle göbeğime vurup davul çalıyorum, yanağımı şişirip ağzımla dümbelek çalıyorum. </st><st c="3666">Ellerimi yere dayayıp dört ayak oluyorum. </st><st c="3708">Sırtıma alıyorum. </st><st c="3726">Boynumdan ayaklarını geçirip başıma çıkarıyorum. </st><st c="3775">Ne yapacağımı şaşırdım.</st></p>
			<p><st c="3798">Her yeni numara yaptıkça biraz susar gibi oluyor. </st><st c="3849">Arsız gülüyor. </st><st c="3864">Sonra o numaraya alışınca yeniden ağlamaya başlıyor.</st></p>
			<p><st c="3916">Zıplıyorum. </st><st c="3929">Saçma sapan konuşuyorum. </st><st c="3954">Nutuk veriyorum. </st><st c="3971">Opera söyler gibi bağırıyorum. </st><st c="4002">Dans ediyorum.</st></p>
			<p><st c="4016">Ali bana bakıyor. </st><st c="4035">Önce gülüyor. </st><st c="4049">Sonra ağlıyor. </st><st c="4064">O ağlayınca yeni bir numara istediğini anlıyorum. </st><st c="4114">Kollarıma alıp sallıyorum, havaya atıp tutuyorum. </st><st c="4164">Hiçbiri işe yaramıyor. </st><st c="4187">Kankan mı yapmadım, sallan yuvarlan mı yapmadım, çiftetelli mi oynamadım, göbek mi atmadım... </st><st c="4281">Tek sussun diye türlü hünerimi gösterdim. </st><st c="4323">Şu numaraları sahnede yapsam, ünlü bir komik olur çıkardım.</st></p>
			<p><st c="4382">Böyle böyle saat üçü ettik. </st><st c="4411">Ben de geniş bir soluk aldım. </st><st c="4441">Keratanın uyku saati gelmişti. </st><st c="4472">Yatırdım yatağına sütünü verdim. </st><st c="4505">Şişeye bir tekme savurdu, yallah... </st><st c="4541">Oğlanın bir iyi huyu vardır, saatinde yatağına yatar yatmaz hemen uyur.</st></p>
			<p><st c="4612">O gün bugün huylarını değiştirmiş. </st><st c="4648">Uyumaz bitürlü. </st><st c="4664">Oğlum uyu... </st><st c="4677">Uyumaz. </st><st c="4685">Yataktan aldım, dizime yatırdım. </st><st c="4718">Hem dizimde sallıyorum, hem de ninni söylüyorum:</st></p>
			<p><st c="4766">– Uyusana yavrum ninni... </st><st c="4793">Uyusana aslanım ninni... </st><st c="4818">Uyusana tosunum niiinni... </st><st c="4845">Ulan uyusanaaa! </st><st c="4861">Pışş pıışşş, pış pış... </st><st c="4885">Pış oğluma niinni... </st><st c="4906">Hadi güzel oğlum niinni... </st><st c="4933">Uyusana köpoğlusu niiinni... </st><st c="4962">Canına okuduğumun oğlu niinni... </st><st c="4995">Hadi benim tonton oğlum niiinniii... </st><st c="5032">Eeee... </st><st c="5040">eee... </st><st c="5047">eee!.. </st><st c="5054">E benim oğluma, niiinni... </st><st c="5081">Benim oğlum büyük adam olacak ninni... </st><st c="5120">Benim oğlum çok büyük adam olsa kimin umurunda ninni... </st><st c="5176">Hadi canım oğlum, uyusana ulan artık niiinnii! </st><st c="5223">Eee, eee, eeee.. </st><st c="5240">e! </st><st c="5243">Benim oğlum büyüyünce babasının elini öpmeye gelecek niinni... </st><st c="5306">Biz babamızın elini öpmeye çok gittik ya, o da gelir niinniii... </st><st c="5371">Hadi uyu artık ninni... </st><st c="5395">Ben oğlumla iftihar edeceğim ninni... </st><st c="5433">Bekle edersin ninni... </st><st c="5456">Ne mal olacağı şimdiden belli ninni... </st><st c="5495">Ne kızıyorsun, babasına çekmiş ninni... </st><st c="5535">Uyusana artık, tak dedi canıma ninni... </st><st c="5575">Eeee, eee, eee, e! </st><st c="5594">Pıııış pıış pııış pış! </st><st c="5617">Bu çocuklar ne zor büyüyormuş ninni!.. </st><st c="5656">Anla babanın kıymetini ninni... </st><st c="5688">Sen anladın ya, o da anlar ninni... </st><st c="5724">Ne halt etmeye çocuk yaparsın ninni... </st><st c="5763">Vatana evlat yetiştiriyoruz ninni... </st><st c="5800">Benim oğlum büyüyünce babasına bakacak ninni... </st><st c="5848">Avucunu yala ninni... </st><st c="5870">Zor bakar ninni... </st><st c="5889">Sen babana çok baktın, o da sana bakar ninni... </st><st c="5937">Uyusana cici oğlum, hadi aslan oğlum ninni... </st><st c="5983">Sen daha bu çocuktan neler çekeceksin ninni... </st><st c="6030">Huyun bana çekmez inşallah ninni... </st><st c="6066">Adam olursun inşallah ninni... </st><st c="6097">Hanimiş benim oğlum ninni... </st><st c="6126">Uyusana ulan oğlum ninni... </st><st c="6154">Hadi beee, uyu artık ninni... </st><st c="6184">Benim oğlum babasını sevecek... </st><st c="6216">Görürüz... </st><st c="6227">Bir kız bulunca görüşürüz ninni... </st><st c="6262">Her çocuk benim gibi olmaz... </st><st c="6292">Bu çocuk iyi çocuk olacak ninni... </st><st c="6327">Hele büyüsün, o da senin gibi babasından para koparacak ninni... </st><st c="6392">Suratından belli ne mal olduğu niiinnii... </st><st c="6435">Uyu artık yavrum ninni... </st><st c="6461">Şimdi suratına tokadı yersin, ninni... </st><st c="6500">Hıı hıı hı!.. </st><st c="6514">Eeee eee eee e! </st><st c="6530">Pııış, pıış, pış!</st></p>
			<p><st c="6547">Derken efendim, ben ninniye iyice kapılmışım. </st><st c="6594">Eeee, e, pıış, pıış, hıı hıı derken, oğlanı sallayayım diye sallana sallana uyuyakalmışım. </st><st c="6685">Ben uyumasına uyumuşum. </st><st c="6709">Oğlana gelince, o dizimin üstünden kalkmış, odada ne var ne yok benzetmiş.</st></p>
			<p><st c="6783">Karım eve geldiği zaman oğlanı son yazdığım hikâyenin üstünde buldu.</st></p>
			<p><st c="6852">– Nedir bu hal? </st><st c="6869">diye bağırdı.</st></p>
			<p><st c="6882">Ben uyku sersemi birden kendimi toparlayamadım da, oğlan uyandı sanarak gözlerim kapalı, iki yanıma sallanarak ninniye başladım:</st></p>
			<p><st c="7011">– Uyusana ulan yumurcak niiinni...</st></p>
			<p><st c="7046">Karım,</st></p>
			<p><st c="7053">– N’oluyor. </st><st c="7066">dedi.</st></p>
			<p><st c="7071">– Uyumuşum galiba... </st><st c="7093">dedim.</st></p>
			<p><st c="7099">Şimdi ne zaman uykum kaçar da uyuyamazsam, hemen oğlanı uyutmaya başlıyorum. </st><st c="7177">Ben uyuyorum, o da kendi işini yapıyor.</st></p>
    </section>
  <div id="charCountTotal" value="7216"></div></body>
</html>
