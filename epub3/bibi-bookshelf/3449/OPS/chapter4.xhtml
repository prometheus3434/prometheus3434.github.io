<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-4">
    <section>
      <h1><st c="0">Okul Aile Birliği</st></h1>
			<p><span><st c="18">B</st></span><st c="20">u Okul Aile Birliği toplantısına gitmem gerekli mi, değil mi, hiç bilmiyordum. </st><st c="99">Söyleyecek bir sözüm yok. </st><st c="125">Olsa da kalabalıkta hiç konuşamam.</st></p>
			<p><st c="159">Toplantıya geç kalmışım. </st><st c="185">Ben okula gittiğim zaman öğrencilerin anababalarıyla öğretmenler salonda konuşmaya başlamışlardı.</st></p>
			<p><st c="282">Salonun kapısını açıp adımımı yeni atmıştım, ayakta bir kadın yumruğunu sıkarak,</st></p>
			<p><st c="363">– Geç kalıyorlar efendim, geç kalıyorlar!.. </st><st c="408">diye bağırdı. </st></p>
			<p><st c="422">Utancımdan kulaklarıma kadar kızarmıştım.</st></p>
			<p><st c="463">– Yolların durumu... </st><st c="485">Dolmuş bulunmuyor... </st><st c="506">Otobüs yok... </st><st c="520">diye kekeledim.</st></p>
			<p><st c="535">Ayaktaki kır saçlı kadın,</st></p>
			<p><st c="561">– Bütün bunlar idareyi ilgilendirmez, dedi.</st></p>
			<p><st c="605">Acaba hangi idareden söz ediyor?.. </st><st c="641">Tramvay İdaresi mi, Otobüs İdaresi mi?</st></p>
			<p><st c="679">Kadın,</st></p>
			<p><st c="686">– Okul idaresinin şikâyetlerinden en büyüğü, öğrencilerin okula geç gelmeleridir, dedi. </st><st c="775">Dokuzda ders başladığına göre...</st></p>
			<p><st c="807">Kadının, öğrencilerin geç kalmalarından yakındığını öğrenince biraz rahatladım.</st></p>
			<p><st c="887">Oturduğu yerden başka bir kadın,</st></p>
			<p><st c="920">– Asıl siz, dedi, kız çocuklarına ipek çorap giymelerini yasak etmelisiniz. </st><st c="997">Yalnız öğrencilere değil, kadınlara bile yasak etmeli ipek çorabı...</st></p>
			<p><st c="1065">Gözüm bunları söyleyen kadının bacaklarına gitti.</st></p>
			<p><st c="1115">– Ben de hanımefendinin düşüncesine katılıyorum, dedim.</st></p>
			<p><st c="1171">Kadının bacakları, gördüğüm kadın bacaklarının en çirkiniydi. </st><st c="1234">Bacakları kuyu çengeli gibi eğri olduktan başka, ayak bilekleri dizkapağından daha kalındı. </st><st c="1326">Bacağının şiş şiş mavi varis damarları kalın çorabın dışından bile belli oluyordu. </st></p>
			<p><st c="1409">Gözlerim kadının bacaklarında,</st></p>
			<p><st c="1439">– Okula giden bütün kızlarımız siyah, kalın çorap giymelidirler, dedim.</st></p>
			<p><st c="1511">Buraya gelirken hiç konuşmak niyetinde değilken, neden kendimi tutamayıp birden çorap konusuna karıştığımı bilmiyordum.</st></p>
			<p><st c="1631">Öğrencilerden birinin babası olduğunu sandığım bir bay yerinden fırladı,</st></p>
			<p><st c="1704">– Çoraptan önce konuşacak önemli şeylerimiz var, diye bağırdı, çorap meselesi solda sıfır kalır. </st><st c="1802">İlkönce yabancı dil işini konuşmalıyız. </st><st c="1842">Bana kalırsa, bütün dersler Almanca okutulmalıdır. </st><st c="1893">Ben uzun zaman Almanya’da bulundum. </st><st c="1929">Orada da çocuklar bütün dersleri Almanca okuyorlar.</st></p>
			<p><st c="1980">Toplantıya geç gelmenin utancından kurtulmak için,</st></p>
			<p><st c="2031">– Ben Almanya’da bulunmadım ama, ben de derslerin Almanca okutulması düşüncesindeyim, dedim. </st><st c="2125">Neden, derseniz, çünkü dünyadaki bütün ilerleme, teknik, herşey Almanların sayesinde oluyor. </st><st c="2218">Alman çocukları dersleri Almanca okumasalardı...</st></p>
			<p><st c="2266">Gözlüklü bir bay,</st></p>
			<p><st c="2284">– Efendim, dedi, bu konumuzun dışındadır. </st><st c="2327">Hangi yabancı dilin öğretileceği, bakanlığa kalmış bir iş. </st><st c="2386">Bununla birlikte okulumuzda Almanca öğretimi de var. </st><st c="2439">Biz burada daha çok, velilerle okul idaresi arasında bir işbirliği...</st></p>
			<p><st c="2508">Almanca üzerine konuşan adam,</st></p>
			<p><st c="2538">– Haftada kaç saat Almanca dersi var? </st><st c="2577">diye sordu. </st></p>
			<p><st c="2589">Gözlüklü adam,</st></p>
			<p><st c="2603">– Her sınıfta değişir, dedi. </st><st c="2633">İlk sınıfta altı, yedinci sınıfta sekiz saat...</st></p>
			<p><st c="2680">– Az... </st><st c="2689">diye adam bağırdı. </st></p>
			<p><st c="2708">Ben de,</st></p>
			<p><st c="2715">– Az! </st><st c="2722">diye bağırdım. </st></p>
			<p><st c="2737">Yaşlı bir erkek,</st></p>
			<p><st c="2753">– Siz, dedi, önce çocuklara şu futbolu yasak edin. </st><st c="2805">Pabuç yetiştiremiyoruz. </st><st c="2829">Her ay bir pabuç eskitiyorlar.</st></p>
			<p><st c="2859">Saçları kırlaşmış kadın,</st></p>
			<p><st c="2884">– Bizim kızlarımız futbol oynamazlar, dedi. </st></p>
			<p><st c="2929">Yaşlı adam,</st></p>
			<p><st c="2940">– Oğlanlar oynuyor, dedi.</st></p>
			<p><st c="2966">– Biz erkek çocuklarına karışmayız. </st><st c="3003">Burası kız okulu...</st></p>
			<p><st c="3022">– Kız okulu mu?.. </st><st c="3041">Yahu burası Maçka Sultanisi değil mi?</st></p>
			<p><st c="3078">– Beyefendi, yanılıyorsunuz... </st><st c="3110">Maçka neresi, Horhor neresi... </st><st c="3141">Burası Horhor Kız Ortaokulu...</st></p>
			<p><st c="3171">– Haaa... </st><st c="3182">Küçük torunumun gittiği mektep. </st><st c="3214">Ben şey sandım. </st><st c="3230">Herneyse, kız olsun, oğlan olsun, şu futbolu yasak edin bir. </st><st c="3291">Sonra da, çocuklarımız günden güne bizim eski geleneklerimizden...</st></p>
			<p><st c="3357">Kadın öğretmen,</st></p>
			<p><st c="3373">– Bütün bunların başlıca nedeni çocukların okula devamsızlığıdır, dedi. </st><st c="3446">Anneler, babalar bu hususta daha dikkatli olmalıdırlar.</st></p>
			<p><st c="3501">Yanımda oturan bir genç adam yavaşça bana,</st></p>
			<p><st c="3544">– Müsamere ne zaman? </st><st c="3566">diye sordu.</st></p>
			<p><st c="3577">– Bilmiyorum, dedim. </st><st c="3599">Müdür Beye sorun.</st></p>
			<p><st c="3616">– Müdür hangisidir?</st></p>
			<p><st c="3636">– Burada müdüre benzeyen üç kişi var... </st><st c="3677">Hangisi bilmem. </st></p>
			<p><st c="3693">Adam, müdür diye gözüne kestirdiği birine,</st></p>
			<p><st c="3735">– Müdür Bey, müsamere ne zaman başlayacak? </st><st c="3779">diye sordu. </st></p>
			<p><st c="3791">Kendisine sorulan adam,</st></p>
			<p><st c="3814">– Kim Müdür Bey? </st><st c="3832">diye etrafına bakındı. </st></p>
			<p><st c="3855">Gözlüklü kadın,</st></p>
			<p><st c="3870">– Müdür Bey hasta, bu toplantıya katılmadı, dedi.</st></p>
			<p><st c="3920">Yanımdaki adam, gözlüklü kadına,</st></p>
			<p><st c="3953">– Müsamere ne zaman? </st><st c="3975">diye sordu ;</st></p>
			<p><st c="3987">Kadın,</st></p>
			<p><st c="3994">– Ne müsameresi? </st><st c="4012">dedi.</st></p>
			<p><st c="4017">Yanımdaki genç adam utanarak yerine oturdu. </st><st c="4062">Bana,</st></p>
			<p><st c="4067">– İşe bakın beyim, dedi. </st><st c="4093">Ben eve gidince o kızın pestilini çıkarmaz mıyım? </st><st c="4143">Bir güzel dayağı hak etmedi mi?</st></p>
			<p><st c="4174">– Meseleyi bilmediğimden size hiçbişey söyleyemem, dedim.</st></p>
			<p><st c="4232">– Benim kız, baba bugün okulda müsamere var, diye beni kandırmış. </st><st c="4299">Gördünüz mü beyim? </st><st c="4318">Bir de üstelik, ben de harmandalı oynayacağım, dedi. </st><st c="4371">Annesi gebe olduğundan gelemedi. </st><st c="4404">Bizim kız harmandalı oynayacak diye koştum geldim.</st></p>
			<p><st c="4454">Bütün bu konuşmalar sırasında kız öğrencilerin kalın siyah çorap giymelerini isteyen kadın, başkalarını da kendi düşüncesine çekmek için, sağına soluna kalın çorap propagandası yapıyordu. </st><st c="4643">Derslerin Almanca okutulmasını isteyen de, etrafındakilere Almanya’daki hayatını anlatıyordu.</st></p>
			<p><st c="4736">Solumdaki genç adam:</st></p>
			<p><st c="4757">– Affedersiniz, dedi, demindenberi neler konuşulduğunu bitürlü anlayamıyorum.</st></p>
			<p><st c="4835">Ben de adama kısaca, bu toplantıda çarpışan düşünceleri özetledim:</st></p>
			<p><st c="4902">– Şu ihtiyar adam çocuklara futbolun yasak edilmesini, geleneklerimize göre terbiye verilmesini istiyor. </st><st c="5008">Bu kadın öğretmen de çocukların okula geç gelmelerinden, devamsızlıklarından şikâyetçi. </st><st c="5096">Şu kadın da...</st></p>
			<p><st c="5110">Adam,</st></p>
			<p><st c="5116">– Ben şuradan bir çıkabilsem, dedi.</st></p>
			<p><st c="5152">– Neden? </st><st c="5162">dedim.</st></p>
			<p><st c="5168">– Yanlış gelmişim. </st><st c="5188">Ben buraya sendika toplantısı var diye geldim. </st><st c="5235">Arkadaşlar bana burasını tarif etmişlerdi. </st><st c="5278">İyi ki konuşmak için söz almadım. </st><st c="5312">Yoksa grev hürriyeti diye başlayacaktım.</st></p>
			<p><st c="5352">Kır saçlı kadın ayağa kalktı,</st></p>
			<p><st c="5382">– Efendim, dedi, yoksul öğrencilerimiz var. </st><st c="5427">Okulumuzdaki altıyüzyetmiş çocuğumuzdan hemen yarıya yakını ders kitaplarını bile alamayacak durumdadır. </st><st c="5532">Hiç olmazsa, yüz çocuğa öğle yemekleri vermek istiyoruz. </st><st c="5589">Bunun için yardımlarınızı...</st></p>
			<p><st c="5617">Bir kadın hemen fırladı,</st></p>
			<p><st c="5642">– Her Allahın günü yardım, dedi. </st><st c="5676">Bizim kız, hergün yardım parası istiyor. </st><st c="5717">“Vermezseniz okula gitmem. </st><st c="5744">Arkadaşlarıma karşı mahcup oluyorum,” diyor. </st><st c="5789">Bu yardım paraları ne oluyor, öğrenebilir miyiz? </st><st c="5838">Hergün yardım olmaz ki... </st><st c="5864">Şu işi bir aylığa bağlayalım da hesabımızı kitabımızı bilelim.</st></p>
			<p><st c="5926">Ben atıldım:</st></p>
			<p><st c="5939">– Çok doğru...</st></p>
			<p><st c="5954">Öğretmen olduğunu sandığım kır saçlı kadın kıpkırmızı oldu. </st><st c="6015">Yardım paralarının hesabını soran kadına,</st></p>
			<p><st c="6056">– Sizin çocuğunuzun adı ne? </st><st c="6085">diye sordu.</st></p>
			<p><st c="6096">– Gülten Yaşoba. </st></p>
			<p><st c="6114">Kır saçlı kadın,</st></p>
			<p><st c="6130">– Hımm, dedi, 3 B, 141 Gülten Yaşoba... </st><st c="6171">Kızınız okullar açıldığı zaman bir hafta okula geldi. </st><st c="6225">Ondan sonra hiç gelmedi. </st><st c="6250">Biz de size mektupla bunu bildirdik.</st></p>
			<p><st c="6286">Kadın,</st></p>
			<p><st c="6293">– Yani ben yalan mı söylüyorum, dedi, kız hergün benden yardım parası alıyor. </st><st c="6372">Sonra yanındaki kadına, Eve de gelmiyor kardeş, dedi, bu kız nereye gidiyor? </st><st c="6449">Babasından ayrıldım. </st><st c="6470">Kız babasının yanında...</st></p>
			<p><st c="6494">Salonda otuz kişi kadar vardık. </st><st c="6527">Herkes kendi kendine ama yüksek sesle konuşuyor, kendi düşüncesini savunuyordu. </st></p>
			<p><st c="6607">Kır saçlı kadın,</st></p>
			<p><st c="6623">– Anlaşılmıyor efendim, dedi, konuşmak isteyenler lütfen sırayla konuşsunlar.</st></p>
			<p><st c="6701">Hepimiz ellerimizi havaya kaldırıp söz istedik. </st><st c="6750">İlk sözü alan bir yaşlı adam oldu.</st></p>
			<p><st c="6784">– Muhterem muallime hanımlar, muallim beyler, diye söze başladı, ondan sonra da futbolun çocukların ahlakını nasıl bozduğunu, ilk defa Yezitlerin Hazreti Hüseyin’i şehit ederek, başı ile top oynadıklarını, bu oyunun o zamandan kaldığını, top oynamanın günah olduğunu anlattı.</st></p>
			<p><st c="7060">Konuşma o kadar uzun sürdü ki, hepimiz,</st></p>
			<p><st c="7100">– Biz de konuşacağız, diye bağırdık.</st></p>
			<p><st c="7137">Sırası gelenlerden biri, hali vakti yerinde olanların, çocuklarının sefertasına iki kişilik yemek koymalarını öne sürdü. </st><st c="7259">Yemeği olmayan yoksul çocukların karnı böyle doyacaktı. </st><st c="7315">Oradan hayat pahalılığına, iyi yağ bulunmadığına, derken kömür sıkıntısına geçti.</st></p>
			<p><st c="7396">Adamı bitürlü susturamıyorduk. </st><st c="7428">Zorla oturttuk ama yine susturamadık. </st><st c="7466">Oturduğu yerden konuşuyordu.</st></p>
			<p><st c="7494">Konuşma sırasının bana gelmeyeceğini anladığım için kendiliğimden fırladım,</st></p>
			<p><st c="7570">– Sayın bayanlar, baylar!.. </st><st c="7599">diye söze başladım.</st></p>
			<p><st c="7618">Ama daha önce ne söyleyeceğimi bilmediğimden, konuşmamın ilgi çekmesi için söze Nasrettin Hoca’nın bir fıkrası ile başladım. </st><st c="7744">Fıkranın sonu aklıma gelmediğinden yarı yerde,</st></p>
			<p><st c="7790">– Sonunu hepiniz bilirsiniz, dedim.</st></p>
			<p><st c="7826">Hiç duralamaya gelmezdi. </st><st c="7852">Başka birine söz sırası verilebilirdi. </st><st c="7891">Demindenberi hep okul idaresine muhalif durumda olduğumdan öğretmenler kızıp benim kızı sınıfta bırakırlar diye korktum.</st></p>
			<p><st c="8011">– Çocuklarımız sınıf geçemiyorlarsa bütün suç anababaların, dedim. </st><st c="8079">Anneler, babalar çocuklarıyla ilgilenmiyorlar. </st><st c="8126">Çocuklarının hangi okula gittiğini, kaçıncı sınıfta olduğunu bilmeyen babalar bile var.</st></p>
			<p><st c="8213">İyice coştum. </st><st c="8228">Öğretmenler beni sık sık alkışladılar.</st></p>
			<p><st c="8266">Kır saçlı kadın,</st></p>
			<p><st c="8283">– Geç oldu, dedi, konuşmanızı gelecek toplantıya bırakalım.</st></p>
			<p><st c="8343">– Daha yeni söze başlamıştım, dedim.</st></p>
			<p><st c="8380">Okuldan ayrılırken öğretmenler bana teşekkür ettiler.</st></p>
			<p><st c="8434">Eve gidince karım,</st></p>
			<p><st c="8453">– Neden bu kadar geç kaldın? </st><st c="8483">diye sordu.</st></p>
			<p><st c="8494">Saatime baktım, gecenin onu...</st></p>
			<p><st c="8525">– Okul Aile toplantısına gittim, dedim. </st><st c="8566">Çok güzel bir konuşma yaptım. </st><st c="8596">Anababalar çocuklarıyla hiç ilgilenmiyorlar. </st><st c="8641">Sonra çocuklar sınıfta kalınca suçu öğretmenlere atıyorlar.</st></p>
			<p><st c="8700">Kızım,</st></p>
			<p><st c="8707">– Aşkolsun baba, dedi, bütün öğretmenler yine babanız gelmedi mi diye sordular. </st><st c="8788">Neden toplantıya gelmedin?</st></p>
			<p><st c="8814">Karım kuşkulandı.</st></p>
			<p><st c="8832">– Bir de çocuğun yanında yalan söylüyorsun, dedi. </st><st c="8883">Geceyarılarına kadar gez, dolaş... </st><st c="8918">Sonra Okul Aile Birliği...</st></p>
			<p><st c="8944">– Geldim ya kızım, dedim, hatta konuştum bile... </st></p>
			<p><st c="8994">Kız,</st></p>
			<p><st c="8998">– Ben oradaydım baba... </st><st c="9023">dedi.</st></p>
			<p><st c="9028">– Sen Horhor Kız Ortaokulunda değil misin? </st></p>
			<p><st c="9072">Kızım,</st></p>
			<p><st c="9078">– Aman babaaa, dedi. </st><st c="9100">Ben Beyazıt Lisesinin son sınıfındayım.</st></p>
			<p><st c="9139">Annesi,</st></p>
			<p><st c="9147">– Aaaa, dedi, kız sen Modern Koleje gitmiyor musun?</st></p>
			<p><st c="9199">– Ordan çıkardılar ya anne...</st></p>
			<p><st c="9229">Kızımı,</st></p>
			<p><st c="9237">– Terbiyesiz! </st><st c="9252">diye payladım, insan annesine babasına bu kadar zamandır hangi okula gittiğini, kaçıncı sınıfta olduğunu söylemez mi? </st><st c="9370">Bu zamanın çocuklarında anababaya saygı diye bişey kalmamış...</st></p>
    </section>
  <div id="charCountTotal" value="9432"></div></body>
</html>
