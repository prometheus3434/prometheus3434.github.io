<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-6">
    <section>
      <h1><st c="0">Çamaşır Günü</st></h1>
			<p><span><st c="13">M</st></span><st c="15">elahat teyzemler çok temiz, çok titizdirler. </st><st c="60">Bu dünyada onlardan başka kimim kimsem kalmadı. </st><st c="108">Ama bu titizlikleri, hırçınlıkları yüzünden evlerine ayda yılda bir gider, bikaç gün kalır, dönerim.</st></p>
			<p><st c="208">Her gidişimde teyzem bende aile sevgisi olmadığını, bir yabani olduğumu yüzüme karşı söyler. </st><st c="302">Benim yaşımda bir erkeğin bugüne kadar ev bark kurmaması delilikmiş.</st></p>
			<p><st c="370">Evlerinden içeri girer girmez burnunu tıkar,</st></p>
			<p><st c="415">– Amaaaan, bekâr bekâr kokuyorsun... </st><st c="453">der.</st></p>
			<p><st c="457">Otelde yaşamak daha bir kolayıma gidiyor. </st><st c="500">Çamaşırlarım yıkanıyor, gömleklerim kolalanıyor, kahvaltım getiriliyor, her istediğim hemen yapılıyor. </st><st c="603">Evlensem, bunların hiçbirinin olmayacağını biliyorum.</st></p>
			<p><st c="656">Evlensem, sabah işime gitmek için giyinirken karım, “Gömleğini kolalayamadım, üstündekini giyiver bugünlük...” diyecek.</st></p>
			<p><st c="776">Lekelerini çıkarmak için elbiselerimi temizleyiciye versem karım, “Ben burada neciliğim,” diye kızacak. </st><st c="881">Vermesem, “Ev işinden başımı kaşıyamıyorum, bugün de öyle giyiver,” diyecek.</st></p>
			<p><st c="957">– Mendil, desem,</st></p>
			<p><st c="974">– Aaaa... </st><st c="985">Yıkamayı unutmuşum, diyecek.</st></p>
			<p><st c="1013">– Çorap...</st></p>
			<p><st c="1024">– Yarın değiştirirsin.</st></p>
			<p><st c="1047">Bütün bunları ben, arasıra gittiğim teyzemin evinde, eniştemin başına gelenlerden biliyorum.</st></p>
			<p><st c="1140">Teyzemlerin paraları pulları da vardır. </st><st c="1181">Ama yine de bitürlü gelenekten, görenekten kurtulamazlar. </st><st c="1239">Buzdolabı almazlar. </st></p>
			<p><st c="1259">Teyzem,</st></p>
			<p><st c="1266">– Kuyumuz var, der, herşeyimi kuyuya sarkıtırım, bozulmadan mis gibi durur.</st></p>
			<p><st c="1342">Elektrikli süpürgeleri de yoktur. </st><st c="1377">El süpürgesi başka olurmuş... </st><st c="1407">Çamaşır makineleri de yoktur. </st><st c="1437">Makine, çamaşırları yırtarmış, düğmeleri koparırmış, üstelik kirleri de çıkarmazmış. </st></p>
			<p><st c="1522">Teyzem,</st></p>
			<p><st c="1529">– Çitilemek, kaynatmak gibi olur mu hiç... </st><st c="1573">der.</st></p>
			<p><st c="1577">Geçen çarşamba, öğleden sonra teyzemlere gittim. </st><st c="1627">Bütün evde harıl harıl bir çalışmadır gidiyor. </st><st c="1674">Heryer, herşey dağınık, ortalık dandini...</st></p>
			<p><st c="1716">– Ne oluyorsunuz? </st><st c="1735">Yoksa taşınıyor musunuz? </st><st c="1760">dedim. </st></p>
			<p><st c="1767">Teyzem,</st></p>
			<p><st c="1774">– Evle, ocakla bir bağın yok ki bilesin, dedi. </st><st c="1822">Yarın ayın ilk perşembesi.</st></p>
			<p><st c="1848">Çok kızgındı. </st><st c="1863">Büsbütün kızdırmamak için başka bişey sormadım. </st><st c="1911">Ayın ilk perşembesinde neden evi böyle darmadağınık ettiklerini sorsam, büsbütün bilgisizliğime verecek diye sesimi çıkarmadım.</st></p>
			<p><st c="2038">Teyzemin kızları perdeleri söküyorlar, örtüleri kaldırıyorlar, koltukların kılıflarını çıkarıyorlar, oradan oraya koşuşarak habire evi darmadağınık etmek için ellerinden geleni yapıyorlar. </st><st c="2228">Evin içinde bir hara güredir gidiyordu. </st><st c="2268">Akşama kadar bu böyle sürdü. </st><st c="2297">Akşam olunca da bitmedi.</st></p>
			<p><st c="2321">İşinden dönen enişteme,</st></p>
			<p><st c="2345">– Kusura bakma enişte, dedim. </st><st c="2376">Bilirsin ben ev işlerinden hiç anlamam. </st><st c="2416">Her ayın ilk perşembesi evin altını üstüne getirmek sizde âdet midir?</st></p>
			<p><st c="2485">Eniştem parmağını dudağına götürdü,</st></p>
			<p><st c="2521">– Aman sus, dedi, teyzen duymasın... </st><st c="2559">Bir duyarsa, bizim işimizi bitirir. </st><st c="2595">Sen aile hayatı nedir bilmezsin ki, anlatayım. </st><st c="2642">Teyzene bugünlerde hiçbir söz söylenmez. </st><st c="2683">Canım desen, canın çıksın der.</st></p>
			<p><st c="2713">Büsbütün sindim. </st><st c="2731">Teyzemle üç kızı bir aşağı, bir yukarı, bir o yana, bir bu yana fır fır evin içinde dönüyorlar, nerede bir bez parçası bulurlarsa, kapıp kaçıyorlardı. </st><st c="2882">Ev soyulmuş soğana dönmüştü...</st></p>
			<p><st c="2912">Enişteme baktım, o benden beter sinmiş. </st><st c="2953">Ben yavaşça yerimden kalktım,</st></p>
			<p><st c="2982">– Teyze, ben artık gidiyorum, dedim.</st></p>
			<p><st c="3019">– Otur oturduğun yerde! </st><st c="3044">diye bana bir çıkıştı, nereye sineceğimi şaşırdım.</st></p>
			<p><st c="3094">Teyzem polis hafiyesi gibi odanın içinde kaldıracak bir bez parçası aradı, ama içerde bez diye hiçbişey kalmamıştı. </st><st c="3211">Eteklerini savurarak bana döndü:</st></p>
			<p><st c="3243">– Zati cinlerim başıma toplanmış, bir de sen üsteleme, dedi, çıkar çabuk çamaşırlarını!</st></p>
			<p><st c="3331">Şöyle yavaşçacık başımı kaldırıp karşı köşeye sinmiş enişteme baktım. </st><st c="3402">“Bu ne demek? </st><st c="3416">Teyzem oynattı mı?” gibilerden bir göz kırptım. </st><st c="3464">O da bana, başı ile, “çıkar, çıkar” anlamına gelen bir işaret geçti.</st></p>
			<p><st c="3532">– Aman teyze... </st><st c="3549">diye yalvarmak istedim.</st></p>
			<p><st c="3572">– Çıkar çabuk! </st><st c="3588">diye bağırdı. </st><st c="3602">Bütün çamaşırların kirden azmış ayol. </st><st c="3640">Onlar kırklanmadan, şartlanmadan tövbeler olsun giyilmez. </st><st c="3698">Çamaşırcılar hep azdırmışlar. </st><st c="3728">Çabuk çıkar! </st><st c="3741">Sakızlar gibi yıkansın da gözün çamaşır görsün. </st><st c="3789">Kırk yılda bir eve geliyor, bir de kalkıp gidecekmiş.</st></p>
			<p><st c="3842">Bana eniştemin pijamasını giydirdiler, mendilimden çorabıma kadar bütün çamaşırlarımı alıp gittiler. </st></p>
			<p><st c="3944">Odada ikimiz yalnız kalınca eniştem,</st></p>
			<p><st c="3980">– Şimdi anladın mı? </st><st c="4001">diye fısıldadı. </st><st c="4017">Her ayın ilk perşembesi eski Istanbul evlerinde çamaşır günüdür. </st><st c="4082">Çamaşır günü geldi mi, bir hafta öncesinden teyzenin yanına yaklaşılmaz. </st><st c="4155">Daha bu bişey değil, asıl gürültüyü sen yarın gör.</st></p>
			<p><st c="4205">Ne teyzemi, ne de kızlarını hiç böyle görmemiştim. </st><st c="4257">Hepsi de güler yüzlü, çok terbiyeli insanlardı. </st><st c="4305">Şimdi suratlarından düşen bin parça oluyordu.</st></p>
			<p><st c="4350">Eniştem,</st></p>
			<p><st c="4359">– Bir dert, dedi ; bir hafta öncesinden hazırlık başlar. </st><st c="4417">Çamaşırdan sonra bir hafta da onun hastalığı, yorgunluğu, siniri sürer. </st><st c="4489">Her ayın ilk onbeş gününü biz işte böyle geçiririz.</st></p>
			<p><st c="4540">– Peki enişte, biz yemek yemeyecek miyiz kuzum?</st></p>
			<p><st c="4588">– Aman sus... </st><st c="4603">Şimdi yemek lafı edilmez. </st><st c="4629">Elbet önümüze bişey korlar.</st></p>
			<p><st c="4656">Yeğenlerimle teyzem, hem evin içinde dönüp dolaşıyorlar, hem de homur homur kendi kendilerine bişeyler söylenip duruyorlardı.</st></p>
			<p><st c="4782">Eniştem,</st></p>
			<p><st c="4791">– Çamaşır günü geldi mi, bunlar bir başka insan olur çıkarlar. </st><st c="4855">Çamaşır günü yine pek bişey değil. </st><st c="4890">Yaz girerken yaz temizliği, kış girerken kış temizliği yapılır ki, bu çamaşır günleri yanında hiç kalır. </st><st c="4995">Hele ramazan, bayram önceleri bizde bir temizlik yapılır, deprem oldu sanırsın... </st><st c="5077">dedi.</st></p>
			<p><st c="5082">Artık koca evin içinde hiçbir bez parçası kalmayınca, teyzemin büyük kızı, ayağımdaki pijama pantolonunun paçalarına saldırmaz mı? </st><st c="5214">Atik davranıp yapışmasam, çekip ayağımdan sıyıracak.</st></p>
			<p><st c="5266">– Aman ne yapıyorsun, daha demin giydim. </st><st c="5308">Eniştemin temiz pijaması... </st><st c="5336">diye bağırdım.</st></p>
			<p><st c="5350">Bu bir bez hastalığıydı. </st><st c="5376">Bütün örtüler kirliye atıldığı için, teyzem yemek masasının üstüne gazete kâğıdı yaydı. </st><st c="5464">Bir tabak salatayla biraz da zeytin koydu.</st></p>
			<p><st c="5506">– Haydi, çabuk yiyin! </st><st c="5529">diye bizi azarladı.</st></p>
			<p><st c="5548">Oysa teyzemin mutfakta dolma, hünkârbeğendi yaptığını da görmüştüm. </st><st c="5617">Salataya çatal sallarken, enişteme, neden bize yemek çıkarmadıklarını sordum. </st><st c="5695">O yemekler yarın sabah gelecek olan çamaşırcıya yapılmış. </st><st c="5753">Çamaşırcı kadın gelmeden onlara el sürülmezmiş.</st></p>
			<p><st c="5800">Çamaşırcı pek alıngan huylu bir kadınmış. </st><st c="5843">Her yemeği beğenmediği gibi, el sürülmüş yemek olursa, artık yemek diye yemezmiş. </st><st c="5925">O kadar iyi çamaşır yıkarmış ki, çamaşırın hatırı için, onun sevdiği yemekler yapılırmış. </st><st c="6015">Bu zamanda çamaşırcı kadın bulmak zormuş. </st><st c="6057">Teyzem öyle her kadına çamaşır yıkatmazmış...</st></p>
			<p><st c="6102">Eniştem,</st></p>
			<p><st c="6111">– Dur, daha bu bişey değil, dedi. </st><st c="6146">Çamaşır derdinden iki gündür evde yemek pişmiyor. </st><st c="6196">Hele bir çamaşır yıkansın, bizim evdeki perişanlığı asıl o zaman gör.</st></p>
			<p><st c="6265">Salatamızı, zeytinimizi yiyip biyana çekildik. </st><st c="6313">Teyzemle yeğenlerim, suratları bir karış, eteklerini savura savura evin içinde fır dönüyorlar. </st><st c="6408">Arasıra birbirlerine bağırıyorlar.</st></p>
			<p><st c="6442">Birara teyzem kocasına çıkıştı. </st><st c="6475">Eniştem gömleklerini çok kirletiyormuş. </st><st c="6515">Hele donlar... </st><st c="6530">“Aman yarabbi,” diyordu teyzem, “kömürcü çırağı mısın, nesin sen...’’</st></p>
			<p><st c="6599">Bu kadar kirli çamaşırları, çamaşırcı kadının önüne koymak ayıp olacağından, onlar geceden bütün çamaşırları iki su yıkar, çamaşırcıya hazırlık yaparlarmış.</st></p>
			<p><st c="6756">Teyzemin arkasından büyük kızı geldi. </st><st c="6795">Babasına bir zılgıt da o verdi. </st><st c="6827">Babası çamaşırları böyle nasıl kirletiyormuş? </st></p>
			<p><st c="6873">Büyük kız,</st></p>
			<p><st c="6883">– Vallahi çamaşırcıdan utanıyorum, diyordu.</st></p>
			<p><st c="6927">Çamaşırcı kadın çamaşırları çok kirli görünce, dır dır söylenir dururmuş. </st><st c="7002">Bu kadarla da kalmaz, bütün konu komşuya da,</st></p>
			<p><st c="7046">– Aman ben ömrümde böyle kirli çamaşır görmedim, diye yayarmış.</st></p>
			<p><st c="7110">Anneleri ile kızlar,</st></p>
			<p><st c="7131">– Sen mahallede bizim adımızı çıkaracaksın... </st><st c="7178">diye babalarına çıkışıyorlardı.</st></p>
			<p><st c="7209">Eniştem ki, o kadar sert, sinirli adamdır, hiç sesini çıkarmıyordu. </st><st c="7278">Yalnız kalınca bana,</st></p>
			<p><st c="7298">– Çamaşır günü gelmiyor mu, bunların hepsi deliriyor, dedi. </st></p>
			<p><st c="7359">Geceyarısı oldu, evdeki çalışma, patırtı bitürlü bitmedi. </st><st c="7417">Biz, kaynayan suların fokurtusunu, dökülen suların şarıltısını, kızlarıyla teyzemin kavgalarını duyuyorduk. </st></p>
			<p><st c="7525">Enişteme,</st></p>
			<p><st c="7534">– Uyumazlar mı? </st><st c="7551">dedim.</st></p>
			<p><st c="7557">– Uyumazlar, dedi. </st><st c="7577">Çamaşır günü oldu mu, sabaha kadar çalışırlar.</st></p>
			<p><st c="7623">– Biz?</st></p>
			<p><st c="7630">– Dur bakalım, hiç sesini çıkarma. </st><st c="7666">Vallahi evden kovarlar bizi!..</st></p>
			<p><st c="7696">Terbiyeli bir Istanbul hanımefendisi olan teyzem, iki yumruğunu beline dayamış, bir çamaşırcı kadından hiç farksız, içeri girdi.</st></p>
			<p><st c="7825">– Haydi yatsanıza artık! </st><st c="7851">diye bağırdı.</st></p>
			<p><st c="7864">Nereye yatacağız? </st><st c="7883">Yorganların yüzü sökülmüş. </st><st c="7910">Yatak çarşafları, yastık kılıfları yok. </st><st c="7950">Yavaşça,</st></p>
			<p><st c="7958">– Aman enişte, evdeki bütün çarşaflar da kirli mi? </st><st c="8010">diye sordum.</st></p>
			<p><st c="8022">Eniştem,</st></p>
			<p><st c="8031">– Aaaah ah! </st><st c="8044">diye içini çekti, onlar kirli temiz dinlemez, isterse hiç kullanılmamış olsun, çamaşır dolabından çıkarır, tertemiz çarşafları bikez daha yıkatırlar.</st></p>
			<p><st c="8193">Yatağa girdim, ama uyumak elde mi? </st><st c="8229">Sular dökülüyor, teneke tıngırtıları... </st><st c="8269">Birbirine bağırıp duruyorlar.</st></p>
			<p><st c="8298">– Beyazları kaynara attın mı?</st></p>
			<p><st c="8328">– Soda nerde?</st></p>
			<p><st c="8342">– Bak, burada bir renkli kalmış. </st><st c="8376">Renklileri buraya koyun!..</st></p>
			<p><st c="8402">– Gördün mü, çamaşır suyu bitti.</st></p>
			<p><st c="8435">– Hani çivit?</st></p>
			<p><st c="8449">– Çamaşır iplerini iyice silin...</st></p>
			<p><st c="8483">– Çivitler, öküzbaşı mı?</st></p>
			<p><st c="8508">– Mandal torbası nerede kız?</st></p>
			<p><st c="8537">Bu gürültü sabaha kadar sürdü. </st><st c="8569">Sabaha karşı uyumuşum. </st><st c="8592">Gözlerimi açınca, eniştem çoktan işine gitmişti. </st><st c="8641">Çamaşırlarımı aldıkları için ben gidemezdim. </st><st c="8686">Evin içinde kıyamet kopuyordu. </st><st c="8717">Ama bu kez kıyameti koparan teyzemle kızlar değil, çamaşırcı kadındı. </st><st c="8787">Teyzemin de, kızlarının da hiç sesleri çıkmıyordu. </st><st c="8838">Yalnız çamaşırcı kadının cırlak sesi duyuluyordu. </st><st c="8888">Evdeki bütün yönetimi eline geçirmişti. </st><st c="8928">Bir komutan gibi, bir ona, bir öbürüne bağırıyordu:</st></p>
			<p><st c="8979">– Ayol, hani kazanı yıkamamışsınız.</st></p>
			<p><st c="9015">– Kaçıncı kaynarda?..</st></p>
			<p><st c="9037">– Mendilleri oraya sokma!</st></p>
			<p><st c="9063">– Çorapları şu badyaya koyun!</st></p>
			<p><st c="9093">– Renklileri karıştırma beyaz çamaşıra!</st></p>
			<p><st c="9133">Sabah kahvaltısı unutuldu. </st><st c="9161">Öğle yemeği de unutuldu. </st><st c="9186">Hava karardıktan sonra ortalık biraz yatışır gibi oldu. </st><st c="9242">Eve bir gölge gibi giren enişteme,</st></p>
			<p><st c="9276">– Gözün aydın, çamaşır bitti, dedim.</st></p>
			<p><st c="9313">– Daha nerede... </st><st c="9331">dedi. </st><st c="9337">Hele yarın olsun...</st></p>
			<p><st c="9356">Nedenini hiç anlayamadım ama, teyzem kocasıyla kavgaya tutuştu. </st><st c="9421">Sanırım bu kavga durup dururken başlamıştı. </st><st c="9465">Kavganın sonunda otuziki yıllık evli olan teyzem, kocasından boşanmaya kalktı. </st><st c="9544">Bu, tek yanlı bir kavgaydı. </st><st c="9572">Çünkü eniştem hiç sesini çıkarmıyordu. </st><st c="9611">Sonra kızlar birbirlerine girdiler. </st><st c="9647">Nerdeyse karakolluk olacaklardı. </st><st c="9680">Ben aralarına girip yatıştırayım dedim. </st><st c="9720">Aman, hepsi birden üstüme yürüdüler. </st><st c="9757">Teyzem iki kez bayıldı. </st></p>
			<p><st c="9781">Büyük kız,</st></p>
			<p><st c="9791">– İlacım nerde? </st><st c="9808">diye bağırıyordu.</st></p>
			<p><st c="9825">Ortanca kız, döşeme tahtalarına uzanmış tepinip duruyordu. </st></p>
			<p><st c="9885">Küçük kız,</st></p>
			<p><st c="9895">– Naneruhu... </st><st c="9910">Kolonya... </st><st c="9921">diye bağırarak ortalıkta dolaşıyordu. </st></p>
			<p><st c="9959">Çok uykusuz olduğumdan yatağa girdim. </st><st c="9997">Gürültünün kaça kadar sürdüğünü bilmiyorum. </st><st c="10041">Uyandığım zaman, evin içini donanma gibi süslenmiş buldum. </st><st c="10100">Hiçbir boş yer kalmamış, ipler gerilmiş, iplere çamaşırlar asılmıştı. </st><st c="10170">Evin içinde kımıldanılmıyordu. </st><st c="10201">Teyzemle kızları, herbiri bir köşeye bitkin uzanmış, inliyorlardı. </st><st c="10268">Yüzümü yıkamak için dışarı çıkacak olsam, yattıkları yerden bağırıyorlar:</st></p>
			<p><st c="10341">– Çamaşırlara sürünme!..</st></p>
			<p><st c="10366">– Arkadan dolaş!..</st></p>
			<p><st c="10385">Evin içindeki dört kadın, akşama kadar, ah, oh, uf diye inlediler. </st><st c="10453">Ama yattıkları yerden birbirleri ile kavga etmekten de geri kalmıyorlardı.</st></p>
			<p><st c="10527">O geceyi biz yine eniştemle sessiz geçirdik.</st></p>
			<p><st c="10572">Üçüncü gün kadınlar canlandılar. </st><st c="10606">Yeniden bir kavga gürültü başladı. </st><st c="10641">Şimdi sıra ütüye gelmişti. </st><st c="10668">Asıl büyük kavga da o gece oldu... </st><st c="10703">Azkalsın yeğenlerimle teyzem bir olup eniştemi parçalayacaklardı. </st><st c="10769">Düpedüz delirmişlerdi. </st><st c="10792">Eniştem doktor çağırmak zorunda kaldı. </st><st c="10831">Hemen eczaneden ilaçlar alındı, çamaşırdan sinirleri bozulmuş teyzemle kızlarına iğneler yapıldı. </st><st c="10929">Benim şöyle bir hesabıma göre, doktora, ilaca ikiyüz liraya yakın para gitmişti.</st></p>
			<p><st c="11009">Daha ertesi gün pazar olduğundan eniştem de evdeydi. </st><st c="11063">Ortalık biraz mayna olmuştu. </st><st c="11092">Ama daha yemek pişmemişti. </st><st c="11119">Zeytinle, çayla olup gidiyorduk. </st><st c="11152">Örtüler, eşyalar yavaş yavaş yerlerine konuyordu. </st><st c="11202">Teyzemin büyük kızı çamaşırlarımı getirdi. </st><st c="11245">Hemen sırtıma geçirdim.</st></p>
			<p><st c="11268">Teyzem,</st></p>
			<p><st c="11276">– Bak, adama döndün, dedi. </st><st c="11304">Hayatında böyle temiz bir gömlek giydin mi? </st><st c="11348">Çamaşırların hep azmıştı. </st><st c="11374">Temizleyinceye kadar tırnaklarım koptu... </st><st c="11416">Sende hiç aile sevgisi yok ki... </st><st c="11449">Ev bark sahibi olsan da, çamaşırların tertemiz yıkansa olmaz mı? </st><st c="11514">Bundan sonra çamaşırlarını bize getir, burada yıkansın.</st></p>
			<p><st c="11569">Teyzemi yeniden kızdırmamak için,</st></p>
			<p><st c="11603">– Peki teyzeciğim, dedim.</st></p>
			<p><st c="11629">Ondan sonra ne oldu, hiç anlayamadım. </st><st c="11668">Birdenbire eniştem parladı. </st><st c="11696">Ağzından köpükler saçılıyordu. </st><st c="11727">Önce büyük kızının üstüne çullandı. </st><st c="11763">Onu yere serdikten sonra öbürlerine döndü. </st></p>
			<p><st c="11806">Teyzem,</st></p>
			<p><st c="11813">– Bu adam çıldırmış, dedi. </st><st c="11841">Ne oluyor bilmem. </st><st c="11859">Her çamaşırdan sonra işte böyle olur.</st></p>
			<p><st c="11896">Sinirleri bu çamaşır günü işkencesine ancak dört gün dayanabilen eniştem, sonunda zıvanadan çıkmış, evin içinde kıyametleri koparıyordu. </st><st c="12034">Ben yavaşça evden çıkarken, eniştem yanıma geldi,</st></p>
			<p><st c="12083">– Evlen, evlen, dedi, evlen de gör... </st><st c="12122">Tertemiz çamaşır giyersin. </st><st c="12149">İşte her ayın onbeş günü bizim ev böyledir.</st></p>
    </section>
  <div id="charCountTotal" value="12192"></div></body>
</html>
