<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-10">
    <section>
      <h1><st c="0">Çocuk Ne Zaman Ağlar?</st></h1>
			<p><span><st c="22">-</st></span> <span><st c="24">B</st></span><st c="25">ir oğlum var, görmelisin... </st><st c="53">dedi.</st></p>
			<p><st c="58">– Allah bağışlasın... </st><st c="81">dedim.</st></p>
			<p><st c="87">İkimiz bir yerde çalıştığımızdan günde biriki kez karşılaşıyorduk. </st><st c="155">Beni her görüşünde oğlunu övüyordu:</st></p>
			<p><st c="190">– Zekâ tulumu... </st><st c="208">Öyle bir çocuk işte. </st><st c="229">Afacaaaan...</st></p>
			<p><st c="241">– Maşallah...</st></p>
			<p><st c="255">– Hepimize kan kusturuyor.</st></p>
			<p><st c="282">– Allah bağışlasın...</st></p>
			<p><st c="304">Anaların, babaların çocuklarını övmekteki enayiliklerini, kendim de dört çocuk babası olduğumdan çok iyi bilirim. </st><st c="419">Böyleyken, yine de Cacık Cavit’in oğlunu merak etmeye başlamıştım. </st><st c="486">Beni her görüşünde evine çağırıyordu.</st></p>
			<p><st c="523">Bir cumartesi öğleden sonra Cacık Cavit’in evine gittim. </st><st c="581">Kapı açılır açılmaz, merdivenden paldır küldür bişey yuvarlanmaya başladı. </st><st c="656">Yuvarlanan o şey, takla ata ata taa ayaklarımın dibine kadar geldi, düştü. </st><st c="731">Düşmesiyle birlikte ok gibi fırlaması bir oldu. </st><st c="779">Karşımda eciş bücüş bişey vardı. </st><st c="812">İnsan desem insan değil, hayvan desem hayvan değil...</st></p>
			<p><st c="865">Cavit,</st></p>
			<p><st c="872">– İşte oğlum, dedi, nasıl?</st></p>
			<p><st c="899">– Maşallah...</st></p>
			<p><st c="913">Beni salona aldı. </st><st c="932">Karısıyla, kaynanasıyla, baldızıyla tanıştım. </st><st c="978">Hep birlikte salonda oturuyorduk. </st><st c="1012">Ben elimde çay bardağını tutuyordum. </st><st c="1049">Bardağın üstüne bişey düştü. </st><st c="1078">Sıcak çay üstüme dökülünce, ben can acısıyla bağırırken bu kez kafama bişey geçti. </st><st c="1161">Ne olduğumu, neye uğradığımı anlayamadım. </st><st c="1203">Kafamı kurtarmaya çalışırken bir kovalamaca oldu. </st><st c="1253">Cavit ve bütün ailesi, oğlanı kovalıyorlardı. </st><st c="1299">Oğlan şaşırtmaca verip bir o yana, bir bu yana zikzak yaptığından kendisini kovalayanlar birbirine çarpıp yerlere yuvarlanıyorlardı. </st><st c="1432">Salon birden karıştı. </st><st c="1454">Herkes birbirine girdi, öyle ki, çocuğu tutmak için kovalayan dört kişi, koşuşmalarından, gözüme ondört kişi gibi göründü. </st><st c="1577">Bu karışıklık sırasında ben kendimi koruyabilmek için kapı kanadının arkasına sığındım. </st><st c="1665">Çünkü çocuk kendisini kovalayanlardan kurtulmak için hem kaçıyor, hem de biyandan eline ne geçerse arkasındakilere fırlatıyordu. </st><st c="1794">Babası, annesi, haminnesi, teyzesi oğlanı bir köşeye sıkıştırdılar. </st><st c="1862">Çocuk en yakınındaki teyzesinin suratına bir tırmık atıp bir maymun, evet, tıpkı bir maymun çevikliğiyle gardırobun tepesine sıçradı. </st><st c="1996">Orada ne varsa düşmanlarının üstüne yağdırmaya başladı. </st><st c="2052">Artık gardırobun üstünde atacak cephane kalmayınca annesi,</st></p>
			<p><st c="2110">– İn oğlum aşağı, dedi, bak misafir amca gelmiş. </st><st c="2160">Sonra seni ayıplayacak. </st><st c="2184">Ne yaramaz çocuk diyecek.</st></p>
			<p><st c="2209">Çocuk buna karşılık olarak annesini tükürük yağmuruna tuttu. </st><st c="2271">Babası büsbütün kızdı:</st></p>
			<p><st c="2293">– İn ulan aşağı! </st><st c="2311">diye bağırdı.</st></p>
			<p><st c="2324">Çocuk babasına da karşılık vermekte gecikmedi. </st><st c="2372">Önce,</st></p>
			<p><st c="2377">– Sensin... </st><st c="2390">dedi. </st></p>
			<p><st c="2396">Ondan sonra silahını kullandı, babasının üstüne doğru işemeye başladı.</st></p>
			<p><st c="2466">Cacık Cavit de,</st></p>
			<p><st c="2482">– İyi ya otur orda... </st><st c="2505">dedi. </st></p>
			<p><st c="2511">Kadın bana,</st></p>
			<p><st c="2522">– Affedersiniz, kusura bakmayın... </st><st c="2558">Çok yaramaz sağolsun, baş edemiyoruz... </st><st c="2598">dedi.</st></p>
			<p><st c="2603">Yeniden yerlerimize oturduk. </st><st c="2633">Ben mendilimle pantolonuma dökülen çayları siliyordum. </st><st c="2688">Sıcak çaydan bacağım yanmıştı. </st><st c="2719">Cacık Cavit bana keyifli keyifli göz kırptı:</st></p>
			<p><st c="2763">– Nasıl? </st><st c="2773">Dediğim kadar var mı?</st></p>
			<p><st c="2794">– Fazlası var, eksiği yok... </st><st c="2824">Kaç yaşında?</st></p>
			<p><st c="2836">– Daha altısını bitirmedi.</st></p>
			<p><st c="2863">– Allah kolaylık versin.</st></p>
			<p><st c="2888">Yan gözle gardırobun üstüne tüneyen çocuğa bakıyordum. </st><st c="2944">Başı tıpkı tüylü köpeklerin başına benziyordu. </st><st c="2991">Saçlar yüzünü kapadığından gözleri hiç görünmüyordu. </st><st c="3044">Oturduğumuz salonun pencere camları, mermi geçmiş gibi, yer yer delikti. </st><st c="3117">Tavanda asılı beş kollu avizenin yalnız bir kolunda cam kavanoz ve lamba kalmıştı. </st><st c="3200">Öbür kollar çıplak demirdi. </st><st c="3228">Kapıların hiçbirinde tokmak yoktu. </st><st c="3263">Bütün bunların oğlanın işi olduğu belliydi. </st></p>
			<p><st c="3307">Cavit,</st></p>
			<p><st c="3313">– Birader, dedi, böyle bir çocuk, görülmüş şey değil. </st><st c="3368">Şimdiye kadar, inanır mısın, hiç ağlamadı.</st></p>
			<p><st c="3410">Kaynanası da onu onayladı:</st></p>
			<p><st c="3437">– Maşallah hiç ağlamaz... </st><st c="3464">Dün ne oldu biliyor musunuz? </st><st c="3493">Sen buzdolabının arkasına keserin sapını sok. </st><st c="3539">Oynaya oynaya buzdolabını devir. </st><st c="3572">Bir de gittim, buzdolabı üstüne devrilmiş, altında yatıyor. </st><st c="3632">Gık demiyor efendim. </st><st c="3653">Alnından da şakır şakır kanlar akıyordu. </st><st c="3694">Kapıcıyı çağırdık da, buzdolabının altından zor çıkardık.</st></p>
			<p><st c="3751">Cacık Cavit,</st></p>
			<p><st c="3764">– Bu çocuğu ne yapsak bilmem ki... </st><st c="3800">dedi, acaba asker mi yapsak?</st></p>
			<p><st c="3828">Çocuğun annesi,</st></p>
			<p><st c="3844">– Herkes şaşıyor, dedi, ağlamayan çocuk hiç görülmemiş. </st><st c="3901">Beyefendi, geçen gün kediyi evin içinde belki bir saat kovaladı. </st><st c="3966">Zaten kedi onu gördü mü kaçıyor. </st><st c="3999">Kovaladı, kovaladı. </st><st c="4019">Kedi en sonunda balkondan bahçeye kendini attı. </st><st c="4067">Ne yapsa beğenirsiniz? </st><st c="4090">Kedinin arkasından o da balkondan bahçeye atlamaz mı?</st></p>
			<p><st c="4143">İçimden gülmek geldi ama, zor kendimi tuttum. </st><st c="4190">Çünkü balkonun bahçeden yüksekliği enaz üç dört metre vardı.</st></p>
			<p><st c="4250">– Biyerine bişey oldu mu? </st><st c="4277">dedim.</st></p>
			<p><st c="4283">– Olmuştur herhalde... </st><st c="4307">Tutamadık ki anlayalım... </st><st c="4333">Bikaç gün topalladı, sonra geçti.</st></p>
			<p><st c="4366">Biz konuşup dururken, küt diye enseme bişey düştü. </st><st c="4418">Enseme düşen şeyin ağırlığıyla, başım sehpaya çarptı. </st><st c="4472">Çocuk, gardırobun üstünden enseme atlamış, bacaklarını boynumdan geçirip ayaklarını sallayarak,</st></p>
			<p><st c="4567">– Deeeeh!.. </st><st c="4580">diye bağırıyordu.</st></p>
			<p><st c="4597">Babası saldırıp tuttu. </st><st c="4621">Çocuğa iki tokat salladı ki, tam yeniçeri şamarı. </st><st c="4671">Ama oğlan hiç oralı değil, sırıtıyor.</st></p>
			<p><st c="4708">Doğrusu ben, çocuğu korkutmuyorlar, dövmüyorlar da ondan bu kadar yaramaz sanıyordum. </st><st c="4795">Ama o iki tokattan sonra da oğlan yılışınca pes dedim. </st><st c="4850">Cacık Cavit oğlanı iki bacağının arasına aldı, yüzünü kapayan saçlarını kaldırdı... </st><st c="4934">Alttan yumru yumru, patates gibi bir surat çıktı. </st><st c="4984">Babası, oğlanın başındaki yumruk büyüklüğünde bir şişi gösterdi,</st></p>
			<p><st c="5048">– Dün akşam kafasına vazoyu düşürdü de, başı böyle şişti, dedi.</st></p>
			<p><st c="5112">Annesi,</st></p>
			<p><st c="5120">– Vazonunki o değil, dedi, o şiş semaverin düştüğü yer... </st><st c="5179">Hem de semaverin içinde kaynar su vardı.</st></p>
			<p><st c="5219">Haminnesi,</st></p>
			<p><st c="5230">– Semaverin şişi arkada, dedi, tepesindeki şiş merdivenden taşlığa düşünce oldu.</st></p>
			<p><st c="5311">Oğlan babasının bacakları arasında çırpınıp duruyordu. </st></p>
			<p><st c="5367">Cacık Cavit karısına,</st></p>
			<p><st c="5388">– Aman, tentürdiyot şişesini getir, yakalamışken şunun orasına burasına sürelim, dedi.</st></p>
			<p><st c="5475">Kadın bir paket pamukla bir şişe tentürdiyot getirdi. </st><st c="5530">Çocuğun, elbisesinin dışında görünen heryeri yara, bere, kan, sıyrık içindeydi. </st><st c="5610">Cacık Cavit pamuğu tentürdiyota bulayıp bulayıp çocuğun heryerine sıvamaya başladı. </st><st c="5694">Sıyrıkların, yaraların üstüne tentürdiyot sürdükçe benim canım yanıyor gibi oluyor, ama çocuk suratını bile buruşturmuyordu.</st></p>
			<p><st c="5818">Ben artık kendi kendime çocuğun kafadan sakat, duyarlığını yitirmiş olduğuna inanmıştım. </st><st c="5908">Kendi başıma bir sakatlık gelmeden bir ayak önce oradan kurtulmak için ayağa kalktım. </st><st c="5994">Kapıdan çıkana kadar oğlan bikaç şey daha devirdi.</st></p>
			<p><st c="6044">Giderken yarım ağızla,</st></p>
			<p><st c="6067">– Bize de buyurun... </st><st c="6089">dedim.</st></p>
			<p><st c="6095">– Perşembe günü geliriz, dediler.</st></p>
			<p><st c="6129">Az daha yüreğime inecekti. </st><st c="6157">Eve gidince bizimkilerine,</st></p>
			<p><st c="6183">– Aman, dedim, bu perşembe akşamı bize bir bela geliyor. </st><st c="6241">Ortalıkta kırılacak, dökülecek bişey bulunmasın.</st></p>
			<p><st c="6289">Ertesi gün de Cavit’e,</st></p>
			<p><st c="6312">– Oğlanı da getirecek misin? </st><st c="6342">diye sordum.</st></p>
			<p><st c="6354">– Yok canım, dedi, hiç getirir miyim...</st></p>
			<p><st c="6394">Getirmeyeceğine o kadar sevindim ki, o sevinçle, </st></p>
			<p><st c="6444">– Aaaa... </st><st c="6454">Olmaz, getir allasen... </st><st c="6478">deyivermişim.</st></p>
			<p><st c="6491">– Olmaz, dünyada getirmem. </st><st c="6519">Evi yıkar.</st></p>
			<p><st c="6529">Böyle dediği halde oğlunu da getirdi. </st><st c="6568">Onu, banyoya kilitleyip yola çıkmışlar. </st><st c="6608">Oğlan da banyonun penceresinden, yağmur borusuna tutunup inmiş. </st><st c="6672">Arkalarına düşmüş. </st><st c="6691">Üstelik babasını taşlamaya başlamış.</st></p>
			<p><st c="6727">Sokak kapısından içeri girer girmez çocuğun ayağı kaydı, düştü. </st><st c="6792">Ama bu çok önemsiz bir düşüştü. </st><st c="6824">Değil onun gibi yedi canlı bir yaratık, en sünepe bir çocuk bile bu kadarcık düşmeye ağlamazdı. </st><st c="6920">Ama annem,</st></p>
			<p><st c="6930">– Ah evladım!.. </st><st c="6947">diye çocuğun üzerine atılınca, çocuk şaşaladı. </st></p>
			<p><st c="6994">Arkasından karım,</st></p>
			<p><st c="7011">– Vah yavrum... </st><st c="7028">Bişey oldu mu? </st><st c="7043">Vah vah!.. </st><st c="7054">Mutlaka incindi biyeri... </st><st c="7080">diye bağırmaya başladı.</st></p>
			<p><st c="7103">Ben de onlara katıldım:</st></p>
			<p><st c="7127">– Gördün mü tersliği... </st><st c="7152">Nasıl da düştün yavrum... </st></p>
			<p><st c="7178">Hizmetçi çığlık çığlığa yetişti:</st></p>
			<p><st c="7210">– Çıktı mı, kırıldı mı? </st><st c="7235">Vah, vah, vah!.. </st><st c="7252">Doktora mı gidelim, ne yapalım?</st></p>
			<p><st c="7283">Evde konuğumuz bulunan iki kadın da çocuğun üzerine atıldılar. </st><st c="7347">Kadınlar çığlık çığlığa çocukla uğraşıyorlardı.</st></p>
			<p><st c="7394">Çocuk, bağrışıp çağrışan kadınlara bir zaman şaşkın şaşkın baktı. </st><st c="7461">Sonra altdudağı büküldü. </st><st c="7486">Suratı ekşidi. </st><st c="7501">Bir çığlıkla ağlamaya başladı. </st><st c="7532">Ama ne ağlama... </st><st c="7549">Bitürlü susmaz.</st></p>
			<p><st c="7564">– Kendi düşen ağlamaz, diyoruz.</st></p>
			<p><st c="7596">– Canım bişey olmadı... </st><st c="7621">diyoruz.</st></p>
			<p><st c="7629">Ne desek boş. </st><st c="7644">Oğlan iki gözü iki çeşme, belki yarım saat ağladı. </st><st c="7695">Olana bitene, annesi, babası da şaşırdı. </st><st c="7736">Daha yeni susmuştu, su istedi. </st><st c="7767">Hizmetçi suyu getirdi. </st><st c="7790">Çocuk elinden su bardağını düşürdü. </st><st c="7826">Ama bardak üstüne değil, yere düşüp kırılmıştı. </st><st c="7874">Bizim evdeki kadınlar hep birden,</st></p>
			<p><st c="7907">– Aaaa!.. </st><st c="7918">diye bir bağırtı ile çocuğa yürüdüler.</st></p>
			<p><st c="7956">– Bişey oldu mu yavrum?</st></p>
			<p><st c="7980">– Biyerin acıdı mı evladım?</st></p>
			<p><st c="8008">– Çabuk kolonya getirin...</st></p>
			<p><st c="8035">Çocuğun yine dudakları büküldü, çenesi büzüldü, suratı ekşidi, bir ağlama daha tutturdu. </st><st c="8125">Canı yandığından yada korktuğundan ağlamıyordu. </st><st c="8173">Ama kadınlar öyle bir çığlıkla sözde ilgileniyorlardı ki, zavallı çocuk da bunca telaş karşısında ağlamak zorunda kalıyordu. </st><st c="8298">Her ağlaması yarım saatten uzun sürüyordu. </st><st c="8341">Bizim evden gidene kadar dört posta ağladı. </st><st c="8385">Ama yaramazlık da yapmadı.</st></p>
			<p><st c="8411">Şimdi Cacık Cavit’i gördükçe oğlunu soruyorum.</st></p>
			<p><st c="8458">– Hiçbir yaramazlığı kalmadı ama, durmadan ağlıyor, diyor. </st></p>
			<p><st c="8518">Başka bir arkadaşa da,</st></p>
			<p><st c="8540">– Oğlumun huyunu bozdular, diye bizden yakınmış.</st></p>
    </section>
  <div id="charCountTotal" value="8589"></div></body>
</html>
