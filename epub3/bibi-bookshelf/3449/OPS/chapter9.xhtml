<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-9">
    <section>
     <h1><st c="0">Ne İyi Adam</st></h1>
			<p><span><st c="12">Ü</st></span><st c="14">çü de bir köydendi... </st><st c="36">Hem de hısım olurlardı. </st><st c="60">Biri, bir valinin aşçısı, biri, bir müsteşarın bahçıvanı, biri de bir belediye başkanının odacısıydı. </st><st c="162">Köyden çıkıp ayrı ayrı kentlere dağılmışlardı. </st><st c="209">Biri dört, öbür ikisi beş yıl sonra sılaya gelmişti. </st><st c="262">Köye dönüşleri aynı hafta içinde olmuştu. </st><st c="304">Valinin aşçısı köyde yirmi gün kalıp işine dönecekti. </st><st c="358">Müsteşarın bahçıvanı harmanı kaldıracak, sonra gidecekti. </st><st c="416">Belediye başkanının yanında beş yıl odacılık etmiş olanın bir daha köyden çıkmaya hiç niyeti yoktu.</st></p>
			<p><st c="515">Köy kahvesinde toplanmışlardı. </st><st c="547">İsli tavana asılı lüks lambasını kahveci sandalyeye çıkıp kuvvetle pompaladı.</st></p>
			<p><st c="624">Aşçı olanı, tütün tabakasını kahvedekilere uzattı.</st></p>
			<p><st c="675">Bahçıvan, kahveciye seslendi:</st></p>
			<p><st c="705">– Rıza Çavuş, arkadaşlara birer demli çay yap hele...</st></p>
			<p><st c="759">Üç ayrı kente gidip çalışan üç hemşeri köye dönünce, birbiriyle yarışa girmişlerdi: İkram yarışı, laf yarışı, görgü yarışı... </st><st c="886">Geldiler geleli boyuna anlatıyorlardı. </st><st c="925">Üçü de birbirini alt etmek için yarıştaydı.</st></p>
			<p><st c="968">Muhtar, müsteşarın yanında bahçıvanlık edene,</st></p>
			<p><st c="1014">– Hele anlat şu Müsteşar’ı... </st><st c="1045">dedi.</st></p>
			<p><st c="1050">Bahçıvanlık eden, kahvede her gece anlattığı müsteşarı bir daha anlatmaya başladı:</st></p>
			<p><st c="1133">– Bizim Müsteşar bir zehir canım... </st></p>
			<p><st c="1170">Valiye aşçılık etmiş olan,</st></p>
			<p><st c="1196">– Vali Bey kadar olmasın, dedi, Vali Bey barut, hem de fitilsiz ateş alır, öyle bir barut...</st></p>
			<p><st c="1289">Bahçıvan,</st></p>
			<p><st c="1299">– Bizim Bey kadar olmasın, dedi, yanına aptessiz girilmez. </st></p>
			<p><st c="1359">Öbürü,</st></p>
			<p><st c="1365">– Aptes ne demek, bizim Bey’in yanına gusül aptesi alsan giremezsin...</st></p>
			<p><st c="1436">– O hiç!.. </st><st c="1448">Bizim Bey’in yanına salavatsız girilmez.</st></p>
			<p><st c="1488">– Salavat ne ki... </st><st c="1508">Hatim indirsen Vali Beyin yanına giremezsin.</st></p>
			<p><st c="1552">– Müsteşar Bey bir bağırır, belle ki havan topu patladı.</st></p>
			<p><st c="1609">– O hiç... </st><st c="1621">Bizim Vali Bey bir bağırsa ki...</st></p>
			<p><st c="1653">Belediye başkanına odacılık edenin o gece hiç sesi çıkmıyordu. </st></p>
			<p><st c="1717">Muhtar ona,</st></p>
			<p><st c="1728">– Sen niye konuşmuyorsun Ağa? </st><st c="1759">dedi. </st><st c="1765">Senin Belediye Başkanı nasıldı?</st></p>
			<p><st c="1796">Odacı,</st></p>
			<p><st c="1803">– Çok eyi bir adamdı, dedi, bizim Belediye Başkanı çok eyi bir adam!</st></p>
			<p><st c="1872">Muhtar,</st></p>
			<p><st c="1880">– Olmaz bikerem, dedi, hemi belediye başkanı, hemi de eyi adam olmaz!</st></p>
			<p><st c="1950">Odacı,</st></p>
			<p><st c="1957">– Olmaz olmasına ya, bizim Bey eyi adamdır... </st><st c="2004">dedi. </st></p>
			<p><st c="2010">Kahveci,</st></p>
			<p><st c="2018">– Sen Muhtar’dan iyi mi bilirsin, dedi, hiçbir zaman bir muhtarın, bir belediye başkanının iyisi olmaz. </st><st c="2123">İnanmazsan Muhtar’a sor. </st><st c="2148">Olur mu Muhtar?</st></p>
			<p><st c="2163">– Olmaz. </st><st c="2173">Mümkünü yok olmaz. </st><st c="2192">Ne muhtarın, ne kaymakamın, ne valinin, ne belediye başkanının iyisi olur.</st></p>
			<p><st c="2266">– Şu Muhtar doğru sözlü bir adam. </st></p>
			<p><st c="2301">Muhtar sözünü sürdürdü:</st></p>
			<p><st c="2324">– Olmaz ; neden dersen, belediye başkanı olsun, vali olsun, bir iş yapar. </st><st c="2399">Yapmaz mı? </st><st c="2410">Belediye başkanıdır, iş yapacak. </st><st c="2443">İş yapınca da beğenen olur, beğenmeyen olur. </st><st c="2488">Beğenen ses etmez, beğenmeyen bir demediğini bırakmaz. </st><st c="2543">Belediye başkanı başka bir iş daha yapar. </st><st c="2585">Kiminin çıkarına gelir, kiminin gelmez. </st><st c="2625">İşine gelen ses etmez, gelmeyen belediye başkanını batırır çıkarır. </st><st c="2693">Muhtar da böyle, kaymakam da, vali de, daha ötekiler de...</st></p>
			<p><st c="2751">Belediye başkanının yanında odacı duran,</st></p>
			<p><st c="2792">– Bizim Bey bir başkaydı, dedi, eyi adamdı.</st></p>
			<p><st c="2836">– Sen bir odacısın, eyi mi, kötü mü, ne bilirsin... </st><st c="2889">Boş konuşma! </st><st c="2902">Sana göre eyidir, korucuya da bizim Muhtar’ı sorsan, eyi der. </st><st c="2964">Demez mi?</st></p>
			<p><st c="2973">– Der.</st></p>
			<p><st c="2980">– Hiçbir zaman bi belediye başkanının eyisi olmaz.</st></p>
			<p><st c="3031">– Olur olmasına ya, kimse eyi demez.</st></p>
			<p><st c="3068">Müsteşarın bahçıvanı,</st></p>
			<p><st c="3090">– Doğru bi laf, dedi, eyisi olmaz. </st></p>
			<p><st c="3126">Valinin aşçısı da,</st></p>
			<p><st c="3144">– Biz hiç mi belediye başkanı görmedik, dedi, iyisi olmaz. </st></p>
			<p><st c="3204">Belediye başkanının odacısı,</st></p>
			<p><st c="3232">– Dediğiniz hep doğru, dedi, olmasına olmaz. </st><st c="3278">Gelgelelim bizim Bey iyiydi. </st><st c="3307">Bir benim sözüm değil bu. </st><st c="3333">Herkesin dediği böyle. </st><st c="3356">İlkin ben de sizin gibi inanmadım. </st><st c="3391">Besbelli millet korkudan eyi adam diyor dedim. </st><st c="3438">Ama sonradan baktım, bir eyi adam ki heç sorma... </st><st c="3488">Şeherde her kime Belediye Başkanının odacısıyım, dediysem ; esnafı, memuru bizim Bey’i öve öve göklere çıkarıyor. </st><st c="3602">Herkes, “Ah ne eyi adam, ah ne eyi adam...” diyo... </st><st c="3654">Şeher rezillik... </st><st c="3672">Hasta biçok ki... </st><st c="3690">Hastayla konuşuyorsun, “Ne eyi adam, ne eyi adam...” diyor. </st><st c="3750">Hastası böyle diyor, sağlamı böyle diyor. </st><st c="3792">En beteri memurlar. </st><st c="3812">Onlar bile, “Heç böyle bi eyi adam gelmedi,” diyor. </st><st c="3864">Ben de sizin gibi, resmî adamın eyisi olmaz dedim. </st><st c="3915">Olur olmasına, ama kimse eyi demez.</st></p>
			<p><st c="3950">Muhtar,</st></p>
			<p><st c="3958">– Gittikten sonra ardından eyiliği söylenir, dedi. </st><st c="4010">Ya işbaşından çekilip gidecek, ya ölecek... </st><st c="4054">O zaman, “Ulan ne eyi bir herifti!” derler.</st></p>
			<p><st c="4097">Kahveci,</st></p>
			<p><st c="4106">– Sen ölünce Muhtar?.. </st><st c="4130">dedi.</st></p>
			<p><st c="4135">– O zaman söylersiniz.</st></p>
			<p><st c="4158">Bir ihtiyar,</st></p>
			<p><st c="4171">– Gidenin iyiliğinden mi söylenir canım, dedi, yeni geleni kötülemek için bir laf... </st><st c="4257">Eskisi iyiydi ne demek? </st><st c="4281">Anlayana, şimdiki kötü demek.</st></p>
			<p><st c="4310">Belediye başkanının odacılığını yapan,</st></p>
			<p><st c="4349">– Bizim Bey’e ölmeden de herkes iyi der. </st><st c="4391">İyi adam, iyi adam... </st><st c="4413">Bıktım gayrı. </st><st c="4427">Bir gece kahvede otururkene, “İyi, iyi... </st><st c="4469">Bunun nesi iyi, neresi iyi... </st><st c="4499">Geçim zor, herbişey pahalı... </st><st c="4529">Hastanelerde yer yok...” dedim. </st><st c="4561">Bekçibaşı Ali diye biri var. </st><st c="4590">“Ötekilerin eline kalsak hep yandık, onlar bizi bitirir. </st><st c="4647">Yine bizim Başkan’dan Allah razı olsun,” dedi.</st></p>
			<p><st c="4693">Belediye başkanının odacısı ne demek? </st><st c="4732">Hanımefendinin sürüynen hizmetçisi neyse, beyin odacısı da o... </st><st c="4796">Odacı demek, bir belediye başkanı da o demek... </st><st c="4844">Haftanın bir günü toplantı yapıyorlar. </st><st c="4883">Bütün müdürler orda. </st><st c="4904">Bizim Başkan da başlarında... </st><st c="4934">Şu adama eyi eyi diyorlar, nesi eyi diye aldı beni bi merak. </st><st c="4995">Şunları kapıdan dinleyim, dedim. </st><st c="5028">Bi Elektrik Müdürü var. </st><st c="5052">Babayiğit bi herif. </st><st c="5072">Başkan’la Elektrik Müdürü bağrışıyorlar. </st><st c="5113">Laflarını anlamıyorum ya, Başkan, “Beş kuruş zam,” diye tepiniyor. </st><st c="5180">Müdür’le öbür üyeler zammı istemiyorlar. </st></p>
			<p><st c="5221">Üyelerden biri,</st></p>
			<p><st c="5236">– Zam, zam... </st><st c="5251">Herbişeye zam, bunun sonu neye varır? </st><st c="5289">dedi.</st></p>
			<p><st c="5294">Bir üye de,</st></p>
			<p><st c="5306">– İdareyi zarardan kurtarmaya başka bir yol bulmalı, zamla olmaz, dedi.</st></p>
			<p><st c="5378">Başkan zam diyor, başka demiyor. </st><st c="5412">Akşama kadar çekiştiler. </st><st c="5437">Sonunda Belediye Başkanı allem etti, kallem etti, elektriğe beş kuruş zam yaptırdı. </st><st c="5521">Ertesi gün ağalar, Elektrik İdaresi, elektriğe beş kuruş bindirdi diye gazeteler yazınca, kıyamet koptu. </st><st c="5626">Daha ertesi gün gazeteler, Elektrik Müdürüne yazmadık yazı bırakmadılar. </st><st c="5699">Herifi bi eyi alaya aldılar. </st><st c="5728">Resmini çiziyorlar, yazıyorlar. </st><st c="5760">Şikâyetler başladı. </st><st c="5780">Belediye Başkanına heyetler geliyor. </st><st c="5817">“Aman!..” diye Başkan’ın ayağına kapanıyorlar. </st><st c="5864">Dört gün geçti, beşinci günü Başkan gazetecileri toparladı. </st><st c="5924">Ben kapıdan dinliyorum.</st></p>
			<p><st c="5947">– Elektrik İdaresinin yaptığı zam yersizdir, dedi, yanlış hesap Bağdat’tan döner. </st><st c="6030">Biz herzaman halkın... </st><st c="6053">Anlattı, anlattı, en sonu, kilovat başına bir kuruş zam olacak! </st><st c="6117">dedi.</st></p>
			<p><st c="6122">Gazeteler Belediye Başkanının koca koca resimlerini bastılar. </st><st c="6185">Kimi gördüysem,</st></p>
			<p><st c="6200">– Belediye Başkanından Allah razı olsun, diyor.</st></p>
			<p><st c="6248">Bekçibaşı,</st></p>
			<p><st c="6259">– Gördün mü, dedi, gördün mü Başkan ne iyi adam. </st><st c="6309">Ötekilerin eline kalsak yandık.</st></p>
			<p><st c="6340">Belediye başkanının odacısını dinleyenler, kahveci, muhtar, hepsi,</st></p>
			<p><st c="6407">– Aşkolsun dediler, aşkolsun, eyi adammış.</st></p>
			<p><st c="6450">Yalnız müsteşarın bahçıvanı ile, valinin aşçısı ses çıkarmadılar. </st></p>
			<p><st c="6517">Odacı,</st></p>
			<p><st c="6523">– Devrisi hafta toplantıya hep geldiler, dedi. </st><st c="6571">Bu kez Su Müdürü ile çekişmeye başladılar. </st><st c="6614">Dediklerini bir bir anlamıyorsam da Başkan’ın suya onbeş kuruş zam yapmak istediği belli. </st><st c="6704">Üyeler hep olmaz diyor. </st><st c="6728">Başkan olacak diyor. </st></p>
			<p><st c="6749">Su Müdürü,</st></p>
			<p><st c="6759">– İdaremiz zarar etmiyor, zam niye? </st><st c="6796">diyor </st></p>
			<p><st c="6802">Başkan:</st></p>
			<p><st c="6809">– Su borularını, muslukları hep değiştireceğim. </st><st c="6858">Suyu şehrin ta öteki başına götüreceğim, diyor.</st></p>
			<p><st c="6905">– Zam etmeden yapalım, diyorlar. </st></p>
			<p><st c="6939">Başkan:</st></p>
			<p><st c="6946">– Geç olur, diyor.</st></p>
			<p><st c="6965">Akşamacak ter döktüler. </st><st c="6990">Başkan hiçbirini dinlemiyor. </st><st c="7019">Devrisi gün gazeteler yazdı ki, suyun bi ölçeğine onbeş kuruş zam yapılmış.</st></p>
			<p><st c="7094">– Bu ne demek? </st><st c="7110">diye memleket ayaklandı.</st></p>
			<p><st c="7134">Gazeteler Su Müdürünü bitirdiler. </st><st c="7169">“İstifa etsin!” diye cayır cayır yazıyorlar. </st><st c="7214">Üç gün geçti. </st><st c="7228">Başkan gazetelere bir ilan verdi. </st><st c="7262">Hiç suya onbeş kuruş zam olur muymuş? </st><st c="7300">Ne demek canım... </st><st c="7318">Suya üç kuruş zam yeter...</st></p>
			<p><st c="7344">Muhtar,</st></p>
			<p><st c="7352">– Aşkolsun herife! </st><st c="7372">dedi.</st></p>
			<p><st c="7377">Kahvedekiler teker teker,</st></p>
			<p><st c="7403">– Aşkolsun, dediler.</st></p>
			<p><st c="7424">Aşçı ile bahçıvan ses çıkarmadılar. </st></p>
			<p><st c="7461">Odacı,</st></p>
			<p><st c="7467">– Millet, Başkan diyor, bir daha demiyor, dedi. </st><st c="7516">Aman ne iyi adam. </st><st c="7534">Şu müdürleri, üyeleri görüyor musun? </st><st c="7571">Zam üstüne zam... </st><st c="7589">Başkan olmasa, milletin canına okuyacaklar...</st></p>
			<p><st c="7634">Muhtar,</st></p>
			<p><st c="7642">– Yahu, desene, şu Başkan olmasa millet yandı, dedi.</st></p>
			<p><st c="7695">– Yandı Ağa, olmasa yandı!</st></p>
			<p><st c="7722">– Aşkolsun...</st></p>
			<p><st c="7736">– Aşkolsun herife...</st></p>
			<p><st c="7757">– Eyi bi adammış... </st></p>
			<p><st c="7778">Müsteşarın bahçıvanı,</st></p>
			<p><st c="7799">– Kaç para eder canım, dedi, bi dediğini yaptıramıyor. </st><st c="7855">Bizim Müsteşar olacak ki, sen gör...</st></p>
			<p><st c="7891">Aşçı,</st></p>
			<p><st c="7897">– Bizim Vali de öyle, dedi. </st><st c="7926">Zam dedi mi zam... </st><st c="7945">Tövbe yaptırır. </st><st c="7961">Dünya yıkılsa yaptırır. </st><st c="7985">Ama başka yere göndereceklermiş, ama atacaklarmış. </st><st c="8036">Hiç dinlemez yaptırır.</st></p>
			<p><st c="8058">Odacı,</st></p>
			<p><st c="8065">– Bizim Başkan’ın dediğini yaptırmadığı nerden belli? </st><st c="8120">dedi. </st><st c="8126">Elektriğe, üç kuruş, beş kuruş derkene, bine bine sonunda yirmi kuruş bindi. </st><st c="8203">Suya üç kuruş, altı kuruş derkene, sonunda otuz kuruş yükledi... </st><st c="8268">Zam olmamış hiçbişey kalmadı ki... </st><st c="8303">Öyle bi adam!..</st></p>
			<p><st c="8318">Bir delikanlı,</st></p>
			<p><st c="8333">– Başka birini başkan seçerler... </st><st c="8368">dedi.</st></p>
			<p><st c="8373">– Mümkünü yok. </st><st c="8389">Millet seviyor, babamız diyor. </st><st c="8420">Bi zora düştü mü, bi haceti oldu mu kapısına varıyor. </st><st c="8474">Herkes aman diyor, ne iyi adam diyor. </st><st c="8512">Başkasının eline düşse yandılar.</st></p>
			<p><st c="8544">Bu kez bahçıvanla aşçı da onlara katıldı: </st></p>
			<p><st c="8587">– Aşkolsun!..</st></p>
			<p><st c="8600">– Aşkolsun vallaha!..</st></p> 
    </section>
  <div id="charCountTotal" value="8622"></div></body>
</html>
