<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-18">
    <section>
     <h1><st c="0">Peki Olur Şekerim</st></h1>
			<p><span><st c="18">H</st></span><st c="20">erhalde beni, ondan önce boşadığım karımın ahı tutmuş olacaktı ki, böyle bir belaya uğradım. </st><st c="113">Kadın değil, ben Ziya kulunu cezalandırmak için Allah tarafından başıma gönderilmiş bir bela.</st></p>
			<p><st c="206">Daha önceki karım inatçının tekiydi. </st><st c="244">İlle de kendi dediği olsun isteyen bir kadındı. </st><st c="292">Onunla çatışmamak için ağzımı açmazdım ama, o durup dururken ortaya bir konu atar, sonra da, “Hayır, öyle değildi,” diye saatlerce, hatta günlerce tartışır. </st><st c="449">Salt onun dediği olsun da sussun diye, “Evet, öyledir,” desem, bu kez de, “Hayır, öyle değildir, böyledir!” diye direnir. </st><st c="571">Didiş didiş didişen, yoktan kavga çıkaran bir kadındı. </st><st c="626">Buyüzden geçinemedik, ayrıldık. </st><st c="658">Ondan ayrılıp canımı kurtarınca, kendime göre, yumuşak başlı bir kadın bulmazsam hiç evlenmemeye kararlıydım. </st><st c="768">Ama Rahime’yle tanışınca kararım değişti. </st><st c="810">Rahime, melek gibi denilen insanlardandı. </st><st c="852">Diyebilirim ki, Rahime “olmaz, yok, hayır” demesini bilmiyordu. </st><st c="916">Ne desem “Olur”, ne istesem “Peki”, ne söylesem “Evet” diyordu. </st><st c="980">Bu yumuşak başlı melekle tanışınca, boşadığım didişken karımdan öylesine bıkmıştım ki, açık denizlerde azılı fırtınalarda günlerce çalkalandıktan sonra dalgasız bir limana sığınmış bir geminin erinçliğine kavuştum. </st><st c="1195">Onun yanındayken, anlatılması zor bir huzur duyuyordum. </st><st c="1251">Rahime çokaz konuşuyordu. </st><st c="1277">Konuşurken de ağzından ses, havayı okşar gibi çıkıyordu.</st></p>
			<p><st c="1333">Önceki karımdan ağzım yanmış olduğu için, bisüre nişanlı kalarak birbirimizi yakından tanımayı uygun buldum. </st><st c="1443">Bu önerime Rahime, o herzamanki uysallığıyla,</st></p>
			<p><st c="1488">– Peki şekerim... </st><st c="1507">dedi.</st></p>
			<p><st c="1512">O her sözüme “Peki” dedikçe dünyalar benim oluyordu.</st></p>
			<p><st c="1565">Rahime’nin beğenmediğim yalnız bir kötü huyu vardı ; tırnaklarını yiyordu. </st><st c="1641">Ama ona, “Rahime’ciğim, tırnaklarını yeme, ne olur!” desem, biliyordum ki o, “Peki şekerim, yemem!” diyecektir. </st><st c="1753">Ama nişanlılık döneminde bunu söylemek istemedim.</st></p>
			<p><st c="1802">Nikâhımızdan bir hafta kadar önce, bir gece nişanlımın evinde misafir kalmıştım. </st><st c="1884">Yatak odama çekilince, masada biriki not yazmak için oturdum. </st><st c="1946">Cıgaramı yaktım. </st><st c="1963">Yanmakta olan kibriti tablaya koyunca birden bir cızırtı, bir çatırdama oldu, arkasından bir yanık kokusu... </st><st c="2072">Cıgara tablasına dikkatle bakınca, tablanın içinde kadın saçları gördüm. </st><st c="2145">Bu kumral saç telleri Rahime’nindi. </st><st c="2181">Belli ki, saçlarını taradıktan sonra, tarak dişlerinde toplanan saç tellerini tablaya koymuştu.</st></p>
			<p><st c="2276">Ertesi sabah,</st></p>
			<p><st c="2290">– Rahime’ciğim, çok rica ederim, tarandıktan sonra tarakta kalan saçlarını tablaya koyma, olur mu canım... </st><st c="2398">dedim.</st></p>
			<p><st c="2404">– Elbette, peki şekerim... </st><st c="2432">dedi...</st></p>
			<p><st c="2439">Sabahleyin bana çay getirmişti. </st><st c="2472">Çayı bardağa silme doldurduğu için, bardakta şeker payı boşluğu kalmadığından, kaşığı sokup karıştırınca da taşan çay tabağa dökülmüştü. </st><st c="2609">Vır vır söylenmiş olmamak için sesimi çıkarmadım. </st><st c="2659">Ama ikinci bardağı da öyle getirince,</st></p>
			<p><st c="2696">– Rahime’ciğim, çayı bu kadar doldurma bardağa ; şeker koyacak, kaşık sokacak boşluk kalsın ki, tabağa çay taşmasın... </st><st c="2816">dedim.</st></p>
			<p><st c="2822">– Aaa, elbette... </st><st c="2841">Peki şekerim... </st><st c="2857">dedi.</st></p>
			<p><st c="2862">Onun bu tatlı, yumuşacık “peki”lerine öyle alışmıştım ki, en sonunda aradığım mutluluğu Rahime’de bulduğuma inanıyordum.</st></p>
			<p><st c="2983">Cıgara yakmak için kibrit kutusundan aldığım kibriti çaktım, yanmadı, bir daha çaktım, yine yanmadı. </st><st c="3085">Başka kibrit aldım, o da yanmadı. </st><st c="3119">Benim çakıp da bitürlü yakamadığım kibritlerin yanık kibritler olduğunu gördüm. </st><st c="3199">Kutuya yanık kibritler konmuştu, aralarında yanık olmayanlar da vardı. </st><st c="3270">Kutudan yanmamış bir kibrit seçip cıgaramı yaktım.</st></p>
			<p><st c="3320">Bigün de Rahime’nin yakıp işini gördükten sonra yanık kibriti kutuya koyduğunu gördüm. </st><st c="3408">Gülümseyerek,</st></p>
			<p><st c="3421">– Yanık kibritleri kutuya koyma Rahime’ciğim, dedim.</st></p>
			<p><st c="3474">– Olur, peki şekerim... </st><st c="3499">dedi.</st></p>
			<p><st c="3504">Çayı bardağa silme doldurmak, yanık kibritleri kutuya koymak, taranırken dökülen saçları tablaya koymak, tırnak yemek gibi şeyler, elbet önemli değil, ama bu basit şeyler tekrarlanırsa can sıkıcı olur. </st><st c="3707">Her sözüme, “Peki, olur şekerim!” diyen Rahime’nin yerinde eski karım olsaydı, “Dökülen saçları koyacak en iyi yer cıgara tablasıdır,” diye tutturur, yada, “Yanık kibriti tekrardan kutuya koymuşsam n’olmuş, dünya yıkılmadı ya...” der, insanın kanını kurutur.</st></p>
			<p><st c="3965">Rahime’yle uzun nişanlılık döneminde birbirimizi iyice tanıyıp öğrendikten sonra evlendik. </st><st c="4057">Hani çok iyi insanlar için karıncayı incitmez derler ya, Rahime de işte öyle bir kadın.</st></p>
			<p><st c="4144">Yeni evimizde ne zaman dişimi yıkayacak olsam, diş macunu tüpünün kapağını bulamıyorum. </st><st c="4233">Bizim evdeki diş macunu tüplerinin kapakları hemen kayboluyor. </st><st c="4296">Bigün de lavabo tıkanmış. </st><st c="4322">Saatlerce uğraşıp zorlukla açabildim. </st><st c="4360">Bir de baktım, borunun tıkanan yerinden sekiz tane diş macunu tüpü kapağı çıktı. </st><st c="4441">Karımı çağırıp kapakları gösterdim,</st></p>
			<p><st c="4476">– Rahime’ciğim, fırçana macun aldıktan sonra, tüpün kapağını yine yerine koy! </st><st c="4555">dedim.</st></p>
			<p><st c="4561">Melek Rahime,</st></p>
			<p><st c="4575">– Peki canım, olur şekerim... </st><st c="4606">dedi.</st></p>
			<p><st c="4611">Gelgelelim, yeni evimizde birlikte geçirdiğimiz gecenin sabahı sofrada kahvaltı ederken, Rahime benim bardağıma yine bardağın en üst kenarlarına kadar silme çay doldurdu. </st><st c="4783">Daha ilk sabahtır diye sesimi çıkarmadım. </st><st c="4825">Ama ikinci kez bardağımı yine öyle silme koyunca,</st></p>
			<p><st c="4874">– Rahime’ciğim, dedim, hani sana önce de söylemiştim, çayı bu kadar doldurma ki bardağa şeker koyacak, kaşık sokup karıştırmaya yer kalsın...</st></p>
			<p><st c="5016">Karım,</st></p>
			<p><st c="5023">– Çok affedersin, unutmuşum, bir daha yapmam... </st><st c="5072">Peki şekerim... </st><st c="5088">dedi.</st></p>
			<p><st c="5093">Böyle uysal kadına kurban olayım. </st><st c="5128">Kahvaltı sonunda cıgara içeyim dedim. </st><st c="5166">Bir kibrit çaktım, yanmadı. </st><st c="5194">İkinci, üçüncü kibrit de yanmadı. </st><st c="5228">Bir de kutuya baktım ki, yarısından çoğu yanık kibrit.</st></p>
			<p><st c="5282">– Rahime, yavrum, hayatım, daha önce de rica etmiştim, hani yanık kibritleri kutuya doldurmayacaktın?</st></p>
			<p><st c="5384">– Peki şekerim, olur, bir daha yapmam...</st></p>
			<p><st c="5425">Öyle tatlı, öyle yumuşak ki, onu uyardığım için ben utanıyorum ; evet utanıyorum ama, gazetemi okurken bir de baktım, Rahime karşıma geçmiş, tırnaklarını yiyor. </st><st c="5587">Hay Allah, karşımda birisi tırnaklarını yedi mi, sinir olurum. </st><st c="5650">Görmemek için uğraşıyorum, ama bakışlarımı ayıramıyorum.</st></p>
			<p><st c="5706">– Rahime’ciğim.</st></p>
			<p><st c="5722">– Buyur şekerim.</st></p>
			<p><st c="5739">– Bişey söyleyeceğim ama, sakın darılma...</st></p>
			<p><st c="5782">– Aaa, ne demek... </st><st c="5802">Neden darılacakmışım...</st></p>
			<p><st c="5825">– Ne olur, çok rica ederim, tırnaklarını yeme... </st><st c="5875">Sinirim bozuluyor.</st></p>
			<p><st c="5893">– Olur şekerim, peki şekerim...</st></p>
			<p><st c="5925">– Teşekkür ederim karıcığım. </st><st c="5955">Sana zahmet, hadi bir çay ver de şurda içeyim.</st></p>
			<p><st c="6001">Rahime çayımı getirdi. </st><st c="6025">Teşekkür ettim. </st><st c="6041">Şeker koyup kaşıkla karıştırınca çay bardaktan tabağa taştı. </st><st c="6102">Çünkü Rahime çayı bardağa yine silme doldurmuştu. </st><st c="6152">Hani inadına yapıyormuş gibi... </st><st c="6184">Elinden gelse, çayı bardağa silme değil, tepeleme koyacak... </st><st c="6245">Hiç sesimi çıkarmadım.</st></p>
			<p><st c="6267">Ben size yalnız bikaç örnek verdim, beni anlayasınız diye. </st><st c="6327">Rahime yalnız tırnağını yememek için, çayı bardaktan taşırana kadar koymamak için, saçlarını cıgara tablasına, yanık kibritleri yine kutusuna koymamak için, “Peki, olur şekerim,” demez, başka her konuda da, “Peki, olur şekerim,” der. </st><st c="6561">Evet, demesine derdi ama, o yine kendi bildiğini okur, öldür Allah bildiğinden şaşmaz. </st><st c="6648">Her Allahın günü karşınızda bir kadın, günde on kez, yüz kez, her ne deseniz “evet” diyor, hep “peki şekerim” diyor, ama hiçbir dediğinizi yapmıyor. </st><st c="6797">Bir gün, beş gün, beş hafta, beş ay değil, bu hep böyle sürüyor. </st><st c="6862">Hep evet, hep peki, hep olur... </st><st c="6894">Ama, yine olur dediğinin tersini yapıyor. </st><st c="6936">Yalnız, sinirden çıldıracağım, öyle kızıyorum ki, Rahime’nin kafasına bişey atmayayım, boğazını sıkıp boğmayayım, aman kendimi tutayım diye, bu kez ben başladım tırnaklarımı yemeye ; tırnaklarımı değil, ısıra ısıra parmaklarımı yiyeceğim. </st><st c="7175">Bre Allahın kulu, ne olur bikez, bikezcik de hayır de, bikezcik olmaz de, bikezcik yapamam de ; de ki, ben de seninle tartışıp doğrusunun ne olduğunu anlatayım, seni doğrusunu yapmaya inandırayım. </st><st c="7372">Yahu, o dik başlı diye boşadığım karımı bile aramaya başladım. </st><st c="7435">O dik başlıydı ama, hiç olmazsa aradabir de yanlışlıkla yada rasgele, benim istediğim bişeyi de yapardı. </st><st c="7540">Bu, kesinlikle olanaksız, yapmıyor. </st><st c="7576">Kızmıyor, sinirlenmiyor da...</st></p>
			<p><st c="7605">Cıgaramı yakmak için kibrit çakıyorum, yanmıyor, çünkü yanık kibrit. </st><st c="7675">Yalnız evdeki kibrit kutularına yanık kibritleri doldursa neyse, ceketimin cebindeki kutulara da yanık kibritler koyuyor. </st><st c="7797">Çalıştığım işyerinde birisinin, bir konuğun, bir büyüğün cıgarasını yakacak oluyorum, çakıyorum, kibrit ateş almaz, öbürünü çakıyorum, o da ateş almaz... </st><st c="7951">O zaman kibritin yerine ben ateş alıyorum. </st><st c="7994">Akşam eve dönünce yalvarıyorum Rahime’ye:</st></p>
			<p><st c="8035">– Karıcığım, hayatım, yavrum, ne olursun, hiç olmazsa benim cebimdeki kibrit kutularına yanık kibrit koyma...</st></p>
			<p><st c="8145">– Aaa, olur, peki şekerim... </st><st c="8175">diyor.</st></p>
			<p><st c="8181">Ben o keyifle bir cıgara yakıp kibriti tablaya koymamla tablada bir cızırtı, sonra yanan saç kokuları, dumanlar, saç tütsüsü...</st></p>
			<p><st c="8309">– Rahime, canım, iki gözüm, yine saçlarını küllüğe koymuşsun ; ayağının altını öpeyim, saçlarını küllüğe koyma...</st></p>
			<p><st c="8423">– Özür dilerim, bir daha koymam, peki şekerim...</st></p>
			<p><st c="8472">Sonra çayımı getiriyor. </st><st c="8497">Elime alınca çay bardağının altından üstüme çay damlıyor ; çünkü bardaktan tabağa çay taşmış...</st></p>
			<p><st c="8592">– Rahime... </st><st c="8605">Güzelim, karıcığım, bak evleneli bir yılı geçti, ben sana enaz günde on kez şu çayı bardağa bu kadar doldurma, biraz boşluk bırak diyorum.</st></p>
			<p><st c="8743">– Unutmuşum, affedersin... </st><st c="8771">Bir daha öyle yaparım, olur, peki şekerim.</st></p>
			<p><st c="8813">Sonra karşılıklı oturuyoruz. </st><st c="8843">Karıkoca konuşacağız. </st><st c="8865">Ama konuşabilirsen konuş Rahime’yle bakalım. </st><st c="8910">Çünkü Rahime karşımda tırnaklarını kemiriyor.</st></p>
			<p><st c="8955">– Rahime, ayağının altını öpeyim, n’ooolursun kemirme şu tırnaklarını...</st></p>
			<p><st c="9028">– Peki şekerim, olur şekerim...</st></p>
			<p><st c="9060">İşte o zaman, sıktığım yumruklarımla başımı döverek, saçlarımı yolarak yada yumruklarımı dişleyerek, bar bar bağırıyorum!</st></p>
			<p><st c="9182">– Hayır de be, hayır!.. </st><st c="9207">Bikez de hayır de!.. </st><st c="9228">Ulan, elimden kaza çıkacak be!.. </st><st c="9261">Karı, seni boğacağım vallahi. </st><st c="9291">Olmaz de ki, hayır de ki, seninle tartışalım da sonunda anlaşalım. </st><st c="9358">Hayır de ki, sana çayı bardağa bu kadar doldurmanın yanlışlığını anlatayım. </st><st c="9434">Hayır de ki, dökülen saçların neden küllüğe konulmayacağını anlatayım. </st><st c="9505">Olmaz de ki, tırnak kemirmenin zararlarını açıklayayım. </st><st c="9561">Hayır de be, hayır de!</st></p>
			<p><st c="9583">Çıldırmamak için başımı alıp evden gidiyordum.</st></p>
			<p><st c="9630">İşte Rahime’yle evliliğimiz böyle sürüp gidiyordu.</st></p>
			<p><st c="9681">Geleceğim kendisine bağlı çok zengin ileri gelenlerden bir tanıdığım var ; adam beni çok seviyor, beğeniyor. </st><st c="9791">Ben de onun gözüne girmeye çalışıyorum ki, bana bağımsız bir iş kursun da, ben de başlı başına bir iş sahibi olayım. </st><st c="9908">Bu adam bir alçakgönüllülük gösterip bir pazar günü, eşiyle birlikte bize geleceğini söyledi. </st><st c="10002">Yemeğe gelmesini rica ettim. </st><st c="10031">Ama o çaya geleceklerini söyledi.</st></p>
			<p><st c="10064">Konuğumuz bize gelmeden iki gün öncesinden karıma ricaya, yalvarmaya başladım:</st></p>
			<p><st c="10143">– Rahime’ciğim, senin de, benim de geleceğimiz, pazar günü evimize eşiyle birlikte konuk gelecek adamın elinde... </st><st c="10258">Onun için, ne olur, hiç olmazsa o gün için kendini tut, tırnaklarını yeme. </st><st c="10333">Sen karşımda tırnaklarını kemirirsen, benim sinirlerim bozuluyor, ne söylediğimi biliyorum, ne dinlediğimi... </st><st c="10443">Söyleyeceklerimi de şaşırıyorum.</st></p>
			<p><st c="10475">– Peki, olur şekerim...</st></p>
			<p><st c="10499">Efendim, bir kadının yanık kibritleri yine kutuya koyması önemli değil, biliyorum. </st><st c="10583">Çayın bardaktan taşması da önemli değil. </st><st c="10624">Diş macunu tüpünün kapağının düşmesi de önemli değil. </st><st c="10678">Değil, değil ama, bikez, üç kez, beş kez olursa bunlar, önemli değil. </st><st c="10748">Ama bir yaşam boyu hep aynı şeyler olursa insan zıvanadan çıkıyor.</st></p>
			<p><st c="10814">“Aman Rahime! </st><st c="10829">Sakın Rahime!” diye diye, pazar günü akşamını ettik. </st><st c="10882">Akşamüzeri söylediğim adamla eşi geldi evimize. </st><st c="10930">Buyur ettik konuğumuzu. </st><st c="10954">Rahime’de herhangibir aksaklık yok.</st></p>
			<p><st c="10989">Şurdan burdan konuşurken, adam kendiliğinden konuyu açtı. </st><st c="11048">Cıgarasını dudaklarına götürürken, bana bağımsız bir iş kurmak isteyip istemediğimi sordu. </st><st c="11139">Ben de hemen saygıyla cıgarasını yakmak için kibrit kutusunu koştururken, “Elbet çok isterim, ama elimden tutanım yok. </st><st c="11258">Sayenizde, yardımlarınızla...” filan demeye hazırlanıyordum ki, kibriti çaktım, yanmaz. </st><st c="11346">İkinci kibrit yanmaz... </st><st c="11370">Suratıma ateş bastığını anladım. </st><st c="11403">“Ulan Rahime gibi senin Allah belanı versin karı!” Adamcağız, benim kibrit yakmak için çok zorlandığımı görünce, cebinden çıkardığı kendi kibritini çakıp cıgarasını yaktı, yanmakta olan kibrit çöpünü de küllüğe koyunca, çatır patır seslerle Rahime’nin saçları dumanlar, kokular çıkararak yanmaya başlamaz mı! </st><st c="11712">Deli olmak işten değil. </st><st c="11736">İyi ki o sırada Rahime odada değildi. </st><st c="11774">Ben olduğum yere, bir koltuğa yığıldım. </st><st c="11814">Rahime de, elinde tabaklarıyla geldi. </st><st c="11852">Güzelce servis yaptıktan sonra çayları da getirdi. </st><st c="11903">Çayları getirdi ama, benim de tepem attı. </st><st c="11945">Yahu, onca sözü ben ona söylememişim de, inadına beni çileden çıkartmak için yapıyormuş gibi, bir milim boş yer bırakmamış, çayları öyle doldurmuş bardaklara. </st><st c="12104">Şeker de koyunca çay taştı. </st><st c="12132">Konuk kadın bardağı eline alınca, ipekli elbisesine bardağın altından şıp şıp çay damlamaya başladı. </st><st c="12233">Ölmek de, öldürmek de işten değil... </st><st c="12270">Saygı duyduğum, hem de yardım edecek olan adamın yanında Rahime’nin gırtlağını sıkmamak için kendimi zor tutuyordum.</st></p>
			<p><st c="12386">Derken efendim, Rahime de çayını aldı, geçti oturdu, çayını içmeye başladı. </st><st c="12463">Ama bir yudum çay içiyor, sonra hemen tırnaklarını kemiriyor. </st><st c="12525">Suratına bakıyorum, kaş göz işareti yapıyorum, konuklar anladı, ama Rahime anlamıyor. </st><st c="12611">Bikaç kez Rahime’ye “tırnaklarını yeme” anlamına kaşımı kaldırır, gözümü kırparken, adamla karısı beni gördüklerinden, ne yapayım, ister istemez sanki bende tik varmış da ondan böyle yapıyormuşum gibi, boyuna kaş oynatıp göz kırpmaya başladım. </st><st c="12855">Rahime hiiiiç oralı değil...</st></p>
			<p><st c="12883">Adam işimdeki yeteneğimi öğrenmek için beni sınamak istedi. </st><st c="12944">İnşaatta temel duvarı harcını nasıl yaptığımı sordu. </st><st c="12997">Ben de anlatmaya başladım. </st><st c="13024">Biyandan anlatıyor, biyandan da Rahime’ye bakıyordum. </st><st c="13078">Bitürlü gözümü ondan alamıyordum. </st><st c="13112">Kendimi tutmaya çalışarak önceleri soğukkanlılıkla anlatıyordum, ama sonra sonra, elimde olmadan kızmaya başladım, artık kendimi tutamıyor, Rahime anlasın diye kelimeleri bağırarak, yüksek sesle söylüyordum:</st></p>
			<p><st c="13319">– Efendim... </st><st c="13333">Tabii önce çimento, kireç, kum, su gerekir... </st><st c="13379">(Çocuk azarlar gibi kimi kelimeleri üstüne basarak yüksek sesle söylüyordum.) “Gerekir... </st><st c="13469">Hımmm hıı...” Temelin büyüklüğüne göre, yapı yerinde kum, çimento, kireç... </st><st c="13545">“Hımmm... </st><st c="13555">kireç, kireç dedim...” Evet ve su... </st><st c="13592">Sonra harç yapılır. </st><st c="13612">Beş kum, iki çimento, bir kireç... </st><st c="13647">Bunları suyla... </st><st c="13664">“Hımmmm... </st><st c="13675">şttt... </st><st c="13683">Suyla, suyla!” karıştırırım, karıştırırım, iyice karıştırırım... </st><st c="13748">(Rahime’nin dikkatini çekmek için aradabir sözde boğazımı temizler gibi, gıcık tutmuş gibi öksürüyordum, ama Rahime’nin aldırdığı bile yoktu.) Karıştırırım... </st><st c="13907">“Öhhö... </st><st c="13916">hımmmm... </st><st c="13926">Öhhö, öhhö...” Karıştırırım... </st><st c="13957">Karıştırırım...</st></p>
			<p><st c="13972">Boyuna karıştırırım diyor, ama tırnaklarını kemiren Rahime’ye bakmaktan bitürlü kafamı toparlayıp lafın arkasını getiremiyordum. </st><st c="14102">Sonunda adamcağız sormak zorunda kaldı:</st></p>
			<p><st c="14141">– Peki, anladık, karıştırırsın, sonra?</st></p>
			<p><st c="14180">Ben yine başladım:</st></p>
			<p><st c="14199">– Karıştırırım, iyice karıştırırım... </st><st c="14238">“Hımmm... </st><st c="14248">Öhö öhöööö...” karıştırırım, yine karıştırırım...</st></p>
			<p><st c="14297">– Sonra ne yaparsın?</st></p>
			<p><st c="14318">Sözü biraz değiştirip kendime gelebilmek için niçin pasta yemediklerini sorup pasta yemelerini rica edecektim.</st></p>
			<p><st c="14429">– Karıştırırım, karıştırırım... </st><st c="14462">Birden avazım çıktığı kadar bağırdım: Yemeee!.. </st><st c="14510">Yeme be yeme, yeter artık!</st></p>
			<p><st c="14536">Oysa, “Buyurun, yiyin!” diyecektim. </st><st c="14573">Ben Rahime’ye tırnaklarını kemirmesin diye, “Yemeee, yeter artık!” diye bağırınca konuk hanımın ısırmakta olduğu pasta elinden düştü. </st><st c="14707">Artık ondan sonra, nasıl Rahime’nin üzerine atıldığımı bilemiyorum. </st><st c="14775">Rahime altımdaydı ve ben iki elimle gırtlağını sıkmaktaydım. </st><st c="14836">Bar bar bağırıyordum:</st></p>
			<p><st c="14857">– Ulan Rahime, ben sana tırnaklarını kemirme demedim mi bin kere...</st></p>
			<p><st c="14925">O hâlâ, boğulurken bile kelimeleri hece hece söyleyerek,</st></p>
			<p><st c="14982">– Olur şekerim, peki şekerim... </st><st c="15015">demeye çalışıyordu.</st></p>
			<p><st c="15034">Bu kez boğazını daha çok sıkarak,</st></p>
			<p><st c="15068">– Evet deme, hayır de, hayır de... </st><st c="15104">Kulun kurbanın olayım hayır de! </st><st c="15136">Ayağının altını öpeyim hayır de!</st></p>
			<p><st c="15168">– Peki şekerim, olur şekerim...</st></p>
			<p><st c="15200">– Ulan boğacağım seni karı, hayır de!.. </st></p>
			<p><st c="15241">Yüzü mosmor olmuştu.</st></p>
			<p><st c="15261">– Peki şekerim, olur şekerim... </st><st c="15294">demek için çırpınıyordu.</st></p>
			<p><st c="15318">Konuk gelen o zengin adamla karısı Rahime’yi elimden zorlukla kurtardılar. </st><st c="15394">Sonra allahaısmarladık bile demeden gittiler. </st><st c="15440">O adamdan umduğum desteği de elbet göremedim. </st><st c="15486">Sonradan öğrendim, başkalarına benim için, “Ne deli adam, zavallı karısı olur, peki şekerim dediği halde, azkalsın kadıncağızı öldürecekti!” diye Rahime’ye acımışlar.</st></p>
			<p><st c="15652">Elbet, artık bu olaydan sonra Rahime’den ayrıldım... </st><st c="15706">mı dersiniz? </st><st c="15719">Yok canım, onbeş yıldanberi Rahime hâlâ karımdır. </st><st c="15769">O hâlâ çayı silme dolu getirir, hâlâ diş macunu tüpünün kapağını kapamaz, hâlâ yanık kibritleri yine kutuya koyar, hâlâ tırnaklarını kemirir. </st><st c="15911">Ve ben de hâlâ karıştırırım, karıştırırım, karıştırırım...</st></p>
			<p><st c="15969">Alıştım mı? </st><st c="15982">Hayır, alışmadım... </st><st c="16002">Ama ne yapayım? </st><st c="16018">Çünkü, bu yeryüzünde hem tırnaklarını kemirip, hem de kocasına, “Peki, olur şekerim!” demeyen kadınlar da gördüm. </st><st c="16132">Hiç olmazsa Rahime’cik, “Peki, evet, olur şekerim!” diyor.</st></p> 
    </section>
  <div id="charCountTotal" value="16190"></div></body>
</html>
