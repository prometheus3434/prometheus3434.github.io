<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-8">
    <section>
      <h1><st c="0">Dünyanın En Pahalı Karyolası</st></h1>
			<p><span><st c="29">E</st></span><st c="31">vin bütün odaları, açık artırmayla eşya almaya gelenlerle doluydu. </st><st c="98">Kalabalık arasında eski bir arkadaşımı gördüm. </st></p>
			<p><st c="145">– Senin ne işin var burda? </st><st c="172">dedi. </st></p>
			<p><st c="178">Ben de ona,</st></p>
			<p><st c="189">– Ya senin ne işin var burda? </st><st c="220">dedim.</st></p>
			<p><st c="226">Sözün doğrusu, orada ikimizin de işi olmamalıydı. </st></p>
			<p><st c="277">Eski arkadaşım,</st></p>
			<p><st c="292">– Ben, dedi, geçen yıl emekliye ayrıldım. </st><st c="335">Bir yıldanberi, nerede açık artırmayla zengin eşya satışı olursa oraya gider, bakarım.</st></p>
			<p><st c="421">– Antikacılık mı yapıyorsun? </st><st c="451">dedim.</st></p>
			<p><st c="457">– Hayır, dedi, hiçbişey yaptığım yok. </st><st c="496">Benim çok değerli bir karyolam var. </st><st c="532">Benimkinden daha değerlisi, daha pahalısı var mı diye, bütün mobilyacıları, antikacıları, eşya salonlarını geziyorum. </st><st c="650">Merak işte. </st><st c="662">Şimdiye kadar, benimkinden pahalısını görmedim.</st></p>
			<p><st c="709">Biz konuşurken evdeki eşyalar da satılmaya başladı. </st><st c="762">Bir yatak odası takımı otuzikibin liraya satıldı. </st><st c="812">Altı parçaydı. </st></p>
			<p><st c="827">Arkadaşım,</st></p>
			<p><st c="837">– Benim karyolam bu altı parçalı oda takımından daha pahalı, dedi.</st></p>
			<p><st c="904">Oradan çıktık. </st><st c="920">Yolda eski arkadaşım geçim sıkıntısı çektiğini, emekli aylığıyla geçinemediğini söyledi.</st></p>
			<p><st c="1008">– Karyolanı satsan? </st><st c="1029">dedim.</st></p>
			<p><st c="1035">– Satmak istiyorum ama, anlayan yok, dedi, kimse değerini bilmiyor.</st></p>
			<p><st c="1103">– Ne kadar eder?</st></p>
			<p><st c="1120">– Benim hesabıma göre, kırkbin liradan çok eder.</st></p>
			<p><st c="1169">– Senin elinde karyola değil, hazine var.</st></p>
			<p><st c="1211">– Evet... </st><st c="1222">Hiçkimsenin farkına varmadığı hazine. </st><st c="1260">Evim şuracıkta, karyolamı görmek ister misin?</st></p>
			<p><st c="1305">Doğrusu kırkbin liradan çok eden karyolayı merak etmiştim.</st></p>
			<p><st c="1364">Eski arkadaşımın evine gittik. </st><st c="1396">Burası bir oda, bir sofa, bir hela, bir de küçücük mutfak, tam bir bekâr eviydi. </st><st c="1477">Doğru dürüst eşya diye de bişey yoktu.</st></p>
			<p><st c="1515">– Karyolayı başka yerde koruyorsun herhalde, dedim.</st></p>
			<p><st c="1567">– Yoo... </st><st c="1577">dedi, burda. </st><st c="1590">İşte bu karyola!</st></p>
			<p><st c="1606">Gösterdiği, üstünde Siirt battaniyesi örtülü bir döşek bulunan, eski, kırık, boyası dökülmüş bir demir karyolaydı. </st><st c="1722">Bedava verseniz, kimse almaz.</st></p>
			<p><st c="1751">– Belki tarihi bir karyoladır, padişahlardan biri savaştayken üstünde yattıysa? </st><st c="1832">dedim.</st></p>
			<p><st c="1838">– Değil, dedi, babamla benden başkası yatmadı.</st></p>
			<p><st c="1885">– Öyleyse bazı yerleri altın filan olacak... </st></p>
			<p><st c="1931">Arkadaşım,</st></p>
			<p><st c="1941">– Bu karyolanın neden enaz kırkbin lira ettiğini anlatayım, dedi. </st><st c="2008">Babam beni serbest meslek sahibi yapmak istiyordu. </st><st c="2059">Ben memur olacağım diye tutturdum. </st><st c="2094">Babam, “Ben memurum oğlum. </st><st c="2121">Vazgeç bu sevdadan. </st><st c="2141">Halimizi görüyorsun,” dedi. </st><st c="2169">Babam küçük bir memurdu. </st><st c="2194">Ben olursam büyük memur olacaktım. </st><st c="2229">Buyüzden babamla aramız açıldı. </st><st c="2261">İki yıl benimle konuşmadı. </st><st c="2288">Ben fakülteyi bitirip Kars’a atanmıştım. </st><st c="2329">Babam, “Ben çok yaşlıyım. </st><st c="2355">Bir daha belki göremem. </st><st c="2379">Gelsin son bikez konuşalım,” diye haber yollamış. </st><st c="2429">Gittim. </st><st c="2437">“Oğlum, beni dinlemedin, memur oldun,” dedi. </st><st c="2482">Kader böyleymiş. </st><st c="2499">Babam da bana memur olma demişti. </st><st c="2533">Dinlemedim. </st><st c="2545">Sen de beni dinlemedin. </st><st c="2569">Babam bana bu demir karyolayı bıraktı. </st><st c="2608">Ben de sana bırakıyorum. </st><st c="2633">Sakın bu karyolayı satma, kimseye verme, biyere bırakma! </st><st c="2690">Sana bırakacak başka hiçbişeyim yok. </st><st c="2727">Eski, kırık bir karyola deyip geçme. </st><st c="2764">Çok değerlidir. </st><st c="2780">Sen bunun değerini sonra anlarsın. </st><st c="2815">Bu karyolayı baba yadigârı olarak saklamazsan, satarsan, atarsan, birine verir, biyerde bırakırsan, babalık hakkım sana helal olmasın!”</st></p>
			<p><st c="2950">“Peki baba, dediğin gibi yaparım,” dedim. </st><st c="2993">Karyolayı bir hamala yükledim. </st><st c="3024">Babamdan ayrıldım.</st></p>
			<p><st c="3042">Bunları söyledikten sonra eski arkadaşım, bir defter çıkardı.</st></p>
			<p><st c="3104">– İşte bütün hesaplar bu defterde yazılı, dedi. </st><st c="3153">Babamın evinden karyolayı kendi oturduğum eve kadar getirtmek için o zamanın parasıyla iki lira hamal, dört lira da araba parası vermişim. </st><st c="3292">Tarihi de yazılı: 4 Mart 1931... </st><st c="3325">Kars’a, vapurla Trabzon yolundan gidiyordum. </st><st c="3370">Evden rıhtıma kadar karyolayı taşıtmak için yedibuçuk lira araba parası, birbuçuk lira da vapura yüklemek için rıhtım hamallarına verdim. </st><st c="3508">Düşün, paranın para ettiği zamanlar... </st><st c="3547">Trabzon’a kadar beş liralık yük bileti aldılar. </st><st c="3595">Trabzon’dan Erzurum’a kadar otobüse bindim. </st><st c="3639">Otobüste karyolaya üç lira aldılar. </st><st c="3675">Erzurum’da otobüs durağından tirene kadar karyola hamal sırtında geldi. </st><st c="3747">Hamala bir lira verdim. </st><st c="3771">280 kuruş da karyolanın tiren bileti, Kars istasyonuna geldik. </st><st c="3834">Karyolayı istasyon ambarında bıraktım. </st><st c="3873">Bir otele yerleştim. </st><st c="3894">On gün sonra bir ev bulabildim. </st><st c="3926">Karyolayı istasyondan almaya gittim. </st><st c="3963">320 kuruş ardiye parası istediler. </st><st c="3998">Oradan eve kadar da, karyolayı taşıtmak için üç lira araba parası verdim.</st></p>
			<p><st c="4071">Eve yerleşince aklım başıma geldi. </st><st c="4107">Bir hesapladım. </st><st c="4123">Babamın evinden aldığımdanberi karyolayı taşıtmak için otuziki lira vermiştim.</st></p>
			<p><st c="4201">Kars’a daha yeni yerleşmiştim. </st><st c="4233">Bizim dairenin müdürü ile hiç yoktan aramız açıldı. </st><st c="4285">Geldiğimden yedi ay sonra Kırklareli’ne atandım. </st><st c="4334">(Defteri gösterdi.) İşte hesaplar burada. </st><st c="4376">Hamal, hamal, araba, tiren, ardiye, vapur, hamal, hamal, hamal, Kars’tan Kırklareli’ne kadar karyolayı taşıtmak için ellidört lira vermişim. </st><st c="4517">Kırklareli’ne gittim. </st><st c="4539">“Sizin yerinize memur geldi,” dediler. </st><st c="4578">Aman... </st><st c="4586">Benim atanma emrim çıktıktan sonra ben yollardayken, buraya, Istanbul’a yakın diye torpilli birini yollamışlar. </st><st c="4698">Beni de Sıvas’a atamışlar. </st><st c="4725">Sıvas’a gitmek kolay ama karyola ne olacak? </st><st c="4769">Eski memur arkadaşlar, karyola böyle gitmez, dediler. </st><st c="4823">Ya nasıl gider? </st><st c="4839">Onların tecrübeleri var. </st><st c="4864">Nakliyat ambarına ver dediler. </st><st c="4895">Kırklareli’nden doğru Sıvas’a eşya taşıyacak nakliye ambarı yokmuş, Istanbul’a kadar onbeş liraya bir ambar götürdü. </st><st c="5012">Sıvas’a kadar başka bir taşıma ambarı... </st><st c="5053">Ambarla iş bitmiyor, arada yine hamallara para veriyordum. </st><st c="5112">Karyola Sıvas’a geldi ki, ayaklarının biri yok. </st><st c="5160">İki nakliye ambarından hangisinin bu işi yaptığı da belli değil. </st><st c="5225">Allah belasını versin deyip karyolayı başımdan atacağım ama, o sırada babam da ölmüş. </st><st c="5311">Baba andacı armağana bitürlü kıyamıyorum. </st><st c="5353">Tamir ettireyim dedim. </st><st c="5376">Eksik ayağı takmak için demirci dokuz lira istemesin mi? </st><st c="5433">Satayım size karyolayı dedim. </st><st c="5463">Beş lira veririz dediler. </st><st c="5489">Yahu, üç bacaklı karyolaya beş lira veriyorsunuz da bir bacak takmaya dokuz lira olur mu? </st><st c="5579">Bacak takmanın işi zormuş. </st><st c="5606">Bacağı taktırdım.</st></p>
			<p><st c="5623">Sıvas’ta epiy kaldım, iki yıl kadar. </st><st c="5661">Sonra bizim bir tanıdığımız genel müdür olunca, beni Istanbul’a aldırdı, Istanbul’a kadar karyolanın taşınması için yirmibir lira vermişim. </st><st c="5801">İşte defterde yazılı...</st></p>
			<p><st c="5824">Istanbul’da evlendim. </st><st c="5847">Karım eve gelecek diye karyolayı boyatayım dedim. </st><st c="5897">Beş lira da boya parası... </st><st c="5924">Evlendim, iki üç ay sonra, beni kayıran genel müdürü emekliye ayırdılar. </st><st c="5997">O emekliye ayrılır ayrılmaz da yeni gelen kendi tanıdığını benim yerime, beni de Ordu’ya gönderdi. </st><st c="6096">Bakın deftere, Ordu’ya kadar karyolayı kırk liraya taşıtmışız. </st><st c="6159">Ordu’da durumumuz iyi. </st><st c="6182">Bigün bakan geldi. </st><st c="6201">Yaptığım işleri beğendi. </st><st c="6226">Gidince de bana bir takdirname yolladı. </st><st c="6266">Arkasından da istifa etti. </st><st c="6293">Ama, takdirname verdi diye benim adım eski bakanın adamı diye çıktı. </st><st c="6362">Yeni bakan, beni eski bakanın adamı diye Siirt’e sürdürdü. </st><st c="6421">Bütün suçum, eski bakandan takdirname almam... </st><st c="6468">Siirt’e gitmek kolay mı! </st><st c="6493">Kolay. </st><st c="6500">Ya eşyalar? </st><st c="6512">Ordu’da yaptığımız, aldığımız bütün eşyaları sattık. </st><st c="6565">Ama baba andacı karyolayı nasıl satarsın? </st><st c="6607">Karım, ille tutturdu, bu lenduhayı satacağız diye. </st><st c="6658">“Buradan Siirt’e bu karyola bir aylığımızla zor taşınır,” diyor. </st><st c="6723">Doğru ama, babamdan bana kalan tek miras... </st><st c="6767">Otuzaltı liraya Siirt’e karyolayı zor getirdik. </st><st c="6815">Üç ay sonra da terfi ettim. </st><st c="6843">Siirt’te, aylığımın kadrosu olmadığından beni Ankara’ya merkeze aldılar. </st><st c="6916">Siirt’te aldığımız eşyaları sattık. </st><st c="6952">Karyola yanımızda, Ankara’ya geldik. </st><st c="6989">Bir yıl geçmedi, seçimlerden sonra yeni parti iktidara geçti. </st><st c="7051">Ben eski iktidar zamanında terfi ettiğim için beni Muş’a yolladılar. </st><st c="7120">Karyola da birlikte... </st><st c="7143">Sağa sola mektuplar yazdım. </st><st c="7171">Ben eski iktidarın adamı değilim dedim. </st><st c="7211">Eski iktidarın adamı olmadığım anlaşıldı. </st><st c="7253">Birbuçuk ay sonra da beni Mersin’e atayıp yanlışlığı düzelttiler. </st><st c="7319">Karım, “Satalım şu karyolayı, kurtulalım,” diyor. </st><st c="7369">Bir hesapladım, o zamana kadar karyolayı oradan oraya taşımak için ikibin liradan çok para vermişim. </st><st c="7470">Karyolayı tartıyorlar, altmışbeş kilo geliyor. </st><st c="7517">Hurda demirin kilosu o zaman onbir kuruştan 715 kuruş veriyorlar. </st><st c="7583">Karım, “At da kurtulalım şu pislikten...” diyor. </st><st c="7632">Nasıl atarım canım... </st><st c="7654">Babamdan kalma tek malım.</st></p>
			<p><st c="7679">Mersin’de ikibuçuk yıl oturduk. </st><st c="7712">Eh artık yerleştik derken, bir muhalifle sıkı arkadaşlık kurdu diyerek beni yukarıya bildirmişler. </st><st c="7811">Sıkı arkadaşlığımız da akşamları kahvede tavla oynamak. </st><st c="7867">Haydi Konya’ya gönderdiler. </st><st c="7895">Karım, “Bu karyolanın yüzünden bizim iki yakamız biraraya gelmiyor. </st><st c="7963">Daha bu bişey değil, sürüm sürüm sürüneceğiz,” dedi.</st></p>
			<p><st c="8015">Doğru ama, atma satma diye babam vasiyet etti. </st><st c="8063">Öbür eşyaları, diyelim on liraya aldıksa, başka yere giderken beş liraya, yarı parasına satıp yüzde elli zararla kurtuluyoruz. </st><st c="8190">Karyola bir bela... </st><st c="8210">Konya’ya geleli bir hafta olmuştu. </st><st c="8245">Karım ağır hastalandı. </st><st c="8268">Doktorlar Konya’nın havası yaramıyor dediler. </st><st c="8314">Raporu bakanlığa yolladık. </st><st c="8341">Bu kez bizi Diyarbakır’a yollamazlar mı! </st><st c="8382">Diyarbakır’ın havası da bana dokundu. </st><st c="8420">Ordan da Bursa’ya atanmamı yaptırdım. </st><st c="8458">Bigün Bursa’da baktım, benim babadan kalma karyola yok. </st><st c="8514">Karım keyifli, nerdeyse göbek atacak. </st><st c="8552">Nerede karyola? </st><st c="8568">Biraz sıkıştırdım. </st><st c="8587">“Ben onu sattım!” dedi. </st><st c="8611">“Ulan karı, seni boşarım,” dedim. </st><st c="8645">“Çabuk karyolayı bul!” Karyolayı bir eskiciye ikibuçuk liraya satmış. </st><st c="8715">Düştük eskicinin ardına. </st><st c="8740">Eskici de beş liraya bir demirciye satmış. </st><st c="8783">Sorduk soruşturduk, demirci bir koltukçuya on liraya satmış. </st><st c="8844">Koltukçuya al on liranı, ver karyolayı dedim, “Yirmi lira,” dedi. </st><st c="8910">Ben yirmiye razı olunca, herif bu karyolada iş var, antika mıdır nedir diye yüz lira istemez mi? </st><st c="9007">Ben yüz lirayı veriyorum, yüzelli, diyor. </st><st c="9049">Araya adamlar koyduk da, zar zor ikiyüz liraya adamın elinden karyolayı kopardık.</st></p>
			<p><st c="9130">Bursa’da çok iyiydik. </st><st c="9153">Gelgelelim, onsekiz ay sonra Kütahya’ya atandım. </st><st c="9202">Bu kez karım dayattı: “Ya karyola, ya ben...” “Aman hanım, etme eyleme, bak yavrumuz da var.” Karım, “Bu karyolayı oraya buraya taşımaktan, bir kenarda ölümlük dirimlik üç kuruşumuz yok,” diyor. </st><st c="9397">Doğru, doğru ama... </st><st c="9417">Nasıl satarız birader, karyola bana gelmiş o zamana kadar onbin liraya. </st><st c="9489">Sonunda karım, “Öyleyse boşanırım,” dedi. </st><st c="9531">Mutlu aile yuvası dedim, yavrumuz dedim. </st><st c="9572">Ne dedimse olmadı. </st><st c="9591">Karım çocuğu da aldı, benden ayrıldı. </st><st c="9629">Ben kaldım karyolayla baş başa. </st><st c="9661">Orası senin, burası benim, orada iki yıl, burada üç yıl, dolaş ha dolaş, sonunda geçen yıl emekliye ayrıldım.</st></p>
			<p><st c="9770">Eski arkadaşım elini karyolasına uzattı, demir topuzunu okşadı.</st></p>
			<p><st c="9834">– İşte, hesap defterde, dedi. </st><st c="9865">Gördüğün bu eski, demir karyola, bana tastamam kırkbinsekizyüzyirmiüç lira otuzbeş kuruşa mal olmuş. </st><st c="9966">Memurluklarında babamın, dedemin de verdiği taşıma paralarını üstüne koyarsanız, karyolanın fiyatı altmış bin lirayı geçer. </st><st c="10090">Şimdiye kadar gördüğüm en pahalı karyoladır. </st><st c="10135">Ama satmaya kalksam on lira vermiyorlar. </st><st c="10176">Bu karyolayı başımdan atabilseydim bugün benim elimde de kırk kırkbeşbin liram olurdu.</st></p>
			<p><st c="10262">– Hiç olmazsa bundan sonra at şunu başından da kurtul, dedim.</st></p>
			<p><st c="10324">– Hiç atar mıyım, dedi, oğlum büyüdü. </st><st c="10363">O da memur olacakmış. </st><st c="10385">Olma dedim, beni dinlemiyor. </st><st c="10414">Şimdi dargınız. </st><st c="10430">Babamın bana yaptığı gibi, ben de karyolayı oğluma miras bırakacağım. </st><st c="10500">Atmasın diye de vasiyet edeceğim. </st><st c="10534">Baba sözünü dinlemeyen bir oğlun başına bundan daha pahalı bir bela sarabilir miyim?</st></p>
    </section>
  <div id="charCountTotal" value="10618"></div></body>
</html>
