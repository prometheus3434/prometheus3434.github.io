<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>HAVADAN SUDAN</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter" id="chapter-5">
    <section>
      <h1><st c="0">Demokrasi Yasak</st></h1>
			<p><span><st c="16">K</st></span><st c="18">endisi gelmeden onun için çok şeyler öğrenmiştik. </st><st c="68">Amerika’da dokuz yıl okumuş. </st><st c="97">Nasıl adam diye çok merak ediyorduk.</st></p>
			<p><st c="133">Şurdan burdan öğrendiklerimize göre kafamızda bir fizik öğretmeni çiziyorduk. </st><st c="212">Bizim kısımda altmış öğrenciydik. </st><st c="246">Yeni fizik öğretmeni, altmışımızın da kafalarımızdan geçirdiğimiz öğretmen biçimine uymuyordu.</st></p>
			<p><st c="340">İlk geldiği derste beş öğrenciyi kaldırdı, sorular sordu. </st><st c="399">Beşi de tın tın ötüyordu. </st><st c="425">Fizik öğretmeni ne sorsa,</st></p>
			<p><st c="450">– Okumadık...</st></p>
			<p><st c="464">– Bize öğretmediler... </st><st c="488">diye karşılık alıyordu.</st></p>
			<p><st c="511">– Bu sınıfa kadar nasıl gelmişsiniz, şaşıyorum... </st><st c="562">dedi. </st></p>
			<p><st c="568">Bu laf Patates Nuri’nin onuruna dokundu,</st></p>
			<p><st c="608">– Hocam, dedi, siz de bize okumadığımız dersleri soruyorsunuz.</st></p>
			<p><st c="671">Yeni fizik öğretmeni, Patates Nuri’ye,</st></p>
			<p><st c="710">– Siz gelin! </st><st c="724">dedi.</st></p>
			<p><st c="729">Patates böyle bişey ummuyordu.</st></p>
			<p><st c="760">Karatahta başında süklüm püklüm duran Patates Nuri’ye,</st></p>
			<p><st c="815">– Fizikten ne okudunuzsa, ne biliyorsanız onu anlatın! </st><st c="871">dedi. </st></p>
			<p><st c="877">Nuri,</st></p>
			<p><st c="882">– Fizikten... </st><st c="897">dedi, gırtlak düğümü bir yukarı kalktı, bir aşağı indi. </st></p>
			<p><st c="953">Ondan sonra da bir kelime daha söyleyemedi.</st></p>
			<p><st c="996">İşte bu yeni fizik öğretmeninin bize fizik öğretmekten başka bir merakı daha vardı. </st><st c="1081">Demokrasiyi öğretmek...</st></p>
			<p><st c="1104">O zaman demokrasi lafı bizde hemen hemen hiç duyulmamış. </st><st c="1162">Türkiye’de vitamin adının yeni yeni duyulmaya başladığı yıllardı. </st><st c="1228">Bunu söyleyişim, bize demokrasinin, vitaminden çok sonra geldiğini anlatmak içindir.</st></p>
			<p><st c="1312">Yeni fizik öğretmeninin adını “Demokrasi Behiç” koymuştuk. </st><st c="1372">Amerika’daki demokrasiyi öve öve göklere çıkarıyordu.</st></p>
			<p><st c="1425">Doğrusu biz altmış öğrenci ne fiziği, ne demokrasiyi öğrenmiştik. </st><st c="1492">Ders yılının sonuna doğru bizim demokrasiden bütün öğrendiğimiz, iki şeydi. </st><st c="1568">Birisi, birbirimize demokrasi usulüne göre “ulan”, “şişşt”, “bana bak”, “heyy” demeyecek, “efendi” diyecektik. </st><st c="1679">Öbür öğrendiğimiz de sınıf kapısının, pencerelerin açık yada kapalı durmasıydı.</st></p>
			<p><st c="1758">Fizik öğretmeni Demokrasi Behiç,</st></p>
			<p><st c="1791">– Efendiler, hava sıcak geliyorsa pencereleri açalım! </st><st c="1846">derdi. </st></p>
			<p><st c="1853">Sınıftan güüürr diye bir ses çıkardı:</st></p>
			<p><st c="1890">– Açalım efendim...</st></p>
			<p><st c="1910">Çocuklardan bitakımı salt mızıkçılık olsun diye, önceden hazırlanırlar, hiç seslerini çıkarmazlardı. </st><st c="2012">Yalnız o zamana kadar seslerini çıkarmayanlardan biri – ki sınıfımızın en haşarısı, en hergelesidir – yumuşak bir sesle,</st></p>
			<p><st c="2132">– Açmayalım efendim, diye bağırırdı.</st></p>
			<p><st c="2169">İşte demokrasi sınıfta bundan sonra başlardı.</st></p>
			<p><st c="2215">– Açalım efendim.</st></p>
			<p><st c="2233">– Açmayalım efendim.</st></p>
			<p><st c="2254">– Açalım...</st></p>
			<p><st c="2266">– Açmayalım...</st></p>
			<p><st c="2281">– Sıcaktan boğuluyoruz.</st></p>
			<p><st c="2305">– Donuyoruz soğuktan...</st></p>
			<p><st c="2329">Patates Nuri ile Çamur Şevket, demokrasinin iki karşıt ucuydular. </st><st c="2396">Çamur Şevket, bigün, “Açalım!” derse ertesi gün, “Açmayalım,” derdi. </st><st c="2465">Patates Nuri de o ne derse, onun dediğinin tersini söylerdi. </st><st c="2526">Oysa fizik dersinden önceki paydosta ikisi birden hava sıcaksa elbirliğiyle pencereleri, kapıları sımsıkı kaparlar, hava soğuksa ardına kadar açarlardı.</st></p>
			<p><st c="2678">Açalım, açmayalım derken, dersin yarısı kaynamış olurdu. </st><st c="2736">Gürültü biraz yatışır gibi olunca Demokrasi Behiç,</st></p>
			<p><st c="2786">– Açılmasını isteyenlerden biri çıksın ortaya. </st><st c="2834">Düşüncesini açıklasın... </st><st c="2859">derdi.</st></p>
			<p><st c="2865">Demokrasinin ikinci numarası işte bu sırada başlardı. </st><st c="2920">Çünkü tartışma sırasında birbirimize, “ulan” diye girişirdik. </st><st c="2982">O zaman Demokrasi Behiç araya girer,</st></p>
			<p><st c="3018">– Efendiler, derdi, demokraside ulan yoktur, efendi vardır. </st><st c="3079">Birbirinize efendi diye hitap edeceksiniz.</st></p>
			<p><st c="3121">Demokraside ulan olmadığını bize yüz kez, bin kez söylemişti. </st><st c="3184">Önce birbirimize Ahmet Efendi, Mehmet Efendi derken, tartışma kızıştıkça kendimizi tutamaz, “ulan” diye girişirdik. </st><st c="3300">O sırada paydos zili çalar, Demokrasi Behiç de sınıftan çıkardı.</st></p>
			<p><st c="3364">Biz de arkasından,</st></p>
			<p><st c="3383">– Yaşasın demokrasiiiii!.. </st><st c="3411">diye bağırırdık.</st></p>
			<p><st c="3427">Bütün bir ders yılı fizik dersleri işte böyle geçti. </st><st c="3481">Demokrasi Behiç, bizi demokraside iyice yetiştirdiğine inanmıştı. </st><st c="3547">Bu sonucu başkalarına da gösterip övünmek istiyordu. </st><st c="3600">Sınavlardan biriki hafta önce hepimize,</st></p>
			<p><st c="3639">– Bu cuma konferans salonunda demokrasi uygulaması yapacağız, dedi.</st></p>
			<p><st c="3707">Bizim sınıf üç kısımdı. </st><st c="3732">Her üç kısmın en haylazları, bu demokrasi uygulamasına iyice hazırlanmıştı. </st><st c="3808">Cuma günü bütün öğrenciler konferans salonuna dolduk. </st><st c="3862">Demokrasi Behiç başka okullardan öğretmenler, daha tanımadığımız biçok kimse çağırmıştı. </st><st c="3951">Bunlar kadınlı erkekli, kırk elli kişi vardı. </st><st c="3997">Başka derslerin, başka sınıfların öğretmenleri de gelmişti.</st></p>
			<p><st c="4056">Patates Nuri ile Çamur Şevket salonun biri bir başını, biri bir başını almıştı. </st><st c="4137">Öbür kısmın azılılarından Rezil Senai ile Kara Hilmi de, kendi tayfaları ile salona yer yer kümelenmişlerdi. </st><st c="4246">Biz herşeyi önceden düzenlemiştik.</st></p>
			<p><st c="4280">Koca salonda çıt çıkmıyordu. </st><st c="4310">Okulun tarihinde böyle bir sessizlik olmamıştır sanırım. </st><st c="4367">Yabancı öğretmenler, çağrılılar, öğretim yönetim işlerini konuşurlarken bile bu sessizliği bozmamak için birbirlerinin kulaklarına fısıldıyorlardı. </st><st c="4515">Bakışlarından bizim bu usluluğumuzu ne kadar çok beğendikleri belli oluyordu.</st></p>
			<p><st c="4592">Demokrasi Behiç Bey sahnedeki kürsüye çıktı. </st><st c="4638">Çağrılılara, “Hoşgeldiniz,” dedikten sonra, demokrasinin yararlarından, Amerika’da demokrasinin ne denli gelişmiş olduğundan, Amerikan okullarında verilen demokrasi eğitiminden uzun uzun konuştu. </st><st c="4834">Burada da Amerikan okullarında olduğu gibi, öğrencilere demokrasi eğitimi verdiğini anlattı.</st></p>
			<p><st c="4926">– Sayın davetlilerimiz, şimdi huzurunuzda, demokrasi eğitimi alan öğrencilerimiz bir demokratik tartışma örneği vereceklerdir, dedi.</st></p>
			<p><st c="5059">Bu sırada Patates Nuri beni dürttü,</st></p>
			<p><st c="5095">– Sen ne taraftansın ulan? </st><st c="5123">dedi.</st></p>
			<p><st c="5128">– Ben açalım diyenlerdenim... </st><st c="5159">diye fısıldadım.</st></p>
			<p><st c="5175">– Unutma... </st><st c="5188">Yanındakine sor, kimse şaşırmasın... </st></p>
			<p><st c="5225">İyice hazırlanmıştık...</st></p>
			<p><st c="5248">Demokrasi Behiç’in bütün bunları okulumuzun müdürüne karşı gösteri olsun diye yaptığını hepimiz biliyorduk. </st><st c="5357">Çünkü müdürümüz bu demokrasi denen şeyi hiç sevmiyordu. </st><st c="5413">Bunu biz uzaktan sezinliyorduk. </st><st c="5445">Öğretmenler odasının önündeki koridorda, kaç kez,</st></p>
			<p><st c="5494">– Demokrasi de ne b.. </st><st c="5517">yemekmiş!.. </st><st c="5529">diye bağırdığını duymuştuk. </st></p>
			<p><st c="5557">Bikez de, “Demokrasi!..” diye bağırırken, müdür birden sınıfı basmış, eline ilk geçen Patates Nuri’ye bir tekme savurmuştu. </st><st c="5681">Patates Nuri müdürün üçü iriliğinde olduğundan, tekmenin karşısında bir parmak bile kıpırdamadan demokrasi kalesi gibi dimdik dikilip durmuş, ama tekmeyi atan müdür, attığı tekmenin şiddetinden üç dört adım sendeleyip duvara çarparak zor tutunmuştu. </st><st c="5931">Ondan sonra Çamur Şevket’in üstüne atıldıysa da, Çamur Şevket’in de Patates Nuri’den kalır yeri olmadığından, sınıfta bir tokatta yere sereceği küçük birini aramaya başlamış ve beni ensemden yakalamıştı. </st></p>
			<p><st c="6135">Ben,</st></p>
			<p><st c="6139">– Yaşasın demokrasi demedim, vallahi demedim... </st><st c="6188">diye bar bar bağırıyordum.</st></p>
			<p><st c="6214">Müdür dışarı çıkınca, yanına gelen bir öğretmene, soluya soluya,</st></p>
			<p><st c="6279">– Çocukları zehirliyorlar, dedi.</st></p>
			<p><st c="6312">İşte bütün bu olaylardan, bu toplantının müdürle Demokrasi Behiç arasında bir soğuk savaş olduğunu biliyorduk. </st><st c="6424">İkisinden biri bu savaşı kazanacaktı. </st><st c="6462">Biz doğrusu ya, Demokrasi Behiç’in kazanmasını istiyorduk. </st><st c="6521">Çünkü, öbür öğretmenler de demokrasiye başlarlarsa, pencereyi açalım mı, kapayalım mı diye tartışıp dururken bütün dersler güme gidecekti.</st></p>
			<p><st c="6659">Demokrasi Behiç ön sırada oturan bir yaşlı adamı kolundan tutup kürsüye çıkardı. </st><st c="6741">Yaşlı adama,</st></p>
			<p><st c="6753">– Tartışma konusunu seçmenizi rica ediyoruz, dedi.</st></p>
			<p><st c="6804">O adam da bize,</st></p>
			<p><st c="6820">– Efendiler, dedi, “Sağlam kafa sağlam bedende bulunur” denilmektedir. </st><st c="6892">Bu söz Yunan-i Kadim’den (Eski Yunan) beri söylenmektedir. </st><st c="6951">Bu söz sizce, doğru mudur, değil midir?</st></p>
			<p><st c="6990">Demokrasi Behiç, yaşlı adama teşekkür ettikten sonra bize,</st></p>
			<p><st c="7049">– Önce doğru diyenler, sonra yanlış diyenler gelip burada konuşsunlar. </st><st c="7121">Kendi düşüncelerini savunsunlar. </st><st c="7154">Konuşma bittikten sonra oylayacağız. </st><st c="7191">İki taraf da parmaklarını kaldıracaklar. </st><st c="7232">Oylara göre gerçek anlaşılacak. </st><st c="7264">İşte demokrasi buna derler.</st></p>
			<p><st c="7291">Ben, önceden aramızda planladığımız gibi, hemen olduğum yerden, sesim çıktığı kadar,</st></p>
			<p><st c="7376">– Açalııııım... </st><st c="7393">diye bağırdım.</st></p>
			<p><st c="7407">Konuklar ne olduğunu şaşırdılar. </st><st c="7441">Bizim düzenlediğimiz oyuna göre en önce ben, “Açalım!” diye bağıracaktım. </st><st c="7515">Sonra arkadan, Rezil Senai’nin tayfalarından biri de, “Kapayalım...” diye bağıracaktı.</st></p>
			<p><st c="7601">Biz hep pencere, kapı üzerine düşünmekteydik. </st><st c="7648">Çünkü bütün yıl fizik derslerinde “pencereyi, kapıyı açıp kapamak” konusu üzerine tartışarak demokrasiyi yürütmüştük. </st><st c="7766">Yine öyle olacak sanıyorduk.</st></p>
			<p><st c="7794">Ben,</st></p>
			<p><st c="7799">– Açalım, diye bağırır bağırmaz, arkamdan,</st></p>
			<p><st c="7842">– Kapayalım efendim... </st><st c="7866">diye cırlak bir ses yükseldi.  </st></p>
			<p><st c="7896">Ondan sonra salon bir gürültüye boğuldu.</st></p>
			<p><st c="7936">– Açalım.</st></p>
			<p><st c="7946">– Kapayalım.</st></p>
			<p><st c="7959">Bizim asıl düzenimiz şuydu: Arkadaşlar öyle ikiye ayrılmıştı ki, tam yarısı açalım, tam yarısı da kapayalım diyecekti. </st><st c="8079">Oylar ikiye ayrılınca, bizim Demokrasi Behiç’in nasıl apışıp kalacağını merak ediyorduk. </st></p>
			<p><st c="8168">İlk bağıran ben olduğum için Demokrasi Behiç,</st></p>
			<p><st c="8213">– Gel bakalım, düşünceni açıkla... </st><st c="8249">dedi.</st></p>
			<p><st c="8254">Bu da hiç hesapta yoktu. </st><st c="8280">Ben ayaklarım birbirine dolanarak kürsüye çıktım. </st></p>
			<p><st c="8330">Demokrasi Behiç bana,</st></p>
			<p><st c="8351">– Hasan Efendi, siz bu konuda ne düşünüyorsunuz? </st><st c="8401">dedi. </st><st c="8407">Sağlam kafa, sağlam bedende bulunur mu, bulunmaz mı?</st></p>
			<p><st c="8459">– Açalım, efendim, diye cevap verdim.</st></p>
			<p><st c="8497">Ben açalım der demez, salondan Rezil Senai’nin bütün tayfası, gür diye ayağa kalkıp,</st></p>
			<p><st c="8582">– Kapayalım efendim... </st><st c="8606">diye bağırmaya başladılar. </st></p>
			<p><st c="8633">Bizimkiler,</st></p>
			<p><st c="8644">– Açalım... </st><st c="8657">diye bağırarak beni desteklediler.</st></p>
			<p><st c="8691">Demokrasi Behiç, suratı kırmızıdan mora dönmüş, kıpkırmızı,</st></p>
			<p><st c="8751">– Soruma dikkat et, dedi. </st><st c="8778">Sağlam beden mi, sağlam kafa mı?</st></p>
			<p><st c="8810">Ben şaşırmıştım. </st><st c="8828">Ama önden dört sıra koltuğu dolduran konuklar kendi aralarında tartışmaya başlamışlardı. </st></p>
			<p><st c="8917">Şişman bir adam,</st></p>
			<p><st c="8933">– Hiç şüphesiz, önce sağlam bir beden, dedi. </st><st c="8979">Çünkü hastalıklı bir vücudun...</st></p>
			<p><st c="9010">Başka biri onun sözünü kesti:</st></p>
			<p><st c="9040">– Öyle olsa bütün pehlivanların, boksörlerin fikir adamı, filozof, bilgin olmaları gerekirdi.</st></p>
			<p><st c="9134">Çağrılılar da bizim gibi birbirlerine girmişlerdi.</st></p>
			<p><st c="9185">Demokrasi Behiç şaşkınlık içinde, bana,</st></p>
			<p><st c="9225">– Söylesene... </st><st c="9241">dedi.</st></p>
			<p><st c="9246">– Söyledim ya efendim, açalım.</st></p>
			<p><st c="9277">Hırsından boncuk boncuk terleyen Demokrasi Behiç bizi bitürlü kapı ve pencereden ayıramayınca en sonunda kendisi yola geldi.</st></p>
			<p><st c="9402">– Peki, düşünceni açıkla! </st><st c="9429">dedi.</st></p>
			<p><st c="9434">– Çünkü efendim, nisan ayında bulunuyoruz. </st><st c="9478">Nisan, baharın ikinci ayıdır. </st><st c="9508">Bu ayda havalar ısınmaya başlar. </st><st c="9541">Biz de yaşlı insanlar değiliz. </st><st c="9572">Ciğerlerimize temiz hava çekmemiz...</st></p>
			<p><st c="9608">Bütün bunlar bizim bir yıldır her fizik dersinde konuştuğumuz şeyler olduğundan bülbül gibi söylüyordum. </st><st c="9714">Pencereleri, kapıları açmak için dünya yüzünde ne kadar gerekçe varsa hepsini saydım, döktüm.</st></p>
			<p><st c="9807">Demokrasi Behiç, kapayalım diyenlerden Rezil Senai’ yi kaldırdı. </st></p>
			<p><st c="9873">Rezil Senai,</st></p>
			<p><st c="9885">– Ben Yalak Hasan’ın düşüncesinde değilim, dedi.</st></p>
			<p><st c="9934">Demokrasi Behiç ona yavaşça,</st></p>
			<p><st c="9963">– Hani demokraside efendi denirdi?.. </st><st c="10001">dedi.</st></p>
			<p><st c="10006">Okulda herkesin bir lakabı vardır ya, bana da Yalak Hasan derlerdi. </st></p>
			<p><st c="10075">Rezil Senai bu kez,</st></p>
			<p><st c="10094">– Ben Yalak Hasan Efendinin fikrinde değilim, dedi.</st></p>
			<p><st c="10146">O kadar kişinin içinde Yalak demesi gücüme gitti.</st></p>
			<p><st c="10196">– Ulan rezil, ağzını bozma... </st><st c="10227">dedim.</st></p>
			<p><st c="10233">Demokrasi Behiç,</st></p>
			<p><st c="10250">– Efendi demeyi unutma Hasan Efendi, dedi.</st></p>
			<p><st c="10293">– Rezil Senai Efendi... </st><st c="10318">diye başladım. </st></p>
			<p><st c="10333">Demokrasi Behiç,</st></p>
			<p><st c="10349">– Demokrasiye aykırı, dedi. </st><st c="10378">Yalnız Senai Efendi diyeceksin, o kadar...</st></p>
			<p><st c="10420">Çağrılılar da bizim gibi,</st></p>
			<p><st c="10446">– Kafa...</st></p>
			<p><st c="10456">– Beden... </st><st c="10468">diye birbirlerine girmişlerdi.</st></p>
			<p><st c="10498">Şimdi salonda ayrı ayrı iki demokratik tartışma konusu vardı. </st><st c="10561">Biz pencereleri, kapıları açalım, kapayalım diye tartışırken çağrılılar da, “önce kafa”, “önce beden” diye tartışıyorlardı.</st></p>
			<p><st c="10684">Patates Nuri,</st></p>
			<p><st c="10698">– Açalım... </st><st c="10711">diye bağırıyordu. </st></p>
			<p><st c="10729">Kara Hilmi de,</st></p>
			<p><st c="10743">– Kapayalım... </st><st c="10759">diye bağırıyordu.</st></p>
			<p><st c="10776">Gürültüden şaşıran Demokrasi Behiç, Rezil Senai’ye,</st></p>
			<p><st c="10828">– Neden kapayalım? </st><st c="10848">diye sordu.</st></p>
			<p><st c="10859">Kapıları, pencereleri kapamak için akla gelecek ne kadar neden varsa Rezil Senai hepsini saydı, döktü.</st></p>
			<p><st c="10962">Ama demokrasi çığrından çıkmıştı. </st><st c="10997">Ben heyecandan Kara Hilmi’ye,</st></p>
			<p><st c="11026">– Ulan eşşoğ... </st><st c="11043">derken, birden kendimi toparladım,</st></p>
			<p><st c="11077">– Kara Hilmi Efendi, ulan, ben senin fikrinde değilim, dedim.</st></p>
			<p><st c="11139">Topuz yakama yapıştı.</st></p>
			<p><st c="11161">– Babandır ulan...</st></p>
			<p><st c="11180">Birbirimize girdik. </st><st c="11201">Bereket Patates Nuri yetişti. </st><st c="11231">Arkadan Çamur Şevket... </st><st c="11255">Biz bu işi böyle yapmak istememiştik. </st><st c="11293">Ama, iş şakadan kakaya binmişti.</st></p>
			<p><st c="11325">Bizimkiler ille de pencereleri açtırmak, ötekiler de ille kapatmak istiyorlardı. </st><st c="11407">Birara çağrılılara baktım, onlar bizden de beter birbirlerine girmişlerdi.</st></p>
			<p><st c="11481">Gök gürültüsü gibi müdürün sesini duyduk. </st><st c="11524">O ufacık adamdan o sesin nasıl çıktığına herzaman şaşardık. </st><st c="11584">Müdürün sesiyle mayna olduk.</st></p>
			<p><st c="11612">Müdür hepimizi süzdü. </st><st c="11635">Sonra yine beni gözüne kestirdi. </st><st c="11668">Yanıma geldi,</st></p>
			<p><st c="11681">– Ne var? </st><st c="11692">dedi.</st></p>
			<p><st c="11697">Kıravatı sarkmış, yakası yırtılmış olan Demokrasi Behiç süklüm püklüm duruyordu. </st><st c="11779">Salon yangın yerine dönmüştü. </st></p>
			<p><st c="11809">Gözümün içine bakan müdüre,</st></p>
			<p><st c="11836">– Kara Hilmi Efendi, Çamur Şevket Efendi... </st><st c="11881">diyebildim. </st><st c="11893">Ondan sonra müdürün suratımda şaklayan tokadıyla gözümde bir şimşek çaktığını hatırlıyorum.</st></p>
			<p><st c="11984">Demokrasi Behiç bizim okuldan ayrıldı. </st><st c="12024">İşler biraz yoluna girdi. </st></p>
			<p><st c="12050">O günden sonra müdür, ne zaman bizim sınıfın pencerelerini kapalı görse,</st></p>
			<p><st c="12122">– Demokrasi yasak! </st><st c="12142">der pencereleri açtırır, ne zaman da açık görse, yine,</st></p>
			<p><st c="12196">– Demokrasi yasak! </st><st c="12216">der, kapattırırdı.</st></p>
			<p><st c="12234">Çamur Şevket, Kara Hilmi, Patates Nuri, Rezil Senai şimdi hepsi, memleketimizin sayılı politikacıları oldular. </st><st c="12346">Siz onları tanırsınız ama, ben bu yazıda adlarını değiştirdim.</st></p>
			<p><st c="12408">Ben hiçbişey olamadım. </st><st c="12432">Yıllardan sonra bigün Demokrasi Behiç’i yolda gördüm.</st></p>
			<p><st c="12485">– Nasılsınız hocam? </st><st c="12506">dedim.</st></p>
			<p><st c="12512">Beni bitürlü tanıyamadı. </st><st c="12538">Çok da yaşlanmış. </st><st c="12556">Konuşmasında ikidebir,</st></p>
			<p><st c="12578">– Bu memlekete önce demokrasi eğitimi gerekir, diyordu.</st></p>
    </section>
  <div id="charCountTotal" value="12634"></div></body>
</html>
