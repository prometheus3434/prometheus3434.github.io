<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <p><span style="font-style: italic;">Duyduğumuza değil gördüğümüze inanıyoruz ya hani... Bazen gördüğümüzü de sorgulamamız, bakış açımızı&#160;değiştirip bir de öyle bakmamız lazım. Bir bakmışsın, yarım&#160;gördüğün tam, tam gördüğün yarım olmuş.</span></p>

  <p> </p>

  <h1>Masal</h1>

  <p>Zamanın birinde her gün yeni bir acıya uyanan, her akşam bir başka kötü haberle gözlerini kapatan bir ülke varmış. Bu ülkenin insanlarının&#160;bazılarının zaten dünyadan haberi yokmuş. Sadece nefes alıp vererek&#160;dünyaya iştirak eder, kendileri için yaşarlarmış. Bazıları kendi havasındaymış. Paranın, rahatın, konforun, eğlencenin içinde yaşayıp gider, ağlayanlara acımaktan başka bir şey yapmazlarmış. Bazıları acıyı taaa içinde&#160;hissedermiş. Çünkü o ülkede de ateş düştüğü yeri yakarmış.</p>

  <p>Demokratik bir ülkeymiş aslında. Farklı kültürlerden, farklı eğitim seviyelerinden, farklı gelir gruplarından bir sürü insan bir arada yaşarmış&#160;ama birlik duygusu yokmuş, ülkede büyük bir acı yaşandığında, herkes&#160;bir yağıp gürler, herkes başka bir telden bağırır, birlikte olmak kimsenin&#160;aklına gelmezmiş. Zaten birkaç gün içinde her şey unutulup gidermiş.&#160;Kimse acaba bu acıda benim de payım var mı, durması için ne yapabilirim diye düşünmez; tecavüzlerin, kadın cinayetlerinin, adaletsizliklerin,&#160;şehit cenazelerinin ardından bir gürültü kopar sonra herkes kendi hayatına dönermiş. Kimileri “bu düzen böyle gitmez çekip gidelim” dermiş,&#160;kimileri “bir lider çıkıp bizi kurtarsın” diye beklermiş, kimisi “çoook&#160;bekleriz, bizden adam olmaz” dermiş. Ama en çok söylenen “böyle yaşayıp gidelim, bize ne ki” olurmuş.</p>

  <p>Sonra bir gün bu ülkenin kadınlan derin bir uykuya yatmış. Masal bu ya, hepsi bir gece aynı rüyayı görmüşler. Bu uğurlu rüyada; her evden&#160;akıllı, düşünebilen, sorgulayan, hayal kurup hayalinin peşinden giden,</p>

  <p> </p>

  <p>adil, hakkaniyetli, milletini seven, kendisine ve ülkesine güvenen çocuklar yetişip dağılıyorlarmış ülkenin dört bir tarafına. Ortalık bir anda, gözleri ışıl ışıl parlayan, mutlu, sağlıklı insanlarla dolmuş. Kadın cinayetleri zamanla yok olmuş, çünkü o çocuklar kadına saygı duyarak, değer&#160;vererek büyümüşler. Hırsızlık yok olmuş, çünkü o çocuklar haksızlığın&#160;ve adaletin ne olduğunu bilerek büyümüşler. Çığırtkanlık son bulmuş,&#160;çünkü o çocuklar oturup konuşmayı, fikirlerini bağırmadan ifade etmeyi&#160;öğrenmişler. Bu yol, o ülke için uzun ve zahmetli bir yolmuş, hatta o&#160;anneler muhtemelen o güzel günleri göremeyeceklermiş ama o ülkenin&#160;kurtuluşu için yapılması gereken en doğru yol buymuş.</p>

  <p>Ertesi sabah anneler uyandıklarında, yüzlerinde bir tebessümle, dimdik ve görev bilinciyle uyanmışlar. Önce kendilerini düzeltmişler. Kendi&#160;hatalarını görüp, okumaya, düşünmeye, anlamaya, üretmeye, hayata iyi&#160;ve mutlu bakmaya başlamışlar. O karamsarlıktan kurtulup, çocuklarını&#160;bir rüyadaki gibi büyütmenin yollarını aramışlar. Sadece kendi çocuklarının değil, başka çocukların da ellerinden tutmak için çalışmışlar,&#160;çabalamışlar. Ve bir daha asla şikâyet etmemişler. Nerede haksızlıktan,&#160;adaletsizlikten, kötülükten şikâyet eden bir kadın görseler, onun kulağına “öyleyse sen öyle olmayan çocuklar yetiştir” diye fısıldamışlar. Mesajı&#160;alan, hemen işe koyulmuş. Bu rüya ve bu sır zamanla bütün ülkeyi sarmış ve bir gün gerçek olmuş.</p>

  <p>Var mısın, uyanalım mı?</p>

  <p> </p>

  <div></div>
</body>
</html>