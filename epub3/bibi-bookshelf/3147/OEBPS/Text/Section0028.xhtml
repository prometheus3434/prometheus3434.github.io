<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>Güven</h1>

  <p>Bir çocuk kitabı okudum. Hikâyede bir kedi var bir de fare... Dost olamazlar mı? Hikâye değil mi, neden olmasın? Çeviriyoruz sayfayı. Kedi&#160;fareye bir yiyecek uzatıyor. Fare almıyor, kesin zehirlidir diye düşünüyor. Çeviriyoruz. Kedi fareye bir oyuncak uzatıyor. Fare almıyor, kesin&#160;tuzaktır diye düşünüyor. Böyle böyle çeviriyoruz sayfalan. Aralarındaki&#160;mevzu bir neticeye bağlanmadan farenin annesi çıkageliyor, yavru fareyi&#160;kaptığı gibi giriyor bir ağaç kovuğuna. Yavru fareye nasihat veriyor:&#160;“İnsanlara güvenmeyeceksin!” Bir çocuk kitabında, bu mesajın ne işi&#160;var diye sorgularken, bir yandan da paronayak bir toplum olma yolunda&#160;böyle böyle ilerlediğimizi düşünüyorum... Birbir geliyor mesajlar zihnime, “Türkün Türkten başka dostu yoktur”, “Babana bile güvenme”,&#160;“İnsan insanın kurdudur” gibi...</p>

  <p>En büyük sorunlarımızdan biri de bu değil mi? “Kimseye Güvenme!”.. Güvenmeyelim ve sürekli tedirgin yaşayalım. İki değil, dört, altı, sekiz&#160;gözümüz olsun. Kesin arkamdan bir iş çeviriyor, kesin başka bir şeyler&#160;dönüyor diye düşünüp herkese şüphe ile bakalım ve uykularımızdan&#160;olalım. Zerre kadar huzurumuz kalmasın ama güvenmeyelim! Böyle&#160;mi koruyacağız kendimizi? Etrafımıza yalnızlıkla, kaygıyla, güvensizlikle ördüğümüz duvar mı koruyacak bizi? Daha makul bir önerim var.&#160;Güven... Sev... Ama temkinli ol. Kendi hesabıma şunu söyleyebilirim:&#160;Yaşayacağım en büyük hayal kırıklığını, korkarak yaşamaya tercih&#160;ederim...</p>

  <p> </p>
</body>
</html>