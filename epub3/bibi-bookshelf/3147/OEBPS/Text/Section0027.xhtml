<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>Yağmur</h1>

  <p>Eğer yağmur, sana kasveti, hüznü, iç sıkıntısını çağrıştırıyorsa; büyümüşsün demektir. Büyümüş ve geçmişteki o güzel günleri çoktan unutmuşsun. Her yağmur yağdığında şunu düşünüyorum, insan çocukluğunu cebinde taşıyabilmek, kendi büyüse de çocukluğunu cebine atıp yanında&#160;gezdirebilmelî...</p>

  <p>Yağmur yağsa, bardaktan boşanırcasına, bizi <span style="font-style: italic;">sırılsıklam</span> edecek bir yağmur yağsa...</p>

  <p>Çıksak şu kapıdan ama biz olarak değil, pantolonunun altına pijama, ayağına iki kat çorap giyip kendini garantiye almış, lastik çizmeli, go-cuklu, gözleri ışıl ışıl çocuklar olarak çıksak... Bir sokak ötede buluşsak. .. Aynı mahallenin çocukları olsak mesela. “Yaaamur suyu saçı&#160;uzatıyomuş” deyip saçlarımızı ıslatmaya çalışsak. Tek katlı evlerin saçak&#160;altlarına, yan yana, ip gibi dizilip beldesek yağmurun <span style="font-style: italic;">dinmesini</span> (Düşünüyorum da, saçak altı bile yok artık, modem dünya bize yağmurdan&#160;sığınacak yer bile bırakmamış), içimizden biri “yağmur yağınca melekler&#160;iniyormuş gökten” dese. O her şeye inanan kalplerimizle inanıp korksak,&#160;sağa sola bakınıp melekleri arasak. Ağzımızı havaya açıp yağmur yakalamaya çalışsak... Kuru yerlere basmak yerine, inadına yağmur birikintilerine bassak. Kedi yavrusu gibi dönsek eve... Olmaz <span style="font-style: italic;">mı?</span></p>

  <p> </p>

  <p>Olur ama biz onun yerine pencereden bakıp, ne zaman dinecek diye beklemeyi tercih ediyoruz. Çünkü büyüdük... Yağmurdan kaçar gibi büyüdük. Ve içimizdeki o neşeyi, cesareti, sevgiyi, eğlenceyi, deliliği, sokak&#160;ortasında unuttuk...</p>

  <p>Çocukluk hatıralarını aklından geçirmek, o film şeridini hep canlı tutabilmek, mutlu ediyor beni. Eski fotoğraflarıma bakıyorum, çocukluk anılarımı hatırlıyorum, büyüklerden özellikle anlatmalarını istiyorum. O&#160;zaman öldürmüyorsun çocukluğu, seninle yaşıyor, cebinde bir küçük kız&#160;taşıyorsun sanki. İşte o zaman olaylar karşısında çocuklar gibi düşünebiliyorsun, sudan sebeplerle çocuklar gibi mutlu olabiliyorsun.</p>

  <p>Şimdi al çocukluğunu unuttuğun sokak ortasından, al ve cebine koy.</p>

  <p>Bize yaşam boyu lazım olacak. Diğer cebimize de gençliğimizi koyacağız sonra. Yaşlanacağız evet, ama bir yanımız çocuk, bir yanımız genç kalacak...</p>

  <p> </p>

  <div></div>
</body>
</html>