<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <p><br/></p>

  <p> </p>

  <h1><span style="font-weight: normal;"><a id="bookmark0"></a>Nasip</span></h1>

  <p>Eskiden oturduğumuz apartmanın ön bahçesine lale soğanları diktiler. Rahmetli apartman görevlimiz, onca işinin arasında bu laleleri de kendine iş edindi. Biz birinci katta oturuyoruz ve ön bahçeye hâkimiz o&#160;zamanlar. Her gün defalarca gidip bakıyor soğanlara, suluyor, etrafındaki otları ayıklıyor, çocuklara “üstüne basmayın sakın” diye tembihliyor. Onun o ilgi ve heyecanına apartman sakinleri de kayıtsız kalmadı,&#160;hepimiz pür heyecan lale bekler olduk. Gelip geçerken ister istemez&#160;önce lale soğanlannı gözlüyoruz, hepimiz önce lalelerden bahsediyoruz.&#160;Velakin laleler çıkmadı. Biri ikisi çiçeklenecek gibi oldu, onlar da vazgeçti. Gözünün içine baktık ama olmadı. Birkaç gün sonra bir pazar sabahı&#160;sıcak ekmek almak için dışarıya çıktım. Dönüşte, apartmanımızın hemen&#160;dışında, kapının önünde, kaldırım taşlarının arasından çıkmış muhteşem&#160;bir kır çiçeği gördüm. Olmaz böyle güzellik, sağı taş, solu taş, bulduğu&#160;küçücük bir boşluktan salmış başını. Kaldırıma oturup sıcak ekmeğimi&#160;yerken izledim o güzelliği. İnsan bir şiir yazabilir bu duruma ya da güzel&#160;bir hikaye ya da ne bileyim şöyle afîlli bir cümle. Yok, yıllardır ara ara o&#160;çiçeği düşünüp tek bir kelimede kilitleniyor aklım: Nasip...</p>

  <p>Ve hayatımızda biz fark etmeden ne çok güzellik açıyor kim bilir, biz hâlâ lalenin derdindeyiz...</p>

  <p> </p>

  <h1 id="sigil_toc_id_1">Ev</h1>

  <p>Çocukken izlediğim bütün mutlu filmlerde ortak bir detay vardı: mutfaktaki kurabiye kutusu... O filmlerde çocuklar sokakta oynar, koşarak eve gelir, öylece mutfağa dalıp kutudan bir kurabiye alıp kaçarlar, anneleri arkalanndan gülerek bakardı. Kadın mutfakta arkadaşıyla sohbet&#160;eder, masanın üzerinde o kurabiye kutusu dururdu. Kadın akşam yemeğini hazırlarken, baba mutfağa girer, önce karısını öper, sonra ağzına bir&#160;bütün kurabiye atardı. Bana göre o kurabiyeler mutluluğun sembolüydü.&#160;Gelecekteki mutlu evimin en önemli detayıydı.</p>

  <p>Aslında hepimizin hayalinde bir ev vardı. İçinde kahkahaların yükseldiği, masanın üzerinde kurabiyelerin ya da canlı çiçeklerin durduğu, bazılarımızda şömine, bazılarımızda soba, bazılarımızda kalorifer peteği önünde&#160;kahvelerin yudumlandığı, pencere önünde begonyaların, sardunyalann&#160;olduğu, mum ışığında sevgi dolu yemeklerin yendiği, ışıklı, ferah, tarçın&#160;kokulu bir ev... Hepimizin hayali buna benzer şeylerdi.</p>

  <p>Peki, ne oldu da “dört duvara” dönüştü bu evler? Sığındığımız, sarıldığımız evler ne oldu da kaçtığımız, içine girmek istemediğimiz mekânlara dönüştü? Kim yaptı bunu?</p>

  <p>Söylemek ağır ama cevabı şu: Biz...</p>

  <p>Hayalindeki begonyolar, sardunyalar yoksa eğer evinde, sen dikmediğin için. Latif müzik sesleri yükselmiyorsa eğer bir odadan, sen açmadığın&#160;için. Kurabiye kokmuyorsa eğer mutfak, sen yapmadığın için.</p>

  <p> </p>

  <p>“Ev” içi doldurulması gereken bir kelime. Biz onu sadece mekân olarak algıladık. İçini sonradan hepimize yük olacak eşyalarla doldurduk. Kıymet verdiğimiz şey, insan değil eşya oldu. Değerli bir vazonun kırılması&#160;mesele haline gelirken, insanın kırılmasını sıradan görür olduk. Eşya,&#160;duygunun, ruhun önüne geçti. Televizyon dizileri bize büyük, heybetli&#160;evleri gösterdi. Uzun yemek masasının bir ucunda bir kişinin, diğer&#160;ucunda bir kişinin oturduğu, şaşaalı sofralara özendik. Sandık ki güzellik&#160;orada, zenginlik masadaki portakal suyunda, mutluluk uzun ve görkemli&#160;yemek masasında...</p>

  <p>Acilen eşyanın hâkimiyetinden kurtulup, insana dokunmak lazım. Evimi seviyorum. Emlak ilanlannda gördüğüm “ultra lüks, işçiliği sağlam,&#160;modem ev” olduğu için değil, o eve sahip olduğum, bana ait olduğu için&#160;değil; “benim yuvam” olduğu için seviyorum. Her pazar kurabiye yapıp&#160;koyuyorum kurabiye kutumuza, kalp şeklinde kurabiyeler yapıyorum.&#160;Mutlu muyum? Çok şükür. Bunda kurabiyelerin payı var mı? Bilmem.&#160;Yine de o kutu dolu olunca, içinde bana bakan kalp şeklinde kurabiyeleri&#160;görünce, o koku mutfağa yayılınca, çocuklar koşup birer tane alıp kaçınca ben de o kadınlar gibi gülümsüyorum.</p>

  <p> </p>
</body>
</html>