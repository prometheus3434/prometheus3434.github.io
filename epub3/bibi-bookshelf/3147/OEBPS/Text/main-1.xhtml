<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1><span style="font-weight: normal;"><a id="bookmark0"></a><span style="font-style:italic;">İlla</span></span></h1>

  <p>İlla tumturaklı, şatafatlı, heybetli mutluluklar mı lazım? Şunlar olmaz mı?</p>

  <p>Kırmızı ışığa denk gelmeden işe geldim diye o günü şanslı gün ilan etsen. Otoparkta park yeri buldum diye sevinsen. Çay bardağının içine iki tane&#160;çay kaşığı koymuşlar diye, <sup>u</sup>Ooo şanslı günümdeyim!” desen. Elinde poşetlerle kapıyı açmak için uzanmışken, biri kapıyı arkadan senin için açsa&#160;örneğin. İçi tıka basa dolu çantandan telefonunu bir seferde bulsan. Tam&#160;başım gökyüzüne kaldırdığında, bir kuş sürüsü geçip gitse gözlerinin&#160;önünden. Ağaçtan bir yaprak rüzgârın etkisiyle süzüle süzüle inse yere,&#160;durup izlesen, olmaz mı? Bir sıcak ekmeğin kıyısını koparıp atsan ağzına&#160;yolda, yetmez mi? Bir kitabının içinden eski bir fotoğrafın çıksa mesela,&#160;nerede çekildiğini bildiğin ama orada olduğunu yıllardır unuttuğun...</p>

  <p>3 lira 20 kuruşluk bir alışveriş için elini cebine attığında tam da 3 lira 20 kuruş çıksa cebinden mesela... Tam da canın çok tatlı istediğinde, bir&#160;arkadaşın bir tabak kekle çalsa kapını... Sabah güneş ışığıyla uyansan,&#160;gündüz bir buluta takılsa gözün, gece bir yıldız kayşa gökyüzünden ve sen&#160;buna şahit olsan...</p>

  <p>Hayatın sade mutlulukları işte bunlar, sade ve süsü kendi üzerinde güzellikleri. Bir güvercini düşün mesela... O beyazlığın, o letafetin üzerine bir de boynuna boncuk takmaya gerek var mı, gerek var mı rengârenk&#160;tavus kuşunun alnını kınalamaya? Zaten güzel, bak ve sadeliğini sev. Bu&#160;sadeliğe alışınca gözlerimiz daha fazlası zaten gereksiz gelecek.</p>

  <p> </p>

  <h1 id="sigil_toc_id_2">Mutluluk</h1>

  <p>Mutluluk denen şeyin bir ömür olduğunu, seni kavrayıp alıp götürdüğünü, sonsuza kadar sürdüğünü, çok büyük, çoook büyük olduğunu sanıyor insanlar. Bu yüzden bekliyorlar, çok bekliyorlar, bazen bir ömür&#160;bekliyorlar. Oysa mutluluk denen şey an meselesi. Kısacık anlar, küçük&#160;zamanlarda saklı. Bazen yere düşen bir yaprakta, bazen bir dokunuşta,&#160;bazen bir bakışta, bir bardak demli çayda, parlayan bir yıldızda, yanan&#160;bir mumda, soba üstündeki kestanede, mandalina kokusunda saklı. En&#160;önemli şey, bunu fark edebilmek... Bazılarımız fark ediyor ama sonra&#160;ne yapacağını bilmiyor. Gördüğü güzellik karşısında sırf ne yapacağını bilmediği için çekip giden insanlarla dolu dünya. Yere düşmüş dal&#160;parçalan ile bir yumakla oynar gibi oynayan bir sokak kedisini fark edip&#160;bir kenarda ona gözükmeden, ürkütmeden izlemek, bir küçük mutluluktur mesela... Sokakta oynayan iki çocuğun birbirine sarılıp gezdiğini&#160;görmek ve onlara uzaktan gülümsemek bir küçük mutluluktur. Eski&#160;defterlerine yazdığın küçük notlan, eski bir kitabının içinden çıkan taaa&#160;lise yıllanndan kalma “imza denemeleri” kâğıdını bulmak bir küçük&#160;muduluktur mesela.</p>

  <p>Bulduğun anda, gördüğün, fark ettiğin veya hissettiğin anda yakalayıp cebine koyacaksın, orda birikecek, elini cebine sokup şıngır şıngır oynayacaksın küçük mutluluklarla. Sonra ihtiyacın olduğunda, kendini kötü&#160;hissettiğinde cebinden çıkartıp kalbine atacaksın bir tane. Hani böyle&#160;bir küçük karanfili damağında gezdirir gibi, bir çiçeği koklar gibi... İpek&#160;mendillere sarılmış bir avuç badem şekerinin tadına tek tek bakar gibi...</p>

  <p></p>
</body>
</html>