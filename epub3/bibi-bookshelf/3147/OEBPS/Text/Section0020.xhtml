<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>Niyet</h1>

  <p>Babaannem bahçesine kendine yetecek, hepimize tadacak kadar sebze meyve diker. Her ne kadar “kendini yoruyorsun” diye söylensek de “ben&#160;mutluyum” dediği için onun o yeşillikler arasında usul usul dolaşmasına,&#160;güçlükle eğilip kalkmasına bir şey diyemiyoruz. Fakat itinayla dikiyor&#160;sebzelerini. Öyle her bulduğu boşluğa bir tohum bırakmıyor. Fasulyeler&#160;bir yana, domatesler başka yere, kabaklar kenara... Nedenini sordum&#160;birgün. “Sevmezler birbirlerini...” dedi. Fasulye uzun oluyor, domatese&#160;gölge düşürüyor, güneşini kesiyor. Günebakanlar fasulyelerden uzun,&#160;onlar da ona gölge düşürüyor. Kabak ve asma birbirini sevmiyor, onları&#160;ayn tutmak lazım, asmanın altına nane diksek daha iyi...</p>

  <p>İnsanlar arasında da böyle. Birbiriyle geçinenler var, geçinemeyenler var. Her yere dikilebilecek, ara bulabilecekler var... Negatif ve kötümser&#160;olanlar var, duruşlarıyla, sözleriyle, kem bakışlarıyla senin ışığını kesiyor,&#160;yaşama hevesini emiyor... Kavgacılar var... Söylediğin her şeyi yanlış&#160;anlayıp seni tersliyor, kolundan tutup kavgaya çekiyor... Gülmeyi bilmeyenler var... Sana ve hayata sürekli çatık kaşlarla bakıyor. Tüm bunların&#160;gölgesinde yine de gülebilmek, öfkelenmemek, sakin kalabilmek, alttan&#160;alabilmek için sınanıyoruz. Gölge ediyor senin mutluluğuna. Gölge&#160;düşürüyorsa; ışığını alıyorsa, “niyetiniz uyuşmuyorsa” zorlamamak lazım.&#160;Arkadaşlık önemli evet, çok önemli... Gel gelelim, ondan daha önemli&#160;bir şey var: Niyet...</p>

  <p> </p>
</body>
</html>