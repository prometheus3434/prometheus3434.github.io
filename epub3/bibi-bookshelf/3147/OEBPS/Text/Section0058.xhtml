<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>Güzel</h1>

  <p>Gönül güzeli anyor ama sanırım tadını kaçırdık. Bugün kiminle oturursanız konu bir yerden kiloya, diyete, spora, sağlıklı yaşama, kaşa, göze, saçtaki beyaza, yüzdeki çizgiye geliyor. İnsan artık, önce ve sadece, nasıl&#160;göründüğü ile değerlendiriliyor. Sen nasıl birisin, ne düşünürsün, ne fayda sağlar, neye yararsın bunun bir önemi yok günümüz insanı için. Kaç&#160;kilosun, kaç yaşındasın, ne kadar güzelsin sen onu söyle! Bunlar, bütün&#160;konuların önüne geçti. Eskiden daha çok “kadın” ile anılan güzellik kavramı, bugün erkekleri de avcunun içine aldı. Onlan geçtim, zaten başlı&#160;başına her biri bir güzellik timsali olan çocukları bile daha güzel yapabilmek için giydiriyor, süslüyor, boyuyoruz.</p>

  <p>Güzel olalım, standartlarda olalım, zayıf olalım, “fit” kalalım, gerekirse aç kalalım ama asla kilo almayalım, ölelim de şişman olmayalım, yanımıza yakışan insanlarla arkadaşlık edelim, davul bile dengi dengine çalsın,&#160;güzeller bir yana, çirkinler bir yana ayrılsın...</p>

  <p>Müthiş bir çabayla kendiyle oynuyor insan, saçını değiştiriyor, yüzünü değiştiriyor, vücudunu değiştiriyor. Kendisiyle bitmek tükenmek bilmeyen bir mücadeleye giriyor. Yaşlanmaktan “ölesiye” korkuyor, yaşlanacaksak da genç yaşlanalım istiyor. Geçen yıllar belli olmasın, yaşımızı&#160;belli etmeyelim ve “yıllara meydan okuyan” bu güzelliğimizle övünelim.</p>

  <p> </p>

  <p>Asıl bakmamız gereken yer olan “yürek”le hiç işimiz kalmadı. Kendimizi daha güzel kılmak için harcadığımız çabanın binde birini, kendimizi daha iyi, daha merhametli, daha donanımlı, daha faydalı olmak için&#160;harcasak dünya kimbilir nasıl güzel olurdu. Yaşlanmamak için verdiğimiz&#160;uğraşın birazını “yaşamak” için harcasak, ömür kim bilir ne tatlı olurdu...</p>

  <p> </p>

  <div></div>
</body>
</html>