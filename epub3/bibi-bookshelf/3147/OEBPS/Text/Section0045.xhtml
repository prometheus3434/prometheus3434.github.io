<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>Paylaş</h1>

  <p>Bir arkadaşımla sohbet ederken aramızda şu konuşma geçti. Dedi ki, “sen bildiğin iyi şeyleri, güzel şeyleri insanlarla paylaşmaktan çekinmiyorsun. Oysa kadınlar söylemez, kendine saklar. Bir kıyafeti nerden&#160;aldığını söylemez mesela, gidip o da alsın istemez. Bazı tarifleri kendine&#160;saklar, nasıl yaptığını anlatmaz. Genel olarak kadınlar birbirinin yükselmesini, iyi noktalara gelmesini de istemez. Senin böyle bir kıskançlığın&#160;da yok.” Cevaben dedim ki, °evet kadınlar birbirini çekemeyebilir, birbirini kıskanabilir, kadınlar paylaşmıyor olabilir ama insanlar paylaşır... ’</p>

  <p>Tam olarak “kıskançlık” değil bu. Biraz “en iyisi benim olsun”, “bende olan kimsede olmasın”, “sadece bende olsun” demek. Biraz kendini diğerlerinden üstün görmek. Popüler kültürün öğretisi, “Öğren, o konuda&#160;tek isim ol, bilgiyi elde et, ama paylaşma” diyor... Onun yerine önerdiği&#160;daha iyi bir çözümü var. Diyor ki: SAT!</p>

  <p>Karşıdan nasıl gözüküyor biliyor musun?</p>

  <p>Ders nodarını saklayan öğrenciler: Sadece ben geçeyim dersten, diğerleri kalsın.</p>

  <p>Garip ama bilgisini öğrencisiyle paylaşmayan akademisyenler: O da benim gibi okuyup araştırıp öğrensin.</p>

  <p> </p>

  <p>Kullandığı parfümün adını söylemeyen kadınlar: Kimse benim gibi güzel kokmasın!</p>

  <p>Yaptığı kurabiyenin tarifini vermeyenler: Sadece benim istediğim kişiler bu lezzeti tatsın!</p>

  <p>Yüzüne sürdüğü kremin adım saklayanlar: Sadece ben genç kalayım, diğerleri yaşlansın!</p>

  <p>Oysa bütün mesele ne biliyor musunuz? Biz susalım, Victor Hugo söylesin:</p>

  <p>“Kendi ışığına güvenen, başkasının parlamasından rahatsızlık duymaz.”</p>

  <p>Biz o kadınlardan olmayalım, paylaşmayı seven, bildiğini anlatan, bilgisi olanı tanıtan “insanlardan” olalım.</p>

  <p> </p>
</body>
</html>