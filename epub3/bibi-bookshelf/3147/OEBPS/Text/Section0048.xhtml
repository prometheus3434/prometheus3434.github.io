<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>Kokla</h1>

  <p>Seni rahatlatan kokulan bul. Taze pişmiş kurabiye kokusu, temiz çarşaf kokusu, yağmur sonrası toprak kokusu, tarçın, vanilya, kahve... Hangisi? Dünya parfüm sektörü inanılmaz boyutlara ulaşmış olsa da benim&#160;gönlüm her zaman kolonyadan yanadır mesela. Kolonyayı çok severim,&#160;avcuma döktüğüm o koku beni alııırrr başka bir âleme götürür. Eski misafirliklere giderim mesela. Evin en küçük kızının şeker tabağıyla şeker&#160;ikram ettiği, kolonya döktüğü günlere... Misafir çocuklannın kafasına&#160;dökülen kolonyanın başta bıraktığı o akıcı hisse... Bakkalda piramit&#160;şeklindeki renkli küçük kolonya torbalarının satıldığı çocukluk günlerine... O kolonya torbalarının ucunu delmek için ucunu dişlediğimizde&#160;ağzımıza yayılan garip alkol tadına... Şehirlerarası otobüs yolculuklarına&#160;götürür mesela. Hani annemizin kucağına oturup sıcaktan yapış yapış&#160;olduğumuz, herkesin harala gürele konuştuğu, sigara içmenin yasak olmadığı o duman altı, kötü kokulu otobüs yolculuklarına... Muavinin bir&#160;gayret herkese baştan sona ikram ettiği o kolonyalı yolculuklara... Bir&#160;top kek verseler de yesek diye beklediğimiz anlara... Mola yerlerindeki&#160;tuvaletlerin dışındaki kulübeye bıraktığımız bozuk paraya karşılık olarak&#160;avcumuza dökülen ve hijyen sağlaması beklenen kolonyalı molalara...<br/></p>

  <p> </p>

  <p>Kışın sobanın üstüne döktüğümüzde çıkan o mor ateşli deneylere ve buna mukabil ensemize atılan şaplağa götürür mesela. Tıraş olan baba&#160;yanağına götürür, bir bayram sabahına götürür, düşünce uf olan yere&#160;dökülen o tatlı acıya götürür...</p>

  <p>Kolonyalı elini kazara gözüne sürdüğünde kendi şapşallığına yandığın anlara götürür. Bakkallarda ve eczanelerde duran o muhteşem tasarımlı&#160;kolonya dolum şişelerine götürür... Ve daha neler neler... Her kokladığımda zihnimde başka bir ferahlığa sebep oluyor. Seni rahatlatan kokulan bul, derin bir nefes al ve yum gözlerini... Yüzüne yayılan tebessümle&#160;kim bilir nerelerde bulacaksın kendini...</p>

  <p> </p>
</body>
</html>