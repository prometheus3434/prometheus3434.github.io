<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>Bayram
</h1>

  <p>İlk kim dedi “bayramlarda el öpmeyin, el öpmek geriliktir, tokalaşın” diye? Ve ilk kim inandı?</p>

  <p>İlk kim “aman hastalık bulaşıyor, dikkat çok sarılmayın bayramlarda” dedi ve ilk kim buna itibar etti?</p>

  <p>İlk kim “bayramlar tatildir, güneye inelim” dedi, ilk hangi araba yolunu memleketten sahile çevirdi?</p>

  <p>İlk hangi evde kalkılmadı bayram namazına, erkenden uyanmadı ev halkı, ilk hangi evde bayramlaşılmadı?</p>

  <p>Hangi hain bayramda kapısına gelen çocukları kaçırdı ilk kez? Annelerin gönlüne şüphe, korku tohumlan ekti. Onun yüzünden kapılar kapandı ve çalınmaz oldu. Çocuklar bir film geri sanyormuş gibi anlamsızca&#160;uzaklaştılar kapı önlerinden. Şekerler, mendiller, kolonyalar kapının&#160;arkasında kaldı.</p>

  <p>İlk kim kucak kucak kıyafet, ayakkabı taşıdı eve, bayramlık denen o güzelim heyecanın bir önemi kalmadı. İlk kim yatağımızın başından&#160;bayramlıklanmızı, kalbimizden bayram heyecanını alıp kaçtı?</p>

  <p>Kim yırtıp attı kartpostalları? İlk SMS’i kim gönderdi? İlk kim “dur yaaa boşuna arıyoruz milleti, yazıverelim facebook’tan olsun bitsin” dedi?</p>

  <p> </p>

  <p>Kenarı işli mendilleri kim kaldırıp yerine kâğıt mendil koydu? Yahu el kadar mendilden, içindeki 5 liradan ne istedin?</p>

  <p>Ne istedin sen benim en güzel günlerimden, çocukluğumdan, bayramımdan?</p>

  <p>Alan daraldı, daraldı, daraldı, küçücük köylere, beldelere sıkışıp kaldı bayram. Bir avuç insanın yaşatma telaşı var bugün. Kolonyanın, baklavanın, kavurmanın, sarmanın, şekerin, kahvenin belki de son demleri. Kim&#160;yaptı bunu?</p>

  <p>Modemizm mi? Şehirleşme mi? Bireysel mutluluğun toplumsal mutluluğa tercih edilmesi mi? Her neyse, biri yaptı, biz de alkış tuttuk. Başlı başına bir mutluluk vesilesi olan bayramları el birliğiyle geride bıraktık.&#160;Şimdi “nerde o eski bayramlar” demek kolayımıza gidiyor. Bayramlar&#160;burada, her yıl iki kez, düzenli olarak geliyor. Kapıyı açmayan biziz...&#160;Açalım ve tutalım ellerinden. Çünkü bayramlarda kapımıza gelen çocuklar poşetlerinde ağır yükler taşır. Biz onlara şeker veririz, onlar bize&#160;çocukluğumuzu.</p>

  <p> </p>

  <div></div>
</body>
</html>