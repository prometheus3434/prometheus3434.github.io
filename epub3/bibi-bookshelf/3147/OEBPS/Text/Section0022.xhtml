<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link rel="stylesheet" href="../Styles/main.css" type="text/css"/>
</head>

<body>
  <h1>Kiler</h1>

  <p>Benim kalbimde kilerim var.</p>

  <p>Hayal et, hani böyle bir köy evinin karanlık kilerine girmişsin, türlü türlü baharatla karışık bir kerpiç kokusu sarmış etrafını. Küçücük pencereden oda karanlığına süzülen azıcık bir gün ışığı... Yanyana dizilmiş hasır&#160;sepetler, toprak küpler, tavandan sarkan kurutulmuş biberler, raflarda&#160;ökse otu, gülhatmiler... Kapının arkasına dayalı bir çuval ceviz... Aradığın her şeyi, her derdinin devasını bulduğun yıllanmış bir kiler...</p>

  <p>Kalbimde kilerim var.</p>

  <p>Bazen açıyorum kapısını, yüzüme vuruyor sakladıklarımın kokusu. Şişelerin içine güzel anılar saklamışım. Belki ilerde lazım olur diye, toprak küplerin içine hayallerimi basmışım. Sevdiklerimle çıktığım bir kır&#160;gezisinden topladığım, birinden aldığım, yolda bulduğum çiçekleri kurutup kaldırmışım rafa. Duvarlarına güzel günler, güzel sözler, iyi dilekler&#160;asmışım. Güldüğüm anları, güzel geçen zamanları eritip kavanozlamışım,&#160;hepsinin üzerinde “ah ne güzeldi” yazılı... Çocukluğumu çuval çuval&#160;saklayıp duvarlara dayamışım. El altında dursun, en çok o lazım oluyor.&#160;Hüzünlerimi açıkta bırakmışım, hava alsın, çabuk bozulsun, atılsın...&#160;Kapının arkasında bir elek asılı... Hatırladıklarımı elemek, işime yaramayanları ayırmak için... içeriye girip dolaşıyorum bazen. Bazen yeni&#160;anılar bırakıyorum, bazen eskileri karıştırıyorum. Çare oluyor. Kapıyı&#160;tekrar kapattığımda iyi hissediyorum kendimi. Burası kalbimin geçmiş&#160;zaman kileri.</p>

  <p>Hadi sen de düzenle kalbindekileri...</p>

  <p> </p>

  <div></div>
</body>
</html>