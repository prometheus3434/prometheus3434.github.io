<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>hilal</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_9">BÖLÜM VII <br class="chapter"/>AHTAPOTUN KISKACINDA</h1>
				<p class="normal">Müttefikler için Türk sınırları içinde yaşayıp barbar Türk yönetimi altında ezilen azınlıkları kurtarmak yeterli değildir. Çünkü Türklerin kendilerinin de kendileri kadar barbar olan bir yönetimden kurtarılmaları şarttır. Bu yapılmadığı sürece dünya barışı çok kısa sürede yeniden tehlikeyle karşılaşacaktır. Evvelki bölümlerde Alman ahtapotunun zehirli pençelerinin ne kadar derine saplandığını ve ahtapotun kollarının Türk avını nasıl sıkıca tuttuğunu görmüştük. Şimdi Türklerin bu ahtapotun kollarından nasıl kurtarılması gerektiğini ve kurtarıldığında zaten kanı emilmişmiş olan Türk halkının ne durumda olacağını göreceğiz. </p>
				<p class="normal">Daha önce gördüğümüz gibi başta Almanya hayırsever ve barışçıl gözükerek Türkleri ağına düşürmüş, onlara ulaşmak istedikleri milliyetçi emellerinde yardım imkânı sağlamak istediği göstermiştir. Almanların kuklası olan Tekin Alp ve Herr Ernst Marré gibi ikiyüzlülerden biri Türk İttihat ve Terakki Partisinin diğeri ise onu kontrol eden Almanya’nın alçak emelleri üzerine kitapçıklar yazmakla görevlendirilmişlerdir. Zaman zaman Herr Ernst Marré Alman olduğunu unutarak torbasında sakladığı vahşi kedinin pençelerini bize göstermiştir. </p>
				<p class="normal">Ama bir anda alçak emellerini hatırlayan Herr Ernst Marré hemen bu vahşi kediyi torbasının içine saklayarak torbadan sadece mutlu kedi mırıltıları duymamızı sağlamaya çalışmıştır. Bu adamın oynadığı oyun Almanların alçak emellerine alet edilen Türkleri özgürleştirme projesidir. Bana göre bugünlerde vahşi kedinin tutulduğu torbanın ağzı açılmıştır ve bu canavarın dişleri ve pençeleri gözükmektedir. </p>
				<p class="normal">Kısa süre önce Alman Doğu Afrika Valisi Dr. Schnee Berlin’e çok aydınlatıcı bir belge gönderdi. Bu belgeden bazı alıntılarımı aşağıda vermekteyim:</p>
				<p class="normal">“Bölgede İslam’ı tamamen yasaklama kararı vermemiz mümkün müdür? Uzmanlara göre bölge yerlileri arasında domuz besiciliğini yaygınlaştırmak İslam’ın yayılmasını durdurmak için etkin bir yöntemdir.”</p>
				<p class="normal">Bu aslında yeterli bir açıklamadır ve ben Talat Bey’i bir elinde kutsal kılıcı ile Alice Harikalar Diyarında’daki gibi istiridyelere “Bu kadar nezaketten sonra bizden istenilen çok basit bir şeydir,” diye bağırırken hayal edebiliyorum. Fakat Almanya bunun gibi pek çok basit şey üzerinde planlarını oluşturmuştur ve bu büyük plan yavaş yavaş ortaya çıkmaktadır. Almanya Türk istiridyelerini önce uzun bir yürüyüşe çıkartmış ve savaş sonrası oturup onları yeme hazırlığındadır. Zaten Almanya Yahudi soykırım planlarını Filistin Pan-Türk idealler içinde anlamsızdır diyerek durdurmamış mıdır? Almanya’nın bu davranışı Türkler açısından onur kırıcıdır. Açık şekilde söylenmese de Almanya’nın yanında savaşa girmesi karşılığında Türklere Alman çıkarlarına aykırı olmadığı sürece iç işlerini idare etmek, soykırım yapmak ve saçma Osmanlılaştırma politikalarına devam etmek hakkı verilmiştir. Medeni Müttefikler Çanakkale Boğazı’nı geçemedikleri için bu olaylara mani olamamışlardır ve Almanya soykırıma karışmama sözü vermiştir. Tabii ki Almanların bu sözü kendi işlerine geldiği sürece tutulacaktır ve Ermeni soykırımında sözlerini tutmuşlardır. Almanya’nın Ermeni soykırımını durdurmak için hiçbir şey yapmaması bu ülkenin diğer suçları arasındaki en iğrenç ve alçak olanıdır.</p>
				<p class="normal">Türkler yavaş yavaş kendilerini soktukları zor durumun farkına varmışlardır. Şu anda iflas etmiş bir ülke olarak Türkiye kendini alçak bir milletin merhametine bırakmış durumdadır. Son zamanlarda Almanlarca finanse eden mal ve mülklerin mülkiyeti konusunda ufak tefek sürtüşmeler yaşanmaktadır. Alman parasının anormal derecede değer kaybetmesi Türklerin yaptıkları büyük güven hatasını açığa çıkartmaktadır. Mayıs 1917’de ise belki de Almanları en büyük şaşkınlığa uğratan olay yaşanmıştır. Bu tarihte Enver Paşa ve Talat Bey kendilerine ait tüm servetlerini İstanbul’daki Deutschebank’tan çekerek Banque Nationale de Suisse ve Banque Fédérale isimli İsviçre bankalarına yatırmışlardır. Benzer şekilde İttihat ve Terakki Partisi’nin tüm fonları da Deutschebank’tan İsviçre bankalarına transfer edilmiştir. Talat Bey ve Enver Paşa’nın yaptıkları bu hareket karşısında zararları da olmuştur. Bu ikili çektiği her 1lira karşılığı olarak ancak 13 frank alabilmiştir. Buradaki önemli nokta ülkeyi yöneten ikilinin kişisel servetlerinin yüzde ellisini kaybetmek pahasına paralarını Alman bankadan çekerek İsviçre’ye yatırmış olmalarıdır. Artık Almanlara karşı hissedilen güven kaybı toplumun iki ucunda da görülmektedir. Bir uçta açlık çeken halk Almanya’ya gıda taşıyan tren vagonlarını yağmalamakta diğer uçta ise ülkeyi yöneten ve Almanların verdiği kılıçları şerefle taşıyan liderler paralarını Prusya’nın ulaşamayacağı ülkelere transfer etmektedirler.</p>
				<p class="normal">Diğer yandan Almanlar da kendi güvenlikleri açısından Türklere fazla güvenmemektedirler. Bu nedenle Türk askerleri İstanbul’dan uzaklaştırılırken yerlerine Alman askerleri getirilmektedir. Temmuz 1917’de İstanbul’da olası halk kalkışmasına karşı köprü, bakanlık ve hükümet binalarını askeri koruma altına alma gereksinimi ortaya çıkmış ancak bu iş için Galiçya’daki Türk askerleri yerine karışık Alman birlikleri Galiçya’dan İstanbul’a sevk edilmiştir. Yani Türk askerleri adeta Galiçya’da rehin bırakılmışlardır. Olası halk hareketlerine karşı gizli servis oluşturulmuş ve servis elemanlarına düşmanları etkisiz hale getirmek için her türlü yolu kullanma izni verilmiştir. Gizli servis genelde geleneksel olarak kullanılan kurbanların torba içinde Boğaz’a atılması metodunu benimse de önemli olan gizli servisin tamamen Alman oluşudur. Alman yönetimi açlıkla boğuşan Türk halkına karşı olan güvenini kaybetmeye başlamış, halk ise değerini yitirdiğini söylediği Alman banknotlarının ıskontoyla kullanımına geçmiştir. Otoriteler Alman parasının değerini koruduğunu iddia etseler de bugünlerde İstanbul’da 3 Alman parası 1 altın liraya karşılık gelmektedir. Vilayetlerde bugün 5 Alman parası 1 altın pounda karşılık gelmektedir. Alman yetkililer tüm hükümet dairelerinin altın karşılığı olarak Alman parası kullanmasında ısrarcı olmalarına rağmen halkın hükümet daireleri ile ilgisi yoktur ve halk gıda almak için paraya ihtiyaç duymaktadır. İşin daha da ciddi boyuta taşınması bankaların Avusturya ve Macar müdürlerinin Alman parası kabul etmemeleriyle olmuştur. </p>
				<p class="normal">Açlık çeken Türk halkı İstanbul’da inşaatı devam eden Alman Kültür Derneği’nin yükselişini, Alman suni gübresiyle Anadolu’da yetiştirilen sebze ve meyvenin, Konya’dan gelen şekerin vagonlarla ve Alman askerlerin korumasında Almanya’ya gönderilişini seyretmektedir. Tarım Bakanı’nın hükümet toplantısında açıkladığına göre bu yıl Türk topraklarındaki verim geçen yıllarla kıyaslanmayacak kadar büyük olmuştur. Böyle olmasına rağmen fakir halka başta Alman Ordusu olmak üzere askeri kullanım sonrası arta kalan ürünleri kullanma hakkına sahiptir. Yönetimi elde tutan kişiler henüz gıda sıkıntısı çekmemektedirler. Çünkü Almanlar bu kişilerin yaşaması gerektiğini bilmekte ve onları beslemektedirler. Yöneticilerin ailelerine karneyle sağlanan ekstra gıda Türk–Alman dostluğunu pekiştirmektedir. Yöneticilerin Almanlar nedeni ile açlık çekmeleri haricinde bizim zavallı aç köylülerin ayaklanarak en değerli sömürgesi olan Türkiye’deki Alman hegemonyasını alt etmelerini beklememiz imkânsızdır. Almanya’yı rahatsız edecek kadar huzursuzluk Türk halkında mevcuttur ancak durum bundan fazlası değildir.</p>
				<p class="normal">Almanya Türk yönetimi üstündeki gücünü kuklalarının iplerini çekerek defalarca göstermiştir. </p>
				<p class="normal">Yakup Cemil’in hikâyesi ve arkadaşlarıyla beraber öldürülüşü Almanların etkisini sergilemek için en güzel örnektir. Yakup Cemil Karadeniz bölgesinde sınır boyunda faaliyet gösteren önemli bir komutandır. Yakup Cemil Temmuz 1916’da bu bilgileri bize veren arkadaşlarıyla beraber İstanbul’a gelmiş, Enver ve Talat tarafından saygıyla karşılanmış ve onlarla durum değerlendirmesi yapmıştır. Yakup Cemil Ermeni soykırımının halkta yarattığı moral bozukluğunu Cemal Paşa’nın Araplara Suriye’de yaptıklarının Türklere yeni düşmanlar kazandırdığını ve Türklerin yeniden bu halklarla dostluk bağları kurması gerektiğini belirtmiştir. Talat ve Enver’in Alman emirleri doğrultusunda Ermeni soykırımını yaptıkları düşünüldüğünde Yakup Cemil’in onların huzurunda böyle konuşması büyük bir cesarettir.</p>
				<p class="normal"> Cemil daha öteye giderek Türklerin savaşa kendileri için değil Almanlar için girdiklerini söylemiş ve Müttefiklerle Almanya’dan ayrı barış anlaşmaları yapılması gereğini vurgulamıştır. Yakup Cemil’in sözleri Enver ve Talat tarafından ilgiyle dinlenmiştir. İstanbul’da kalmaya devam eden Yakup Cemil’in fikirleri sadece Almanya’ya güvenini kaybetmiş olan askerlerce değil İttihat ve Terakki Komitesi üyelerince de kabul görmüştür. Ancak kısa süre içinde önce Yakup Cemil’in yandaşları ortadan kaybolmuş sonra da kendisi Talat’la görüşmeye davet görmüştür. Tanıkların anlattıklarına bakılırsa Talat, Yakup Cemil’i önce kucaklamış sonra da onu sıkıca tutarak korumaları çağırmıştır. Yakup Cemil’in üst aramasında daha önce belirttiği fikirleri gösterir belgeler bulunmuştur. Bu belgeler Talat için yeterlidir. Tutuklanan Yakup Cemil iki gün sorgulandı yani işkence gördü ve sonra asılarak idam edildi. Yakup Cemil’in idamını takiben 111 subay kayıplara karıştı. Bazı subaylar Pera’nın karşısına düşen vadiye götürülerek bıçaklandı, bazıları ise başka vilayetlere tayin edildikten sonra korumaları tarafından öldürüldü. Bu cinayetler için hiçbir askeri mahkeme kurulmadı.</p>
				<p class="indentmetin">NOT 1: Bu yıl Ekim ayında hazırlanan kanunla yabancıların Osmanlı Devleti’nde toprak almaları yasaklanmıştır. Bu yasa tabii ki Almanya’yı hedef almaktadır ve Berlin’i hiç mutlu etmemiştir.</p>
				<p class="indentmetin">NOT 2: Türk askerine verilen gıda miktarı azaltılmıştır. Artık bir Türk askeri günde bir okka tayın ve bir çiroz almaktadır.</p>
				<div class="clrb"/>
				<p class="normal">Almanların Türkler üzerindeki kontrolü konusunda şüphe duyanlar ve Türklerin kendi başlarına Almanlardan kurtulacağını umanların Yakup Cemil’in hikâyesini okuması çok yararlı olacaktır.</p>
				<p class="normal">Bu arada Almanya’ya karşı Müttefik donanmanın uyguladığı ambargo Almanya’nın Türkiye’de bulduğu yeni kaynaklar sayesinde fazla etkili olmamıştır. 1917 -1918 kış döneminde şartların zorlayıcı olması beklenmektedir. Fakat Türkiye gibi iki yıl önce halkından bir milyon kişiyi soykırımdan geçiren bir devlete bir milyon kişinin ölmesi pek bir şey ifade etmeyecektir. Tabii ki halka yalan istatistiklerle İngiltere ve Fransa’da kıtlık olduğu ve bu ülkelerin zavallı halklarının durumu anlatılmaktadır. Talat ve Enver’in paralarını yurtdışına kaçırması ve Cemal Paşa’nın Almanlara baş kaldırması Alman sahiplerine olan güvenlerinin zedelendiğini göstermektedir. Bu işaretler tarafımızca iç açıcı kabul edilebilir. Tabii ki bunları Londra’da akademik olarak incelememiz mümkün değildir. Ayrıca Türkiye’yi yöneten üçlü liderlerin içgüdülerini de önceden okumak imkânsızdır.</p>
				<p class="normal">Almanlar sayesinde varlığını sürdüren Türk askeri yönetiminin savaş sonunda çökmesi kaçınılmaz olduğuna göre Müttefiklerin savaş sonrası Türk Silahlı Kuvvetleri hakkında yapılması gerekenler için kafa yormalarına gerek yoktur. Fakat iflas etmiş olan Türk ekonomisinin gelecekteki durumu Müttefikler için çok daha zorlu bir problem olacaktır. </p>
				<p class="normal">Savaşın başında Almanlar Türk hazinesinin tüm altın stoklarını harcamıştır ve sonradan Türklere Alman parası olarak ve karşılığı altın olmak üzere 150.000.000 sterlin kredi verilmiştir. Bu borç savaş sonrası iki yıl içinde altın olarak geri ödenecektir. Bu ne güzel bir kredidir ve Türkler nasıl bu kadar aptalca davranmışlardır? Tahminimce Türklere ilk kredi acı bir ilaç gibi yanında biraz tatlandırıcı ile yedirilmiştir. Almanlar Türklere İngiltere’nin kesinlikle savaşı kaybedeceğini ve savaş için tüm altın rezervlerini kullandığını söylemişlerdir. Hâlbuki Almanlar sevgili dostları sayesinde savaşı kesinlikle kazanacaklardır. Bu durumda Alman banknotları nasıl değer kaybedebilir? Tabii bu açıklama savaşı kazanan tarafta olacağından çok emin olan Türkleri çok rahatlatmıştır ve Alman kredisini iç ferahlığıyla kabul etmişlerdir. İkinci büyük kredi Çanakkale Zaferi sonrası verilmiştir ancak cahil Türk köylüsü bu noktada kâğıt paranın altın kuruşa karşılık gelip gelmeyeceğini sorgulamaya başlamıştır. Bu düşüncelere son vermek için daha önce bahsettiğimiz ve altın bulundurmayı yasaklayan kanun yürürlüğe konmuştur. Daha sonraki günlerde gümüş paralar toplatılmış ve yerine nikel paralar dolaşıma sunulmuştur. Bu Alman dolandırıcılığına şapka çıkartma durumundayız!</p>
				<p class="normal">Türkiye şimdi tamamen iflas halindedir. Bu durumda Almanya borcunu ödeyemeyeceğinden emin olduğu Türkiye ile neden savaş sonrası borcun altın karşılığı ödenmesi konusunda pazarlık yapmıştır? Almanların verdiği borç kâğıt para cinsinden olduğuna göre kredinin ödenmemesi halinde kaybedeceği sadece paraların basıldığı kâğıt maliyeti olacaktır. Bu anlaşılır ancak Almanya’nın kazancı ne olabilir? Bu soruya cevap her karış Türk toprağında yazılıdır. Türkiye’nin keşfedilmeyi bekleyen doğal zenginlikleri bu sorunun cevabıdır. Hatta bu doğal kaynaklardan bazıları işletilmeye başlanmıştır. Maden işletmesindeki işçilik ve malzeme giderleri Almanlar tarafından kâğıt para ile ödenmektedir.</p>
				<p class="normal">Adana civarı sulama projesi, Konya’daki şeker fabrikası, Makişelin Vadisi sulama projesi, Bağdat demiryolları güzergâhındaki madenlerin işletilmesi, Haydar Paşa Liman İşletmeleri, İstanbul çevresi orman projesi ve Anadolu’da kurulan pamuk sanayisi gibi pek çok yatırım listeye dâhildir. Türkiye belki borcunu ödeyemeyecektir ama Almanlara verdiği imtiyazlar üretkendir ve daha yüzlerce imtiyaz verilecektir. Almanlar kurbanlarını sımsıkı kavramışlar ve Türklerin borçlarını madenleri, pamuk, şeker ve mısır olarak ödemesini sağlamışlardır. Türklere borçları defalarca ödetilecektir çünkü Türkiye’de Kültür finansmanını anlayan tek kişi yoktur. Türkiye artık kanamaktan kansız kalmıştır. Türkiye’nin kaderini sadece Müttefiklerin savaşı kazanması değiştirebilir. </p>
				<p class="normal">Müttefiklerin zaferini düşünmek imkânsız bir şey değildir ve Türkiye için Prusya sömürgeciliğinden çok daha iyidir. Türkiye belki iflas etmiştir ama Almanların fark ettikleri gibi sınırlı toprakları içinde bile çok büyük doğal kaynaklara sahiptir. Almanya’nın şimdiye kadar Anadolu’daki kaynakları kullanılır hale getirme çabaları da Türkler için bir şanstır. Ama maalesef Almanlar tüm çabalarına rağmen bu kaynaklara el süremeyeceklerdir.</p>
				<p class="normal">Geleceğin Türkiye’si Türklerin olacaktır ve bu ülke Ermenilerin, Rumların, Arapların ve en önemlisi Almanların olmayacaktır. Savaş devam ettiği sürece Almanlar suni gübreleriyle zenginleştirdikleri Türk topraklarındaki ürünleri sömürebilirler ancak savaş bitince bu durum da sona erecektir. Almanya’nın desteklediği Osmanlılaştırma projesi de sona erecektir. Almanların Suriye’de gerçekleştirdikleri gelişim Fransız mandası altında devam edecektir benzer şekilde İngiliz koruması altındaki Mezopotamya’da da Almanların yarattığı olanaklar geliştirilecektir. Türkler ise kendilerini iflas ettiren Almanlar olmasına rağmen Almanların Anadolu’da yarattıkları gelişim sayesinde savaş sonrası borçlarını ödeyeceklerdir.</p>
				<p class="normal">Dünya tarihinde şimdiye kadar hiçbir ülke Türkiye gibi bir borç altına sokulmamıştır. Hiçbir medeni Avrupa ülkesi kredi verdiği bir ülkeden Almanların Türklere kabul ettirdiği koşullar içinde geri ödeme istemez. Bu adeta mahkemelerin dolandırıcılardan çaldıkları paraları fazlasıyla tahsil etme yöntemlerine benzemektedir.</p>
				<p class="normal">Savaşın korkunç kükreyişi hala içinde tüm sesleri bulundurarak devam etmektedir. Ama dünyayı korkunç emelleri için savaşa sürükleyen Savaş Tanrısı’nın evine karanlık çökmeye başlamıştır. Karanlığın çökmesiyle bu vahşi yaratığın sonunun geldiği ve pek yakında şafağın sökeceği müjdelenmektedir. Şafağın sökmesiyle duvarda Arami atasözü “Mene, Mene, Tekel Upharsin” (İrdeledik, inceledik, pek beğenmedik ve değişim yapma kararı aldık) okunacaktır.</p>
			<div class="calibre1" id="calibre_pb_13"/></body>
</html>