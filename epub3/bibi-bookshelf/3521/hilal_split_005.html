<?xml version="1.0" encoding="utf-8" standalone="no"?><html xmlns="http://www.w3.org/1999/xhtml">
	<head>
		<meta content="text/html;charset=utf-8" http-equiv="content-type"/>
		<title>hilal</title>
		<meta content="http://www.w3.org/1999/xhtml; charset=utf-8" http-equiv="Content-Type"/><link href="stylesheet.css" rel="stylesheet" type="text/css"/><style type="text/css">
		@page { margin-bottom: 10.000000pt; margin-top: 10.000000pt; }</style></head>
	<body class="calibre">
<h1 class="h1baslik" id="calibre_toc_3">BÖLÜM I <br class="chapter"/>ESKİ TÜRK TEORİSİ</h1>
				<p class="normal">Tarihi sözler eden kişiler riskli bir oyun oynarlar. Çoğunlukla böyle tarihi sözler söylemek isteyen kişilerin ortaya çıkardıkları cümleler belli bir süre için geçerli olan ve daha sonra anlamlarını yitiren sözlerdir. Bu bir yerde para basmak gibi bir şeydir. Basıldığında pırıl pırıl olan paralar bir değeri temsil ederek tüm dünyaya elden ele yayılır. Ancak zaman içinde bu paraların üzerlerindeki yazılar, resimler ve işaretler silinir ve banknotlar para olarak kullanım değerlerini yitirirler. Durum böyle olmasına rağmen insanlar bu paraları hala ticarette kullanmaya devam ederler fakat bu sefer de bu neye benzediği bilinmeyen banknotların sahteleri ortalığı sarar ve sahtekârlara büyük servetler kazandırır. En azından bu hale gelip değerini yitirmiş banknotları hükümetlerin piyasadan toplamak ve ortadan kaldırmak şansları vardır. Hâlbuki tarihi sözleri geri toplama ve sahtelerini yok etme şansımız yoktur. </p>
				<p class="normal">Kırım Savaşı esnasında Lord Aberdeen’in Osmanlı İmparatorluğu için sarf ettiği “Hasta Adam” yakıştırması da bu tip tarihi sözlerdendir. Lord Aberdeen’in konuşmasının devamında “Bu hasta adamı çektiği acılardan kurtarmalıyız!” mealindeki sözlerini veya bu sözlerin söylendiği süreçteki önemini tartışmayı doğru bulmuyorum. Belki bu söylenenler o zaman için doğruydu ve hasta adamı acısından kurtarmak bizi daha sonra ortaya çıkacak belalardan koruyabilirdi. Ancak burada önemli olan söylenen sözlerin Türkler hakkındaki gerçeği o zaman ve şimdi doğru yansıtmadığıdır. Maalesef bu sözler hala dolaşımdadır ve artık sahte para gibi insanları kandırmakta kullanılmaktadır.</p>
				<p class="normal">Tarihin hangi bölümünde bakılırsa bakılsın Türklük denilen bela için Lord Aberdeen’in söylediği sözlerden daha isabetli olanlarını söylemek mümkündür. Bir Türk İmparatorluğu olan Osmanlı Devleti hasta adam değildir ve hiçbir zaman hasta olmamıştır. Çünkü Türkler hasta değil hastalığın kendisidirler. Türklük kanserin kendisidir ve bu canavar tümör üzerine çöktüğü canlı dokuları yüzyıllardır yiyip bitirmektedir. Kanserin kendi yaşamı olamaz, o sadece canlı dokulardaki yaşamı sömürmek ve öldürmek için yaşar. Ve biz bu tür bir yaşama “ölüm” deriz. Yaşamın kendisi öldürücü olamaz sadece hastalık ve ölümün kendisi can alma kapasitesindedir. Ve Türkler İran’ın batı sınırlarından daha batıya doğru ilerlemelerine başladıkları tarihten beri sömürme ve öldürme güdüleri üzerine yaşam inşa etmiş bir millettir. Doğudaki anavatanlarından göçe başladıklarından itibaren Türkler önlerine gelen her şeyi sömürmüş daha sonra belli bir ölçüde yerleşik yaşama geçtiklerinde ise sömürdükleri insanlar içinde kendilerine sindirim sorunu yaratan herkesi öldürmüşlerdir. Sonuçta Türkler kendisiyle temasta olan her canlı dokuyu yalayıp yutan korkunç bir tümör haline gelmiştir. Tarihin şu cilvesine bakınız ki dünyadaki en tehlikeli kanser bugün sahnelenebilecek en karmaşık ve entrika dolu tiyatro eserlerinde bile görülmeyecek şekilde kendisinden daha tehlikeli bir katil tarafından zehirlenmektedir. Osmanlıcılık artık Prusya denilen vahşi ve aç yengecin kıskaçlarına düşmüştür. Prusya denilen yengeç Asya’nın ortalarından kopup gelen bu kanserin derinliklerine kıskaçlarını geçirmiş ve onu emmeye başlamıştır. Çağdaş milletlerin şimdi yapmaları gereken önce yengecin kıskaçlarını kanserden sökmek ve sonra yaşamalarına gereğinden fazla izin verilmiş olan bu iki katili yok etmek olmalıdır.</p>
				<p class="normal">Bu kitabın amacı çağdaş dünyada özgürlükleri korumak için savaşan milletlere Türkler ve bugün Türkleri avucunun içine almış olan büyük gücü yargılamakta kullanacakları geçerli bir dava sunmaktır.</p>
				<p class="normal">Derin tarihi bilgilerin okuyucuya sıkıcı geleceğinin farkındayım ancak egemenlikleri altında yaşayan halklarla olan ilişiklerini anlamak için Türklerin kanlı tarihini biraz irdelememiz gerekir. Burada Türklerin Orta Asya’daki eski tarihlerine veya Orta Asya’da yaşayan Türk kavimleriyle Anadolu’da yaşayan Osmanlı Türklerinin farklarına girmeyi gerekli görmüyorum. Bugün (Almanya’nın yardımıyla) geniş toprakları ve burada kendilerine din, milliyet ve medeniyet düzeyi açılarından üstün ve farklı insanları yöneten, sömüren kanser Osmanlı Türkleridir. En sonunda katil, tecavüzcü ve barbar yüzünü gösterene kadar Almanya Avrupa’da edebiyat ve bilimin anavatanı olarak bilinirdi ve bu açılardan Türklerle uzaktan veya yakından bir alakası yoktu. Ancak Ağustos 1914’te karada ve denizde Alman bayrağı adeta kafatası ve kemiklerle bezenmiş korsan bayrağına dönüştü. Bu tarihte Almanya Hun İmparatoru Atilla’nın Avrupa medeniyetine uyguladığı mezalimden beri görülen en korkunç saldırıyı Batı medeniyetine karşı başlattı. “Kültür” ismi altında yapılan bu işgal ulaşılması imkânsız gibi görünen topraklara ulaşmış durumdadır. Ve vahşet bu topraklarda kendisine daha Hohenzollerns korsanlığı keşfetmeden yüzyıllarca önce sömürü, cinayet, işkence ve mezalimi yaşam stili haline getirmiş bir milletten dostluk bulmaktadır. Bizim İstanbul Hükümeti’yle flört eden diplomatlarımızın başarısızlığı dışında tencere kapağını bulur hesabı İstanbul kendine eş olarak, ona içgüdü ve gelenekler açılarından en yakın ülkeyi seçmiştir. Ruhani kan bağı gerçek kan bağından zayıf değildir ve yoğunluğu sudan fazladır. Gott ve Allah bu evliliği Ermeni ve Belçikalı kurbanların kanlarıyla dolu kadehlerini tokuşturarak perçinlemişlerdir.</p>
				<p class="normal">Osmanlı Türkleri Küçük Asya’da belirmeden yüzyıllar önce pek çok Türk grubu İran ve Fırat havzasına gelmiş sivil ve askeri yerleşkeler oluşturmuşlardı. Osmanlı ismi Küçük Asya’da ancak on üçüncü yüzyılda duyulmaya başlandı. Daha sonra bu bölgede yaşayan ırkları Osmanlı İmparatorluğu altında birleştirecek olan bu grup ilk başta kuzey batı Anadolu’da yerleşmişti. Kendilerinden önce Küçük Asya’ya gelen diğer Türk kabileleri gibi Osmanlılar da bir ellerinde Kur’an bir ellerinde kılıç olan büyük kalabalıklar halinde değil küçük ama askeri açıdan mükemmel ve Tanrı’nın onlara bir hediyesi olup halen sahip oldukları gözü pek savaşçılardan oluşan gruplarla göç etmişlerdi. Büyümelerini asimile etme ve temas ettikleri insanları yutma yeteneklerine borçluydular. İlk başta Rum ve diğer Hıristiyan grupları eritip yok ettiler. Örneğin Osman, oğlu Orhan’ı Nilüfer isimli bir Hıristiyan kızla evlendirmiştir. Rum ailelerden çocuklarını aldılar, onları devşirerek askeri eğitim verdiler ve Türk kızlarıyla evlendirdiler. Mr. D. G. Hogarth’ın belirttiği gibi Osmanlıların varoluşu ve milli güçleri Rum ve Türk kanlarının karışmasıyla ortaya çıkmıştır.</p>
				<p class="normal">Bu devşirme sistemi sadece Hıristiyan topluluklar üzerinde değil Osmanoğulları’ndan daha önce bölgeye gelerek batıya doğru ilerlemeye çalışan diğer Türk grupları üzerinde de uygulandı. Bu devşirme yöntemiyle profesyonel askerlerden oluşan Yeniçeri Kurumu ortaya çıkarıldı. Bu askerler kendileri için değil Hıristiyan veya Müslüman kim onlara para verirse onun için savaşırlardı. Yeniçerilik karlı bir işti çünkü bu paralı askerler yağmalayıp talan ettikleri komşu topraklar dışında ayrıca maaş alıyorlardı. Bazen bu paralı askerlerin kendilerini kiralayan güçlere de saldırdığı ve onların çocuklarını da bağırlarından koparıp artan emperyal güçleri içlerinde asimile ettikleri olurdu. Osmanlı işte böyle suya doymak bilmeyen bir sünger gibi etrafa saçılmış birbirinden habersiz tüm ırkları içine alarak Küçük Asya’nın verimli topraklarında asimile etti, bir sünger gibi şişti ve servet sahibi oldu. Bu sistemde düşmanı yok etmek olmadığından ele geçirdikleri yerlerdeki erkek gücünü kendi askeri güçlerine katarak daha da büyüyor ve daha fazlasını istiyorlardı. Müslümanların birbirleriyle savaşması mümkün olmadığından Osmanlılar diğer Müslüman gruplardan ordularını beslemek için gerekli vergiyi almazlardı. Ancak uygulamaya koydukları içten fetih yöntemi ile yani evlilikler, din ve dil birliği sayesinde dağınık diğer Türk grupları da kendi bayrakları altında topladılar. </p>
				<p class="normal">Türklerin Avrupa’yı istilaları on dördüncü yüzyıl başlarında Sırplara karşı yaptıkları savaşlar ve bundan elli yıl sonra da Bulgarları kontrolleri altına almalarıyla başladı. Artık sıra Yunanlılara gelmişti. 1453’de Fatih Sultan Mehmet İstanbul’u aldı. Bu süreçte Balkan yarımadasında geri kalan ırkları kontrolleri altına alırken Küçük Asya’daki güçlerini pekiştirdiler. On yedinci yüzyılın başlarında toprakları en geniş haline geldi ancak bu imparatorluğun yıkılmasına yol açacak unsurlar da artık kendi içinde yeşermeye başlamıştı. İronik olarak o zamandan bu yana bu imparatorluğu hala ayakta tutan kendi gücü değil onu kolayca yıkabilecek olan Avrupa devletlerinin kendi aralarındaki çekişme ve kıskançlıklar olmuştur. Avrupa devletleri arasında Osmanlı topraklarının paylaşımı konusundaki anlaşmazlıklar bu imparatorluğun varlığını düşmanlarına borçlu olmasını sağlamıştır. Osmanlı İmparatorluğu’nun zayıf noktası birbirleriyle kan, din veya dil bağı olmayan büyük Hıristiyan, Yahudi ve diğer Müslüman olmayan nüfusları bünyesinde bulundurmasından kaynaklanır. Osmanlı İmparatorluğu hiçbir zaman Büyük Britanya İmparatorluğu gibi işgal ettiği topraklara yeni nüfus göçleri sağlayamamış veya kendisine yeni topraklarda yeni yerleşim bölgeleri açmamıştır. Osmanlı sadece almayı bilir, vermek onun kitabında yoktur. </p>
				<p class="normal">Kuruluşundan on dokuzuncu yüzyılın başlarına kadar Osmanlı yabancı ve zayıf ırkların kanını emerek yaşayan ve vergi toplamaya ihtiyacı olana kadar bu insanlarla ilgilenmeyen askeri bir despot olarak yaşamıştır. Kontrol altına aldığı ırklara yönetimde söz hakkı tanımayan ve bir yerde onları başıboş bırakan bu imparatorluğun içinde yaşayan ırklar, sonunda teker teker ondan ayrılmaya başlamışlardır. Bugün Osmanlı Mısır’ı ve Trablus’u kaybetmiş ve Avrupa’daki varlığı İstanbul ile Çanakkale Boğazları kenarındaki ince bir kuşağa sıkışmış bir durumdadır. Osmanlıyı halen ayakta tutan Avrupalıların yarattığı tuhaf bir kavram olan “Güçler Dengesi”’dir. Neyse ki bu kavram artık ortadan kalmıştır. On dokuzuncu yüzyıl boyunca güçlü Avrupa devletleri Rusya’nın Akdeniz’e ulaşmasını önlemekte anahtar rol oynayan Boğazlarda karmaşık problemler çıkmasını istemediklerinden Türkleri İstanbul’dan atmamışlardır. Artık böyle bir yaklaşım yoktur ancak bu sefer de boğazların anahtarı Prusya’nın eline geçmiştir. Türklerin İstanbul’da kalmalarına bu yüzyıl boyunca izin veren Avrupa devletleri diğer taraftan on sekizinci yüzyıldan itibaren Osmanlı içinde yaşayan ırkların bağımsızlıklarını kazanmalarında yardımcı olmuşlardır. Avrupalı devletler Osmanlı’yı zayıflatabilecekleri kadar zayıflatmışlar ancak onun tamamen Avrupa’dan kovulması için gerekli ölümcül darbeyi hiçbir zaman vurmamışlardır.</p>
				<p class="normal">Küçük Asya’nın kuzey batısında ilk göründükleri günden Abdülhamit’e kadar Osmanlı Türkleri altlarında yaşayan ırkları sömürerek, bazen büyüyerek bazen de küçülerek bir şekilde ayakta kalmayı başarmışlardır. Osmanlı ekonomi, eğitim veya endüstri açılarından bakıldığında tarihte görülmüş olan en berbat imparatorluktur. Bir zamanlar dünyanın en verimli toprakları olan arazilere, bu arazileri sulayan muhteşem nehirlere, çok büyük maden kaynaklarına ve Akdeniz ile Karadeniz arasındaki stratejik pozisyonuna rağmen bu ülke şimdiye kadar ortaya çıkmış en geri ve barbar imparatorluktur. On dokuzuncu yüzyılın son çeyreğine kadar yolları ve iletişim sistemleri Osman Bey tarafından kurulduğu günkü kadar geri olan bu devletin demiryolları yok denecek kadar azdır. Gerek mali gerekse ahlaki açıdan çökmüş olan Osmanlı’nın içinde medeniyeti yetiştirecek tek tohum yoktur. Tarihte sadece kendisini değil dünyanın yarısını besleyen Mezopotamya, Türklerin yönetimi altında yılın yarısını çöl, diğer yarısını ise bataklık olarak yaşayan çorak araziye dönüşmüştür. Zamanında Babil ve Ninova gibi muhteşem kentlerin bulunduğu yerde şimdi perişan kulübelerde yaşayan sıtmalı köylüler yaşamaktadır. Zamanında dünyanın en büyük şehirlerini besleyen topraklarda yaşayan köylüler şimdi yarı aç yaşamaktadırlar. Türk yönetimi altında Mezopotamya’daki barajlar ve sulama kanalları bakımsız bırakılarak sonunda kullanılmaz hale gelmiştir. Bugün bu topraklarda iki bin yıl öncesi kullanılan teknolojinin ötesinde zerre kadar teknolojik gelişme bulunmaz. Sarayın, Sultan’ın ve onun kan emici oligarşisinin güvenliği sağlandıkça, cariyeler mutlu oldukça, ordularını besleyecek yeni gençler ve Türk oligarşisinin debdebeli yaşamasına vergileriyle kaynak sağlayan köylüler var olduğu sürece, yönetimi elde tutanlardan hiç biri sömürdükleri insanların gereksinimlerini sağlamak, doğal kaynaklarını etkin kullanmak ve yüz kat verimli olabilecek arazileri için parmak kımıldatmayacaktır. </p>
				<p class="normal">Kokuşmuş karkası kalmış olan Türk imparatorluğunun ölümcül bir kanser gibi yaşayan hükümeti üstünde beslenebileceği ufak bir et parçası bulduğu sürece altında yaşayanların iyilikleri için hiçbir şey yapmaz. Avrupa’daki toprakları elinden alınsa bile “Güçler Dengesi” kavramı sultana hala Küçük Asya ve Suriye halklarını sömürmek için bırakmaktadır. Bu halkların din, dil ve kültür açısından Türklükle hiçbir alakaları olmasa da onların iç zafiyetleri Türklerin gücünü beslemektedir. Bu iğrenç despotizm altında yaşayanların payına düşen sadece göz ardı edilme ve bunun sonucu olarak yozlaşma olmuştur.</p>
				<p class="normal">Abdülhamit’in tahta geçtiği o uğursuz 1876, Osmanlı İmparatorluğunda şimdiye kadar görülmemiş kanlı katliamların önünü açan yıl olmuştur. 1875–1876 Bulgaristan’daki ilk mezalim ve katliamların olduğu yıllardır. Bu yıllarda “katliam” sözcüğü Abdülhamit’in beyninde hoş bir melodi yaratmaktadır. Abdülhamit “katliam” sözcüğünü kendi kendine tekrarlayarak adeta trans haline geçmekte, katliamın doğası ve sonuçları üzerinde kafa yormaktadır. Tahta geçmesi öncesi olan katliamlar pek çok kalkışmayı bastırmıştır. İmparatorlukta Rum Baş Piskoposluğu eşiti olan Bulgar Baş Piskoposluğu’nun yükselişi ile Yunanlıların dil ve din açısından kendilerine bağlı gördükleri topraklarda ortaya çıkan çatışmalarda Rum ve Bulgar çeteciler kapışmış, bölgeye sadece ama sadece bu kavgaları önlemek amacıyla düzensiz Türk birlikleri gönderilmiştir. Bu medeniyet fukarası Türk birliklerinin bölgede ayrım yapmaksızın gerçekleştirdikleri cinayetler, ayaklanmaları bir daha ayaklanacak adam bırakmayacak şekilde bastırmıştır. 1876’da Mithat Paşa önderliğinde bir grup yönetici Abdülaziz’i tahttan indirmiş ve 5. Murat’ı üç aylığına tahta çıkartmıştır. Aynı yıl Abdülhamit “Allah’ın yeryüzündeki gölgesi” olarak tahta çıkmıştır. Aslında tahta çıktığında Abdülhamit yozlaşmayla kurumuş, hastalıklı ve sarsak imparatorluğu miras olarak almaktadır ama kısa sürede kendisi bu mirasa layık olduğunu gösterecektir. </p>
				<p class="normal">İlk başlarda kendini tahta geçiren Mithat Paşa’nın yönlendirmeleriyle Avrupa’nın güçlü devletlerine kendisinin “Allah’ın aydın ve reformist gölgesi” olduğunu kanıtlarcasına uyduruk bir parlamentonun açılmasına izin vermiştir. Parlamento parodisi kısa ömürlü bir gölge oyununun ötesine geçmemiştir. 1877’nin ilkbaharında Rusya’nın teşvikiyle Romanya Türk yönetiminden ayrıldı ve Türkler bu nedenle Ruslara savaş açtılar. 1878’de hüsranla biten bu savaş sonucu Edirne’de Ayastefanos Anlaşması imzalandı. Bu anlaşma Bulgaristan’a özgürlük ve Rusya’ya Balkanlarda daha fazla söz hakkı sağlamaktaydı. Bu anlaşmanın şartları üzerinde Almanya ve Büyük Britanya yine “ Güçler Dengesi” uyarınca anlaşmışlardır.</p>
				<p class="normal">Ayastefanos Anlaşması’nı daha sonra Berlin Anlaşması izledi. Bu anlaşmalarda Abdülhamit’in söz hakkı yoktu ancak o bir kenarda oturup elinde kalanlarla ne yapabileceğini planlamaktan memnundu. “Güçler Dengesi” prensibi sayesinde Abdülhamit ve Osmanlı bir kere daha sembolleri olan hilali ayakta tutmayı başarmışlardı. Abdülhamit Avrupa sayesinde İstanbul’u elinde tutmayı başarmış ve batılı güçlerin ona bıraktıkları doğudaki vilayetleriyle istediğini yapabilme özgürlüğünü korumuştu. Artık Abdülhamit büyük güçler tarafından tahtından indirilmeyeceğini biliyordu. Dolayısıyla kendini iç kargaşa ve ayaklanmalara karşı güvence altına alması gerekmekteydi. Bulgar ve Rumların örnek olarak sunduğu katliam düşüncesi Abdülhamit’in duygusuz ve kurnazlıklarla dolu beyninde artık şekillenmeye başlamıştı. Eğer Bulgar ve Rum çetecileri “katliam” kavramının babaları kabul edersek Abdülhamit’in beyni bu kavramı besleyip büyüten ve Zeus’un beyninin Atina’yı dünyaya getirdiği gibi onu tüm gücüyle doğuran bir anne gibiydi. Ortaya koymaya çalıştığı yeni yönetim sistemi yönettiği halkların insan gücünden beslenmeyi esas almış olan eski Osmanlı stratejisinin tam tersiydi fakat etkisi sömürülen imparatorluk halkları üzerinde Türk egemenliğini devam ettirmesi açısından aynı olacaktı. Zaman artık değişmişti ve Abdülhamit’e göre devraldığı sarsak imparatorluk mirasını devam ettirmek için başka çaresi yoktu. Abdülhamit Avrupa medeniyetini başarıyla kandırarak kendine inandıran bilge adam değildi. Bir yerde o Avrupa’yı hiç kandırmamıştı çünkü Abdülhamit Avrupa’yı tahtını korumak için kullandığı “Güçler Dengesi” çerçevesinde müttefik olarak görmekteydi. Abdülhamit Avrupalıların onu İstanbul’da tutmak istediklerini iyi biliyordu. Bilgelik fukarası olan bu adam kurnazlık açısından en zeki tilkiden daha zekiydi. Beyni büyük fikirlere açık değildi; örneğin imparatorluğunu iç düzeni adaletli hale getirmek, Avrupa medeniyetlerine ulaşmaya çalışmak, sahip olduğu zengin doğal kaynakları tebaasının zekâ ve bilgisini kullanarak işlemek hiç bir zaman aklından geçmemişti. </p>
				<p class="normal">Avrupa’daki her devlet ona halkının yaşam koşullarını iyileştirerek yukarıda saydıklarımızı başarmasında yardım edebilirdi. Yönettiği Arap, Ermeni veya Türk halklarının durumlarını düzeltmesi için Avrupalı her güç ona gerekli nakit, misyonerler, mühendisler, bilgi ve teknolojiyi sağlayabilirdi. Ama bir zalim olarak o imparatorluğunu kendi kurallarıyla yönetmek istedi. İmparatorluğunun Avrupa bölümünü nerdeyse tümüyle kaybetmiş, elinde sadece Asya toprakları kalmıştı. Daha önce anlattığımız gibi geleneksel Osmanlı devlet politikası yönettiği halkların insan gücünü sömürmeye dayanırken Abdülhamit bu politikanın tam tersini uygulamayı planlıyordu. Yani o tebaasının insan gücünü kullanmak yerine onu yok etmeyi tercih etmekteydi. Tilki kadar kurnaz beyninde tebaasının zayıf olması halinde Türklerin güçlü kalacaklarına inanmıştı. Sömürülen halkların zayıflatılması onları yönetenlerin ellerini güçlendirecekti. Örneğin ayağında gut hastalığı olan bir kişi sağlıklı beslenmeyle bu rahatsızlığı ve verdiği acıyı geçirmeye çalışırken Abdülhamit gut hastalığı olan ayağını bakımsızlıktan çürüyecek hale getirip sonuçta verdiği acıyı yok etmek isteyen bir kişi gibiydi</p>
				<p class="normal">Abdülhamit imparatorluktaki Türk nüfusun sadece yüzde kırklar civarında olduğunu iyi bilmekteydi ve yönetici Türk nüfusun gücünü arttırmak için yönetilen halkların güçlerinin zayıflatılması gerektiğine inanıyordu. Bu politika ilk defa Rum ve Bulgarlar üzerinde denenmişti ve Abdülhamit bu stratejiyi Arnavutları Sırplara karşı kışkırtarak başarıyla test etmişti. Arnavut ve Sırplar birbirlerini kırarlarken Makedonya’ya konuşlandırdığı Türk birlikleriyle Abdülhamit kendi yarattığı kargaşayı bastırmıştı. Burada yapılan katliam ve kırımlar Makedonya’yı başına bela olmaktan kurtarmıştı. Planını Makedonya’da test edip kusursuz bulan Abdülhamit artık bu stratejiyi geniş ölçekte kullanabilecekti. “Güçler Dengesi” prensibiyle kendisini tahtta tutan Avrupalı güçleri kızdırmak istemediğinden stratejisini Küçük Asya’da uygulamaya karar vermişti. </p>
				<p class="normal">Bu bölgede kanserin yutamadığı bazı yumrular vardı, dolayısıyla bunlar yok edilmeliydi. Sakat ve hasta Osmanlı sindirim sisteminin hazmedemediği bu canlı dokuların neşterle kesilip atılması gerekliydi. Baştan sona kurnaz zekâsının ürünü olan, beş yüzyıllık Osmanlı iç politikasını tersine çeviren stratejiyi uygulama zamanı gelmişti. Bu aslında zor bir stratejiydi ve dokuz yıl önce tahttan indirilen bu adamın yaptıklarının büyüklüğünü gördüğümüzde kurnazlıkta ne kadar ileri görüşlü olduğunu iyi anladık. Bugün aynı politikalar kendisini tahttan indiren gruplarca devam ettirilmektedir. Artık Abdülhamit’in amaçları net olarak açığa çıktığından onu insanlık tarihi içindeki en iğrenç kişilerden biri saymaktaki haklılığımız da ortaya çıkmaktadır. Şeytana hizmet gibi dünyada pek az kişiye nasip olan bir görevi Abdülhamit kendisinden sonra Osmanlı tahtını yönetmeye başlayan Kayser II. Wilhem’den bile iyi yerine getirmiştir. Cehenneme girdiklerinde bu ikiliye Şeytan , “Çok iyi iş başardınız benim sadık kullarım!” diyerek teşekkür edecektir. </p>
				<p class="normal">Abdülhamit’in tebaası içinde en çalışkan, üretken ve kapasiteli olanı Ermenilerdir. Dolayısı ile kurnaz tilki için Ermeniler en büyük tehdidi oluşturmaktadırlar ve bu halkın zayıf düşürülmesi strateji gereğidir. Tüm dünyanın bildiği gibi Ermeniler barışçıl bir Hıristiyan halkıdır ve Abdülhamit’in daha önce Avrupa’daki tebaasına uygulayıp test ettiği katliam stratejisi artık onlara uygulanacaktır. Bu stratejide kullanılacak olanlar ise Ermenilerle kaynaşıp yaşayan ve saldırganlıklarıyla ünlü bir çoban toplumu olan Kürtlerdir. </p>
				<p class="normal">Abdülhamit böylece katliamlardan yönetimi altına tam girmeyen uzaktaki Kürt aşiretleri sorumlu tutacaktır. Hâlbuki bu Kürtlere modern silahları ve askeri eğitimi veren kendisidir. Kürtlerin görevi Ermenileri yok etmektir ve bu görev karşılığı Ermeni kız ve kadınlara tecavüz etme, öldürdükleri erkeklerin evlerini soyma hakkına sahip olacaklardır. </p>
				<p class="normal">Ermeniler bu saldırılara başta direndiklerinde Abdülhamit Kürtleri düzenli Osmanlı birlikleriyle destekleyerek katliamı kâfirlere karşı açılmış bir cihada dönüştürmüştür. Patlamaya hazır bekleyen Müslüman fanatizmi sonunda güney ve kuzey, doğu ve batıda Ermeni soykırımları şeklinde ortaya çıkmıştır. Abdülhamit’in batılı çağdaş ülkelerce katliamları durdurmaya zorlanmasına kadar İstanbul sokakları Ermeni kanıyla yıkanmıştır. Ancak katliamları durdurduğu zaman Abdülhamit Ermenileri en azından bir nesil boyunca kendine tehdit olmaktan çıkartmış durumdadır. Zorla ve isteksizce Abdülhamit kendisine çalışan Kürt çeteleri durdurmuş, onları dağıtmış ve İstanbul’daki Ermeni avını sona erdirmiştir. Verdiği fermanla artık “Ermeni Av Mevsimi “ sona ermiştir. Bu olaylara tanık olan kişilerin anlattıklarına göre o zaman İstanbul’da bulunan 150.000 Ermeni üzerinde uygulanan bu av partisi ve evlerinin talanı bir anda sona ermiştir. Kanımca Abdülhamit’in av partisini bitirdiği anda İstanbul’da ancak 80.000 Ermeni kalmıştır. Bu zavallı Ermeniler Avrupa’nın baskısı ve öldürecek Ermeni kalmayacak korkusu ile Abdülhamit tarafından kurtarılmışlardır. Katliamlar sırasında pek çok Kürt de ölmüştür ve bu sonuç Yıldız’da yaşayan sarı benizli kasabı memnun etmiştir. Bu saldırgan Kürtlerin kan kaybı hiç de üzülmeye değer değildir. Bu olaylarda Abdülhamit’in yönetimi altında yaşayan halklara karşı geliştirdiği yeni Osmanlı politikasını açıkça görmekteyiz. Şimdiye kadar süregelen Osmanlı iç politikası tebaasını sonuna kadar sömürerek onu başıboş bırakmaya dayalıdır. Bu tebaaların kendilerini geliştirmelerine Osmanlı’nın karşı çıkması da gerekmez çünkü kendi başlarına gelişen halklar Osmanlı için iyi vergi kaynaklarıdır. Böyle bir tebaanın Osmanlı merkezi hükümetinden destek görmesi beklenemez ancak sadık ve yumuşak başlı kaldığı sürece Osmanlı bu halkın kendi başına gelişip zenginleşmesine de karışmayacaktır. Ancak on dokuzuncu yüzyılın son çeyreğinde tebaanın ihmal edilmesi ve başıboş bırakılması politikaları yerini tebaanın yok edilmesine bırakmıştır. Devlet topraklarında yaşayan tebaanın kendini geliştirerek zenginleşmesini artık tehdit olarak görmeye başlamıştır. Bu tip halkların kontrol edilmeleri gerekmektedir ve en iyi kontrol yöntemi onları öldürmektir. Şimdiye kadar yapılan katliamların yerel çatışmalar ve sürtüşmeler sonucu ortaya çıktığını düşünmek safdillik olur. Bu katliamların her biri İstanbul’da tahtını kurnazca bir despotizmle korumaya çalışan insanlık tarihinin en büyük kasaplarından Abdülhamit tarafından planlanmıştır.</p>
				<p class="normal">Osmanlı kemendinin ilmeğinde can çekişen bu halkların Avrupa’daki topraklarda yaşayan ırkların yaptığı gibi bağımsızlıklarını ilan ederek kurtulmaları gerekir hale gelmiştir. İleri görüşlü bir liderin dağılmakta olan halkları ülke için çalışarak, onların refah düzeyini arttırarak bir arada tutma, ülkeyi güçlendirme ve istikrara kavuşturma stratejisi Abdülhamit’te yoktur. Onun için ülkenin güçlenmesi en çalışkan ve üretken halkları yok ederek sağlanmaktadır. Hıristiyan kanlarının İstanbul sokaklarında daha yeni kuruduğu zamanda Alman Kayseri II. Wilhem’in Kutsal Toprakları ziyareti sonrası kardeşini Yıldız sarayındaki ziyareti çok anlamlıdır. Bu ikilinin özel konuşmalarında katliamlara değinmiş olmaları çok doğaldır çünkü sonuçta II. Wilhem’in tahtı da eli kanlı Töton Şövalyelerinin sayesinde kurulmuştur. Ayrıca son zamanlarda cereyan eden Türk-Yunan savaşı II. Wilhem’in kız kardeşinin Yunan tahtı varislerinden olması nedeni ile konuşulması tatsız bir konudur.</p>
				<p class="normal">Yaşamı boyunca Kutsal Toprakları ziyaret etmek istemiş olsa da Hıristiyan bir imparatorun eli kanlı bir kasabı Yıldız Sarayında ziyareti önemli bir olaydır. Her ne kadar elindeki kan henüz kurumamış olan kardeşini ziyaret ufak bir rahatsızlık yaratsa da II Wilhem’in asıl amacı Almanya’nın Osmanlı politikasının meyvelerinin yeşerip büyümelerini kontrol etmektir. Almanya’nın Osmanlı’ya karşı yürüttüğü dostluk politikası iyi yoldadır. Kılıç ve hediye değişimleri sonrası II. Wilhem doğrudan konuya girerek Küçük Asya’da Alman kolonicilere yerleşme izni verilmesini ister. Kayser’e göre Ermenilerden boşaltılan çiftlik ve topraklara Almanlar yerleşebilirler. </p>
				<p class="normal">Ancak Kayser Alman politikalarının meyvelerini olgunlaşmadan toplamak istemekte veya daha boyu yetişmezken bir ağaçtan meyve koparmaya çalışmaktadır. Alman kolonicilerin Küçük Asya’da sağlayacağı yararları alelacele Abdülhamit’e anlatan II. Wilhem’in megaloman kişiliği her istediğinin İstanbul’da derhal kabul edileceğini düşünmektedir. Ancak II. Wilhem Abdülhamit’te aldığı net ret cevabı ile şaşkına döner. Ekselansları Kayser II. Wilhem İstanbul’u öfke içinde ve Kutsal Topraklarda edindiği o güzel duygulardan uzak şekilde terk eder. Pan-İslamist olan Abdülhamit uzun bir yolculuktan sonra kendisini görmeye gelen ve Ermeni katliamına kulak asmayan büyük biraderinin öfke içinde kaçışını mutluluk içinde izlemiştir. Belki de domuzlar olarak nitelendirdiği Hıristiyanları biraz korkutmuş ve hayal kırıklığına uğratmıştır. Büyük Hıristiyan biraderi aslında çok aceleci davranıp her isteğinin yerine getirilmesini istemiştir. Acaba büyük biraderi Abdülhamit’in o kadar zaman ve para harcayarak gerçekleştirdiği Ermeni katliamını Alman kardeşlerine yer açmak için mi yaptığını sanmıştır? Bu akla yakın bir düşünce değildir çünkü Abdülhamit Ermenileri çalışkan ve gelişmeye müsait olduklarından tahtına tehdit olarak görmüş ve öldürmüştür. Öldürdüğü Ermenilerin yerine daha çalışkan, bilgili ve arkasında Prusya’nın desteği olan Alman göçmenleri kabul etmesi mümkün müdür? </p>
				<p class="normal">Ekselansları II. Wilhem anavatanına dönmüş, kardeşi Abdülhamit ve kendisine çok aceleci davrandığı için kızmış haldedir. Anlaşılan odur ki Türklerin Almanlar tarafından sömürge haline gelmeleri için biraz daha altyapı inşa etmeye gerek vardır. Bu olay Almanların Türkleri sömürgeleştirmek için doğru tarih olarak gördükleri zaman aralığını göstermesi açısından önemlidir. Aslında o tarihte bile Almanlar, Osmanlı’nın içlerine nüfus etmişlerdir ancak II. Wilhem’in sabırsızlığını fark eden Abdülhamit istenen şeyin Almanlar için çok önemli olduğunu fark ederek Alman ilişkilerini bir süre yavaşlatmaya çalışmıştır. Bu başarısızlıktan sonra kanserli tümöre kıskaçlarını gömmeye çalışan “sabırlı” Almanlar ümitsizliğe düşmeden çalışmaya devam etmişler ve kanserin kenarlarında yaşayan dokuları yiyerek beslenmişlerdir.</p>
				</body>
</html>