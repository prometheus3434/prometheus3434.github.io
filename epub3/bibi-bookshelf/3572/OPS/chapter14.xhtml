<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İçimdeki Ses</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="130" id="page130"></span><st c="0">14</st><span><st c="3">ÖPÜCÜK</st></span></h1>
		<p><st c="10">Zihnimi kurcalayan kelimeler şunlardı: </st><em><st c="50">Annemler de seyahatteler!</st></em><st c="75"> Yani şimdi biz yalnız mı kalacaktık? </st><st c="113">Biz, Sinan’la ikimiz! </st><st c="135">Şöyle bir düşündüm, sanırım hayatımda ilk defa yaşıtım bir erkekle, üstelik de çok hoşlandığım bir erkekle bir evde yalnız olacaktım. </st><st c="269">Aşağı yukarı paraşütle uçaktan atlamak gibi bir şey.</st></p>
		<p><st c="321">Sinan’la öğretmenler odası önündeki konuşmamızdan itibaren iştahım kesilmişti. </st><st c="401">Sebebi, annemlerden Sinanlar’a gitmek için nasıl izin alacağım konusu değildi. </st><st c="480">O gayet kolay olmuştu. </st><st c="503">Çünkü onların da işi varmış. </st><st c="532">Annemlerin çalıştığı bankayı çokuluslu büyük bir banka satın almış ve cuma günü beşten sonra bunun kutlanacağı büyük bir toplantı olacakmış. </st><st c="673">İkisi de heyecan içindeydi. </st><st c="701">Artık maaşlarını avro olarak mı alacaklarını düşünüyorlardı, yoksa terfi edeceklerini mi umuyorlardı bilemiyorum, ama bu yaban</st><span epub:type="pagebreak" title="131" id="page131"></span><st c="827">cı ortak eve bir neşe getirmiş, benim izin almamı da kolaylaştırmıştı. </st><st c="899">Zaten pek de itiraz edemeyecekleri bir yalan uydurmuştum: “Okuldaki tiyatro koluna yazıldım, sene sonunda bir oyun sahneye konacak, Mösyö Henry çeviri konusunda ona yardım etmemi istedi. </st><st c="1086">Dersten sonra okulda kalacağım.” Bunu bizimkilere bir kere söylemem yetti. </st><st c="1161">Kendi toplantılarıyla çok meşgul olduklarından benimle ilgilenmediler bile.</st></p>
		<p><st c="1236">Annem o gece bütün gardırobunu boşaltıp bir sürü kılık kıyafet denedi. </st><st c="1308">Her seferinde de hem bana hem babama fikir soruyor, ama sonra ikimizin söylediklerini de dikkate almayıp kendi bildiğini okuyordu. </st><st c="1439">Annemin bu huyu beni sinir eder. </st><st c="1472">Madem kendinden başkasının fikrine değer vermeyeceksin, o zaman niye soruyorsun? </st><st c="1553">Cevap vermezsek ya da, “Sen nasıl istersen,” falan gibi geçiştirici ifadeler kullanırsak da, sinirlenir. </st><st c="1658">İlgisizlikle, kırk yılda bir sorduğu soruya cevap vermemekle suçlar. </st><st c="1727">Biz de mecburen fikrimizi belirtiriz ama hiç fark etmez, o yine kendi bildiğini yapar. </st><st c="1814">“Evet haklısın, mavi daha güzelse de, benim içime tam olarak sinmiyor, biraz solgun gösteriyor beni, bordo daha iyi bence.” Baştan bordo giyse olmaz sanki!</st></p>
		<p><st c="1969">Her neyse, o gün annemin bütün sorularına ayrıntılara inerek, hoşlanacağı cevaplar vermeye çalıştım. </st><st c="2071">En küçük bir gerilim bile hiç işime gelmezdi.</st></p>
		<p><st c="2116">Sinan’ın bana, “Bize gelir misin?” diye sorduğu anla, onların evine varmamız arasında hemen hemen bir asır vardı. </st><st c="2231">Yani bana öyle geldi. </st><st c="2253">O süre içinde, aklımdan geçenleri ve yaptıklarımı anlatmaya kalksam roman olur; o yüzden doğrudan konuya giriyorum:</st></p>
		<p><st c="2368">Okuldan çıktık, kapıda bekleyen arabaya bindik, şoför </st><span epub:type="pagebreak" title="132" id="page132"></span><st c="2423">bizi insanın ancak rüyalarında görebileceği türden bir malikânenin önüne bıraktı ve ortadan kayboldu. </st><st c="2525">O andan itibaren perdeyi aşmış, bir filmin içine girmiştim.</st></p>
		<p><st c="2584">Baştan yanlış söylemişim, bulunduğum yer bir malikâne değil saray yavrusuydu. </st><st c="2663">İlkokuldayken Dolmabahçe Sarayı’na gitmiştik hep birlikte. </st><st c="2722">Gerçi köşe bucak dolaşmadık, kırmızı halıların dışına çıkmamız yasaktı, ama yine de ilk izlenimim buranın Dolmabahçe’den çok daha etkileyici olduğuydu. </st><st c="2874">Tavanlar herhalde üç insan boyu yükseklikteydi; belki de beş. </st><st c="2936">Girdiğimiz geniş hole –başka bir isim bilmediğim için hol diyorum ama belki de salon demem daha doğru– açılan birçok kapı ve evin başka bölümlerine giden merdivenler vardı. </st><st c="3109">Tavan süslemeleri, merdiven korkuluklarındaki oymalar, yerlerdeki halılar her şey, benim gerçeklik duygumu biraz daha kaybetmeme neden oluyordu. </st><st c="3254">Harikalar Diyarı’ndaki Alice gibiydim. </st><st c="3293">Çılgınca koşarak bütün kapıları açmak, merdivenleri ikişer ikişer çıkarak, evin bütün köşelerini dolaşmak istiyordum. </st><st c="3411">Birkaç yaş daha küçük olsaydım bunu yapacağım kesindi, ama şimdi yanımda Sinan’ın olduğunu da düşünürsek, ağırbaşlı olmak ve sanki benim için o kadar da sıradışı bir durum değilmiş gibi sakin davranmak durumundaydım.</st></p>
		<p><st c="3627">Etrafıma şöyle bir bakıp, “Eviniz güzelmiş,” demekle yetindim. </st><st c="3691">Daha fazlası ağzımdan çıkmasın diye de, arka arkaya birkaç kez yutkundum.</st></p>
		<p><st c="3764">Sinan, “Hadi odama gidelim,” dedi. </st><st c="3800">Dizlerimin bağı çözülmek üzereydi!</st></p>
		<p><st c="3834">Bazı merdivenlerden çıkıp bazı koridorlardan geçtik; bu arada da hizmetçi olduğunu tahmin ettiğim, annemden biraz daha genç bir kadın ve uşak olduğunu tahmin etti</st><span epub:type="pagebreak" title="133" id="page133"></span><st c="3997">ğim, babamdan daha yaşlı bir adamla karşılaştık. </st><st c="4047">Sinan onlara yalnızca hafif bir gülümsemeyle selam verdi, onlar da saygıyla hafifçe eğildiler ve hemen ortadan kayboldular. </st><st c="4171">Sinan’ın annesi babası evde yoktu –olmayacaklarını biliyordum tabii– şimdi de evde tamamen yalnız olmadığımızı öğrenmiştim. </st><st c="4295">Bu durum beni biraz rahatlatmıştı. </st><st c="4330">Herhalde evde hizmetçiler falan varken fazla ileri gidemezdik. </st><em><st c="4393">İleri!?</st></em><st c="4400"> Ne demekse!</st></p>
		<p><st c="4412">Sinan’ın odasının kapısına geldiğimizde, kendimi çok başarılı buldum. </st><st c="4483">Şu âna kadar bir rezalete sebep olmamayı başarmıştım; takılıp düşmemiştim ya da sakarlık edip bir şeyleri kırmamıştım, ağzımdan abuk sabuk cümleler çıkmamıştı. </st><st c="4643">İyi idare ediyordum. </st><st c="4664">Sinan’ın odasına girerken böyle düşünüp, kendime güvenimi tazeledim.</st></p>
		<p><st c="4732">Sinan’ın “odası”, aşağı yukarı bizim ev büyüklüğündeydi. </st><st c="4790">Aslında bir değil, birbirinin içine geçen iki odadan oluşuyordu. </st><st c="4855">İlk bölmede çalışma masası, küçük bir kütüphane, televizyon, PlayStation falan bulunuyordu. </st><st c="4947">İçerideki bölmedeyse yatağı vardı: İki kişilik koca bir yatak. </st><st c="5010">Çok korkutucu! </st><st c="5025">O tarafa bakamıyordum. </st><st c="5048">Kendimi, çalışma masasına yakın bir yerde duran tek kişilik koltuğa bıraktım. </st><st c="5126">Bütün bu durum içinde en güvenilir yer burası göründü gözüme.</st></p>
		<p><st c="5187">Sinan, “Bir şey içer misin?” diye sordu. </st><st c="5229">“Meyve suyu ya da Ice Tea falan?”</st></p>
		<p><st c="5262">“Yok,” diye cevap verdim.</st></p>
		<p><st c="5288">Benim gardırop sandığım bir dolabın kapağını açtı. </st><st c="5340">Meğer bir bölümü buzdolabıymış. </st><st c="5372">Oradan bir enerji içeceği çıkarıp içti. </st><st c="5412">Bunun beni biraz tedirgin ettiğini itiraf etmeliyim; fazla enerjik olması işime gelmezdi doğrusu.</st></p>
		<p><span epub:type="pagebreak" title="134" id="page134"></span><st c="5509">“Çok sessizsin,” dedi Sinan, enerji içeceğinin son yudumunu da içtikten sonra. </st><st c="5589">Gerçekten de ortalık fazlasıyla sessizdi; ben yine de sesimi çıkarmadım, ne olduğu belirsiz bir gülümsemeyle yetindim.</st></p>
		<p><st c="5707">“PlayStation oynamak ister misin?” diye sordu. </st><st c="5755">“Ya da başka bir şey?”</st></p>
		<p><st c="5777">“Ne ilgisi var şimdi!” demedim ama düşündüm. </st><st c="5823">İki oğlan çocuğu gibi PlayStation mı oynayacağız yani? </st><st c="5878">Bu lafı duymamış olmak isterdim. </st><st c="5911">Biraz sarstı beni. </st><st c="5930">Sanırım bunu Sinan da fark etti.</st></p>
		<p><st c="5962">“Şaka yaptım,” dedi. </st><st c="5984">“Kızlar sevmiyor PlayStation oynamayı, biliyorum.”</st></p>
		<p><st c="6034">Bu cümle karnımda hafif bir kasılmaya yol açtı. </st><st c="6083">Ne demek istiyordu acaba? </st><st c="6109">Daha önce birçok kız arkadaşının olduğunu, kızları iyi tanıdığını mı ima ediyordu? </st><st c="6192">Daha önceki kız arkadaşlarını da eve davet etmiş miydi? </st><st c="6248">Odasına çağırmış mıydı? </st><st c="6272">Onlar da burada, şu benim oturduğum koltukta mı oturmuşlardı? </st><st c="6334">Onlarla ne kadar “ileri” gitmişti? </st><st c="6369">Sevdiğini söylemiş miydi onlara? </st><st c="6402">Öpüşmüş müydü? </st><st c="6417">Nasıl kızlardı acaba? </st><st c="6439">Belki yaşça daha büyüktüler. </st><st c="6468">Herhalde hepsi benden daha güzeldir; en azından daha havalı! </st><st c="6529">Ayrıca kesinlikle benden daha zengindirler.</st></p>
		<p><st c="6572">Bu düşünceler içimi öylesine kararttı ki, boğazıma koca bir yumru oturdu. </st><st c="6647">Koşarak orayı terk etmek istiyordum, ama felç olmuştum sanki. </st><st c="6709">Ayaklarım hareket etmiyordu.</st></p>
		<p><st c="6737">O sırada Sinan yerinden kalktı; “Daha iyi bir fikrim var!” deyip, müzik setinin yanına gitti. </st><st c="6832">Bir düğmeye bastı ve odanın içini </st><em><st c="6866">Nights in White Satin</st></em><st c="6887"> doldurdu. </st><st c="6898">Benim de bütün bedenimde ziller çalmaya başladı.</st></p>
		<p><st c="6946">Yanıma yaklaştı, elini uzattı; “Dans edelim mi?” dedi.</st></p>
		<p><span epub:type="pagebreak" title="135" id="page135"></span><st c="7001">“Burada mı?” diye sorarken ayağa kalkmıştım bile. </st><st c="7052">Felç olmamışım.</st></p>
		<p><st c="7067">Sinan bir eliyle belime sarıldı, bir eliyle de elimi tutuyordu. </st><st c="7132">Ağır ağır birlikte sallanmaya başladık. </st><st c="7172">Dedem ve anneannemi düşündüm. </st><st c="7202">Onların neler hissettiğini o kadar iyi anlıyordum ki şimdi. </st><st c="7262">Şu an acaba benim de hayatımda bir başlangıç mıydı? </st><st c="7314">Uzun yıllar sürecek bir birlikteliğin başlangıcı... </st><st c="7366">tıpkı dedem ve anneanneminki gibi!</st></p>
		<p><st c="7400">Elimi Sinan’ın boynuna doğru yaklaştırdım. </st><st c="7444">Sarılmak istiyordum ona. </st><st c="7469">Sarılmak ve kımıldamadan saatlerce öylece kalmak!</st></p>
		<p><st c="7518">Sinan kulağıma fısıldadı. </st><st c="7545">“Çok tatlıydın bu şarkıyı söylerken,” dedi, sonra ekledi: “</st><em><st c="7604">Avatar</st></em><st c="7611">’ı izlerken de çok tatlıydın. </st><st c="7642">Aklın hiç filmde değildi, bahse girerim konusunu sorsalar anlatamazsın, ama yine de çok tatlıydın. </st><st c="7741">Öğretmenler odasına girip ‘Sinan Bey’ diye beni çağırırken de çok tatlıydın. </st><st c="7818">Yanakların kızarmıştı, gözlerinde sanki bir kıvılcım yanıp sönüyordu.”</st></p>
		<p><st c="7888">Utanıyordum ama aynı zamanda müthiş bir neşe de duyuyordum. </st><st c="7949">Yer yarılsa yerin dibine girsem ve orada büyük şenlik ateşleri yakıp çılgınca eğlensem... </st><st c="8039">O derece!</st></p>
		<p><st c="8048">Meğer her şeyin farkındaymış. </st><st c="8079">Meğer düşüncelerimi okuyormuş. </st><st c="8110">Meğer bana dikkat ediyormuş, bana bakıyormuş. </st><st c="8156">Meğer benden sahiden hoşlanıyormuş.</st></p>
		<p><st c="8191">Ona iyice yaklaştım. </st><st c="8213">Başımı omuzuna dayadım ve, “Sen de,” dedim. </st><st c="8257">“Sen de çok tatlısın.”</st></p>
		<p><st c="8279">O an dansı kesti. </st><st c="8298">Müzik çalmaya devam ediyordu. </st><st c="8328">Biz durmuştuk. </st><st c="8343">Dünya durmuştu. </st><st c="8359">Gözlerimin içine baktı. </st><st c="8383">İki elimi sıkı sıkı kavradı. </st><st c="8412">Sonra bir eliyle yanağımı okşadı ve sonra eğilip öptü. </st><st c="8467">Beni, dudaklarımdan öptü!</st></p>
		<p><span epub:type="pagebreak" title="136" id="page136"></span><st c="8492">Şimdi tüm kalbimle ve bütün dürüstlüğümle, o an hissettiklerimi becerebildiğim kadar anlatmaya çalışacağım: Öncelikle şunu söyleyeyim; hiçbir şey anlamadım! </st><st c="8650">Kafamdan aynı anda binlerce düşünce geçiyordu: Ya birisi şu an içeri girerse?.. </st><st c="8730">Ya annemlerin kulağına giderse?.. </st><st c="8764">Dişlerimi de fırçalamadım, ağzım kokuyor mudur?.. </st><st c="8814">Düşüp bayılacak mıyım acaba?.. </st><st c="8845">Karşılık vermeli miyim?.. </st><st c="8871">Hayır vermemeliyim... </st><st c="8893">Evet vermeliyim... </st><st c="8912">Vermemeliyim... </st><st c="8928">Nasıl karşılık vereceğim?.. </st><st c="8956">Yaptığım çok ayıp... </st><st c="8977">Çok şahane... </st><st c="8991">Dudağım acıyor... </st><st c="9009">Isırdı galiba... </st><st c="9026">Artık büyüdüm, kadın oldum... </st><st c="9056">Evlenecek miyiz?.. </st><st c="9075">Bir çocuğumuz olacak mı?.. </st><st c="9102">Şimdi ben Sinan’la mı öpüşüyorum?.. </st><st c="9138">Sinan kim?.. </st><st c="9151">Yutkunmam lazım... </st><st c="9170">Yutkunmamam lazım... </st><st c="9191">Çıkıp gitsem mi?.. </st><st c="9210">Yatacak mıyız şimdi?.. </st><st c="9233">Daha çok erken... </st><st c="9251">Hayır çok geç... </st><st c="9268">Her şey için çok geç...</st></p>
		<p><st c="9291">Hatırladıklarım bunlar... </st><st c="9318">Ama tamamı değil, çok daha fazla düşünce geçti kafamdan. </st><st c="9375">Diğerleri uçup gitmiş. </st><st c="9398">Ayrıca bütün bu düşüncelere, aksak ritimde, kulakları sağır eden bir kalp vuruşu eşlik ediyordu.</st></p>
		<p><st c="9494">Vücudumun ölçülebilir bütün değerlerinin devamlı olarak inip çıktığına eminim. </st><st c="9574">Ateşim, tansiyonum, nabzım, kolesterolüm, mineraller, vitaminler devamlı olarak değişiyordu. </st><st c="9667">O anda oradan gitmeyi istiyor, aynı anda sonsuza dek orada, bu şekilde kalmayı arzuluyor ve yine o sırada tuvalete koşmak için kuvvetli bir istek duyuyordum.</st></p>
		<p><st c="9824">O güne dek birçok kez, çeşitli derslerin gereksiz olduğunu düşünmüşümdür. </st><st c="9899">Bazen matematik çok saçma gelir örneğin, doğada sayı diye bir şey yok, matematikse tümüyle sayı sistemleri üzerine kurulu. </st><st c="10022">Ya da bazen fizik ya da kimya anlamsız gelir; her şey olması gerektiği yere doğru </st><span epub:type="pagebreak" title="137" id="page137"></span><st c="10104">akıyor, moleküllerin içindeki formüller günlük hayatta ne işimize yarayacak diye dertlendiğim çok zaman olmuştur.</st></p>
		<p><st c="10217">Ama o gün orada, yaptığım şeyin, yani öpüşmenin, ne olduğunu çözebilmek için, hayat bilgisi, matematik, kimya, fizik, müzik, edebiyat, resim, coğrafya, biyoloji, arkeoloji, astroloji gibi bütün pozitif bilgilere, ayrıca da büyü, fal, üçüncü göz, altıncı his gibi doğaüstü verilere ihtiyaç vardı. </st><st c="10514">Bence öpüşmek ölmek gibi bir şey; çünkü öpüşürken insan kendini, karşısındakini ve o ânı aşıp bu dünyadan gidiyor.</st></p>
		<p><st c="10628">Orada öylece dudak dudağa ne kadar kaldık hatırlamıyorum. </st><st c="10687">Artık nefes alamaz hale gelmiştim ki, Sinan’ı hafifçe itip kendimden uzaklaştırdım. </st><st c="10771">Yapabileceğim başka bir şey yoktu; “Eve gitmek istiyorum,” dedim.</st></p>
		<p><st c="10836">Sinan, biraz da pişkince, “Ne oldu, utandın mı?” diye sordu.</st></p>
		<p><st c="10897">“Hiç de utanmadım,” dedim, kıpkırmızı bir suratla.</st></p>
		<p><st c="10948">“Hoşuna gitmedi mi?” diye sordu.</st></p>
		<p><st c="10981">Tam bir sersem gibi, “Fena değildi!” dedim.</st></p>
		<p><st c="11025">Bana doğru yaklaşıp, “Biraz daha kal,” dedi.</st></p>
		<p><st c="11070">Ondan birkaç adım uzaklaşıp, “Gitmem lazım,” dedim.</st></p>
		<p><st c="11122">Daha fazla ısrar etmedi. </st><st c="11148">Sanırım biraz da bozulmuştu. </st><st c="11177">“Ali Abi seni bıraksın. </st><st c="11201">Ama istersen ben de gelebilirim,” dedi.</st></p>
		<p><st c="11240">“Yok, gerek yok senin gelmene,” dedim. </st><st c="11280">“Ali Abi beni bırakır.”</st></p>
		<p><st c="11303">Arabanın arkasında küçük bir hanımefendi gibi otururken, </st><span epub:type="pagebreak" title="138" id="page138"></span><st c="11361">Sinanlar’ın evindeki öpüşme sahnesini defalarca kafamın içinde yeniden izledim. </st><st c="11441">Yakın planlar, genel planlar, Sinan’ın yüzü, benim yüzüm, Sinan’ın eli, benim elim. </st><st c="11525">Yaklaşma ânı, dudakların birbirine değme ânı, gözlerin kapanması, öpüşme... </st><st c="11601">Bütün ayrıntıları yüzlerce kez gözümde canlandırdım.</st></p>
		<p><st c="11653">Neyse ki, eve vardığımda annemler hâlâ dönmemişti. </st><st c="11705">Yoksa, özellikle de annemin suratıma baktığında her şeyi anlaması işten bile değildi. </st><st c="11791">Onlar gelene kadar kendimi toplamaya çabaladım. </st><st c="11839">Birkaç kez soğuk suyla yüzümü yıkadım. </st><st c="11878">Çeşitli kitapları okumaya çalışarak, hatta ders yaparak başka şeylere yoğunlaşmayı denedim ama başaramadım. </st><st c="11986">O büyülü sahne sanki zihnime yapışmıştı ve tekrar tekrar oynuyordu. </st><st c="12054">Üstelik zaman geçtikçe solacağına, daha da canlanıyordu. </st><st c="12111">Ben aynaya baktığımda, kesinlikle ilk defa öpüşmüş bir kız suratı görüyordum. </st><st c="12189">Annemlerin de göreceğine emindim. </st><st c="12223">Onlar gelmeden yatağa girmek daha iyiydi. </st><st c="12265">Ama uyuyamadım tabii, uyuyormuş numarası yaptım. </st><st c="12314">Geldiklerinde, erken yattığımı düşünüp rahatsız etmediler. </st><st c="12373">En azından o gece için yırtmıştım.</st></p>
		<p><st c="12407">Ertesi sabah aynaya baktığımda o kız, yani öpüşmüş olan, hâlâ karşımda duruyordu! </st><st c="12490">Ertesi gün de, daha ertesi gün de aynaya baktığımda o ifade değişmedi. </st><st c="12561">Bu yüzden de, gerek evde gerekse okulda kimseyle göz göze gelmemeye çalıştım. </st><st c="12639">Mümkün olduğunca insan içine çıkmadım.</st></p>
	</section>
<div id="charCountTotal" value="12677"></div></body>
</html>
