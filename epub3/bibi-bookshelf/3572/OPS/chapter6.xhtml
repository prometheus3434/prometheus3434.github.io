<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İçimdeki Ses</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="56" id="page56"></span><st c="0">6</st><span><st c="2">ATEŞLİ GÜNLER...</st></span></h1>
		<p><st c="18">İki nokta arasındaki en kısa mesafe bir doğrudur prensibinden hareketle önümdeki atlasta Türkiye’yle Yeni Zelanda arasına cetvelle bir çizgi çizdim. </st><st c="168">Buna göre, İstanbul’dan çıkıp Yeni Zelanda’ya varmam için şu ülkelerden geçmem gerekiyor: Suriye, Irak, İran, Hindistan, Malezya, Endonezya, Avustralya. </st><st c="321">Ayrıca Hint Okyanusu’ndaki Bengal Körfezi’ni de aşmam lazım. </st><st c="382">Tabii, bazılarını pas geçmek için uçak da kullanabilirim ama bu çok pahalı olur. </st><st c="463">Elimdeki parayı idareli kullanmam gerekeceğinden, mümkünse otostop falan yapmam ya da en ucuz araçları tercih etmem daha doğru.</st></p>
		<p><st c="590">Bu ülkelerin pek çoğuyla ilgili bilgim yok. </st><st c="635">Suriye ve Irak’ın çok karışık olduğunu, içsavaşların süregeldiğini biliyorum. </st><st c="713">Dedem sık sık gazeteleri yüksek sesle okur. </st><st c="757">Daha doğrusu, gazetelerdeki haberlerle yüksek sesle konuşur. </st><span epub:type="pagebreak" title="57" id="page57"></span><st c="818">Ayrıca televizyondaki haberlerde de zaman zaman bu konudaki görüntüler gözüme çarpmıştı. </st><st c="907">Sanırım bu ülkeler arasında, bazen Türkiye’yi de ilgilendiren ciddi sorunlar oluyor. </st><st c="992">Hatta geçenlerde Suriyeliler’in Türkiye’nin güneydoğusunda bir yere bir bomba attıklarını bile biliyorum. </st><st c="1098">Savaş çıkacak zannettik birkaç gün boyunca ama pek bir şey olmadı. </st><st c="1165">Şimdi bilgisayarım olsaydı daha derin bir araştırma yapabilirdim. </st><st c="1231">Lanet olsun, şu küçücük odada dımdızlak kaldım.</st></p>
		<p><st c="1278">Hindistan’ı teyzemin yoga maceralarından biliyorum. </st><st c="1331">Orası rengârenk elbiselerle dolaşan insanların bütün gün elleri dizlerinin üstünde meditasyon yaptıkları bir yer. </st><st c="1445">Teyzem sık sık Hindistan’a gidiyor ve her dönüşünde ifadesi biraz daha huzurlu oluyor. </st><st c="1532">Ben bu kadar uçmayı fazla buluyorum doğrusu; teyzem bir gün tamamen huzura kavuşacak diye endişeleniyorum. </st><st c="1639">Her neyse, Hindistan diğer ülkeler gibi çok tehlikeli değil, anladığım kadarıyla; eğer oraya kadar varmayı becerirsem, sonrası daha kolay olabilir.</st></p>
		<p><st c="1786">Malezya’yla ilgili pek bir bilgim yok. </st><st c="1826">Onu çalışmam lazım ama Endonezya hakkında çok şey biliyorum. </st><st c="1887">Geçen yaz başında Melis, annesiyle birlikte Endonezya’da bir ay geçirdi. </st><st c="1960">Bir sürü fotoğraf çekmişler. </st><st c="1989">Pirinç tarlaları, üç tekerlekli bisiklet-taksiler, hindistancevizi ağaçları, maymunlar falan... </st><st c="2085">Çok eğlenceli görünüyordu. </st><st c="2112">Ben Bali’yi ayrı bir ülke sanıyordum, meğer Endonezya’nın bir adasıymış. </st><st c="2185">Endonezya, binlerce adadan oluşuyormuş. </st><st c="2225">İşte, ben de adalar arasında hoplaya zıplaya Avustralya’ya kadar varabilirim. </st><st c="2303">Ayrıca Melis, Endonezyalılar’ın çok barışçıl insanlar olduklarını, hep gülümsediklerini, çok nazik davrandıklarını fa</st><span epub:type="pagebreak" title="58" id="page58"></span><st c="2420">kat oğlanların çirkin olduğunu söyledi. </st><st c="2461">Olsun, orada evlenecek halim yok, geçer giderim işte!</st></p>
		<p><st c="2514">Endonezya’dan sonra, denizaşırı bir yolculuk ve Avustralya... </st><st c="2577">kangurular ülkesi. </st><st c="2596">Geçen yıl yaptığım bir ödev Avustralya hakkındaydı, bu yüzden o ülkeyle ilgili çok şey biliyorum. </st><em><st c="2694">Avustralya güney yarımkürede yer alan bir ada ülkesidir. </st><st c="2751">Hint Okyanusu ve Büyük Okyanus arasında uzanır. </st><st c="2799">Yüzölçümü sekiz milyon altı yüz seksen altı bin sekiz yüz elli metre karedir. </st><st c="2877">Nüfusu yirmi üç milyon civarındadır. </st><st c="2914">Başkenti Canberra, dili İngilizce’dir. </st><st c="2953">Yönetim biçimi... </st></em><st c="2971">Aman şimdi bunların sırası değil, birden kaptırdım kendimi. </st><st c="3031">Son olarak şunu da söyleyeyim: Aborijin denilen yerliler yaşıyor bu ülkede ve çok harika insanlar. </st><st c="3130">Avustralya’da yaşamak gayet ilginç olabilir aslında. </st><st c="3183">Yeni Zelanda’ya gitmeden önce bir süre orada takılabilirim.</st></p>
		<p><st c="3242">Bu arada şunu fark ettim ki, hakkında en az bilgiye sahip olduğum ülkelerden biri Yeni Zelanda. </st><st c="3339">Uygun bir zamanda kütüphaneye gidip, orada neler olup bittiğini öğrenmeliyim. </st><st c="3417">Ve bunu bir an önce yapmalıyım, çünkü bu evde yaşamaya katlanmam her geçen gün biraz daha zorlaşıyor. </st><st c="3519">Beni buraya bağlayan pek bir şey de kalmadı; bütün eşyalarım gitti, bilgisayarım yok, annem ve babam benimle uzun süre küs kalacaklar. </st><st c="3654">Zaten ben de onlarla konuşmak istemiyorum. </st><st c="3697">Aslında bütün bu olaylar iyi oldu, kendime güvenim arttı. </st><st c="3755">Beynimi çalıştırınca, istediğim yere gidebiliyorum. </st><st c="3807">Sonra bir bedel ödemem gerekiyor belki ama Uludağ gezisi, istersem her şeyi başarabileceğimi gösterdi bana. </st><st c="3915">Yeni Zelanda, Uludağ kadar yakın değil, ama kafaya koyarsam oraya da giderim, bunu gayet iyi biliyorum artık.</st></p>
		<p><span epub:type="pagebreak" title="59" id="page59"></span><st c="4024">O günlerde kar yağmıyordu ama hava zehir gibi soğuktu. </st><st c="4080">Okula gayet keyifsiz bir şekilde gidiyordum ve sınıftan dışarı pek çıkmıyordum. </st><st c="4160">Bizimki gibi bir okulda hep aynı kıyafetle dolaşmak ne kadar korkunç bir şey, anlatamam. </st><st c="4249">Hayatımda ilk defa, keşke bizim okulda da forma olsaydı diye düşündüm. </st><st c="4320">O zaman herkes birbirine eşitlenir, benim yoksulluğum fark edilmezdi.</st></p>
		<p><st c="4389">Annemler çıkışları tamamen kapatmıştı. </st><st c="4429">“Arkadaşlarından asla ödünç kıyafet almayacaksın, yoksa bu eve giremezsin.” Evet, o gün gelecek elbet ama henüz erken. </st><st c="4548">Biraz para biriktirmem, yolculuk için hazırlanmam lazım.</st></p>
		<p><st c="4604">Havalar daha da soğuyunca annem, “Üşüyeceksin, benim kazaklarımdan giyebilirsin,” dedi ama onunki inatsa benimki de inat, kabul etmedim tabii ki. </st><st c="4751">Ayrıca ikimizin tarzları o kadar farklı ki, annemin herhangi bir şeyini okulda giyersem alay konusu olacağım ve bir daha da karizmayı toparlayamayacağım kesin.</st></p>
		<p><st c="4910">Yeşil pantolonum, kahverengi kazağım ve siyah ceketimle gidip geliyordum okula. </st><st c="4991">Fazla ortalıkta dolaşmadan doğruca sınıfa giriyordum ve arka sıralara yerleşip tuvalet, yemek vs gibi zorunlu ihtiyaçlar dışında oradan pek çıkmıyordum. </st><st c="5144">Arada sırada kızlar yanıma geliyorlar, yemekhaneye, bahçeye falan çağırıyorlardı. </st><st c="5226">Bazen, Mösyö Le Coq’un oralarda oluşunu da bahane ederek aklımı çelmeye çalışıyorlardı ama hiç içimden gelmiyordu insan içine çıkmak. </st><st c="5360">Mümkün olsa okula bile gelmeyecektim. </st><st c="5398">Ayrıca da defalarca söyledim, şu burnu havada Bay Horoz beni hiç ilgilendirmiyordu. </st><st c="5482">Bir kere o bahçedeyken sınıfın camından gör</st><span epub:type="pagebreak" title="60" id="page60"></span><st c="5525">müştüm, pek bir şeye benzetememiştim zaten.</st></p>
		<p><st c="5569">O gün okul sonrası servisle eve dönerken kendimi iyice kötü hissediyordum. </st><st c="5645">Sanki kalın bir yün yumağı yutmuşum ve bir ucu boğazıma takılmış gibi bütün göğsümde inanılmaz bir sıkıntı vardı. </st><st c="5759">Başım ağrıyor, yanaklarıma ateş basıyordu. </st><st c="5802">Trafik berbattı. </st><st c="5819">Yol o kadar uzun sürdü ki, bir ara kusacağım sandım. </st><st c="5872">Minibüsün camını açtım. </st><st c="5896">Dışardan gelen soğuk hava yüzüme çarptıkça biraz açılır gibi oldum. </st><st c="5964">Eve nasıl vardım, bilmiyorum.</st></p>
		<p><st c="5993">Dedem yemeğe gelmiş bize. </st><st c="6020">Onu gördüğüme sevindim ama o kadar halsizdim ki, pek de belli edemedim duygularımı. </st><st c="6104">Büyük ihtimalle olan biteni öğrenmişti. </st><st c="6144">Bir ara yanıma gelip annemlere belli etmeden, “Sana çaktırmadan bir teklik vereyim, kendine bir şeyler al,” dedi. </st><st c="6258">Gururum dedemin teklifini kabul etmeye de izin vermedi. </st><st c="6314">Başka bir şey olsun istiyordum, öyle bir şey gerçekleşsin ki, annemler yaptıklarına pişman olsun.</st></p>
		<p><st c="6411">Erkenden odama çekildim. </st><st c="6437">Ertesi gün matematik sınavı vardı ama çalışacak halim yoktu. </st><st c="6498">Giysilerimi çıkarmadan yatağın içine girdim, uyuyakalmışım.</st></p>
		<p><st c="6557">Bütün gece kâbuslar gördüm: Uludağ’da kayarken duramıyorum ve ormanda kayboluyorum, bir ekmek fırınının içine düşüyorum, derken birtakım tuhaf gölgeler beni kovalıyor, durmadan koşuyorum, kaçıyorum, sonunda gücüm tükeniyor, düşüyorum, bir de bakıyorum beni kovalayan bir horozmuş. </st><st c="6839">Horoz üstüme çıkıyor ve beni gagalamaya başlıyor. </st><st c="6889">Kan revan içinde kalıyorum. </st><st c="6917">Tam horoz gözümü çıkaracakken uyandım.</st></p>
		<p><st c="6955">Bu korkunç kâbusların bittiğine o kadar sevinmiştim ki, hızla ayağa fırladım ve fırladığım gibi de yere yapıştım. </st><span epub:type="pagebreak" title="61" id="page61"></span><st c="7070">Dünya karanlığa gömülürken son duyduğum şey, kafamın ahşap parkede çıkardığı küt sesi ve son gördüğüm de, tavandaki lamba oldu.</st></p>
		<p><st c="7197">Kendime geldiğimde, annem ve babam başımda kavga ediyorlardı. </st><st c="7260">Babam, “Senin yüzünden oldu,” diyordu, “Çocuk yanıyor, zatürre ise hiç şaşırmam.” Annem, “Yeni giysiler almasına izin vermeyelim diyen sendin,” diyordu. </st><st c="7413">Bu atışmaları hoşuma gitti, aslında uyanmıştım ama mahsus gözlerimi açmadım. </st><st c="7490">Onlar benim baygın olduğumu sanarak hastaneye kadar birbirlerini suçlamayı sürdürdüler. </st><st c="7578">Dinlemek çok zevkliydi!</st></p>
		<p><st c="7601">Kaderin ağlarını örmesi diye buna denir herhalde. </st><st c="7652">Daha birkaç saat önce annem ve babam benden nefret ediyor, arkamdan öfkeyle bakıyorlardı. </st><st c="7742">Oysa şimdi ben kolumda serumla hastane odasında yatarken, annem elimi tutmuş gözyaşları döküyor, babamsa hatalı davrandıklarını, daha baştan beni Uludağ’a göndermeleri gerektiğini annemin kulağına fısıldayarak itiraf ediyordu. </st><st c="7969">Ve ben onların fikirlerini değiştirecek hiçbir şey yapmamıştım; dediğim gibi, yalnızca kader, iki ters bir düz ağ örüyordu.</st></p>
		<p><st c="8092">İçimde belli belirsiz bir zafer duygusu vardı elbet; öte yandan, geldiğimiz şu noktada benim ödediğim bedel de hiç hafif sayılmazdı: Başım çatlayacak gibi ağrıyordu. </st><st c="8259">Bir tuvalet fırçasını yutmuşum gibi boğazım batıyordu. </st><st c="8314">Elime takılı serum yüzünden kolumu kıpırdatamıyordum ve bir hemşire, koca bir iğneyle odaya girmiş, bana doğru yaklaşıyordu. </st><st c="8439">İğne popoma girdiğinde çıkardığım bağırtı, uzaydan duyulmuş mudur, bilmiyorum.</st></p>
		<p><span epub:type="pagebreak" title="62" id="page62"></span><st c="8517">Akşama doğru tahlillerin sonuçları geldi. </st><st c="8560">Şiddetli soğuk algınlığı ve bronşit teşhisi koyup, bir torba ilaçla birlikte eve gönderdiler beni. </st><st c="8659">Durumun iyi yanı, üç gün okula gitmeyecektim. </st><st c="8705">Kötü yanı, annem hastayım diye izin almıştı ve üç gün onunla evde kalacaktım!</st></p>
		<p><st c="8782">İlk gün şahaneydi. </st><st c="8802">Bana prensesmişim gibi davranıyorlar, bir dediğimi iki etmiyorlardı. </st><st c="8871">Annem, portakal suları sıktı, sesi sonuna kadar açarak müzik dinlememe izin verdi; babam elinde üç poşet giyecekle geldi, ki hepsi en sevdiğim mağazalardan alınmış havalı kıyafetlerdi. </st><st c="9056">İsteyince benim zevkime hitap etmeyi biliyorlar, devetüyü palto alıp gelmiyorlar.</st></p>
		<p><st c="9137">O gece dedem de ziyaretime geldi. </st><st c="9172">Size konuşmamızı nakletmem lazım:</st></p>
		<p><st c="9205">Dedem: “Hımm... </st><st c="9222">hemen hemen istediğini elde ettin. </st><st c="9257">Kıyafetlerini satıp Uludağ’a gitmek iyi fikirmiş!”</st></p>
		<p><st c="9307">Ben: “Bana sen ilham verdin, hani kesekâğıdı hikâyesi vardı ya.”</st></p>
		<p><st c="9372">Dedem: “Annenlere bunu söyleme, yoksa canıma okurlar.”</st></p>
		<p><st c="9427">Ben: “Söylemem merak etme. </st><st c="9455">Aramızda sır.”</st></p>
		<p><st c="9469">Dedem: “Ama bedeli ağır oldu, farkındasın değil mi, zatürre olabilirdin.”</st></p>
		<p><st c="9543">Ben yalnızca öksürdüm.</st></p>
		<p><st c="9566">Dedem: “Seninle anlaşalım, bir daha bu tür işlere kalkışacağın zaman bana haber ver. </st><st c="9652">Eylem planını birlikte yaparız, boşluklar bırakmayız.”</st></p>
		<p><st c="9706">Çok kıyak adam benim dedem. </st><st c="9735">Gerçekten bana yardım etmek istediğine eminim, çünkü annemlerle aynı biçimde düşünmüyor. </st><st c="9824">Ama yine de onun teklifine gönülden </st><span epub:type="pagebreak" title="63" id="page63"></span><st c="9860">“tamam” diyemedim. </st><st c="9879">Çünkü, eğer bir şeyi birisinin yardımıyla yapıyorsanız, o artık sizin olmaktan çıkar. </st><st c="9965">Oysa ben aynada kendimi görmek istiyordum. </st><st c="10008">Yalnızca beni, Zeliş’i. </st><st c="10032">Hatalarıyla, sevaplarıyla, beceriksizlikleriyle, becerileriyle on beş yaşındaki bir genç kız olarak Zeliş’in neler yapabileceğini merak ediyordum. </st><st c="10179">Ve sonucu bütün dünyaya göstermek niyetindeydim. </st><st c="10228">O yüzden de, dedeme “evet” diyemedim ama “hayır” da demedim. </st><st c="10289">Kim bilir, belki günün birinde gerçekten de onun yardımına ihtiyacım olur. </st><st c="10364">Böylece nazik bir gülümsemeyle dedemin önerisini alıp cebime koydum.</st></p>
		<p><st c="10432">Evde geçirdiğim ikinci gün, ilki kadar parlak değildi. </st><st c="10488">Ben artık epeyce iyileşmiştim. </st><st c="10519">Ateşim düşmüş, öksürüğüm hafiflemişti. </st><st c="10558">Annem, ortaya saçtığım kurabiye ve bisküvi kırıntılarından şikâyete başlamıştı. </st><st c="10638">Defalarca müziği kısmam konusunda uyardı. </st><st c="10680">Babam, ay sonunu nasıl getireceğiz diye yakındı; belli ki, dünkü alışveriş bütçede oldukça büyük bir delik açmıştı. </st><st c="10796">Ve bütün bunlardan daha kötüsü, dudağımda berbat bir uçuk çıktı.</st></p>
		<p><st c="10860">Üçüncü gün daha da fenaydı. </st><st c="10889">Annem zorla süt içirmeye çalışırken elim çarptı, bardak yere düştü. </st><st c="10957">Her yer süt oldu, incecik cam parçaları etrafa dağıldı. </st><st c="11013">Annem avazı çıktığı kadar bana bağırdı, sonra yerleri temizlerken ağladı... </st><st c="11089">Uçuk, dudağımın yarısını kaplayacak kadar büyüdü, korkunç bir hal aldı ve ben, hem raporumun süresi bittiği için, hem de Fransızca sınavım olduğu için, ertesi gün bu halde okula gitmek zorundaydım! </st><st c="11287">Henüz iyileşmediğim, okula gitmemem gerektiği konusundaki talebime annemler tek </st><span epub:type="pagebreak" title="64" id="page64"></span><st c="11367">cümleyle cevap verdiler: “Gideceksin, kesinlikle tartışma istemiyoruz.”</st></p>
		<p><st c="11438">Mecburen giyindim, servise bindim. </st><st c="11474">Kaç gündür banyo yapmadığım için saçlarım yağlanmıştı. </st><st c="11529">Gözaltlarım hastalığın etkisiyle mosmordu. </st><st c="11572">Dudağımdaki uçuk iltihaplanmaya başlamıştı, dudağımı kıpırdattıkça kanıyordu. </st><st c="11650">Kendimi mümkün olduğunca kamufle edebilmek için kafama bir bere takmış, atkımı da gözlerime kadar çekmiştim. </st><st c="11759">Sınıfa kadar kimseye görünmeden girmeyi başardım, ama okul öyle sıcaktı ki, bayağı ter içinde kalmıştım.</st></p>
		<p><st c="11863">İçeri girer girmez kabanımı, bereyi ve atkıyı çıkardım... </st><st c="11922">Ve işte tam o anda, arkamda bir nefes hissettim. </st><st c="11971">Belli belirsiz bir parfüm kokusu... </st><st c="12007">Bir erkek parfümü... </st><st c="12028">Güçlü bir el omuzuma dokundu; “Pardon,” dedi. </st><st c="12074">Yağlı saçlarımın her teliyle, gözaltı torbalarımla ve kenarından kan sızan dev uçuğumla arkama döndüm. </st><st c="12177">Mösyö Le Coq muhteşem bir gülümsemeyle bana bakıyordu!</st></p>
	</section>
<div id="charCountTotal" value="12231"></div></body>
</html>
