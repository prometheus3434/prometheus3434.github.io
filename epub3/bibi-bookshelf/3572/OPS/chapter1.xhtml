<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İçimdeki Ses</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="13" id="page13"></span><st c="0">1</st><span><st c="2">DÜNYANIN </st><br /><st c="11">ÖBÜR UCU</st></span></h1>
		<p><st c="19">Bu kadarı fazla. </st><st c="37">Hem de çok fazla! </st><st c="55">Kapıyı güm diye çarpıp odama girdim ve masamda duran dünya küresinin üstünde İstanbul’u bulup, şişi hart diye batırdım. </st><st c="175">Artık nereden çıkarsa, yani dünyanın öbür ucu neresiyse oraya gideceğim. </st><st c="248">Dünya küresi aslında bir stres topuydu, bu yüzden de şişin dolgu plastiğin içinden geçmesi düşündüğümden daha zor oldu ama sonunda alttan ucu göründü. </st><st c="399">Heyecanla küreyi çevirdim: Yeni Zelanda. </st><st c="440">Demek, dünyanın öbür ucu Yeni Zelanda’ymış. </st><st c="484">Artık hedefim belli oldu: İlk fırsatta bu evden kurtulacağım ve birkaç parça eşyamı alıp doğruca Yeni Zelanda’ya gideceğim.</st></p>
		<p><st c="607">Bu fikir kafamda belirginleştiğinde ne kadar rahatladığımı anlatamam. </st><st c="678">Böylece bir süre daha, yani seyahat hazırlıklarını yapıp bazı şeyleri ayarlayana kadar annemle babamın saçmalıklarına katlanabilirim. </st><st c="812">Şimdi masamda duran, </st><span epub:type="pagebreak" title="14" id="page14"></span><st c="833">üzerine şiş geçmiş küreye minnettarlıkla bakıyorum. </st><st c="885">Sahip olduğum her yararlı şey gibi, bunu da dedem vermişti bana. </st><st c="950">Ayrıca pırtık asker postallarım, kenarı sökülmüş Jamaika berem, dizlerime kadar inen, üstünde</st><em><st c="1043"> Defol!</st></em><st c="1050"> yazan tişörtüm ve en önemlisi anneannemin kocaman zümrüt taşlı yüzüğü de dedemin hediyesi.</st></p>
		<p><st c="1141">Ah, bu arada bir parantez açıp şunu belirtmem lazım! </st><st c="1195">O yüzüğü bana vereceğini söylediğinde annemin suratının ne hale geldiğini asla unutmayacağım. </st><st c="1289">Kıyameti koparmıştı; “Baba, o daha çocuk, sahip çıkamaz, düşürür kaybeder. </st><st c="1364">Bana vermek istemiyorsan da sakla, zamanı gelince verirsin; iki günde kaybedecek göreceksin, vır vır vır vır...” Dedemin en sevdiğim huylarından biri de inatçılığıdır. </st><st c="1532">Nuh dedi peygamber demedi. </st><st c="1559">“O yüzük Zeliş’in olacak,” dedi ve konuyu kapattı. </st><st c="1610">Aslan dedem! </st><st c="1623">Neyse, ben de artık parantezi kapatabilirim.</st></p>
		<p><st c="1667">Annemle babamın son altı ay içinde bana hediye ettiklerini anlattığımdaysa, zaten sorunun nerede olduğunu anlayacaksınız: Devetüyü renginde bir palto örneğin, ki bu kadar iğrenç bir rengin dünya yüzünde giysi olarak kullanılması develere bile haksızlıktır! </st><st c="1925">Bir başka örnek: Eski model bir fotoğraf makinesi. </st><st c="1976">İnanabiliyor musunuz, doğru düzgün çalışmıyor bile. </st><st c="2028">Neymiş, babamın hayatta sahip olduğu ilk fotoğraf makinesinin tıpatıp aynısıymış, kendisi fotoğrafçılığa o makineyle başlamış, belki ben de heveslenirmişim. </st><st c="2185">Taş devrine layık bir kafa! </st><st c="2213">Bir kere babacığım, eğer sen o berbat fotoğrafları bu makineyle çektiysen, makineyi at gitsin; ama yok, bu senin yeteneğini gösteriyorsa, fotoğrafçılığı unutsan daha iyi olacak.</st></p>
		<p><st c="2390">Hediyelere devam ediyorum. </st><st c="2418">Sıkı durun, en müthişi </st><span epub:type="pagebreak" title="15" id="page15"></span><st c="2441">geliyor: Sarı saçlı, Barbie tarzında bir bebek!!! </st><st c="2491">Olacak iş mi? </st><st c="2505">Ben gelmişim on beş yaşına, hâlâ bana bebek alıyorlar. </st><st c="2560">Bu nasıl bir kafadır, gerçekten anlamış değilim.</st></p>
		<p><st c="2608">O hediyelerin hiçbirini şu âna dek bir kez olsun kullanmadım. </st><st c="2671">Evet, dedeminkileri o kadar sevmeme rağmen onları da kullanamadım. </st><st c="2738">Dizlere kadar gelen bir tişört, pırtık asker botları, Jamaika beresi giymeye “çevrem” uygun değil. </st><st c="2837">Ne yazık ki, bir özel okulda okuyorum ve üstünüzde, marka olmayan herhangi bir şey varsa, tamamen dangıl muamelesi görürsünüz. </st><st c="2964">Bir daha da karizmayı toparlamak mümkün olmaz. </st><st c="3011">Bu yüzden de o çok sevdiğim nesneleri odamda giyip ayna karşısında dans etmekten başka bir şey yapamıyorum. </st><st c="3119">En azından, şimdilik diyelim. </st><st c="3149">Ama Yeni Zelanda’ya gidince, sırtıma onlardan başka bir şey geçirmeyeceğim.</st></p>
		<p><st c="3224">Yalnız bu Yeni Zelanda meselesi lütfen aramızda kalsın. </st><st c="3281">Günün birinde evi terk edip dünyanın öbür ucuna gideceğimi annem anlarsa, bunu engellemek için elinden geleni yapar ve açıklıkla itiraf etmeliyim ki, bu tür işlerde üstüne yoktur. </st><st c="3461">O yüzden ağzımı sıkı tutmalı, bu niyetimi gözlerime bile yansıtmamalıyım; çünkü annem göz okumayı, hatta kalp ve ruh okumayı da gayet iyi bilir. </st><st c="3606">Ön hazırlıklarımı, araştırmalarımı ve planlarımı gizli bir şekilde yapacağım ve günün birinde onlara Yeni Zelanda’dan harika bir kart atacağım.</st></p>
		<p><st c="3749">Lafı uzattığımı biliyorum. </st><st c="3777">Tahmin edebileceğiniz gibi, kafamın içi de odama benziyor. </st><st c="3836">Yani fazlasıyla dağınık. </st><st c="3861">Daldan dala konuyorum, bir sürü şey anlatıyorum; kimi dinleyenlere çok gereksiz görünebilir, hatta kimi bana geveze de diyebilir. </st><st c="3991">Onları uyarıyorum: Mahcup olacaklar, </st><span epub:type="pagebreak" title="16" id="page16"></span><st c="4028">çünkü o an için söylediklerim gereksiz gelse bile, sonradan ne kadar anlamlı oldukları anlaşılacaktır. </st><st c="4131">Ve ayrıca dağınık olmam, salak olduğum anlamına gelmez, derdimi anlatmayı biraz geç de olsa becerebiliyorum.</st></p>
		<p><st c="4239">Şimdi size annemle yaptığımız konuşmayı olduğu gibi aktaracağım ve beni Yeni Zelanda’ya kadar götürecek olan kızgınlığa nasıl kapıldığımı kolayca anlayacaksınız...</st></p>
		<p><st c="4403">Kız </st><em><st c="4408">(Okuldan yeni gelmiştir; son iki saati, servis adı verilen ama aslında bir lahmacun fırınının içini andıran minibüste geçmiştir.)</st></em><st c="4537">: Ben geldim.</st></p>
		<p><st c="4551">Anne </st><em><st c="4557">(Yemek yapmaktadır.)</st></em><st c="4577">: Çantanı yemek masasının üstüne bırakma, leş gibidir onun altı; yemek yiyeceğiz orada.</st></p>
		<p><st c="4665">Kız: Babamla konuştunuz mu?</st></p>
		<p><st c="4693">Anne: Neyi?</st></p>
		<p><st c="4705">Kız: Biliyorsun işte, dün akşam konuştuk ya. </st><st c="4751">Ondan önceki akşam da, daha önceki akşam da aynı konuyu konuştuk ve bu sabah bana söz verdin, babanla konuşacağım, dedin.</st></p>
		<p><st c="4872">Anne: Ha, şu mevzu.</st></p>
		<p><st c="4892">Kız: Evet, o konu!</st></p>
		<p><st c="4911">Anne: Ne bakıyorsun suratıma dik dik?</st></p>
		<p><st c="4949">Kız: Bekliyorum anne.</st></p>
		<p><st c="4971">Anne: Neyi bekliyorsun?</st></p>
		<p><st c="4995">Kız: Konuştun mu babamla?</st></p>
		<p><st c="5021">Anne: Bana bağırma. </st><st c="5042">Benimle bu tonda konuşmandan hiç hoşlanmıyorum. </st><st c="5090">Kaç kere söyledim sana.</st></p>
		<p><st c="5113">Kız: Bağırmıyorum anne, bağırmıyorum. </st><st c="5152">Sadece boğazımdan istemsiz olarak birtakım sesler çıkıyor. </st><st c="5211">Cevap bekleyen bir canavar var içimde, o soluyor. </st><st c="5261">Anladın mı?</st></p>
		<p><span epub:type="pagebreak" title="17" id="page17"></span><st c="5272">Anne: Konuşmadım babanla.</st></p>
		<p><st c="5298">Kız: Niye?</st></p>
		<p><st c="5309">Anne </st><em><st c="5315">(Elindeki kaşığı küt diye mutfak tezgâhının üstüne çarpar.)</st></em><st c="5374">: Konuşmadım, çünkü konuşmak istemiyorum. </st><st c="5417">Çünkü bu ısrarını manasız buluyorum. </st><st c="5454">Uludağ’a gitmek nereden çıktı? </st><st c="5485">Ne gerek var? </st><st c="5499">Bir sürü para. </st><st c="5514">Üstelik senin kayak takımın yok, kıyafetin yok. </st><st c="5562">Nasıl gideceksin?</st></p>
		<p><st c="5579">Kız: Melis ödünç verecek kardeşinin takımlarını bana; söylemiştim ya daha önce.</st></p>
		<p><st c="5659">Anne: Kimseden bir şey ödünç almanı istemiyorum. </st><st c="5709">Hele o Melis’ten asla!</st></p>
		<p><st c="5731">Kız: Bırak şimdi Melis’i anne. </st><st c="5763">Neden Uludağ’a gitmeme izin vermiyorsun?</st></p>
		<p><st c="5803">Anne: Çünkü gereksiz buluyorum. </st><st c="5836">Okul gezisi değil, bir şey değil. </st><st c="5870">Üç beş kişi bir araya gelmiş, gezi düzenlemiş. </st><st c="5917">Gereksiz masraf!</st></p>
		<p><st c="5933">Kız: Üç beş kişi değil, bütün sınıf gidiyor!</st></p>
		<p><st c="5978">Anne: İyi. </st><st c="5990">Giderlerse gitsinler. </st><st c="6012">Sen gitmeyeceksin.</st></p>
		<p><st c="6030">Kız: Ama neden? </st><st c="6047">Herkes gidiyor!</st></p>
		<p><st c="6062">Anne: Herkes kendini uçurumdan atsa, sen de mi atacaksın? </st><st c="6121">Bu konu kapandı.</st></p>
		<p><st c="6137">Kız: Sence kapandı, bence kapanmadı. </st><st c="6175">Burada benim bir sorunumu konuşuyoruz ve sen tek başına konu kapatamazsın.</st></p>
		<p><st c="6249">Anne: Seni kaç kere uyardım Zeliş. </st><st c="6285">Benimle bu tonda konuşamazsın. </st><st c="6316">Hayır dedim, bitti.</st></p>
		<p><st c="6335">Kız: Bütün mesele cimriliğiniz, değil mi? </st><st c="6378">Benim için beş kuruş dahi harcamak istemiyorsunuz. </st><st c="6429">Yok olsam, çok memnun olacaksınız.</st></p>
		<p><st c="6463">Anne: Saçmalama. </st><st c="6481">Bu şekilde daha fazla tartışmak iste</st><span epub:type="pagebreak" title="18" id="page18"></span><st c="6517">miyorum seninle! </st><st c="6535">Bitti. </st><st c="6542">Anladın mı? </st><st c="6554">Bitti!</st></p>
		<p><em><st c="6560">Kız sinir içinde odasına gitmeye yeltenirken anne arkasından seslenir.</st></em></p>
		<p><st c="6631">Anne: Çantanı masanın üstünden kaldır dedim sana!</st></p>
		<p><em><st c="6681">Kız dönüp çantasını alır ve hızla odasına girip, kapıyı güm diye çarpar.</st></em></p>
		<p><st c="6754">Gerisini biliyorsunuz işte... </st><st c="6785">Dünya küresini elime almam, şişi saplamam ve Uludağ yerine dünyanın öbür ucuna gitmeye karar vermem...</st></p>
	</section>
<div id="charCountTotal" value="6887"></div></body>
</html>
