<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İçimdeki Ses</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="65" id="page65"></span><st c="0">7</st><span><st c="2">AŞKIN SESİ: </st><br /><st c="14">HOROZ ÖTÜŞÜ</st></span></h1>
		<p><st c="25">Kalbimin vücudumun neresinde olduğunu sanırım ilk kez o an hissettim: Ağzımdaymış! </st><st c="109">Yutkunmaya çalışıyor, yutkunamıyordum. </st><st c="148">Adım atmaya çalışıyor, atamıyordum. </st><st c="184">Elimi kaldırmaya çalışıyordum, olmuyordu. </st><st c="226">Sanki bir uzaylı beni ışın tabancasıyla dondurmuştu. </st><st c="279">Mösyö Le Coq’sa elinde pembe bir eldivenle karşımda duruyordu. </st><st c="342">Kızların bütün anlattıklarından çok daha yakışıklıydı, daha doğrusu yakışıklılıktan öte, tuhaf bir çekiciliği vardı; insanı hareketsiz bırakan bir hal! </st><st c="494">Sanırım büyücüydü.</st></p>
		<p><st c="512">Pembe eldiven tekini bana doğru uzattı.</st></p>
		<p><st c="552">“Koridorda düşmüştü,” dedi. </st><st c="581">“Sizin mi?”</st></p>
		<p><st c="592">Ağzımdan çıkan ses kesinlikle bana değil, on altıncı yüzyılda yaşayan bir cadıya aitti: “Benim değil.” Oysa eldivenin diğer teki elimdeydi. </st><st c="733">Mösyö Le Coq da bunu fark etmişti. </st><st c="768">Güya açıkladım: “Yani annemin demek istedim.”</st></p>
		<p><span epub:type="pagebreak" title="66" id="page66"></span><st c="813">Aklımı yerinden oynatan gülümsemesiyle bana baktı. </st><st c="865">Elini uzattı; “Adım Sinan,” dedi, “ya da buradakilerin deyişiyle Mösyö Le Coq. </st><st c="944">Bilmediğimi sanıyorlar ama her şeyin farkındayım!”</st></p>
		<p><st c="994">Utançtan yerin dibine geçmek üzereydim. </st><st c="1035">“Ben onlardan biri değilim. </st><st c="1063">Sana hiçbir zaman Le Coq demedim. </st><st c="1097">Hem öyle olsa ne yazar ki, ben de tavuğum zaten,” demeyi aklımdan geçirdim ama sustum. </st><st c="1184">Uzattığı eli sıkarken “Ciyk,” diye bir ses çıktı ağzımdan. </st><st c="1243">Sonrasında da uzun bir öksürük nöbetine tutuldum.</st></p>
		<p><st c="1292">Sinan bir süre bana baktı; “Su ister misin?” dedi. </st><st c="1344">Elimin tersiyle hayır işareti yaparken, ağzımdan bir tükürük demeti çıkıp gitti, onun yakasına kondu. </st><st c="1446">Çocuk, “Neyse, sonra görüşürüz,” dedi ve sınıftan çıkıp gitti. </st><st c="1509">Perişandım!</st></p>
		<p><st c="1520">Odamda bir boy aynası var. </st><st c="1548">Yemekten sonra odama gidip kapımı kapattım ve üstümdekileri çıkardım. </st><st c="1618">Atlet ve donla aynanın karşısına geçip kendime baktım. </st><st c="1673">Kollarım neredeyse dizlerime değecek kadar uzun görünüyordu. </st><st c="1734">Ayaklarım ve ellerim kocamandı. </st><st c="1766">Küçücük bir kafa, aşağı doğru gözler ve bakımsız, kıvırcığımsı saçlar. </st><st c="1837">Hiçbir çekiciliği olmayan, insana acı vermekten başka işe yaramayan küçücük göğüsler ve onun tersine, koca bir kıç! </st><st c="1953">Karşımdaki kişinin başkası olmasını tercih ederdim ama bendim, ta kendim! </st><st c="2027">Barbie bebeklerle uzaktan yakından ilgisi olmayan bu görüntüden kurtulmamın imkânı yoktu. </st><st c="2117">Annemin ve babamın en sevimsiz yanlarını almıştım: Annemin poposu ve gözleri, babamın elleri ve ayakları. </st><st c="2223">Ne korkunç bir bileşim!</st></p>
		<p><st c="2246">Örneğin, Melis’i, hatta Selin’i yaratan Tanrı, ben do</st><span epub:type="pagebreak" title="67" id="page67"></span><st c="2300">ğarken neredeydi acaba? </st><st c="2325">Melis’in beline kadar inen sapsarı saçları vardır. </st><st c="2376">Bacakları biraz çarpık olsa da, saçları ve gözleri o kadar güzeldir ki, insan başka kusurlarını görmez. </st><st c="2480">Selin’se, ruh güzelliğinin insanın yüzüne vurduğu teorisinin inkârı olarak karşımızda duruyor. </st><st c="2575">Bu kadar berbat bir insan, nasıl bu kadar güzel olabilir? </st><st c="2633">Haksızlık değil de nedir bu?</st></p>
		<p><st c="2661">Şöyle bir düşündüm; bugüne kadar kimse bana “güzelsin” dememişti. </st><st c="2728">Çok sempatik, çok şirin, akıllı, sevimli falan gibi sözler duymuştum ama “güzel” kelimesini kimse bana layık görmemişti; haksız da sayılmazlardı. </st><st c="2874">Güzel bir kız değildim. </st><st c="2898">Ağzım, burnum, saçlarım, ellerim... </st><st c="2934">hepsinde bir kusur vardı. </st><st c="2960">Üstelik, dikkatli bakınca görülen cinsten değil, basbayağı ilk bakışta fark edilen türden. </st><st c="3051">Ayrıca, bazen insanın tek tek uzuvları kusurlu olur, ama bedeninde öyle bir ahenk, davranışlarında öyle bir eda vardır ki, o kusurlar, kusur olmaktan çıkar, özellik olur, hadi açıkça söyleyeyim, güzellik olur. </st><st c="3261">Bense ahenkten, edadan da nasibimi almamıştım. </st><st c="3308">Annem haklıydı, deve gibi yürüyordum. </st><st c="3346">Babam da haklıydı; sakardım, elimi kolumu koyacak yer bulamıyordum. </st><st c="3414">Dedem boşuna mı, “Dik dur!” ya da, “Yürürken yan yan basma, düz bas!” diye uyarıyordu beni. </st><st c="3506">Koca kıçım, kambur duruşum ve paytak yürüyüşümle dışarıdan bakıldığında bir ördeği andırıyordum herhalde ve masallarda olduğu gibi, hiçbir zaman bir kuğuya dönüşmeyeceğimi de biliyordum.</st></p>
		<p><st c="3692">Kusurlarımı kapatmak için ağır ağır elbisemi üstüme geçirdim. </st><st c="3755">Neyse ki, hayvanlar gibi çıplak dolaşmıyoruz. </st><st c="3801">İnsanı hayvandan ayıran en sevdiğim özellik bu. </st><st c="3849">İnsan giyinebilen bir canlıdır. </st><st c="3881">Bu sayede çirkinliklerini örtebilir.</st></p>
		<p><span epub:type="pagebreak" title="68" id="page68"></span><st c="3917">Mahzun, yılgın yatağıma uzanırken dedemin kaydettiği CD’den bir parça seçtim: Supertramp’tan </st><em><st c="4011">Logical Song</st></em><st c="4023"> –Mantıklı Şarkı. </st><st c="4041">Ben de böyle bağırmak istiyordum işte: </st><em><st c="4080">Please tell me who I am...</st></em><st c="4106"> –Lütfen söyle, kimim ben?</st></p>
		<p><st c="4132">Yatakta kafama üşüşen binlerce düşüncenin içinde en anlamlı olan şuydu: Sinan’la karşılaşmamızı unutmaktan ve haddimi bilmekten başka çarem yoktu. </st><st c="4280">Yorganıma sarıldım, sapına kadar mantıksız bir dünyada, hiç olmazsa mantıklı bir şarkıya sığınarak uykuya dalmaya çalıştım. </st><st c="4404">Keşke şimdi annem yanımda olsaydı, elimi tutsaydı, bana sarılsaydı diye düşündüm. </st><st c="4486">Bebekliğimdeki gibi kucağına alsaydı beni, pohpohlasaydı. </st><st c="4544">İnsan, bazen annesinin koynunda erimek, boyu aynaya yetişemeyecek kadar küçük yaşta olmak istiyor. </st><st c="4643">İşte şimdi öyle anlardan birindeydim ama her nedense kalkıp annemin yanına gidip, ona sarılmayı beceremedim, yapamadım. </st><st c="4763">Yapsaydım herhalde o da çok sevinecekti, bana da iyi gelecekti; ne var ki, olmadı işte.</st></p>
		<p><st c="4850">Hayat öyle şaşırtıcı ve öyle beklenmedik gelişmelerle dolu ki, işler hiç de sandığım gibi gitmedi.</st></p>
		<p><st c="4949">Uçuğum geçene kadar Mösyö Le Coq’tan ve aslında herkesten olabildiğince uzak durmaya çalıştım. </st><st c="5045">Bu arada Melis bana bir fikir verdi: Biraz fondöten ve rujla dudağımdaki yarayı gizlemek. </st><st c="5135">İşe yaradı doğrusu. </st><st c="5155">Biraz da üstüme başıma bir şeyler alabilsem, hiç olmazsa moralim düzelecekti.</st></p>
		<p><st c="5232">Annemler alışveriş konusunda, hastalığımın ilk günlerinde gösterdikleri bonkörlükten hemen vazgeçmişlerdi. </st><st c="5340">Anlaşılan bütçemiz bayağı zorlanmıştı. </st><st c="5379">Sadece benim hastane ve yeni giysi masraflarım değil, galiba vergi borç</st><span epub:type="pagebreak" title="69" id="page69"></span><st c="5450">ları, eskiden kalmış yüklü bir doğalgaz faturası da hesapta olmayan bir sıkışıklık çıkarmıştı ortaya. </st><st c="5553">Onlardan yeni giysiler için para istemeye yüzüm yoktu doğrusu. </st><st c="5616">Üstelik, hafta sonunda Melis’in doğum günü vardı. </st><st c="5666">Kalabalık bir parti olacaktı ve Sinan da davetliler arasındaydı. </st><st c="5731">Ama benim parti için giyecek hiçbir şeyim yoktu.</st></p>
		<p><st c="5779">Ne yapacağım diye düşünüp duruyordum ki, kapı çalındı. </st><st c="5835">Kapıcıymış: Nurten Abla. </st><st c="5860">Her zaman gülen, annemden oldukça genç, tatlı bir kız. </st><st c="5915">Seviyorum Nurten Abla’yı. </st><st c="5941">Çöpleri almaya gelmiş. </st><st c="5964">Torbayı verirken, gözüm poposuna takıldı. </st><st c="6006">Sapık olduğumu düşünmeyin, takıldığım şey, Nurten Abla’nın üstündeki pantolondu. </st><st c="6087">Daha doğrusu, pantolonun markası! </st><st c="6121">Otomatik olarak şaşkınlığımı ifade ettim:</st></p>
		<p><st c="6162">“Nurten Abla ya, nereden aldın bu Diesel’i? </st><st c="6207">Çok pahalı değil mi onlar?”</st></p>
		<p><st c="6234">“Yok kız,” dedi. </st><st c="6252">“On beş lira bu.”</st></p>
		<p><st c="6269">Gözlerim yuvalarından uğramıştı. </st><st c="6303">“Delirdin mi sen?” dedim. </st><st c="6329">“Beş yüz on beş olmasın?”</st></p>
		<p><st c="6354">Nurten Abla kıkırdadı. </st><st c="6378">“Çakma güzelim bunlar, ama hakiki çakma. </st><st c="6419">Bak, sen bile ayırt edemiyorsun orijinalinden.”</st></p>
		<p><st c="6466">Benim şaşkın bakışlarım arasında, Nurten Abla çöpleri alıp yukarı kata çıkmaya başladı.</st></p>
		<p><st c="6554">Peşinden koştum. </st><st c="6572">“Bir dakika,” dedim. </st><st c="6593">“Hırsızlık malı filan mı? </st><st c="6619">Bu fiyata nasıl alabiliyorsun?”</st></p>
		<p><st c="6650">Nurten Abla, “Çarşıdaki kasabı bildin mi?” dedi.</st></p>
		<p><st c="6699">“Evet, Gülen Kasap,” dedim.</st></p>
		<p><st c="6727">“Hah, tamam işte, onun arkasına bir dükkân açıldı,” dedi. </st><st c="6786">“Kendileri yapıyorlar bunları. </st><st c="6817">Hem zaten o büyük markaların çoğu Türkiye’de üretilmiyor mu? </st><st c="6878">Mesele bir eti</st><span epub:type="pagebreak" title="70" id="page70"></span><st c="6892">ket değil mi? </st><st c="6907">Kumaşlar Türkiye’den, dikiş Türkiye’den, on liraya mal ediyorlar, üstüne basıyorlar etiketi, beş yüz liraya satıyorlar. </st><st c="7027">Bunlar da aynı şeyi yapıyor, üstüne etiketi basıyor, al sana marka. </st><st c="7095">On beş liraya satıyor işte.”</st></p>
		<p><st c="7123">Nurten Abla kapılardaki çöpleri ala ala apartmanda yukarı doğru tırmanıyor, ben de ağzım bir karış açık, peşinden gidiyordum.</st></p>
		<p><st c="7249">“Başka şeyler de var mı peki?” diye sordum, “Başka markalar?”</st></p>
		<p><st c="7311">Nurten Abla sekiz numaranın çöplerini alırken, “Tabii,” dedi. </st><st c="7374">“Ne ararsan var!”</st></p>
		<p><st c="7391">Orada öylece durmuş, salak salak Nurten Abla’ya bakıyordum ki, “Küt!” diye bir kapı kapanma sesi beni kendime getirdi. </st><st c="7511">Koşarak aşağıya indim. </st><st c="7534">Bizim kapı, duvar! </st><st c="7553">Annemler evde yok, ben de anahtarı almamışım tabii. </st><st c="7605">Terliklerimle apartman merdivenlerinde kalakalmıştım.</st></p>
		<p><st c="7658">Nurten Abla inerken durumu fark edince, “Gel annenleri bizde bekle,” diye ısrar ettiyse de ben merdivenlerde kalmayı tercih ettim; bu arada da hayaller kurdum.</st></p>
		<p><st c="7818">Galiba, insan çok ayrıntılı hayal kurduğunda ve o hayallere inandığında, hepsi birer birer gerçek oluyor. </st><st c="7925">Örneğin, dedemin verdiği harçlıkla –Bazen sıkıntılarımı tahmin eder ve sessizce, beni düze çıkaracak bir formül bulur– annemden izin alıp, Nurten Abla’yla birlikte o dükkâna gidişimizi hayal etmiştim. </st><st c="8126">Dükkânda en iyi markaların yeni sezon ürünleriyle karşılaşacağımı, Nurten Abla’yla birlikte tezgâha atılmış yüzlerce elbise, bluz, pantolon arasına dalacağımızı, deli gibi bir sürü şey deneyeceğimi, çok eğleneceğimizi, sonunda koyu kırmızı renkte, göğsünde hafif dekoltesi olan, mini bir elbiseyle karşılaşacağımı, dedemin </st><span epub:type="pagebreak" title="71" id="page71"></span><st c="8449">verdiği paranın yalnız ona değil, ayrıca uygun renkte çıldırtıcı bir ayakkabıya ve kısa bir cekete de yeteceğini düşünmüştüm ki, bütün bunların hemen hepsi gerçek oldu. </st><st c="8618">Nurten Abla’yla önümüze gelen her şeyi denerken inanılmaz eğlendik. </st><st c="8686">Çakma giysilerin tümü asıllarından ayırt edilemeyecek kadar başarılı taklit edilmişti. </st><st c="8773">Hiçbirinin fiyatı yirmi lirayı geçmiyordu. </st><st c="8816">Resmen bir hazine keşfetmiştim. </st><st c="8848">Mutluluktan uçuyordum. </st><st c="8871">Hatta tam hayal ettiğim gibi bir elbise de buldum. </st><st c="8922">Yalnız boyu yere kadar uzundu. </st><st c="8953">Nurten Abla, “Üzülme,” dedi, “bende makine var, kısaltıveririm sana.”</st></p>
		<p><st c="9022">Dükkândan çıkarken yerimde duramıyordum. </st><st c="9064">Çocuk gibi zıp zıp zıplıyordum. </st><st c="9096">Elimde taşıdığım torbalar sayesinde yeni hayaller kurmaya başlamıştım bile. </st><st c="9172">Partinin en güzel kızı olmasam bile –Bu kadar iddialı olamayacağımın farkındaydım– en dikkat çekici kızı olmayı kafama koymuştum. </st><st c="9302">Öyle bir şey yapacaktım ki, herkesin ağzı bir karış açık kalacaktı!</st></p>
		<p><st c="9369">Her zaman olduğu gibi, bütün planlarımın ilk durağı dedeme gittim. </st><st c="9437">Amacıma ulaşmam için onunla biraz eskilerden sohbet etmemin iyi olacağını hissediyordum. </st><st c="9526">Onun için zor olduğunun farkındaydım, yine de sordum:</st></p>
		<p><st c="9579">“Dede, siz anneannemle hiç dans etmiş miydiniz?”</st></p>
		<p><st c="9628">Hemen gözleri bulutlandı. </st><st c="9655">Anneannemden söz edince hep böyle oluyor. </st><st c="9697">Ben de günün birinde onlarınki gibi bir aşk yaşamak istiyorum. </st><st c="9760">Yani, ben öldükten sonra da benden söz edildiğinde gözyaşı dökecek birini bulmak istiyorum; sanırım, gerçek aşk böyle bir şey.</st></p>
		<p><span epub:type="pagebreak" title="72" id="page72"></span><st c="9886">“Biz,” diye kekeledi dedem, “o zamanlar pek fazla dans etmezdik. </st><st c="9952">Anlatmıştım sana, ikimiz de solcuyduk, devrimciydik. </st><st c="10005">Daha güzel ve daha adil bir dünyanın özlemini duyuyor ve bunu gerçekleştirebileceğimize inanıyorduk.”</st></p>
		<p><st c="10106">Konudan uzaklaştığımı bilsem de kendimi engelleyemedim ve sordum: “Dede, böyle bir şey nasıl mümkün olabilir ki, buna nasıl inanıyordunuz? </st><st c="10246">Biraz safmışsınız.”</st></p>
		<p><st c="10265">Dedemin kaşları çatıldı, sinirli bakışlarını bana çevirdi. </st><st c="10325">“Bazen, gerçekleşmeyeceğini bilsen bile, inandığın şeylerin peşinden koşarsın. </st><st c="10404">Onlar gerçekleşmez, ancak sen daha iyi bir insan olursun. </st><st c="10462">Önemli olan vardığın yer değil, yolun kendisidir çoğu kez. </st><st c="10521">Sonunda bir bataklığa da varacak olabilirsin; ama yürüdüğün yol, dünyanın en güzel yollarından biriyse, vaz mı geçeceksin o yolda yürümekten? </st><st c="10663">Sana söyleyeyim küçükhanım, hayallerinden vazgeçip herkesin yürüdüğü yolda yürürsen, kendini bir sürü koyunun arasında bulursun! </st><st c="10792">Anladın mı?”</st></p>
		<p><st c="10804">“Tamam dede, kızma. </st><st c="10825">Sadece merak ettiğim için sordum. </st><st c="10859">Peki, anlamadığım bir şey var, daha güzel bir dünya kurmak konusundaki inancınız anneannemle dans etmenizi niye engelliyordu?”</st></p>
		<p><st c="10985">“Çünkü ülkemize, yoksullara, çocuklarımızın geleceğine dair sorumluluk duyuyorduk ve bu uğurda yapacak o kadar çok iş vardı ki, dansa bir türlü sıra gelmiyordu.”</st></p>
		<p><st c="11147">“Ne gibi işler?”</st></p>
		<p><st c="11164">“Bir sürü iş... </st><st c="11181">Gecekondu mahallelerine yiyecek dağıtıyorduk, grevdeki işçilerle dayanışmalara gidiyorduk, hükümete karşı gösteriler yapıyorduk ve bir yandan da, kendimizi geliştirmek için durmadan okuyor, tartışıyor, eğitim çalışmaları yapıyorduk.”</st></p>
		<p><span epub:type="pagebreak" title="73" id="page73"></span><st c="11414">İster istemez burun kıvırdım: “Biraz sıkıcıymış!”</st></p>
		<p><st c="11464">Dedem yine öfkeyle itiraz etti: “Hiç de sıkıcı değildi. </st><st c="11521">Harikaydı. </st><st c="11532">Hayatımın en güzel günleriydi. </st><st c="11563">Bizim gibi düşünen, bizim inandıklarımıza inanan yüz binlerce insan vardı. </st><st c="11638">Gecekondulara gittiğimizde insanlar bizi sevinçle karşılardı, ortalık bayram yerine dönerdi. </st><st c="11731">Grevlerde, yüzlerce kişi birlikte halay çekerdik. </st><st c="11781">Bak, sana bir şey söyleyeyim: Hayatta en güzel şey ne, biliyor musun? </st><st c="11851">Tanımadığın, daha önce hiç yüzünü görmediğin insanlarla aynı saflarda olduğunu bilmek, omuz omuza olmak, güvenmek!”</st></p>
		<p><st c="11966">“Anneannemle de bir grev sırasında tanışmıştınız, değil mi dede?”</st></p>
		<p><st c="12032">Dedemin gözlerinden yine bulutlar geçti. </st><st c="12074">O bu halde olunca, koşup boynuna sarılmak istiyorum hemen. </st><st c="12133">Ama konuşmamız devam etsin diye yapmadım.</st></p>
		<p><st c="12174">“Evet, Nazlı’yla bir grevde tanışmıştık,” dedi dedem. </st><st c="12229">“Büyük bir tekstil fabrikasındaydı grev. </st><st c="12270">Ben onu orada çalışan kızlardan biri sandım, o da beni işçilerden biri sanmış. </st><st c="12349">Hiç unutmuyorum, grevin iki yüz on dokuzuncu günüydü. </st><st c="12403">Geceydi. </st><st c="12412">Aralık ayının yirmi üçü. </st><st c="12437">Hava buz gibi. </st><st c="12452">Anneannen grev çadırının yanında bir taşa oturmuş soğuktan tir tir titriyordu. </st><st c="12531">Üstünde incecik bir hırka vardı. </st><st c="12564">Kuş gibiydi... </st><st c="12579">Küçücük savunmasız bir kuş. </st><st c="12607">Dayanamadım gittim, kimseye çaktırmadan parkamı çıkarıp onun omuzlarına koydum; teşekkür etmesine bile fırsat vermeden uzaklaştım oradan. </st><st c="12745">Ertesi gün de başka bir greve destek olmak üzere İzmir’e gittim. </st><st c="12810">Ama yol boyunca o minik kuşun hayali hep benimle birlikte uçtu. </st><st c="12874">Tepemde böyle... </st><st c="12891">cik cik cik...”</st></p>
		<p><st c="12906">Dedem, anneannemden bahsederken çocuk gibi oluyor. </st><st c="12958">Onun bu halini öyle seviyorum ki...</st></p>
		<p><span epub:type="pagebreak" title="74" id="page74"></span><st c="12993">“Sonra,” diye konuşmasına devam etti. </st><st c="13032">“Tekrar İstanbul’a döndüm ve doğruca tekstil fabrikasındaki grev çadırına gittim. </st><st c="13114">Tabii en çok, anneannen orada mı diye merak ediyordum.”</st></p>
		<p><st c="13169">“Orada mıydı?” diye sabırsızlanarak sordum.</st></p>
		<p><st c="13213">Dedem başını iki yana salladı. </st><st c="13245">“Grev bitmiş, herkes işine dönmüştü. </st><st c="13282">Koca fabrika! </st><st c="13296">Anneannenin adını da bilmiyorum, kimselere soramadım. </st><st c="13350">Onu kaybetmiştim.”</st></p>
		<p><st c="13368">“Sonra nasıl buldun peki?” diye atıldım.</st></p>
		<p><st c="13409">“Günlerce fabrikanın çıkışında bekledim, olur a, belki fabrikadan çıkar da görürüm diye. </st><st c="13499">Ama olmadı. </st><st c="13511">Çıkmadı. </st><st c="13520">Sonra kös kös evime döndüm. </st><st c="13548">Neredeyse bir aydır okula da gitmiyordum.”</st></p>
		<p><st c="13590">“Sen iktisat okumuştun, değil mi dede?” diye çıkıntılık ettim nedense.</st></p>
		<p><st c="13661">“Hımm,” diye mırıldandı. </st><st c="13687">“O gün kantine gitmiştim doğruca, arkadaşlar oradaydı. </st><st c="13742">Bir de ne göreyim, benim minik kuşum masada oturmuş çay içiyor. </st><st c="13806">Meğer o da işçi değilmiş, benim gibi öğrenciymiş. </st><st c="13856">Üniversiteye yeni girmiş; ayrı bölümlerdeymişiz, o yüzden tanışmamışız daha önce. </st><st c="13938">Zaten okula o kadar az gidiyorduk ki.”</st></p>
		<p><st c="13976">“Vay be, çok şanslıymışsın dede!” diye haykırdım. </st><st c="14027">Bu arada iyice eskilere dalmıştık ve ben dedeme niye geldiğimi neredeyse unutacaktım. </st><st c="14113">Amacıma ulaşmak için hemen konuya döndüm: “Ya dede, bu kadar sevdiğin bir insanla hiç mi dans etmedin yani?”</st></p>
		<p><st c="14221">Dedemin gözleri yeniden aydınlandı. </st><st c="14258">Biraz utangaç, biraz da muzip bir gülümseme yayıldı yüzüne. </st><st c="14318">Hafifçe eğilerek, “Ettik,” dedi, “ama bunu kimse bilmez. </st><st c="14375">Sen de söyleme.”</st></p>
		<p><span epub:type="pagebreak" title="75" id="page75"></span><st c="14391">“Tamam,” dedim heyecanla. </st><st c="14418">“Merak etme, söylemem. </st><st c="14441">Nerede, nasıl dans ettiniz?”</st></p>
		<p><st c="14469">“İtiraf etmeliyim ki biraz acayipti,” dedi. </st><st c="14514">“Gece yarısı yazıya çıkmıştık.”</st></p>
		<p><st c="14545">“Ne yazısı bu gece yarısı?” diye sordum şaşkınlıkla.</st></p>
		<p><st c="14598">“O zamanlar öyleydi,” dedi. </st><st c="14627">“Duvarlara sloganlar yazardık. </st><st c="14658">Polise yakalanmamak için de gece yarısı yapardık bu işi. </st><st c="14715">Off... </st><st c="14722">seninle de konuşmak biraz zor oluyor, hiçbir şeyden haberin yok yahu! </st><st c="14792">Şimdi, ‘Slogan ne?’ diye soracaksın!”</st></p>
		<p><st c="14829">“Yo yo, sormayacağım. </st><st c="14852">Sen devam et. </st><st c="14866">Dans diyorduk!”</st></p>
		<p><st c="14881">“Neyse işte, uzatmayayım, yazı yazarken polis peşimize takıldı ve biz kaçmaya başladık, sonra nasıl olduysa, kendimizi diskotek gibi bir yerde bulduk.”</st></p>
		<p><st c="15033">Heyecanlanmıştım. </st><st c="15052">“E sonra ne oldu?”</st></p>
		<p><st c="15070">“Bir süre, bir köşede bekledik. </st><st c="15103">Baktık, polis molis yok, rahatladık. </st><st c="15140">Ama yine de ortalık iyice sakinleşsin diye dışarı çıkmak istemiyoruz, uslu uslu bir kenarda oturuyoruz. </st><st c="15244">Derken, garsonların dikkatini çekmeye başladık. </st><st c="15292">Hiçbir şey içmememize sinirlenmeye başladılar. </st><st c="15339">İkimizin de cebinde beş kuruş para yok. </st><st c="15379">Zaten olsa da, hayatta diskotekte içki içmek için harcamayız, çorba parasını zor buluyoruz. </st><st c="15471">Garson nalet nalet bakıyor, biz dışarı çıkamıyoruz. </st><st c="15523">İşte o sırada benim aklıma bir fikir geldi. </st><st c="15567">‘Kalk, dans edelim,’ dedim Nazlı’ya.”</st></p>
		<p><st c="15604">“Dede, çok üçkâğıtçıymışsın. </st><st c="15634">Dışarda polis falan da yoktu değil mi, anneannemi diskoteğe atmak için sen uydurdun bu numarayı!”</st></p>
		<p><st c="15731">Kahkahalarla gülüyorduk.</st></p>
		<p><st c="15756">“Şşşşt!” dedi. </st><st c="15772">“Kimseye söylemek yok!”</st></p>
		<p><span epub:type="pagebreak" title="76" id="page76"></span><st c="15795">“Dansın sonunda ne oldu diye sormayacağım,” dedim.</st></p>
		<p><st c="15846">“O günden sonra ellerimiz hiç ayrılmadı,” dedi heyecanla. </st><st c="15905">Şu anda resmen on sekiz yaşında gibi görünüyordu dedem. </st><st c="15961">“Ölüm aramıza girene dek!”</st></p>
		<p><st c="15987">Dedemin yeniden hüzünlenmesine izin vermeyecektim; “Dans ettiğiniz parçayı hatırlıyor musun peki?” diye sordum.</st></p>
		<p><st c="16099">Sitem edercesine baktı. </st><st c="16124">“Unutur muyum hiç,” dedi. </st><st c="16150">“Moody Blues’dan</st><em><st c="16166"> Nights in White Satin.</st></em><st c="16189"> O zamanlar çok meşhurdu.”</st></p>
		<p><st c="16215">Heyecanla sordum: “Internette var mıdır? </st><st c="16257">Senin bilgisayarından bulabilir miyiz?”</st></p>
		<p><st c="16296">“CD’si bile var,” dedi dedem.</st></p>
		<p><st c="16326">Atölyeden cebimde Moody Blues’un</st><em><st c="16359"> Nights in White Satin</st></em><st c="16381"> şarkısıyla çıkarken, içimde müthiş güçlü bir inanç vardı: Emindim, bu şarkı bana uğur getirecekti.</st></p>
	</section>
<div id="charCountTotal" value="16480"></div></body>
</html>
