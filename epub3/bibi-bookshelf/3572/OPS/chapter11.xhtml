<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İçimdeki Ses</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="107" id="page107"></span><st c="0">11</st><span><st c="3">YATAKTA </st><br /><st c="12">HESAPLAŞMA</st></span></h1>
		<p><st c="22">Yastığa yaklaşık yirmi santim kala uykuya dalan ve sonra da top patlasa uyanmayacak kadar derin bir uyku çeken benim gibi birisi için bütün gece yatakta dönüp durmak nasıl bir işkence, tahmin edemezsiniz. </st><st c="228">Yastık şişti şişti, kafamın altında kocaman bir dağa dönüştü, yorgan bütün vücuduma bir yılan gibi dolandı, çarşaf altımda diken tarlası haline geldi. </st><st c="379">Gözlerim kapanıyor, beynim zonkluyor ama kafamın içinde dönüp dolaşan düşünceler yüzünden kendimi uykuya bırakamıyordum.</st></p>
		<p><st c="499">Kötü bir şeyler olacağı duygusu gelip yüreğimin ortasına yerleşmişti. </st><st c="570">Acaba annemler yalan söylediğimi mi anlayacaklardı. </st><st c="622">Olur ya, yarın annemle Melis’in annesi markette alışveriş ederken karşılaşıverirler...</st></p>
		<p><st c="708">Annem: Aaa, merhaba Rezzan Hanım, nasılsınız?</st></p>
		<p><st c="754">Rezzan Teyze: Biraz dizlerim ağrıyor bu ara. </st><st c="800">Epeydir </st><span epub:type="pagebreak" title="108" id="page108"></span><st c="808">markete çıkamıyordum, ütü suyu alayım diye geldim.</st></p>
		<p><st c="858">Annem: Evde ütü suyu olmayınca insanın bütün enerjisi düşüyor. </st><st c="922">Bakın, şurada duruyorlar.</st></p>
		<p><st c="947">Rezzan Teyze: Sormayın, aynen öyle.</st></p>
		<p><st c="983">Annem: Melis nasıl oldu?</st></p>
		<p><st c="1008">Rezzan Teyze: İyi, o çok iyi. </st><st c="1039">Bilirsiniz işte. </st><st c="1056">Dil bir karış, ha bire bana laf yetiştiriyor.</st></p>
		<p><st c="1101">Annem: Çabuk iyileşmesine sevindim. </st><st c="1138">Okula başladı mı yeniden?</st></p>
		<p><st c="1163">Rezzan Teyze: Hasta değildi ki Melis. </st><st c="1202">Okula da düzenli gidiyor; bildiğim kadarıyla tabii!</st></p>
		<p><st c="1253">Annem: Nasıl yani? </st><st c="1273">Dün hasta değil miydi, yatmıyor muydu?</st></p>
		<p><st c="1311">Rezzan: Yoo... </st><st c="1327">Dün bütün gün teyzesiyle çarşı pazar dolaştılar.</st></p>
		<p><st c="1375">Annem: Öyle mi? </st><st c="1392">Teyzesi ve Melis? </st><st c="1410">İkisi?</st></p>
		<p><st c="1416">Rezzan: Evet, ikisi. </st><st c="1438">Bir şey mi oldu? </st><st c="1455">Renginiz bembeyaz.</st></p>
		<p><st c="1473">Annem: Yok, yok, gayet iyiyim. </st><st c="1505">Şu ütü suyundan ben de birkaç şişe alayım... </st><st c="1550">Bir de şey... </st><st c="1564">yoğurt almam lazımdı benim.</st></p>
		<p><st c="1591">... Bu şekilde saçmalayarak annem marketten ayrılır ve doğruca beni tepelemeye gelir. </st><st c="1677">Utandırmak için de doğrudan gelip, “Sen Melisler’e gitmemişsin, Melis hasta değilmiş!” de demez. </st><st c="1774">Bana sorular sorarak, yalanımı bir güzel ağzıma yüzüme sıvaştırır önce.</st></p>
		<p><st c="1845">Annem: Melis nasıldı?</st></p>
		<p><st c="1867">Ben: Eh, daha iyice.</st></p>
		<p><st c="1888">Annem: Ateşi var mı?</st></p>
		<p><st c="1909">Ben: Hı hı... </st><st c="1924">var... </st><st c="1931">ama çok da fazla değil.</st></p>
		<p><span epub:type="pagebreak" title="109" id="page109"></span><st c="1954">Annem: Öksürüyor mu?</st></p>
		<p><st c="1975">Ben: Evet, öksürüyor. </st><st c="1998">Ciğerleri bayağı kötü.</st></p>
		<p><st c="2020">Annem: O halde yine de ders çalıştı seninle ha?</st></p>
		<p><st c="2068">Ben: Evet, gitmem iyi oldu. </st><st c="2097">Geri kalmayacak sayemde.</st></p>
		<p><st c="2121">Annem: Seninle gurur duyuyorum. </st><st c="2154">Ne kadar fedakâr bir çocuksun. </st><st c="2185">Fedakâr ve yalancı!</st></p>
		<p><st c="2204">İşte bu noktada ipler kopar. </st><st c="2234">Annem, Rezzan Teyze’yle karşılaşmasını ütü suyuna varana kadar bütün ayrıntılarıyla anlatarak, ne kadar aşağılık ve güvenilmez bir insan olduğumu haykırır. </st><st c="2390">Duyduğu hayal kırıklığını dile getirir. </st><st c="2430">Ben üste çıkmak için, “Beni bu yalanlara siz zorluyorsunuz, sizinle adaya gitmek istemediğimi söyleseydim, izin vermezdiniz. </st><st c="2555">Hepiniz istediğinizi yapıyorsunuz. </st><st c="2590">Bu evde bir tek bana özgürlük yok!” diye bağırırım. </st><st c="2642">Annem, “Özgürlük öyle mi, sen özgürlüğü her istediğini yapmak mı sanıyorsun? </st><st c="2719">Sorumluluk nerede, saygı nerede, kafa nerede, kafa?” derken, eliyle kafamı iter. </st><st c="2800">Bu beni çileden çıkarır. </st><st c="2825">“Bana dokunma!” diye haykırırım. </st><st c="2858">Annem, “Dokunurum, hatta gerekirse ağzının ortasına da bir tane çarparım, çünkü bunu hak ediyorsun!” diye höykürerek üstüme yürür. </st><st c="2989">Ben sinir içinde ayaklarımı yere vurarak odama girer, küt diye kapıyı kapatırım, aşırı sert davrandığım için cam çerçeve aşağı iner. </st><st c="3122">Annem o sırada, “Bu kız niye böyle oldu! </st><st c="3163">Biz nerede hata yaptık!” diye serzenişlerine başlamıştır.</st></p>
		<p><st c="3220">İçim karardı ve yaklaşan bir uyku dalgası bu düşüncelerim yüzünden geriye kaçtı. </st><st c="3302">Ne kadar gerçekçi hayaller kurabiliyorum bazen, ne kadar yorucu! </st><st c="3367">Son birkaç dakika içinde yazdığım bütün diyalogları aklımdan silmeye çalıştım. </st><st c="3446">Annemin kızgın suratlı imgesi yavaş yavaş gözümün önünden kaybolurken, yerini bir süre yine tedirgin edici </st><span epub:type="pagebreak" title="110" id="page110"></span><st c="3553">bir karanlık kapladı ve arkasından o karanlığın ortasına Sinan gelip oturdu.</st></p>
		<p><st c="3629">Evet, sanırım içimdeki tedirginliğin, kötü bir şeyler olacak hissinin asıl nedeni Sinan’dı. </st><st c="3722">Büyük bir ihtimalle </st><em><st c="3742">Nights in White Satin</st></em><st c="3763">’ı söylediğim gecenin sonrasında bir hevesle bana çıkma teklif etmiş, âdet yerini bulsun diye de bir kez sinemaya götürmüştü. </st><st c="3890">Ama benim gibi bir kızla daha ileri gitmesi zaten imkânsızdı. </st><st c="3952">Benim gibi bir kızla derken... </st><st c="3983">yani... </st><st c="3991">benim gibi zengin olmayan, benim gibi küçük göğüslü ve koca popolu, benim gibi düşük gözlü, benim gibi çırpı bacaklı, benim gibi sakar ve şaşkın, benim gibi çakma markalar giyen, benim gibi...</st></p>
		<p><st c="4183">Bunları ya da bunlara benzer başka sözcükleri Sinan’ın ağzından duymaktansa ölmeyi tercih ederdim. </st><st c="4283">Ancak intihar edemeyeceğime göre, belki bir daha Sinan’ı görmezdim, yani bunun için okuldan ayrılmam gerekse bile, Sinan’la bir daha karşılaşmamak en iyisiydi.</st></p>
		<p><st c="4442">Kafamın içinde bir an işte bu noktaya varıyor, bir an sonraysa saçmaladığımı itiraf edip kendimi, Sinan’ın bana olan saygısı yüzünden biraz mesafeli davrandığını düşünmeye zorluyordum.</st></p>
		<p><st c="4627">Bütün bu felaketleri kovalayıp artık uykuya dalmak üzereydim ki, evin içinde bir tıkırtı duydum. </st><st c="4725">İşte, içimdeki kötücül hissin kaynağı buymuş meğer: İçeri bir hırsız girmiş ve beni kesecekmiş!</st></p>
		<p><st c="4820">Yatağımın içinde büzüşüp kaldım öylece. </st><st c="4861">Nefesimi tuttum. </st><st c="4878">Kalkıp bakmalı mıydım, yoksa yatağın içinde uyuyor numarası mı yapmalıydım? </st><st c="4954">Kalkarsam kaçar mıydı, yoksa üstüme mi saldırırdı? </st><st c="5005">Bütün evi soyup soğana çevirdikten sonra bir de bana tecavüz etmeye kalkar mıydı acaba? </st><st c="5093">Ba</st><span epub:type="pagebreak" title="111" id="page111"></span><st c="5095">bamın bankada çok parası olduğunu söylesem, “Beni bırakırsan seni altınlara boğar,” dersem ikna olur muydu? </st><st c="5204">Yoksa bunu duyunca, beni kaçırıp fidye mi isterdi? </st><st c="5255">O kadar parası olmadığına göre, babam ne yapardı? </st><st c="5305">Zaten başımıza belaydı, kurtulduk mu derdi, yoksa parayı denkleştirmeye mi çalışırdı? </st><st c="5391">Belki de polise giderdi. </st><st c="5416">O zaman polis hırsızlara, yani beni kaçıranlara tuzak kurardı. </st><st c="5479">Ama babamı, “Polisi arama!” diye uyaran hırsızlar, durumu fark edince beni öldürmeye mi kalkarlardı!</st></p>
		<p><st c="5579">Allah’ım sen beni kurtar!</st></p>
		<p><st c="5605">Ne var ki, beni kurtarmaya bütün bir gece boyunca kimse gelmedi. </st><st c="5671">Her neden kaynaklandıysa, o tıkırtıyı bir daha duymamama rağmen, ne odamdan çıkabildim ne yatağımdan. </st><st c="5773">Bütün gece yorganı kafama çekip kımıldamadan, gözlerim fal taşı gibi, sabahı ettim.</st></p>
		<p><st c="5856">Sabah annemler içeri girdiğinde, dünyanın en mutlu insanı bendim. </st><st c="5923">Bir saat annemin omuzunda ağlamamın sebebini başlangıçta hiç anlayamadılar, sonra biraz kendime gelip konuşabilir halde olunca, duyduğum tıkırtı ve hırsızlardan bahsettim.</st></p>
		<p><st c="6094">Babam bütün evi baştan aşağı dolaştı, her şeyi kontrol etti. </st><st c="6156">Ne çalınan bir çöp vardı ne de eve birinin girdiğine dair bir belirti. </st><st c="6227">O tıkırtı da pek çok şey gibi, cevapsız bir soru olarak kaldı hayatımızda. </st><st c="6302">Belki de sadece benim içimde bir şey tıkırdamıştır!</st></p>
	</section>
<div id="charCountTotal" value="6353"></div></body>
</html>
