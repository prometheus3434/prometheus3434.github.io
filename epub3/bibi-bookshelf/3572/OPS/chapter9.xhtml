<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İçimdeki Ses</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="86" id="page86"></span><st c="0">9</st><span><st c="2">TEKLİF</st></span></h1>
		<p><st c="8">Melis’in doğum gününün ertesi, oldukça garipti. </st><st c="57">Kimse bana bir şey söylemiyordu ama okulda herkes fısıldaşıp duruyordu. </st><st c="129">Ortamda kesinlikle normal olmayan bir şeyler vardı; havada tuhaf bir elektrik, manidar bakışlar, sözsüz konuşmalar...</st></p>
		<p><st c="246">Öğle tatilinde bir köşede Sinan’ı, yani nam-ı diğer Mösyö Le Coq’u, Melis’le fısıldaşırken gördüm. </st><st c="346">O an her şeyin bittiğini ve Sinan’ın en yakın arkadaşımdan hoşlandığını düşündüm. </st><st c="428">Benim gibi koca popolu bir ördeğe de bu yakışırdı zaten. </st><st c="485">Horoz ve tavuk birbirlerini bulmuşlardı; ördekler doğru kümese!</st></p>
		<p><st c="548">Dersten sonra Melis yanıma geldi, tuhaf bir ifadeyle Sinan’ın benimle konuşmak istediğini söyledi. </st><st c="648">Heyecandan boğazımın kuruduğunu, çantamı elimden düşürdüğümü hatırlıyorum. </st><st c="723">Yer ve zaman konusunu da Melis’e üç defa </st><span epub:type="pagebreak" title="87" id="page87"></span><st c="764">tekrarlattım; kulaklarım uğulduyordu, bir türlü kızın ne dediğini anlayamıyordum. </st><st c="846">Sonunda, Sinan’ın benimle ertesi gün dersten sonra okul çıkışında bir kafede buluşmak istediğini anladım; ondan sonra da Melis’in karşısında daha acayip duruma düşmemek için hemen yanından uzaklaştım. </st><st c="1047">Kafamdan bin bir türlü senaryo geçiyordu:</st></p>
		<p><st c="1088">Senaryo 1: Sinan, Melis’ten hoşlanıyor ama ona söyleyemiyordu. </st><st c="1152">Melis’in en yakın arkadaşı olarak benden yardım isteyecekti.</st></p>
		<p><st c="1212">Senaryo 2: Sinan, </st><em><st c="1231">Nights in White Satin</st></em><st c="1252">’ı söyleyişimden nefret etmişti. </st><st c="1286">Yakında kendisinin doğum günü olacaktı, beni çağırmayı düşünüyordu, ancak bu şarkıyı –ya da herhangi bir şarkıyı– söylemeyeceğimden emin olmak istiyordu. </st><st c="1440">Bu konuda Melis’ten yardım istemişti ama Melis, en yakın arkadaşım olduğu için bana böyle bir şeyi aktaramayacağını belirtmiş; Sinan’a, “Sıkıyorsa kendin söyle,” demişti. </st><st c="1611">Evet, bu akla yakın bir ihtimaldi.</st></p>
		<p><st c="1645">Senaryo 3: Sinan, benim kendisine olan ilgimi anlamıştı –İşte en kötü senaryo bu, inşallah böyle değildir– ama o başka birinden hoşlanıyordu –örneğin Selin’den– ve bunu açıklamak niyetindeydi. </st><st c="1839">Bu ilişki ortaya çıktığında benim problem yaratmam hiç hoşuna gitmeyecekti, benimle bu yüzden konuşmak istiyordu.</st></p>
		<p><st c="1952">Geceyi bu üç senaryoyla çekilmiş filmlerin arasında debelenerek geçirdim. </st><st c="2027">Sabah uyandığımda kendimi sıkılmış yer bezi gibi berbat hissediyordum. </st><st c="2098">Dudağımın kenarında hafif bir zonklama vardı, sanırım yeni bir uçuk çıkacaktı.</st></p>
		<p><st c="2176">Neyse ki uçuk çıkmadı. </st><st c="2200">O gün okuldan sonra doğruca söz </st><span epub:type="pagebreak" title="88" id="page88"></span><st c="2232">konusu kafeye gittim. </st><st c="2254">Sinan benden önce gelip oturmuştu. </st><st c="2289">Kafeye oldukça “havalı” bir giriş yaptım: Kapı eşiğine takıldığımdan, neredeyse yuvarlanarak Sinan’ın karşısındaki sandalyeye çöktüm. </st><st c="2423">Neyse ki, yere yapışmamıştım!</st></p>
		<p><st c="2452">Her neyse, onun karşısına oturur oturmaz kalbimin yeri konusunda daha önce yaptığım tahminin yanlış olduğunu anladım; meğer alnımın ortasında, iki kaşımın arasındaymış ve sanırım dışarıdan da görünüyordu, çünkü Sinan sürekli olarak o noktaya bakıyordu. </st><st c="2706">Bana son derece nazik davrandı. </st><st c="2738">Louis Vuitton çantaları çok beğendiğini söyledi. </st><st c="2787">Üstümdeki montun bir benzerinin kendisinde de olduğunu, Londra’daki Burberry’den aldığını belirtti. </st><st c="2887">Etiketler yine orama burama batmaya başlamıştı. </st><st c="2935">Ama Sinan öyle samimi, hatta nasıl diyeyim, neredeyse hafif heyecanlıydı ki, giysilerime iliştirilmiş markaların tümünün sahte olduğunu kısa sürede unuttum.</st></p>
		<p><st c="3091">Görüntüsündeki sertliğin ve soğukluğun aksine, Sinan’ın sesinde yumuşacık, sıcak bir ton vardı. </st><st c="3188">Babam da, dedem de parfüm kullanmadığından, erkek kokuları konusunda uzman değildim, ama ondan bana doğru dalga dalga serin, seksi bir koku yayılıyordu. </st><st c="3341">Belki de bu parfüm değil, Sinan’ın kendi kokusuydu. </st><st c="3393">Sandalyeye yan oturmuş, bir kolunu arkalığa koymuştu. </st><st c="3447">Diğeri masanın üstünde duruyordu. </st><st c="3481">Elleri tertemiz, tırnakları güzelce kesilmişti. </st><st c="3529">Şimdi böyle deyince, kendimi tırnak kontrolü yapan ilkokul öğretmenleri gibi hissettim. </st><st c="3617">Bu konuya takılmamın sebebi şu: Bizim mahallenin oğlanlarının elleri her zaman pis, tırnakları kir içindedir ve çıktığım kişinin de ellerinin öyle olması benim en sık gördüğüm kâbuslardan biridir. </st><st c="3814">Tamam, konuyu dağıtmıyorum ve o güne geri dönüyorum.</st></p>
		<p><span epub:type="pagebreak" title="89" id="page89"></span><st c="3866">Bir süre havadan sudan, üst baştan konuştuktan sonra, özür dileyerek ne istediğimi sordu. </st><st c="3957">Şaşkınlıkla, “Ben senden bir şey istemiyorum,” dedim. </st><st c="4011">“Beni sen buraya çağırdın, yani Melis öyle dedi.”</st></p>
		<p><st c="4060">Kahkaha attı ve, “Onu kastetmedim, ne ısmarlamak istersin, yani ne içersin ya da bir şey yer misin?” diye açıkladı.</st></p>
		<p><st c="4176">İlk aklıma geleni söyledim, nefret etmeme rağmen kakaolu süt istedim. </st><st c="4247">Sinan bana kakaolu süt, kendisine de Ice Tea ısmarladı ve nihayet konuya girdi: Melis’in doğum günündeki buluşumun olağanüstü olduğunu söyledi.</st></p>
		<p><st c="4390">Buluş! </st><st c="4398">Ne buluş yapmıştım acaba? </st><st c="4424">Şarkıyı söyledikten sonra şuurumun kapandığı bir dönemim olmuştu, o arada acayip bir şey mi yapmıştım? </st><st c="4527">Ya da şarkıdan önceki depresif zamanlarımda farkında olmadan bir halt mı yemiştim? </st><st c="4610">Ağzımda yutulacak tükürük aradım bir müddet, dilimle dudaklarımı yalayarak oyalanmaya çalıştım ve kuru kuru yutkundum, yüzüme salakça olduğunu kuvvetle tahmin ettiğim bir gülücük yerleştirdim ve bekledim.</st></p>
		<p><st c="4814">Sinan açıkladı: “Retro şarkı harikaydı,” dedi. </st><st c="4862">Bu kavramı daha önce duymamıştım, ya benim cahilliğimdi ya da o an Sinan uydurmuştu. </st><st c="4947">Sonradan düşününce, aslında bu tanımda çok ince bir zekâ olduğunu fark ettim. </st><em><st c="5025">Nights in White Satin</st></em><st c="5046"> evet, eskilerden kalma bir şarkıydı, ama ben onu bugün on beş yaşında bir genç kız olarak kendi yorumumla okumuştum. </st><st c="5164">Güncel, şu aralar çok meşhur olan, herkesin bildiği, sıradan bir parça seçmemiştim. </st><st c="5248">Tarihin dehlizlerine doğru uzanıp özel bir parça bulmuştum ve onu ruhumun derinlerinden gelen bir tınıyla seslendirmiştim. </st><st c="5371">Bu da bir buluş sayılabilirdi elbet. </st><st c="5408">Böyle bakınca, ken</st><span epub:type="pagebreak" title="90" id="page90"></span><st c="5426">dimle gururlandım tabii ki! </st><st c="5455">Özellikle o </st><em><st c="5467">“Yes I love you...</st></em><st c="5485">” kısmındaki vurgularım ve sesimin iniş çıkışı hiç fena değildi gerçekten de.</st></p>
		<p><st c="5563">Sinan daha sonra parçayı nasıl bulduğumu sordu; ona dedemlerin hikâyesini anlattım. </st><st c="5648">Anneannemle tanışmaları, polisten kaçmaları, diskotekte dans etmeleri falan... </st><st c="5727">Çok ilginç geldi. </st><st c="5745">Dedemle ilgili bir sürü soru sordu. </st><st c="5781">Dedemin siyasi bir insan olduğunu, 12 Eylül’den sonra da uzun süre düşünceleri yüzünden hapiste yattığını anlattım. </st><st c="5897">Sinan söylediklerimden pek bir şey anlamadı sanıyorum; “Neyse, sıkıcı konuları bir kenara bırakalım,” dedi.</st></p>
		<p><st c="6004">Bıraktık ve fakat bir süre konuşacak hiçbir şey bulamadık. </st><st c="6064">İnsanın az tanıdığı ama çok ilgi duyduğu birisiyle sessizliği paylaşması çok zor. </st><st c="6146">Örneğin, biz annemle, babamla, dedemle, teyzemle, hatta Nurten Abla’yla bile dakikalarca, saatlerce hiç konuşmadan bir arada bulunabiliyoruz, sıkılmıyoruz, sessizliği fark bile etmiyoruz. </st><st c="6334">Ama Sinan’la birkaç saniyelik bir suskunluk bile korkunçtu. </st><st c="6394">Aklımdan ifade edilmesi mümkün olmayan binlerce düşünce aynı anda geçiyordu ve elim ayağım tuhaf hareketler yapmak istiyordu. </st><st c="6520">Kendimi nasıl zapt edeceğimi bilemiyordum. </st><st c="6563">Büyük ihtimalle yüzümde kızarıklıklar oluşuyordu. </st><st c="6613">Ayrıca, ya gerginlikten ya da kakaolu sütten midem bulanmaya başlamıştı. </st><st c="6686">Sinan da, benim kadar olmasa bile, benzer bir sıkıntı içindeydi. </st><st c="6751">Bacak bacak üstüne atmıştı ve bir ayağıyla, masanın ayağı diye devamlı benim bacağımı tekmeliyordu. </st><st c="6851">Bir de, çoktan boşalmış olan bardağı defalarca ağzına götürerek, artık var olmayan Ice Tea’yi içmeye çalıştı.</st></p>
		<p><st c="6960">Sonunda sessizliği bozan ben oldum.</st></p>
		<p><st c="6996">“Melis ne kadar harika birisi, değil mi?” dedim. </st><st c="7046">Ama</st><span epub:type="pagebreak" title="91" id="page91"></span><st c="7049">cım Sinan’ı konuya yaklaştırmak, bana açılmasını sağlamak ve çektiğim işkenceyi bitirmekti. </st><st c="7142">Cevap ilginçti:</st></p>
		<p><st c="7157">“Bilmem, sen daha iyi bilirsin. </st><st c="7190">Sanırım senin arkadaşın!”</st></p>
		<p><st c="7215">Emin olmak için biraz daha üsteledim: “Evet, benim arkadaşım... </st><st c="7280">hem de en iyi arkadaşım... </st><st c="7307">Yani, eğer onun hakkında konuşmak istediğin bir şey varsa, ben yardımcı olabilirim.”</st></p>
		<p><st c="7391">Sinan boş gözlerle bana baktı. </st><st c="7423">“Onun hakkında ne konuşmak isteyebilirim ki,” dedi. </st><st c="7475">“Melis beni hiç ilgilendirmiyor!”</st></p>
		<p><st c="7508">Bu cümle beni fena halde sarsmıştı. </st><st c="7545">Kaçınılmaz sona doğru adım adım ilerliyordum. </st><st c="7591">Sinan, </st><em><st c="7598">Nights in White Satin</st></em><st c="7619"> şarkısını beğenmişti ve söylediklerinde samimiydi. </st><st c="7671">Melis’e karşı da, anladığım kadarıyla özel bir ilgi beslemiyordu. </st><st c="7737">Bu durumda benim birinci ve ikinci senaryolarım gerçekleşmeyecekti. </st><st c="7805">Geriye kalıyordu üçüncü ve en feci olanı: Başka birinden hoşlanıyordu ve benim gölge etmemi istemiyordu.</st></p>
		<p><st c="7909">Kakaolu sütümün geri kalanını bir dikişte içtim, bardağı masaya koydum ve ayağa fırladıktan sonra, “Kalkalım mı?” diye sordum.</st></p>
		<p><st c="8036">İşte o, büyülü bir andı. </st><st c="8062">Tıpkı filmlerdeki gibi! </st><st c="8086">Hemen her şey yavaş gösterim gerçekleşti. </st><st c="8128">Sinan kolumdan tuttu, beni sandalyeme oturttu ve, “Lafı daha fazla uzatmayacağım,” dedi. </st><st c="8217">“Senden hoşlanıyorum ve çıkmak istiyorum. </st><st c="8259">Tabii, eğer sen de istersen!”</st></p>
		<p><st c="8288">O an, keşke kakaolu sütümden hiç olmazsa bir yudumu bardakta bıraksaydım, böylece atacağım çığlığı o yudumu içerek bastırabilirdim diye düşündüm. </st><st c="8435">Ama o saç</st><span epub:type="pagebreak" title="92" id="page92"></span><st c="8444">ma içeceği son damlasına kadar bitirmiştim. </st><st c="8489">Ağzımı açtım, ben boğazımdan tuhaf bir çığlık ya da böyle durumlarda sıklıkla olduğu gibi, anlamsız cadı sesleri çıkmasını beklerken, gayet berrak bir ses tonuyla, son derece düzgün bir cümle işittim:</st></p>
		<p><st c="8689">“Evet istiyorum. </st><st c="8707">Ben de senden hoşlanıyorum. </st><st c="8735">Hem de çok.” Bu benim sesimdi!</st></p>
		<p><st c="8765">Sanırım aşk böyle bir şey. </st><st c="8793">O kendi cümlelerini kuruyor ve siz planlamasanız bile o cümleler ağzınızdan dökülüveriyor.</st></p>
	</section>
<div id="charCountTotal" value="8883"></div></body>
</html>
