<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İçimdeki Ses</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="39" id="page39"></span><st c="0">4</st><span><st c="2">BİR İHTİMAL...</st></span></h1>
		<p><st c="16">Geziye sadece iki gün kalmıştı ve ne yazık ki, şu âna kadar Uludağ’a gitmemi sağlayacak formülü bulamamıştım. </st><st c="127">Zümrüt yüzüğü satmaya da gönlüm razı gelmemişti.</st></p>
		<p><st c="175">O akşam, annemleri ikna etmeyi bir kez daha denedim. </st><st c="229">Yıl boyunca ne kadar yorulduğumu, çok çalıştığımı, biraz eğlenceyi hak ettiğimi söyledim. </st><st c="319">Sporun yararlarından, kayak yapmanın insanın bacak kaslarını ne kadar geliştirdiğinden bahsettim. </st><st c="417">Şehrin ciğerlerimi nasıl soldurduğundan ve Uludağ’ın temiz havasına ne kadar ihtiyacım olduğundan söz ettim. </st><st c="526">Hiçbirini yutturamadım. </st><st c="550">Annem Nuh diyor peygamber demiyor, babam da annemi yüzde yüz haklı buluyordu. </st><st c="628">Tartışma giderek şiddetlendi ve sonunda kavgaya dönüştü. </st><st c="685">Birbirimize bayağı kötü sözler söyledik. </st><st c="726">Ben onları, anlayışsızlıkla, sevgisizlikle, cimrilikle suçladım; onlar benim sorumsuz, düşüncesiz, bencil </st><span epub:type="pagebreak" title="40" id="page40"></span><st c="832">olduğumu ileri sürdüler. </st><st c="857">Sonunda birbirimize bağırmaya başladık. </st><st c="897">Annem bana, “Budala,” dedi. </st><st c="925">Ben de o sinirle, “Sensin!” dedim. </st><st c="960">Babam üstüme yürüdü, annemden özür dilememi istedi. </st><st c="1012">Dilemeyeceğimi söyledim. </st><st c="1037">Bir süre dilersin – dilemezsin kavgası oldu, ama ben o sırada asla özür dileyecek durumda değildim. </st><st c="1137">Sonunda, babam derhal içeri gitmemi, özür dilemediğim sürece de çıkmamamı söyledi. </st><st c="1220">Ben de her zamanki gibi kapıyı çarpıp odama kapandım. </st><st c="1274">Bizim aileden klasik manzaralar yani!</st></p>
		<p><st c="1311">Hırsımdan çatlamak üzereydim. </st><st c="1342">Bari biraz oyalanayım, sinirlerim yatışsın diye bilgisayarın başına geçtim. </st><st c="1418">Bizim evde internet bağlantısı her zaman güçlü olmaz ama bu kez her nasılsa jet hızındaydı. </st><st c="1510">Siteler arasında dolanıp dururken birden aklıma dâhiyane bir fikir geldi. </st><st c="1584">Nedense parlak fikirler insanın aklına zor zamanlarda geliyor. </st><st c="1647">Kafamı çevirdim, odama baktım. </st><st c="1678">Giysilerim, ayakkabılarım, çoraplarım, iç çamaşırlarım, ders kitaplarım, defterlerim, her şey birbirinin içine geçmiş, darmadağın bir şekilde ortaya serilmişti. </st><st c="1839">Bulduğum formülle hem bu dağınıklıktan kurtulacak hem de eğer her şey hesapladığım şekilde gelişirse, kimseden beş kuruş almadan Uludağ’a gidebilecektim. </st><st c="1993">Ayrıca annemlere de güzel bir ders vermiş olacaktım.</st></p>
		<p><st c="2045">Planımı istediğim gibi sürdürebilmek için odamdan çıktım, mümkün olduğunca küskün bir ifade takınarak, salonda oturan annemden özür diledim. </st><st c="2187">Onun hiç de budala biri olmadığını, bu lafı hak etmediğini, sinirle ağzımdan çıktığını, kendime ceza olarak da o gecenin geri kalanını odamı toplayarak geçireceğimi söyledim. </st><st c="2362">Annem ve babam tavrımı biraz şaşkınlık, çokça memnuniyetle karşıladılar. </st><st c="2435">Özellikle, odamı toplayacak olmam ihtimali onları </st><span epub:type="pagebreak" title="41" id="page41"></span><st c="2485">son derece mutlu etmişti. </st><st c="2511">Ben odama çekilirken, onların arkamdan birbirlerine göz kırptıklarını; “Artık büyüyor kızımız, yavaş yavaş öğreniyor işte,” diye fısıldaştıklarını duyar gibiydim.</st></p>
		<p><st c="2673">Odama gittim ve ilk iş müziği açtım. </st><st c="2711">Pink Floyd’dan</st><em><st c="2725"> Another Brick in the Wall</st></em><st c="2751"> çalmaya başladı. </st><st c="2769">Bu CD’yi bana dedem yaptı. </st><st c="2796">Onun zamanında çok meşhur olan, dedemin, “Hiçbir zaman ölmeyecekler,” dediği gruplar ya da şarkıcılardan oluşan bir seçki. </st><st c="2919">Okuldaki arkadaşlarımın dinlediklerinden oldukça farklı müzikler var. </st><st c="2989">Ama bu sayede ben de onlara acayip hava atıyorum. </st><st c="3039">Başlangıçta sadece bu sebeple o CD’yi dinliyordum. </st><st c="3090">İtiraf edeyim ki, biraz gürültülü ve karmaşık geliyordu. </st><st c="3147">Sonra kulak verdikçe benim de hoşuma gitmeye başladı. </st><st c="3201">Okuldakilerin dinledikleri müzikler gibi, devamlı aynı şeyi tekrarlayan aptal şarkılara benzemiyor bunlar. </st><st c="3308">Dedemin deyişiyle: “Hakiki müzik!”</st></p>
		<p><st c="3342">Pink Floyd’u dinlerken tanımlayamadığım bir güç hissediyorum damarlarımda. </st><st c="3418">Kendime güvenim artıyor, dünyayı değiştirebileceğimi düşünüyorum. </st><st c="3484">Sanki dünyadaki haksızlıklara, adaletsizliklere, insanı bunaltan her şeye karşı isyan etme isteğimin karşılığını buluyorum. </st><st c="3608">Bir müzik bütün bunları nasıl yapar diye sormayın, dinlemeniz lazım.</st></p>
		<p><st c="3676">Odamdaki bütün eşyayı teker teker toplayıp liste oluştururken, sanki Pink Floyd üyeleri de suratlarında hin gülümsemelerle köşeden bana göz kırpıyorlardı.</st></p>
		<p><st c="3831">Bütün elbiselerimi, kazaklarımı, ceketlerimi, ayakkabılarımı, paltolarımı, çantalarımı, takılarımı, mayolarımı, boya takımlarımı, ilkokul zamanından kalma aptal melodikamı, teyzemin onuncu yaş günümde hediye ettiği radyolu </st><span epub:type="pagebreak" title="42" id="page42"></span><st c="4055">saati... </st><st c="4064">kısacası, neyim var neyim yoksa hepsini listeledim ve karşılarına fiyatlarını yazdım. </st><st c="4150">Listeyi olduğu gibi, internette ikinci el eşyalar satan bir siteye, “Sahibinden Acil Satılık” ibaresiyle koydum. </st><st c="4263">Bu laf da ayrıca hoşuma gitmişti:</st><em><st c="4296"> Sahibinden...</st></em><st c="4310"> yani benim... </st><st c="4325">yani kimse karışamaz. </st><st c="4347">Sorumluluk bana ait! </st><st c="4368">O gece huzur içinde uyudum.</st></p>
		<p><st c="4395">Ertesi sabah uyandığımda ilk işim bilgisayarımı açıp bakmak oldu. </st><st c="4462">Yağmurluğum, bir botum ve bir çantam için talipler mesaj göndermişti bile. </st><st c="4537">Güzelce kahvaltımı yaptım. </st><st c="4564">Annemle tatlı tatlı sohbet ettim, hatta onun gözü önünde bir bardak sütü de kafama dikip içtim ve okula gittim. </st><st c="4676">Annem halimden memnundu. </st><st c="4701">Benim duymadığımı sandılar ama kendi aralarındaki konuşmalarına kulak misafiri oldum. </st><st c="4787">Tam olarak şöyleydi:</st></p>
		<p><st c="4807">Anne: Bu neydi şimdi?</st></p>
		<p><st c="4829">Baba: Ne oldu ki?</st></p>
		<p><st c="4847">Anne: Görmüyor musun? </st><st c="4870">Dün akşamki haliyle şimdiki arasında ne kadar büyük fark var. </st><st c="4932">Dün gece delirmiş gibi üstümüze saldırıyordu, bugün şarkılar söyleyerek kahvaltı ediyor!</st></p>
		<p><st c="5020">Baba: Ergenlik böyleymiş. </st><st c="5047">Bir psikiyatri kitabında okudum. </st><st c="5080">Çabuk fikir değiştirirlermiş.</st></p>
		<p><st c="5109">Anne: Bir işler karıştırmasın da!</st></p>
		<p><st c="5143">Baba: Yok canım, bildiğimiz ergen işte.</st></p>
		<p><st c="5183">Hah, bildiğiniz ergenmiş! </st><st c="5210">Siz öyle sanın. </st><st c="5226">Benim için böyle düşünmenizin bir sakıncası yok. </st><st c="5275">Yanıldığınızı anlayınca suratınızın ne hal alacağını çok merak ediyorum.</st></p>
		<p><st c="5347">O gün okulda günüm harika geçti. </st><st c="5381">Coğrafya ve Fran</st><span epub:type="pagebreak" title="43" id="page43"></span><st c="5397">sızca derslerinde hocanın sorduğu sorulara ilk doğru cevabı veren ben oldum. </st><st c="5475">Ayrıca kızlarla çok eğlendik. </st><st c="5505">Şu yeni gelen çocuk hakkındaki dedikodularla kaynıyordu ortalık. </st><st c="5570">Okula kaydını yaptırmış ama henüz derslere girmeye başlamamış. </st><st c="5633">Görenler görmeyenlere anlatıyor, kimi çok yakışıklı olduğunu, kimi o kadar yakışıklı olmasa da çok çekici olduğunu söylüyor; kimi sevimli, kimi çok havalı buluyor, ama hepsi ortak bir noktada buluşuyorlardı: Mösyö Le Coq, belli ki fazlasıyla kibirli biriydi. </st><st c="5892">En çok da Melis’in tariflerine gülüyordum: “Etrafına öyle bir ışık saçıyor ki, yakında okuldaki bütün ampuller teker teker patlayacak.” Ya da, “Derslere girmeye başladıktan sonra, okuldaki erkeklerin hepsi estetik cerrahlara gidecek,” diyordu. </st><st c="6136">Ama en çok da Mösyö Le Coq’un taklidini yaparken horoz gibi bağrışı ve tıpkı bir horoz gibi kollarını kaldıra kaldıra yürüyüşü komikti.</st></p>
		<p><st c="6271">Bizim okul, çarşambaları yarımgün. </st><st c="6307">Dolayısıyla okuldan erken çıkıyoruz ve annemler de işten henüz dönmemiş oluyorlar. </st><st c="6390">Birkaç saat evde yalnız kalma şansım oluyor. </st><st c="6435">Dersler biter bitmez hemen fırladım ve koşarak eve gittim. </st><st c="6494">Bilgisayarımı açtım. </st><st c="6515">Karşımdaki manzara mucize gibi bir şeydi; eşyalarımın neredeyse tamamına alıcı çıkmıştı. </st><st c="6604">Sevinçten yerimde öyle bir zıpladım ki, neredeyse masa devriliyordu. </st><st c="6673">Hemen harekete geçtim. </st><st c="6696">Verilen adreslere göndermek üzere bütün eşyalarımı bavullara, çantalara doldurup evden çıktım. </st><st c="6791">O güne kadar harçlıklarımdan biriktirdiğim bütün param kargo masraflarına gitmişti ama olsun. </st><st c="6885">Nasılsa mallar alıcıların eline ulaştıktan sonra paralar geri gelecekti. </st><st c="6958">Şimdi önümde tek bir sorun vardı: Sadece iki gün, yani cumartesi günü Uludağ’a gidene ka</st><span epub:type="pagebreak" title="44" id="page44"></span><st c="7046">dar, annemler eşyalarımın yerinde yeller estiğinin farkına varmamalıydı.</st></p>
		<p><st c="7119">Onlar eve varmadan önce, bütün işlerimi halletmeyi başarmıştım. </st><st c="7184">İçeri girdiklerinde her zamanki gibi çok yorgundular. </st><st c="7238">Bir müddet salondaki koltuklara yığılıp kaldılar. </st><st c="7288">Bazen onların bu hallerine çok acıyorum. </st><st c="7329">İkisi de aynı bankada memur olarak çalışıyor. </st><st c="7375">Bütün gün kapalı bir yerde deli gibi rakamlarla uğraşıyorlar ve akşam pestilleri çıkmış olarak eve geliyorlar. </st><st c="7486">Uyduruk yemekler yapıp yiyorlar ve sonra televizyonun karşısına seriliyorlar. </st><st c="7564">Daha on iki olmadan da ayaklarını sürüyerek yatmaya gidiyorlar. </st><st c="7628">Ertesi gün aynı şey tekrarlanıyor. </st><st c="7663">Ertesi gün de... </st><st c="7680">Sonraki gün de... </st><st c="7698">Ben asla bankacı olmayacağım!</st></p>
		<p><st c="7727">Gece boyunca odama gitmemeleri için onları oyaladım. </st><st c="7781">Saçma sapan okul anıları anlattım. </st><st c="7816">Babamla futbol konuştuk. </st><st c="7841">Annemin yemek yapmasına yardım ettim. </st><st c="7879">Televizyondaki yemek yarışmalarıyla dalga geçtik...</st></p>
		<p><st c="7930">Bir ara annem, “Ne oldu? </st><st c="7956">Odanı topladın mı?” diye sordu.</st></p>
		<p><st c="7987">Kalbim küt küt çarpmaya başladıysa da hiç renk vermemeyi başardım. </st><st c="8055">“Ortalıkta tek bir eşya bırakmadım,” dedim.</st></p>
		<p><st c="8098">Annem, “İnanmıyorum,” dedi.</st></p>
		<p><st c="8126">“Doğru söylüyorum,” diye cevap verdim. </st><st c="8166">Aslında bir anlamda doğru söylüyordum.</st></p>
		<p><st c="8204">Annem, “Bakacağım,” deyip, doğruca odama yürüdü.</st></p>
		<p><st c="8253">Kalbim yerinden fırlayacak sandım. </st><st c="8289">Odaya girince ne olacaktı? </st><st c="8316">Ya her şeyi anlayacak ve duruma el koyup beni fena halde azarlayacak ve Uludağ işi de yatacaktı, ya da...</st></p>
		<p><st c="8421">Tanrı bana yardım etti, ikinci ihtimal gerçekleşti. </st><st c="8474">An</st><span epub:type="pagebreak" title="45" id="page45"></span><st c="8476">nem odamın kapısını açtı. </st><st c="8503">Gerçekten de ortada tek bir eşya yoktu. </st><st c="8543">Masanın üstündeki okul defterlerim ve kitaplarım dışında hiçbir dağınıklık görünmüyordu. </st><st c="8632">Sanki her şey dolaplarda “gibiydi”, daha doğrusu annem öyle sandı. </st><st c="8699">Bana dönüp gururdan gözleri nemlenmiş bir şekilde, “Aferin,” dedi. </st><st c="8766">“Büyüdüğünü görmek ne kadar güzel!”</st></p>
		<p><st c="8801">Hem, annemin gözlerinin nemlenmesi ve benim onu kandırmış olmam yüreğime dokunuyordu, ona acıyordum; hem de bu laftan ötürü ona sinir oluyordum: “Büyüdüğünü görmek!” Ancak bebeklere söylenecek, çok geç kalmış bir laf. </st><st c="9020">Ben çoktan büyüdüm anne. </st><st c="9045">Sen farkında değilsin belki ama çoktan bir yetişkin oldum ben.</st></p>
		<p><st c="9107">Lafı uzatmayacağım. </st><st c="9128">Perşembe ve cuma günlerini de kazasız belasız atlattım. </st><st c="9184">Sattığım eşyaların parasıyla Uludağ gezisinin büyük kısmını karşılayabiliyordum. </st><st c="9265">Ama küçük bir kısmı hâlâ eksikti.</st></p>
		<p><st c="9298">Cumartesi sabahı annemler daha uykudayken, erkenden kalktım ve bizim Uludağ’a gidecek otobüslerin durduğu yere gittim. </st><st c="9418">Luana’nın annesi Esin Hanım beni görünce çok şaşırdı. </st><st c="9472">“Hani sen gelemiyordun, ne oldu?” diye sordu. </st><st c="9518">Dün gece çok yalvardığımı, son anda annemlerin fikrini değiştirmeyi başardığımı ve parayı verdiklerini söyledim. </st><st c="9631">“Bu zarfı size gönderdiler,” dedim. </st><st c="9667">O an annenlerle konuşayım diye tutturmaması için de, “Dün gece çok geç yattılar, biz yarın Esin Hanım’ı ararız dediler,” diye ekledim. </st><st c="9802">Esin Hanım zarfı açtı. </st><st c="9825">Paraları saydı. </st><st c="9841">“Hımm.. </st><st c="9849">biraz eksik,” dedi. </st><st c="9869">Sadece, “Biliyorum,” dedim ve boynumu büküp bekledim. </st><st c="9923">Esin Hanım kısa bir süre düşündükten sonra, “Neyse,” dedi. </st><st c="9982">“Buraya kadar geldin, seni geri göndermeyeceğim, hadi bin otobüse.”</st></p>
		<p><span epub:type="pagebreak" title="46" id="page46"></span><st c="10049">Bir sıçrayışta otobüse bindim ve şaşkınlık içinde bana bakan Melis’in yanına çöktüm.</st></p>
		<p><st c="10134">Melis, “Nasıl geldin?” diye sordu.</st></p>
		<p><st c="10169">“Boş ver,” dedim. </st><st c="10188">“Buradayım ya, keyfini çıkaralım.”</st></p>
		<p><st c="10222">Otobüs ağır ağır hareket etti. </st><st c="10254">Tekerlekler dönüp biz İstanbul’dan uzaklaşırken, içimde karşı konulması zor bir neşe dalgası ağır ağır yükseliyor ve ruhumun çok derinlerinde duran vicdan azabının üstünü örtüyordu.</st></p>
	</section>
<div id="charCountTotal" value="10435"></div></body>
</html>
