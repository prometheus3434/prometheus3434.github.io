<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>İçimdeki Ses</title>
    <meta http-equiv="Content-Type" content="text/html; charset=utf-8" />
  

</head>
  <body epub:type="chapter">
	<section>
		<h1><span epub:type="pagebreak" title="175" id="page175"></span><st c="0">19</st><span><st c="3">AĞLAMAYACAĞIM</st></span></h1>
		<p><st c="17">Hepsi bu kadarmış işte; annemlerin bütün o, “Sen bizim biriciğimizsin, bir tanemizsin,” lafları, Sinan’ın, “Tabii seni seviyorum,” deyişi tamamen palavraymış! </st><st c="177">Yeryüzüne geliyorsun ve büyümeye başlıyorsun. </st><st c="223">İnsanların seni sevdiğini, değer verdiğini düşünüyorsun. </st><st c="280">Böylece her şey anlamlı oluyor. </st><st c="312">Neden yaşıyorsun, mutluluk nerede, hedefin ne, aslında bütün bu soruların cevabını beraber olduğun insanlarda buluyorsun. </st><st c="434">Senin etrafında bir çember oluşturuyorlar ve sen o çemberin içinde güle oynaya bir hayat sürdüğünü sanıyorsun. </st><st c="545">Ama sonra bir gün, her şeyin sahte olduğunu anlıyorsun; annenin ve babanın hiç de umurunda değilsin aslında. </st><st c="654">Sevgilin, seni seviyorum derken, basit bir oyun kuruyor sadece. </st><st c="718">Çember bir anda kırılıveriyor ve işte tek başına ortada kalıyorsun. </st><st c="786">Yalan dünya!</st></p>
		<p><st c="798">Ama ağlamayacağım. </st><st c="818">Sızlanmayacağım. </st><st c="835">Gidip süklüm </st><span epub:type="pagebreak" title="176" id="page176"></span><st c="848">püklüm af dilemeyeceğim. </st><st c="873">Beni yeniden kabul edin, beni sevin demeyeceğim. </st><st c="922">Birisini sevdim, bu yüzden yalan söyledim. </st><st c="965">Eğer ortada bir hata varsa, ben bunun bedelini ödedim, ödeyeceğim de, razıyım. </st><st c="1044">Ama onlar da ödeyecekler. </st><st c="1070">Gayet iyi biliyorum ki, annemler geri dönmemi, onların azarlarına katlanmamı bekliyorlar. </st><st c="1160">Mantık kumkuması Mösyö Le Coq’sa aklımın başına geleceğini ve yeniden benimle gönül eğlendirmeye devam edeceğini düşünüyor. </st><st c="1284">Ama hepsi avuçlarını yalayacak. </st><st c="1316">Geri dönmeyeceğim, hatta arkama bakmayacağım bile. </st><st c="1367">Onların cezaları da, benden yoksun kalmak olacak; eğer bunun bir önemi varsa!</st></p>
		<p><st c="1444">Şimdi düşünüyorum da, Siddhartha’nın sonu aslında saçma değilmiş. </st><st c="1511">Herhalde Siddhartha da onca şey yaşadıktan sonra, “hakikatin, katettiğin yolun ta kendisi” olduğunu söylerken bunu kastediyordu: Bu dünyada yalnızsın ve gücü kendi içinde bulacaksın.</st></p>
		<p><st c="1693">Ama güçsüzüm. </st><st c="1708">Aniden gözüm kararıyor ve bu kuytu sokaklar içime korku veriyor. </st><st c="1773">Bugüne kadar, bu koca dünyanın ancak küçücük bir parçasını bildiğimin farkındayım: Annemlerin kucağı, okulun duvarları, Sinan’ın şoförlü arabası... </st><st c="1921">Hayat hakkında bilgim aslında çok az. </st><st c="1959">Omuzlarımda kendi ağırlığımı taşıyorum ve bu, bugüne kadar bildiğim en büyük yük.</st></p>
		<p><st c="2040">Yine de içimden bir ses, boyun eğmememi söylüyor, yılmamamı kulağıma fısıldıyor. </st><st c="2122">Şimdi bir yol ayrımındayım; ya geri dönüp hep bir çocuk olarak kalacağım ya da ileri gidip büyüyeceğim.</st></p>
		<p><st c="2225">Kafamı kaldırdığımda, gerçekten de bir yol ayrımında olduğumu gördüm. </st><st c="2296">Cılız bir sokak lambası ışığı üstüme düşüyordu. </st><st c="2344">Karşımda iki sokak vardı. </st><st c="2370">Biri çiçekli bahçeler </st><span epub:type="pagebreak" title="177" id="page177"></span><st c="2392">arasında evlerin dizildiği sevimli bir yoldu, diğeri büyük binaların çevrelediği biraz daha ürkütücü bir cadde; ama onun sonunda deniz görünüyordu. </st><st c="2540">Artık bahçe içinde büyüyen mahalle çocuğu olmayacaktım, zor da olsa denize varacaktım, kendi benliğime ulaşacaktım, hayatta en çok istediğim şeyi kendi kendime gerçekleştirecektim: Dünyanın öbür ucuna, Yeni Zelanda’ya gidecektim!</st></p>
		<p><st c="2769">Bu kararı aklımdan geçirirken, tuhaf bir şey oldu. </st><st c="2821">Gözümde istemsizce biriken bir damla yaş, sol elimin işaretparmağına düştü. </st><st c="2897">Silmek için elimi kaldırdığımda, minik yeşil bir ışık yanıp söndü. </st><st c="2964">Baktım, anneannemin zümrüt yüzüğü parmağımda! </st><st c="3010">Ne zaman taktığımı bile hatırlamıyordum. </st><st c="3051">Bu bir mucizeydi; gerçek bir mucize. </st><st c="3088">İşte o yeşil ışığa tutundum ve denize doğru yürümeye başladım. </st><st c="3151">Şimdi tek yapmam gereken, sabahı geçirecek güvenli bir yer bulmaktı. </st><st c="3220">Yarın her şey daha güzel olacaktı.</st></p>
		<p><st c="3254">Deniz kenarına inip sağa sola bakındım. </st><st c="3295">Geceyi geçirebileceğim kuytu bir köşe arıyordum. </st><st c="3344">Ağaçlar fazla ürkütücü, banklar fazla tehlikeye açık göründü gözüme. </st><st c="3413">Neyse ki, hava soğuk ya da yağışlı değildi; en azından, üşümeyecektim ama köpekler tarafından ısırılabilir, böcekler tarafından sokulabilir, insanlar tarafından tecavüze uğrayabilirdim. </st><st c="3599">Bu sonuncu düşünce az daha delirmeme neden oluyordu. </st><st c="3652">Canlılar arasında en vahşi yaratık insanoğlu. </st><st c="3698">Ondan gelecek tehlike kadar korkuncu yok bu dünyada!</st></p>
		<p><st c="3750">Keşke şu anda yanımda Melis olsaydı. </st><st c="3788">Onu ararsam, başı belaya girecekti kızcağızın. </st><st c="3835">Bu saatte çıkıp gelmesi imkânsızdı. </st><st c="3871">Eh, ben de onlara gidemezdim, annesi ânında annemi arardı. </st><st c="3930">Yalnız olmamak için Cancan’a, hatta Selin’e bile razıydım. </st><st c="3989">Hayat insanı ne hale getiriyor!</st></p>
		<p><span epub:type="pagebreak" title="178" id="page178"></span><st c="4020">Kıyıda birkaç küçük balıkçı teknesi bağlıydı. </st><st c="4067">Sonunda en güvenli yerin orası olduğuna karar verdim. </st><st c="4121">Hem böcekler ve köpeklerden korunmak için, hem de katil ruhlu insanlarla burun buruna gelmemek için iyi bir yol olduğunu düşündüm. </st><st c="4252">Diğerlerinden biraz daha uzakta duran kırmızı tekneye doğru gidip bağırdım:</st></p>
		<p><st c="4327">“Hey, kimse var mı?”</st></p>
		<p><st c="4348">Cevap yoktu. </st><st c="4362">İpi çekip teknenin içine atladım. </st><st c="4396">Gerçekten de kimse yoktu. </st><st c="4422">Arkada, tentenin altında balık kokan sepetlerin arasında kendime bir yer ayarladım ve oracığa kedi gibi kıvrıldım.</st></p>
		<p><st c="4536">Bu arada, sesini kapattığım cep telefonumun devamlı olarak titreştiğini söylemeye gerek var mı? </st><st c="4633">Baba, ev, baba, ev, ev, baba, dede, baba, teyze (ona da haber vermişlerdi herhalde), yine ev, yine dede, yine baba... </st><st c="4751">derken yenileri eklendi... </st><st c="4778">Nurten Abla, Melis, Cancan... </st><st c="4808">Arayanlar arasında bir tek annemin cep numarası yoktu. </st><st c="4863">Ona ne olduğunu merak etmiyor değildim. </st><st c="4903">Sonunda tanımadığım numaralar da aramaya başlayınca, polise haber verdiklerini anladım. </st><st c="4991">Beni bulmasınlar diye telefonu kapatıp pilini de çıkardım. </st><st c="5050">Artık ortalık tamamen sessizdi. </st><st c="5082">Gökyüzünde tek tük yıldızlar vardı. </st><st c="5118">Lacivert deniz durgundu, tekne hafif hafif sallanıyordu. </st><st c="5175">Ve bütün bu görüntüye tuhaf bir takırtı eşlik ediyordu. </st><st c="5231">Önce bir böcek olduğundan kuşkulandım, sonra ağaçkakan mı acaba diye düşündüm ve nihayet gerçeği anladım: Takırdayan dişlerimmiş!</st></p>
		<p><st c="5360">Korku, benliğimi öylesine esir almıştı ki, annemlere söylenmeyi, hayata lanet okumayı, Sinan’a küfür etmeyi bile unutmuştum. </st><st c="5486">Bir an önce sabah olmasından başka bir şey istemiyordum. </st><st c="5543">Ancak popomun sığacağı kadar küçük </st><span epub:type="pagebreak" title="179" id="page179"></span><st c="5578">bir yerde, kuru tahta üstünde, kafamı balık kokan sepete dayamış olarak uyuyabilmek hiç de kolay bir iş değildi. </st><st c="5691">Biraz kestirebileyim diye, çarpım tablosunu baştan sona tekrarlamaktan, koyun saymaya varana kadar bir sürü yöntem denedim. </st><st c="5815">Nihayet günün ilk ışıkları görünmeye başladığında uyuyakalmışım.</st></p>
		<p><st c="5879">Çöp kamyonunun gürültüsüyle uyandım. </st><st c="5917">Teknenin sahibi gelir de beni polise teslim eder diye korktuğumdan, hemen tekneden çıkıp uzaklaştım.</st></p>
		<p><st c="6017">Bizim evdeki kütüphanede </st><em><st c="6043">Yüreğinin Götürdüğü Yere Git</st></em><st c="6071"> diye bir kitap var. </st><st c="6092">Bana adı hep çok hoş gelmiştir ama bir türlü okumaya fırsatım olmadı. </st><st c="6162">Aslında yapmak istediğim tam da buydu: Bütün dünyanın sokmak istediği deliğe girmek yerine, yüreğimin götürdüğü yere gitmek. </st><st c="6287">Ama yüreğim korkudan o kadar büyük bir gürültüyle atıyordu ki, yönümü nasıl bulacağımı kestiremiyordum. </st><st c="6391">Yine de macera başlamıştı bir kez, dönüşü yoktu!</st></p>
		<p><st c="6439">Şu parayı dünyada kim icat ettiyse, herhalde benim gibi pek çok kişiden epeyce küfür işitmiştir. </st><st c="6537">Dedemden duyduğuma göre, insanların neredeyse yarısı ayda yüz lirayı anca kazanıyormuş. </st><st c="6625">Bu adaletsizliğin sebebini bilmiyorum, ama paranın geçmediği bir gezegen olsa, doğruca oraya gitmek isterdim. </st><st c="6735">Neyse ki, anneannemin zümrüt yüzüğü var ve belki onun sayesinde hayallerimi gerçekleştirme yolunda ilk adımı atabilirim.</st></p>
		<p><st c="6855">Bir kuyumcu bulmak üzere çarşıya doğru ilerlerken annemin, babamın, dedemin ve diğerlerinin ne halde olduğunu düşünmeden edemedim. </st><st c="6987">Herhalde meraktan ölmek </st><span epub:type="pagebreak" title="180" id="page180"></span><st c="7011">üzereydiler. </st><st c="7024">Pişmanlık duyuyorlar mıydı acaba? </st><st c="7058">Belki de, her zaman olduğu gibi birbirlerini suçluyorlardı.</st></p>
		<p><st c="7117">Merak yakamı bırakmadı ve geceden beri kapalı olan cep telefonumun pilini takıp açtım. </st><st c="7205">Yüz on iki tane arama, binlerce mesaj vardı. </st><st c="7250">Bütün bu bombardımanın içinde ise annemden hâlâ iz yoktu. </st><st c="7308">Bu hiç ama hiç normal değildi. </st><st c="7339">Göğsümde, sanki kalbim camla çizilmiş gibi tuhaf bir sızı hissettim. </st><st c="7408">Ya ona bir şey olduysa? </st><st c="7432">Benim yüzümden hastanelere düştüyse?</st></p>
		<p><st c="7468">Kuyumcuya girdiğimde, parmağımdan yüzüğümü çıkaramadım bir türlü. </st><st c="7535">Elim öylesine şiddetle titriyordu ki, normalde parmağıma bol gelen yüzük bir türlü çıkmak bilmiyordu. </st><st c="7637">Sonunda boğuşmaktan vazgeçtim ve parmağımı kuyumcuya doğru uzatıp, “Şu yüzüğü bozdurmak istiyorum,” dedim.</st></p>
		<p><st c="7743">Kuyumcu orta yaşlıydı ve aksanı Ermeni komşumuz Artin Amca’nınkine çok benziyordu. </st><st c="7827">Artin Amca’da Parkinson hastalığı var. </st><st c="7866">Hep elleri ve başı titriyor. </st><st c="7895">Bütün gün bakkalın önünde oturuyor ve dökmemeye çalışarak çay içiyor.</st></p>
		<p><st c="7964">Kuyumcu, dikkatle elime baktı. </st><st c="7996">Sonra yüzüme, bir daha elime...</st></p>
		<p><st c="8027">“Hastasın?” dedi.</st></p>
		<p><st c="8045">“Yok,” dedim. </st><st c="8060">“Hasta falan değilim. </st><st c="8082">Sadece biraz paraya ihtiyacım var. </st><st c="8117">O yüzden bu yüzüğü bozdurmak istiyorum.” Bunu derken, uzattığım elime baktım. </st><st c="8195">Aynı Artin Amca’nınki gibi titriyordu. </st><st c="8234">Herhalde bu yüzden hasta olup olmadığımı sormuştu. </st><st c="8285">Hemen elimi çekip, yeniden yüzüğü çıkarmayı denedim. </st><st c="8338">Sıkıca parmağıma asılınca çıktı.</st></p>
		<p><st c="8370">“Yayanın mı?” dedi adam.</st></p>
		<p><span epub:type="pagebreak" title="181" id="page181"></span><st c="8395">Ne sorduğunu anlamamıştım. </st><st c="8423">“Efendim?” dedim.</st></p>
		<p><st c="8440">“Yani, nenenden mi kaldı?” dedi.</st></p>
		<p><st c="8473">Büyücü müdür, nedir? </st><st c="8495">Biraz sonra bütün başıma gelenleri anlatmaya başlayacak diye endişeye kapıldım. </st><st c="8575">Sesime sert bir ton vermeye çalışarak, “Alır mısınız, almaz mısınız? </st><st c="8644">Siz onu söyleyin,” dedim.</st></p>
		<p><st c="8669">“Ben,” dedi, “kuyumcuyum küçükhanım. </st><st c="8707">Altın alıp satarım, hatıraları değil! </st><st c="8745">Anladın?”</st></p>
		<p><st c="8754">Utançtan yerin dibine girmek üzereydim. </st><st c="8795">Yüzüğü kaptığım gibi dışarı çıktım.</st></p>
	</section>
<div id="charCountTotal" value="8830"></div></body>
</html>
