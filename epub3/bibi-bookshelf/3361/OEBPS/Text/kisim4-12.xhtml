<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <meta name="charset" content="UTF-8"/>
  <title></title>
  <link href="../Styles/BetterCallSaul.css" type="text/css" rel="stylesheet"/>
</head>

<body>
  <h2>12</h2>

  <p class="gi">Bacağı parçalandığından beri kullandığı ikinci arabaydı bu. Charlotte’ın Lexus’unu sürmeyi denemişti ama bugün kendini daha az erkek gibi hissetmesine yol açacak hiçbir şeye katlanamayacağından otomatik vitesli bir Honda Civic kiraladı.</p>

  <p>Iver Heath’e yolculuğu bir saatten kısa sürdü. Pinewood Stüdyolan’nın kapısından ikna becerisini ve süresi dolmuş olmakla beraber gerçek olan ürkütücü askerî polis kimliğini göstererek geçmeyi başardı. Başlangıçta tam bir kabadayı gibi karşısına dikilen güvenlik görevlisi, Strike’ın özgüveninden ve “Özel Araştırma Birimi” yazan fotoğraflı kimlik belgesinden son derece etkilenmişti.</p>

  <p>Strike’a, “Randevunuz var mı?” diye sormuştu. Yerden bir adım yukarıda, elektrikli bariyerin arkasına inşa edilmiş nöbetçi kulübesindeydi. Eli çoktan telefona gitmişti.</p>

  <p>“Hayır.”</p>

  <p>“Bay Bestigui’yle ne hakkında görüşecektiniz?”</p>

  <p>“Evan Duffield hakkında,” dedi Strike. Güvenlik görevlisinin diğer tarafa dönüp ahizeye bir şeyler mırıldandığına ve somurttuğuna şahit oldu.</p>

  <p>Yaklaşık bir dakika sonra kapıdan içeri alınan Strike’a nereye gideceği tarif edildi. Strike çekimlerin yapıldığı binaya kıvrıla kıvrıla giden yolda ilerlerken yeniden bazı insanların kendilerini yok etme ve kargaşa yaratmaktaki ünlerinden, başkalarının ne kadar kolaylıkla yararlanabildiklerini düşünüyordu.</p>

  <p>Arabayı YAPIMCI FREDDIE BESTIGUI yazan tabelanın önüne park edilmiş şoförlü Mercedes’in birkaç sıra arkasına yanaştırdı. Bestigui’nin şoförü dikiz aynasından kendisini izlerken hiç acele etmeden arabadan indi ve sıradışı hiçbir özelliği olmayan merdivenlere açılan cam kapıdan geçmeye hazırlandı. Spanner’ın daha derli toplu haline benzeyen genç bir adam koşar adımlarla merdivenden iniyordu.</p>

  <p>“Bay Bestigui’nin ofisine nasıl gidebilirim?” diye sordu Strike.</p>

  <p>“İkinci kat, sağdaki ilk ofis.”</p>

  <p>Yapımcı, fotoğraflarındaki kadar çirkindi. Boynu boğalarınkini andırıyordu ve çenesinin altı yerçekimine yenilmişti. Cam duvarlı ofisinin arka tarafındaki masasında oturmuş bilgisayar ekranındaki bir şeylere bakarak somurtuyordu. Ofisin dışı ise hareketliydi. Masalarının başında çekici genç kadınlar, sütunlara asılmış çekim programları, film afişleri ve evcil hayvanların fotoğrafları vardı. Kapının en yakınındaki masada oturan, mikrofonlu kulaklık takmış güzel kız başını kaldırıp Strike’a baktı.</p>

  <p>“Merhaba, size nasıl yardımcı olabilirim?”</p>

  <p>“Bay Bestigui’yi görmeye geldim. Rahatsız olma, kendim girerim.”</p>

  <p>Strike daha kız cevap veremeden Bestigui’nin ofisine dalmıştı.</p>

  <p>Bestigui et parçaları arasına sıkıştırılmış boncukları andıran gözlerini ekrandan ayırıp dedektife baktı. Bronz teninden kara kara benler fışkırıyordu.</p>

  <p>“Sen de kimsin?” Çoktan sosise benzeyen parmaklarını masaya yaslayıp koltuğundan kalkmaya hazırlanmıştı.</p>

  <p>“Ben Cormoran Strike. Özel dedektifim, beni…”</p>

  <p>“Elena!”</p>

  <p>Bestigui kahvesini devirdi. Güzelim ahşap masa ve evraklar kahve içinde kalmıştı. “Defol git buradan! DEFOL!”</p>

  <p>“… Lula Landry’nin ağabeyi John Bristow…”</p>

  <p>“ELENA!”</p>

  <p>Mikrofonlu kulaklıkları olan incecik, hoş kız koşarak içeri girdi ve korkudan tir tir titreyerek Strike’ın yanına dikildi.</p>

  <p>“Güvenliği çağır, seni beceriksiz sürtük!”</p>

  <p>Kız koşarak dışarı çıktı. En fazla bir altmış boyunda olan Bestigui artık masasının arkasından çıkmıştı. Bölgesi bir Rottweiler tarafından işgal edilmiş bir Bulldog ne kadar az korkarsa o da dev gibi Strike karşısında öyle korkusuzdu. Elena kapıyı açık bırakmıştı. Cam duvarın diğer tarafındaki çalışanlar ağızları bir karış açık, ödleri patlamış halde içerideki manzarayı seyrediyorlardı.</p>

  <p>“Birkaç haftadır size ulaşmaya çalışıyorum Bay Bestigui…”</p>

  <p>Dişlerini sıkıp omuzlarını geriye devirdikten sonra Strike’ın üstüne yürüyen Bestigui, “Başın fena halde belada ahbap,” dedi.</p>

  <p>“Lula Landry’nin öldüğü gece hakkında konuşmalıyız.”</p>

  <p>Beyaz gömlekli iki adam ellerinde telsizleriyle Strike’ın sağında kalan cam duvar boyunca koştu. İkisi de zinde görünümlü gençlerdi ve belli ki duruma müdahale etmeye hazırdılar.</p>

  <p>İki güvenlik görevlisi kapıda birbirileriyle çarpışıp güç bela içeri girdiklerinde Bestigui, Strike’ı işaret ederek, “Çıkarın şunu buradan!” diye kükredi.</p>

  <p>“Özellikle de…” diye devam etti Strike. “Lula düşerken eşiniz Tansy’nin nerede olduğunu…”</p>

  <p>“Şu herifi dışarı atıp polise haber verin! Sen içeri nasıl girdin?”</p>

  <p>“… Çünkü bana karınızın ifadesini doğrulayacak bazı fotoğraflar gösterdiler. Çek ellerini üzerimden!” diye ekledi Strike, güvenlikçilerden genç olanına. “Çek ellerini, yoksa seni camdan aşağı atarım.”</p>

  <p>Güvenlik görevlisi Strike’ın kolunu bırakmak yerine Bestigui’ye bakıp talimatını bekledi.</p>

  <p>Yapımcının ışıl ışıl, kara gözleri büyük bir dikkatle Strike’a dikilmişti. Ellerini yumruk yapıp gevşetti. Birkaç saniye sonra şöyle dedi: “Bir bok bilmiyorsun.” Ama bekleyen güvenlikçilere Strike’ı odadan dışarı sürüklemelerini emretmedi.</p>

  <p>“8 Ocak’ın erken saatlerinde fotoğrafçılardan biri evin karşısındaki kaldırımdaymış. Kıymetini anlayamadığı birkaç kare çekmiş. Bu konuları konuşmak istemiyorsan bence hava hoş. Polis veya basın, seçimini sen yap. Er geç kendimizi aynı yerde bulacağız.”</p>

  <p>Strike kapıya doğru birkaç adım attı. Hâlâ kollarından tutmakta olan güvenlik görevlileri hazırlıksız yakalandılar ve bir anlığına da olsa kendilerini saçma bir pozisyonda buldular.</p>

  <p>Bestigui kölelerine, “Çıkın,” dedi. “İhtiyacım olursa sizi çağırırım. Arkanızdan kapıyı kapatın.”</p>

  <p>Çıktılar. Kapı kapandığında Bestigui, “Tamam, kahrolası herif, beş dakikan var!” diye gürledi.</p>

  <p>Strike söylenmesini beklemeden Bestigui’nin masasına bakan siyah, deri koltuklardan birine oturdu. Bestigui de kavgalı olduğu eşinin Strike’a fırlattıklarına benzeyen buz gibi bakışlar fırlatarak masasının başındaki yerini aldı. Bestigui profesyonel bir kumarbaz gibi rakibini süzüyordu. İnce purolarına uzandı, siyah cam tablayı kendine çekti ve altın çakmakla <i>cigarillo</i> da denen ince purosunu yaktı.</p>

  <p>Gözlerini kısıp filmlerdeki mafya babaları gibi gri dumanların arasından dedektife baktı ve, “Tamam, şu fotoğraflarda ne gördüğünü bir duyalım,” dedi.</p>

  <p>“Oturma odasının balkon demirine tutunmuş bir kadının silueti,” dedi Strike. “Kadın çıplak görünüyor ama senin de bildiğin gibi iç çamaşırlarıylaydı.”</p>

  <p>Bestigui bir süre emzik emer gibi sesler çıkararak purosunun dumanını içine çekti ve sonra ince puroyu dudaklarından uzaklaştırdı. “Zırva. Sokaktan görülmesine imkân yok. Balkonun alt tarafı kapalı. O açıyla hiçbir şey görülmez. Zarf atıyorsun.”</p>

  <p>“Oturma odasının ışıkları yanıyordu. Balkonun altını kaplayan taşların arasındaki boşluklardan kadının silueti seçiliyor. Elbette o sırada balkonda ayakta durulacak kadar yer vardı çünkü bitkiler orada değildi, haksız mıyım? İnsanlar paçayı sıyırdıklarında bile olay yerini bir şeylerle doldurmaya bayılır,” dedi Strike sıradan şeylerden bahsediyormuşçasına. “Balkonda kimsenin durabileceği kadar yer olmadığı izlenimi yaratmaya çalışmıyor muydun? Maalesef geri dönüp gerçeği fotoşopla değiştiremezsin. Eşin, Lula Landry ölmeden önce üçüncü kat balkonunda neler olduğunu duyabileceği bir yerdeydi,” diye devam etti. Bestigui gözlerini kısmış dumanlar arasından onu seyrediyordu.</p>

  <p>“Bana sorarsan şöyle oldu; eşin yatmaya hazırlanırken kavgaya tutuştunuz. Belki onun banyodaki zulasını bulmuşsundur veya onu kokain çekerken bastın. Böylece en uygun cezanın onu hava sıfırın altına düşmüşken balkona kilitlemek olacağına karar verdin. İnsanlar bir sokak dolusu paparazzinin nasıl olup da burunlarının dibindeki balkonda çıplak bir kadın olduğunu görmediğini sorabilir. Fakat kar yağışı çok yoğundu ve kan akışını hızlandırıp vücutlarını ısıtabilmek için ayaklarını yere vuruyor, haliyle genellikle yere bakıyorlardı. Dikkatleri sokağın öbür ucundaydı. Lula ve Deeby Macc’i bekliyorlardı. Muhtemelen Tansy hiç ses çıkarmamıştır, ha? Eğilip saklanmıştır, gazetecilerin onu yarı çıplak fotoğraflamasını istememiştir. Belki de onu Lula’nın arabası tam köşeyi dönerken balkona kapamışsındır. Lula Landry mini elbisesiyle binaya girerken kimse başını kaldırıp sizin balkona bakmazdı.”</p>

  <p>“Hayatın yalan,” dedi Bestigui. “Elinde fotoğraf falan yok.”</p>

  <p>“Fotoğraflar elimde demedim, bana gösterildi dedim.”</p>

  <p>Bestigui puroyu dudaklarından çekti. Bir şey söyleyecek gibi olduysa da vazgeçti ve onu yeniden dudaklarının arasına sıkıştırdı. Strike sessizliği bozmadı ama Bestigui’nin fırsatı değerlendirip konuşmayacağı açıklık kazandığında hikâyeyi tamamladı. “Landry aşağı düştükten hemen sonra Tansy balkon camını yumruklamıştır. Karının çığlıklar atıp camı yumruklamasını beklemiyordun, yanılıyor muyum? Kimsenin aile içi şiddete şahit olmasını istemediğinden balkon kapısını açtın. Koşarak yanından geçti, avaz avaz bağırıyordu. Daireden dışarı çıkıp alt kattaki Derrick Wilson’ı buldu. O aşamada balkondan aşağı bakmış, Lula Landry’nin karlar arasındaki cesedini görmüşsündür.”</p>

  <p>Bestigui bakışlarını Strike’ın yüzünden ayırmadan sigarasının dumanını yavaşça üfledi.</p>

  <p>“Sonraki hamlen de jüri karşısına çıkarılacak olursan suçlu durumuna düşmene yol açabilir. 999’u aramadın. Sinir krizi geçiren eşinin peşinden gitmedin. Banyoya gidip ortalıkta olduğunu bildiğin kokaini temizlemeye bile kalkmadın ki jüri buna anlayış gösterebilirdi. Hayır, bir sonraki hamlen, eşinin peşinden gidip polisi aramadan önce yaptığın ilk şey pencereyi silmekti. Böylece Tansy’nin ellerini camın dışına yasladığını gösteren herhangi bir delil bulunmayacaktı. Önceliğin, kimsenin karını hava eksi on dereceyken iç çamaşırlarıyla balkona hapsettiğini keşfetmemesini sağlamaktı.</p>

  <p>Saldırgan ve tacizci tavırların yüzünden adın çıkmıştı ve genç bir çalışanının sana dava açması ihtimali vardı. Bu yüzden basına veya savcılığa yeni deliller vermeyecektin. Buraya kadar nasıl? Penceredeki parmak izlerini sildiğinden emin olunca koşarak alt kata indin ve onu dairenize dönmeye zorladın. Polisin gelişine kadar geçen kısa sürede kabadayılık taslayıp onu Lula düştüğünde nerede olduğunu söylememeye ikna ettin. Ona ne vaat ettin veya onu neyle tehdit ettin bilmiyorum ama her neyse işe yaradı. Yine de kendini tamamen güvende hissetmiyordun. Karın şoka girmişti. Öylesine gergindi ki gerçekleri ağzından kaçırabilirdi. Bu yüzden Deeby Macc’in dairesindeki vazoyu devirdikleri için polisleri azarladın, olay çıkardın ve Tansy’nin kendine gelip anlaşmanın üzerine düşen bölümünü yerine getirmesini umdun. Getirdi de, değil mi?</p>

  <p>Kim bilir sana kaça patlamıştır… Ama o, basının kendisini yerden yere vurmasına, hayalperest kokainman damgası yemeye razı oldu ve iki kat aşağıdan, ses geçirmez camlara rağmen Lula Landry ve katilin tartıştıklarını duyduğunu iddia etmeyi sürdürdü. Ancak nerede olduğunu ispatlayan fotoğraflar olduğunu öğrendiğinde seve seve gerçekleri anlatacaktır. Eşin parayı her şeyden daha çok sevdiğini sanıyor olabilir ama vicdan azabı çekiyor. Çok çabuk pes edip gerçekleri anlatacağına eminim.”</p>

  <p>Bestigui ince purosunu dibine kadar içmişti. Ağır hareketlerle siyah kül tablasında puroyu söndürdü. Saniyeler geçti. Cam duvar, diğer taraftan gelen gürültüleri, konuşmaları ve telefon seslerini onlardan uzak tutuyordu.</p>

  <p>Bestigui ayağa kalktı ve ofisin dışındaki çıtı pıtı kızların hiçbir şey görememesi için jaluzileri indirdi. Koltuğuna döndü, kalın parmaklarını düşünceli düşünceli çenesinde dolaştırıp önce Strike’a, sonra jaluzilerin oluşturduğu krem rengi, sahte duvara baktı. Strike, Bestigui’nin iskambil destesini karıştırır gibi seçeneklerini değerlendirdiğini görebiliyordu.</p>

  <p>“Perdeler kapalıydı,” dedi Bestigui. “Balkonda bir kadının saklandığını görmelerini sağlayacak kadar ışık dışarı sızmamıştır. Tansy ifadesini değiştirmeyecek.”</p>

  <p>“Ben olsam bahse girmezdim,” dedi Strike bacaklarını uzatıp esnetirken. Protezi ayağını ağrıtmaya başlamıştı. “Ona yaptığınız şeyin, adaleti yanıltmak için komplo kurmak olduğunu açıkladığımda ve birdenbire vicdanına yenik düşüp doğruyu söylemiş gibi yapmanın onu kurtarabileceğini belirttiğimde, bir de aile içi şiddete kurban gitmenin halkın sempatisini kazanmasını sağlayacağını ve hikâyesini muhtemelen büyük paralara satabileceğini dile getirdiğimde, mahkemede sesini duyurabileceğini, kendisine inanılacağını, komşusunu öldüren adamın mahkûm edilmesini sağlayabileceğini keşfettiğinde… Bay Bestigui, bence bütün servetiniz bile onu susturmaya yetmez.”</p>

  <p>Bestigui’nin dudaklarının etrafındaki kırışıklıklar hareketlendi. Purolarını eline aldı ama yeni bir tane yakmadı. Paketi parmaklarının arasında çevirip dururken uzun bir sessizlik oluştu.</p>

  <p>En sonunda şöyle dedi. “Hiçbir şey itiraf etmeyeceğim. Defol!”</p>

  <p>Strike yerinden kalkmadı. “Avukatını aramak istediğini biliyorum. Fakat bence asıl meseleyi kaçırıyorsun.”</p>

  <p>“Yeter artık! Sana çıkmanı söyledim.”</p>

  <p>“O gece yaşananları itiraf etmek ne kadar tatsız olursa olsun cinayetin bir numaralı şüphelisine dönüşmekten iyidir. Kötünün iyisini seç. Doğrulan söylersen cinayetten paçanı kurtarırsın.”</p>

  <p>Bu söyledikleri Bestigui’nin ilgisini çekmişti.</p>

  <p>“Cinayeti sen işlemiş olamazsın,” dedi Strike. “Çünkü Landry’yi iki kat yukarıdaki balkondan aşağı iten sen olsaydın ceset düştükten saniyeler sonra Tansy’yi içeri alamazdın. Bence karını dışarı kilitleyip yatak odasına döndün ve yatağa yattın, rahatın yerindeydi. Polis yatağın bozulduğunu, biri uyumuş gibi göründüğünü anlattı. Ama bir gözün hep saatteydi. Uyuyakalmak istememişsindir. Kaza eseri ölüme sebep olmaya niyetin yoktu, karını uzun süre balkonda bırakmayacaktın. Wilson’ın kadının tir tir titremesinden bahsettiğine şaşmamalı. Herhalde hipotermi<a class="dipnot2" id="k11" href="../Text/dipnotlar.xhtml#a11"><sup>[11]</sup></a> geçiriyordu.”</p>

  <p>Sessizlik oldu ve bu seferki de Bestigui’nin şişko parmaklarının masada tuttuğu ritimle bölündü. Strike defterini çıkardı.</p>

  <p>“Birkaç soruyu yanıtlamaya hazır mısın?”</p>

  <p>“Siktir!”</p>

  <p>Aniden yapımcının o ana kadar bastırdığı öfke ortaya çıktı. Çenesi kasıldı, omuzları yukarı kalkıp neredeyse kulaklarının hizasına geldi. Strike, kokain alan korku içindeki karısının karşısına dikildiğinde de öyle göründüğünü tahmin edebiliyordu.</p>

  <p>“Boğazına kadar pisliğe bulandın,” dedi Strike sakince. “Ne kadar derine batacağın sana kalmış. Her şeyi inkâr edebilirsin, karınla ve gazetelerle mahkemede yüzleşirsin ve yalan ifade verip polise engel olmaktan hapsi boylarsın. Veya şimdi benimle işbirliği yapar ve Lula’nın ailesinin minnettarlığını ve iyi niyetini kazanırsın. Pişmanlık göstermek her zaman işe yarar ve savcılıkla anlaşma yapacağın zaman daha merhametli davranırlar. Vereceğin bilgiler Lula’nın katilinin yakalanmasını sağlarsa uyarıyla bile yakanı kurtulabilirsin. Halkın ve basının öfkesini polis kuvvetleri daha çok üzerine çekecektir.”</p>

  <p>Bestigui burnundan hırıltılı hırıltılı nefes alsa da içinden Strike’ın söylediklerini tartıyordu. Sonunda suratı asıldı. “Katil falan yoktu. Wilson kimseyi bulamadı, Landry kendini attı,” dedi, boş ver dercesine başını geriye savurarak. “Kahrolası karım beyni sulanmış bir uyuşturucu bağımlısı!”</p>

  <p>“Bir katil vardı,” dedi Strike. Kısa ve net konuşuyordu. “Sen de onun kaçmasına yardım ettin.”</p>

  <p>Strike’ın yüz ifadesinde Bestigui’nin alaycı tavırlarını bastırmasına yol açan bir şeyler vardı. Kara oniks taşlarını andıran gözlerini kısarak Strike’ın söylediklerini değerlendirdi.</p>

  <p>“Lula’yı filmde oynatmaya niyetli olduğunu duydum.”</p>

  <p>Konunun değişmesi Bestigui’yi etkilemiş gibi görünmüyordu. “Öylesine bir fikirdi,” diye mırıldandı. “Kız yeteneksizin tekiydi ama çok güzeldi.”</p>

  <p>“Deeby Macc’le aynı filmde oynamalarını istemişsin.”</p>

  <p>“O ikisini bir arada kullanmak para basmakla aynı şey.”</p>

  <p>“Ya kız öldüğünden beri yapmayı planladığın film ne oldu? Biopik<a class="dipnot2" id="k12" href="../Text/dipnotlar.xhtml#a12"><sup>[12]</sup></a> mi diyorlardı? Tony Landry pek sevinmemiş diye duydum.”/p&gt;</p>

  <p>Strike, Bestigui’nin çirkin suratında şeytanca bir sırıtış belirdiğini görünce elinde olmadan şaşırdı. “Kim demiş?”</p>

  <p>“Doğru değil mi?”</p>

  <p>İlk defa konuşmanın kontrolü ve kozlar Bestigui’deydi. “Doğru değil. Anthony Landry, Leydi Bristow öldüğünde pazarlığa açık olduğunu ima etti.”</p>

  <p>“Yani onu aradığında sana kızmadı mı?”</p>

  <p>“Kaliteden ödün verilmediği sürece, falan filan gibi şeyler söyledi sadece.”</p>

  <p>“Tony Landry’yi iyi tanır mısın?”</p>

  <p>“Ününü bilirim.”</p>

  <p>“Ne ünü?”</p>

  <p>Bestigui çenesini kaşıyıp gülümsedi.</p>

  <p>“Eşinin boşanma avukatı, doğru ya!”</p>

  <p>“Şimdilik…” dedi Bestigui.</p>

  <p>“Ne yani, karın onu kovacak mı?”</p>

  <p>“Mecbur kalabilir,” dedi Bestigui. Ağzı kulaklarına varıyordu. “Çıkar çatışması yüzünden. Neler olacağını göreceğiz.”</p>

  <p>Strike not defterine bakıp karşısındaki yetenekli poker oyuncusunun duygusuz hesaplılığı karşısında elinde hiçbir delil olmaksızın bu sorgulamayı ileri götürmekle ne kadar riske girdiğini değerlendirdi.</p>

  <p>Kaşlarını kaldıran Strike, “Tony Landry’ye, onun Ursula May’le yattığını öğrendiğini mi söyledin yani?”</p>

  <p>Bir saniyelik şaşkınlığın ardından Bestigui kahkahayı bastı. Saldırgan, coşkulu, yüksek perdeden, hayvanca bir kahkahaydı bu. “Bunu da biliyorsun demek?”</p>

  <p>“Sen nasıl öğrendin?”</p>

  <p>“Senin gibi birini tuttum. Tansy’nin pis işler karıştırdığını sanıyordum. Meğer Ursula’nın Tony Landry’yle olduğu zamanlarda kahrolası kardeşinin ne işler karıştırdığını gizlemek için garip davranıyormuş. Onların boşanmasını izlemek çok eğlenceli olurdu. Her iki taraf da piyasanın en güçlü avukatları. Köklü bir firmanın parçalanmasını görebilirdik. Cyprian May göründüğü kadar sakin biri değildir. İkinci karımı o temsil etmişti. Boşanacaklarını görmek benim için büyük zevk olurdu. Bir kez olsun avukatların birbirini becermesini izlerdik.”</p>

  <p>“Bakıyorum da eşinin avukatına karşı elinde iyi kozlar var.”</p>

  <p>Bestigui dumanların arasından pis pis sırıttı.</p>

  <p>“Henüz ikisi de bilmiyor. Söylemek için uygun anın gelmesini kolluyorum.” Bestigui bunları söyledikten sonra aniden boşanma mücadelesinde Tansy’nin eline daha da güçlü bir silah geçmiş olabileceğini hatırladı ve gülümsemesi kayboldu. Suratı da her zamanki gibi asılmıştı.</p>

  <p>“Son bir şey…” dedi Strike. “Lula’nın öldüğü gece karının peşinden lobiye inip onu üst kata çıkardığında herhangi bir gürültü duydun mu?”</p>

  <p>“Hatırlarsan zaten mesele pencereler kapalıyken dairemden hiçbir şey duyulmuyor olmasıydı,” diye çıkıştı Bestigui.</p>

  <p>“Sokaktan gelen gürültüleri kastetmiyorum, kapının önünü soruyorum. Tansy çok gürültü yaptığı için hiçbir şey duymamış olabilirsiniz ama koridordayken veya içeri girdikten sonra onu sakinleştirmeye çalışırken kapının önünden gelen bir gürültü duydun mu? Yoksa Tansy çok mu bağırıyordu?”</p>

  <p>“Kahrolası kadın çok gürültü yapıyordu,” dedi Bestigui. “Hiçbir şey duymadım.”</p>

  <p>“Hiç mi?”</p>

  <p>“Şüphe uyandıracak hiçbir şey yoktu. Yalnızca koşarak kapının önünden geçen Wilson’ı gördüm.”</p>

  <p>“Wilson mı?”</p>

  <p>“Evet.”</p>

  <p>“Ne zamandı?”</p>

  <p>“Daireye yeni girdiğimizde.”</p>

  <p>“Kapıyı kapattıktan hemen sonra mı?”</p>

  <p>“Evet.”</p>

  <p>“Ama Wilson siz lobideyken üst kata koşmamış mıydı?”</p>

  <p>“Evet.” Bestigui’nin alnındaki ve dudaklarının etrafındaki kırışıklar derinleşti.</p>

  <p>“Bu doğruysa, siz birinci kattaki dairenize girdiğinizde Wilson çoktan görebileceğiniz ve onu duyabileceğiniz mesafenin ötesine geçmiştir.”</p>

  <p>“Evet.”</p>

  <p>“Yine de kapıyı kapattıktan hemen sonra merdivende ayak sesleri mi duydun?”</p>

  <p>Bestigui cevap vermedi. Strike, onun ilk kez olayla ilgili gerçekten bir şeyler düşünmeye başladığını görebiliyordu.</p>

  <p>“Evet… Ayak sesleri duydum. Biri merdivenlerde koşuyordu.”</p>

  <p>“Pekâlâ,” dedi Strike. “Bir kişi miydi yoksa iki mi, hatırlayabilecek misin?”</p>

  <p>Bestigui kaşlarını çattı, bakışları dalgınlaştı. Sanki Strike’la birlikte değildi ve geçmişe gitmişti. “Ayak sesleri… Wilson olduğunu düşündüm fakat haklısın, o olamaz… Wilson üçüncü katta, daireyi araştırıyordu… Çünkü polisi aradıktan sonra aşağı indiğini duydum. Kapının önünden geçtiğini duydum. Tamamen aklımdan çıkıp gitmiş,” dedi Bestigui. O an neredeyse kırılgan bir hali vardı. “Unutmuşum. Ortalık karışmıştı. Tansy çığlık atıyordu.”</p>

  <p>Bestigui’ye acımayan Strike, “Ve elbette paçayı nasıl kurtaracağını düşünüyordun,” dedikten sonra not defterini ve kalemini cebine koyup deri koltuktan kalktı. “Seni daha fazla tutmayayım, avukatını aramak isteyebilirsin. Çok yardımcı oldun. Mahkemede görüşmek üzere.”</p>
</body>
</html>