<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="sndta7e5.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR" xmlns:xml="http://www.w3.org/XML/1998/namespace">
  <div class="wordsection">
    <p class="calibre5"><span class="font"><span class="calibre2"><br class="calibre4" id="calibre_pb_14" /></span></span></p>

    <p class="calibre5"><span class="calibre3"><span>&#160;</span></span></p>

    <h1 class="calibre1"><a class="pcalibre1 pcalibre" id="_Toc425064429"><span class="font"><span class="calibre2">ON DÖRT</span></span></a></h1>

    <p class="calibre5"><span class="font"><span class="calibre2">Yağmur pıtır pıtır oturma odamın penceresine vuruyordu; kafesinde tekerleğiyle oynayan Rex’in çıkardığı sesle yarışıyor gibiydi. Yaralanmamın&#160;üzerinden tam dört gün geçmişti. Acım azalmış, ama insanın canını sıkan, mızmız&#160;bir ağrıya dönüşmüştü.</span></span></p>

    <p class="calibre5"><span class="font"><span class="calibre2">Psikolojik tedavi ise daha yavaş ilerliyordu. Geceleri hâlâ <span>kabus</span> görüyordum. Dairemde yalnız kalmak zor geliyordu. Jimmy Alpha’yı vurduktan&#160;sonra, sürüklenerek telefona kadar gidebilmiş ve polisi çağırmıştım. Sonra da&#160;bayılmışım. Polisler Ramirez’i, tam zamanında yangın merdiveninin ortasında&#160;yakalamışlar. Onu hapise, beni de hastaneye yetiştirmişler. Şükürler olsun ki,&#160;bana Alpha’nınkinden daha iyi bir bilet kesilmiş. O öldü. Bense yaşıyorum.</span></span></p>

    <p class="calibre5"><span class="font"><span class="calibre2">Banka hesabıma on bin dolar yatırıldı. Daha bir sentini bile harcamadım. Kasığımdan aşağıya doğru on yedi dikiş atıldı. Dikişler alındığında, sorumluluk&#160;gerektirmeyen bir şeyler yapmak istediğimi anladım. Mesela, hafta sonu için&#160;Martinik’e gitmek veya dövme yaptırmak ya da saçımı kızıla boyatmak gibi.</span></span></p>

    <p class="calibre5"><span class="font"><span class="calibre2">Kapımın çalınmasıyla yerimden hopladım. Saat akşamın yedisi olmuştu neredeyse. Kimseyi de beklemiyordum. Dikkatle kapıya kadar gittim ve kapı&#160;deliğinden baktım. Morelli’nin spor giyimli, tertemiz traşlı, saçları henüz&#160;kesilmiş görüntüsü soluğumu kesti. O da gözlerini kapı deliğine dikmiş,&#160;bakıyordu.</span></span></p>

    <p class="calibre5"><span class="font"><span class="calibre2">Suratında kendini beğenmiş bir gülümseme vardı. Ona baktığımın ve kapıyı açmanın akıllıca olup olmadığını düşündüğümün farkındaydı. Elini salladı ve bu&#160;bana iki hafta önce pozisyonlarımızın tam tersi olduğu bir anı hatırlattı.</span></span></p>

    <p class="calibre5"><span class="font"><span class="calibre2">İki sürgüyü de açtım, ancak zinciri olduğu yerde bıraktım. Kapıyı araladım. “Buyrun?”</span></span></p>

    <p class="calibre5"><span class="font"><span class="calibre2">“Zinciri aç,” dedi Morelli.</span></span></p>

    <p class="calibre5"><span class="font"><span class="calibre2">“Niçin?”</span></span></p>

    <p class="calibre5"><span class="font"><span class="calibre2">“Çünkü sana pizza getirdim ve eğer onu kapının aralığından vermek için çevirirsem, üstündeki peynir dökülecek.”</span></span></p>

    <p class="calibre5"><span class="font"><span class="calibre2">“Pino’nun pizzası mı?”</span></span></p>

    <p class="calibre5"><span class="font"><span class="calibre2">“Tabii ki bu bir Pino pizzası.”</span></span></p>

    <p class="calibre5"><span class="font"><span class="calibre2">Sol bacağımı rahatlatmak için ağırlığımı sağa kaydırdım. “Niçin bana pizza getiriyorsun?”</span></span></p>

    <p class="calibre5"><span class="font"><span class="calibre2">“Bilmem. İçimden geldi. Kapıyı açacak mısın, ya da?”</span></span></p>

    <p class="calibre5"><span class="font"><span class="calibre2">“Daha kararımı vermedim.”</span></span></p>

    <p class="calibre5"><span class="font"><span class="calibre2">Bu cevap ağır ve kötü bir gülümsemeye yol açtı. “Yoksa benden korkuyor musun?”</span></span></p>

    <p class="calibre5"><span class="font"><span class="calibre2">“Aaa... <span>evet</span>.”</span></span></p>

    <p class="calibre5"><span class="font"><span class="calibre2">Gülümsemesi dondu kaldı. “Korkmalısın. Beni üç ölüyle birlikte soğutuculu kamyona kapatan sensin. Er ya da geç, bunun acısını senden çıkartacağım.”</span></span></p>

    <p class="calibre5"><span class="font"><span class="calibre2">“Bu gece değil ama?”</span></span></p>

    <p class="calibre5"><span class="font"><span class="calibre2">“Hayır,” dedi. “Bu gece değil.”</span></span></p>

    <p class="calibre5"><span class="font"><span class="calibre2">Kapıyı kapattım, zinciri çıkarttım ve kapıyı açtım.</span></span></p>

    <p class="calibre5"><span class="font"><span class="calibre2">Beyaz pizza kutusunu ve altılı bira paketini mutfak tezgâhına bıraktı, sonra bana döndü. “Biraz yavaş yürüyorsun galiba. Kendini nasıl hissediyorsun?”</span></span></p>

    <p class="calibre5"><span class="font"><span class="calibre2">“İyiyim. Neyse ki, Alpha’nın mermisi yağ katmanlarının içinde parçalandı ve en çok zarar gören holün duvarı oldu.</span></span></p>

    <p class="calibre5"><span class="font"><span class="calibre2">Gülümsemesi kayboldu. “Kendini gerçekten nasıl hissediyorsun?”</span></span></p>

    <p class="calibre5"><span class="font"><span class="calibre2">Ne olduğunu tam bilemiyorum <span>ama,</span> Morelli’nin öyle bir yanı vardı ki, benim direncimi kırmakta daima başarılı oluyordu. Ben etrafı gözetlerken, tetikteyken&#160;bile, Morelli beni kızdırıyor, heyecanlandırıyor, kararımı yeniden sorgulamama&#160;neden oluyor ve içimde rahatsız edici duygular uyandırıyordu. Gözlerinde endişe,&#160;dudaklarında ise, sorduğu sorunun rahatlatıcı tonunu yalanlayan bir ciddiyet&#160;vardı.</span></span></p>

    <p class="calibre5"><span class="font"><span class="calibre2">Dudağımı iyice ısırdım, ama yine de gözyaşlarımın sessizce yanaklarımdan süzülmesini engelleyemedim.</span></span></p>

    <p class="calibre5"><span class="font"><span class="calibre2">Morelli beni kollarına aldı ve sıkı sıkı sarıldı. Yanağını başıma dayayarak saçlarımı öptü.</span></span></p>

    <p class="calibre5"><span class="font"><span class="calibre2">Bir süre o vaziyette kaldık. Eğer kasığımdaki ağrı olmasaydı, sonunda rahata ve huzura ermiş olarak ve Morelli’nin kollarında kendimi emniyette hissederek,&#160;orada uykuya dalardım.</span></span></p>

    <p class="calibre5"><span class="font"><span class="calibre2">“Eğer sana ciddi bir soru sorarsam,” diye kulağıma fısıldadı Morelli, “bana dürüst bir cevap verir misin?”</span></span></p>

    <p class="calibre5"><span class="font"><span class="calibre2">“Olabilir.”</span></span></p>

    <p class="calibre5"><span class="font"><span class="calibre2">“Babamın garajında geçirdiğimiz zamanı hatırlıyor musun?”</span></span></p>

    <p class="calibre5"><span><span class="font"><span class="calibre2">“Çok net olarak.”</span></span></span></p>

    <p class="calibre5"><span class="font"><span class="calibre2">“Ve pasta fırınını... “</span></span></p>

    <p class="calibre5"><span class="font"><span class="calibre2">“Hı hım.”</span></span></p>

    <p class="calibre5"><span class="font"><span class="calibre2">“Niçin benimle birlikte oldun? İkna gücüm bu kadar kuvvetli miydi?”</span></span></p>

    <p class="calibre5"><span class="font"><span class="calibre2">Başımı arkaya atarak yüzüne baktım. “Bana kalırsa, daha çok merak ve isyan duygularımla ilgiliydi.” Yükselen hormon seviyemden hiç bahsetmedim.</span></span></p>

    <p class="calibre5"><span class="font"><span class="calibre2">“O zaman sorumluluğun bir kısmını paylaşmaya hazırsın?”</span></span></p>

    <p class="calibre5"><span class="font"><span class="calibre2">“Tabii.”</span></span></p>

    <p class="calibre5"><span class="font"><span class="calibre2">Dudağındaki gülümseme geri geldi. “Peki, burada mutfakta seninle sevişsem... <span>kabahatin</span> ne kadarını üzerine alırdın?”</span></span></p>

    <p class="calibre5"><span class="font"><span class="calibre2">“Tanrım, Morelli, popomda on yedi tane dikiş var!”</span></span></p>

    <p class="calibre5"><span class="font"><span class="calibre2">İçini çekti. “Bu kadar sene sonra arkadaş olabileceğimizi aklın alıyor mu?”</span></span></p>

    <p class="calibre5"><span class="font"><span class="calibre2">Bunu işitmek! Hem de benim anahtarlarımı çöp kamyonuna atan birinden. “Sanırım mümkün. Bir anlaşma imzalayıp kanımızla mühürleyecek halimiz yok, değil&#160;mi?”</span></span></p>

    <p class="calibre5"><span class="font"><span class="calibre2">“Hayır, ama bira içebiliriz.”</span></span></p>

    <p class="calibre5"><span class="font"><span class="calibre2">“Tam benim tarzıma uygun bir anlaşma.”</span></span></p>

    <p class="calibre5"><span class="font"><span class="calibre2">“Güzel. Şimdi bunu hallettiğimize göre, televizyonda seyretmek istediğim bir maç var. Ve benim televizyonum da sende.”</span></span></p>

    <p class="calibre5"><span class="font"><span class="calibre2">“Erkeklerin davranışları altında hep başka amaçlar gizlidir,” dedim, pizzayı oturma odasına götürürken.</span></span></p>

    <p class="calibre5"><span class="font"><span class="calibre2">Morelli elinde biralarla arkamdan geldi. “Şu oturma işini nasıl hallediyorsun?”</span></span></p>

    <p class="calibre5"><span class="font"><span class="calibre2">“Lastikten bir simidim var. Eğer o konuda herhangi bir şaka yaparsan, sana gaz sıkarım.”</span></span></p>

    <p class="calibre5"><span class="font"><span class="calibre2">Ceketini ve meşin tabanca kılıfını çıkartıp yatak odamın kapısındaki tokmağa astı. Sonra televizyonu açtı ve istediği kanalı aramaya başladı. “Sana bazı&#160;haberlerim var,” dedi. “Dayanabilir misin?”</span></span></p>

    <p class="calibre5"><span class="font"><span class="calibre2">“Yarım saat önce hayır diyebilirdim, ama şimdi pizzam olduğuna göre, her şeyi kaldırabilirim.”</span></span></p>

    <p class="calibre5"><span class="font"><span class="calibre2">“Bunun nedeni pizza değil, sevgilim. Benim bir erkek olarak buradaki varlığım.”</span></span></p>

    <p class="calibre5"><span class="font"><span class="calibre2">Bir kaşımı havaya kaldırdım.</span></span></p>

    <p class="calibre5"><span class="font"><span class="calibre2">Morelli kaşımı görmemezlikten geldi. “Her şeyden önce, seni muayene eden doktor senin Robin Hood keskin nişancılık ödülüne lâyık olduğunu söyledi.&#160;Alpha’yı kalbinden, birbirinden iki buçuk santim uzaklıkta beş delik açarak&#160;vurmuşsun. Daha da şaşırtıcı olan, herifi çantanın içinden ateş ederek vurmuş&#160;olmam.”</span></span></p>

    <p class="calibre5"><span class="font"><span class="calibre2">Biralarımızı höpürdeterek içtik. Çünkü ikimiz de, benim birini öldürme konusunda neler hissettiğimden emin değildik. Gurur söz konusu bile değildi.&#160;Üzüntü sözcüğü, duygularımı açıklamakta yetersiz kalıyordu. Ama kesin olan tek&#160;şey pişmanlıktı.</span></span></p>

    <p class="calibre5"><span class="font"><span class="calibre2">“Sence bu başka bir şekilde son bulabilir miydi?” diye sordum.</span></span></p>

    <p class="calibre5"><span class="font"><span class="calibre2">“Hayır,” dedi Morelli. “Eğer sen onu öldürmeseydin, o seni öldürürdü.”</span></span></p>

    <p class="calibre5"><span class="font"><span class="calibre2">Bu doğruydu. Jimmy Alpha beni öldürürdü. Kafamda bu konuda en ufak bir şüphe bile yoktu.</span></span></p>

    <p class="calibre5"><span class="font"><span class="calibre2">Morelli topun atılışım görmek için öne eğildi. Howard Barker topu dışa attı. “Allah kahretsin,” dedi Morelli. Sonra dikkatini tekrar bana çevirdi. “Şimdi de&#160;iyi habere gelelim. Sizin otoparkın uzak bir köşesindeki elektrik direğine bağlı&#160;bir kayıt cihazım vardı. Ben etrafta olmadığım zaman olanları kaydetmek için&#160;kullanıyordum. Günün sonunda kayıtları dinleyerek gözümden kaçan herhangi bir&#160;şeyin olup olmadığını kontrol ediyordum. Jimmy senin evine girdiğinde o aptal&#160;şey hâlâ çalışıyordu. Bütün konuşmaları, tabanca seslerini o kadar iyi kaydetmiş&#160;ki.”</span></span></p>

    <p class="calibre5"><span class="font"><span class="calibre2">“Yapma yahu!”</span></span></p>

    <p class="calibre5"><span class="font"><span class="calibre2">“Bazen o kadar kurnaz oluyorum ki, kendimden korkuyorum,” dedi Morelli.</span></span></p>

    <p class="calibre5"><span class="font"><span class="calibre2">“Hapse girmeyecek kadar kurnaz!”</span></span></p>

    <p class="calibre5"><span class="font"><span class="calibre2">Bir parça pizza aldı. Üstündeki <span>yeşil biberlerle</span> soğanların bir kısmını ayıklayıp kenara koydu. “Bütün davalardan beraat ettim, tekrar görevime iade&#160;edildim. Geçmişte alamadığım maaşımı da ödeyecekler. Tabanca Carmen’le birlikte&#160;varilden çıktı. Bütün bu süre içinde, soğukta kaldığı için, üzerindeki parmak&#160;izleri kaybolmamıştı. Adli tıptakiler üzerinde kan izleri buldular. DNA testi&#160;henüz gelmedi, ama yapılan diğer laboratuvar testleri kanın Ziggy’e ait olduğunu&#160;gösteriyor. Bu da onu vurduğum anda silahlı olduğu anlamına geliyor. Ziggy’nin&#160;bana ateş ettiği sırada silahının çalışmadığı ortada. Zaten ben de bundan&#160;şüpheleniyordum. Ziggy yere düştüğü sırada, tabancası elinden fırladı ve silahı&#160;Louis alıp götürdü. Sonra da silahtan kurtulmaya çalıştı.”</span></span></p>

    <p class="calibre5"><span class="font"><span class="calibre2">Derin bir nefes aldım ve tam üç gündür beynimin içinden çıkaramadığım soruyu sordum. “Ramirez’den ne haber?”</span></span></p>

    <p class="calibre5"><span class="font"><span class="calibre2">“Ramirez psikiyatrik muayene olmayı beklerken gözaltında tutuluyor. Kefalet kabul edilmedi. Artık ortada Alpha olmadığı için de, birçok aklı başında kadın&#160;Ramirez’e dava açmak için sıraya girdi.”</span></span></p>

    <p class="calibre5"><span class="font"><span class="calibre2">Bu rahatlama hissi adeta acı veriyordu.</span></span></p>

    <p class="calibre5"><span class="font"><span class="calibre2">“Bundan sonraki planların ne?” diye sordu Morelli. “Vinnie için çalışmaya devam edecek misin?”</span></span></p>

    <p class="calibre5"><span class="font"><span class="calibre2">“Pek emin değilim.” Ağzıma bir parça pizza attım. “Belki de,” dedim. “Herhalde... <span>a</span>... evet kesinlikle.”</span></span></p>

    <p class="calibre5"><span class="font"><span class="calibre2">“Havayı dağıtmak için,” dedi Morelli. “Lisedeyken stadyumun duvarına seninle ilgili yazdığım o şiir için özür dilerim.”</span></span></p>

    <p class="calibre5"><span class="font"><span class="calibre2">Kalbimin teklediğini hissettim. “Stadyumun duvarına mı?”</span></span></p>

    <p class="calibre5"><span class="font"><span class="calibre2">Sessizlik.</span></span></p>

    <p class="calibre5"><span class="font"><span class="calibre2">Morelli’nin yanakları yavaş yavaş kızarmaya başladı. “Bildiğini sanıyordum.”</span></span></p>

    <p class="calibre5"><span class="font"><span class="calibre2">“Benim sadece Mario’nun Dükkânı’ndan haberim var.”</span></span></p>

    <p class="calibre5"><span class="font"><span class="calibre2">“Ya!”</span></span></p>

    <p class="calibre5"><span class="font"><span class="calibre2">“Sen şimdi bana stadyumun duvarına benim için şiir yazdığını mı söylüyorsun? Ekler pastalarının bulunduğu dolabın arkasında olanları anlatan bir şiir öyle&#160;mi?”</span></span></p>

    <p class="calibre5"><span class="font"><span class="calibre2">“Şiirde seni göklere çıkardığımı söylesem bir faydası olur mu?”</span></span></p>

    <p class="calibre5"><span class="font"><span class="calibre2">İçimden ona bir tokat atmak geldi, ama ben popomdaki lastik simitten ayrılana kadar o çoktan ayağa kalkıp harekete geçmişti bile.</span></span></p>

    <p class="calibre5"><span class="font"><span class="calibre2">“Bu yıllar önceydi,” dedi, dans ederek benden uzaklaşırken. “Lanet olsun, Stephanie, kin tutmak pek de hoş bir şey değil.”</span></span></p>

    <p class="calibre5"><span class="font"><span class="calibre2">“Sen bir baş belasısın, Morelli, Baş Belası.”</span></span></p>

    <p class="calibre5"><span class="font"><span class="calibre2">“Belki de,” dedi Morelli, “ama sana güzel şeyler tattırabilirim... <span>pizza</span> gibi.”</span></span></p>
  </div>
</body>
</html>
