<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="sndta7e5.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR" xmlns:xml="http://www.w3.org/XML/1998/namespace">
  <div class="wordsection">
    <p class="calibre5"><span class="font"><span class="calibre2"><br class="calibre4" id="calibre_pb_13" /></span></span></p>

    <p class="calibre5"><span>&#160;</span></p>

    <h1 class="calibre1"><a class="pcalibre1 pcalibre" id="_Toc425064428"><span class="font"><span class="calibre2">ON ÜÇ</span></span></a></h1>

    <p class="calibre5"><span class="font"><span class="calibre2">Sal’in ön kapısını iterek içeriye girdim. Biftekler ve diğer et çeşitleriyle dolu camlı buzdolabına doğru yürüdüm.</span></span></p>

    <p class="calibre5"><span class="font"><span class="calibre2">Sal beni görünce, hoş geldiniz, anlamında gülümsedi. “Size nasıl yardımcı olabilirim?”</span></span></p>

    <p class="calibre5"><span class="font"><span class="calibre2">“Kuntz’da <span>mikser</span> satın alıyordum...” dedim elimdeki paketi göstererek. “Ve hazır buradayken, kendime akşam yemeyi için bir şeyler alsam iyi olur diye&#160;düşündüm.”</span></span></p>

    <p class="calibre5"><span class="font"><span class="calibre2">“Sosis? Taze balık? Güzel bir parça tavuk?”</span></span></p>

    <p class="calibre5"><span class="font"><span class="calibre2">“Balık.”</span></span></p>

    <p class="calibre5"><span class="font"><span class="calibre2">“Jersey kıyılarından henüz tutulmuş dil balığı geldi.”</span></span></p>

    <p class="calibre5"><span class="font"><span class="calibre2">Büyük bir olasılıkla karanlıkta parlamıştı balıklar. “İyi olur. İki kişiye yeter.”</span></span></p>

    <p class="calibre5"><span class="font"><span class="calibre2">Arkalarda bir yerde bir kapı açıldı ve uzaktan bir kamyon motorunun sesini duydum. Kapının küt diye kapanmasıyla birlikte ses de kesildi.</span></span></p>

    <p class="calibre5"><span class="font"><span class="calibre2">Girişin yanındaki koridordan içeri bir adam girdi ve kalbim yerinden fırlayacakmış gibi atmaya başladı. Adamın burnu kırıktı ve bütün yüzü dümdüz&#160;edilmişti... <span>sanki</span> yüzüne kızartma tavasıyla vurulmuştu. Morelli görene kadar&#160;emin olmama imkân yoktu, ama sanırım ortadan kaybolan tanığı bulmuştum.</span></span></p>

    <p class="calibre5"><span class="font"><span class="calibre2">Havaya sıçrayıp ve heyecandan sevinç çığlıkları atmakla, burada parçalara bölünüp kıyma haline gelmeden kaçıp gitmek arasında sıkışıp kalmıştım.</span></span></p>

    <p class="calibre5"><span class="font"><span class="calibre2">“Sana teslimat var,” dedi adam Sal’e.” Depoya götürmemi ister misin?”</span></span></p>

    <p class="calibre5"><span class="font"><span class="calibre2">“Tamam,” dedi Sal. “Kapının kenarında duran şu iki varili de al. <span>Biri çok ağır.</span> Tekerlekli arabaya ihtiyacın var.”</span></span></p>

    <p class="calibre5"><span class="font"><span class="calibre2">Sal tekrar balıklara döndü. “Bunları nasıl pişireceksiniz?” diye sordu bana. “Biliyorsunuz bunları kızartabilirsiniz veya fırında pişirirsiniz ya da içlerini&#160;doldurabilirsiniz. Ben şahsen kızartmayı tercih ederim. Una bulayıp bol yağda&#160;kızartın.”</span></span></p>

    <p class="calibre5"><span class="font"><span class="calibre2">Düz suratlı herifin arkasından arka kapının kapandığını duydum. “Bu adam kim?” diye sordum.</span></span></p>

    <p class="calibre5"><span class="font"><span class="calibre2">“Louis. Philly’de dağıtım işlerinde çalışır. Et getirir.”</span></span></p>

    <p class="calibre5"><span class="font"><span class="calibre2">“O arkaya götürdüğü varillerde ne var?”</span></span></p>

    <p class="calibre5"><span class="font"><span class="calibre2">“Bazen et artıklarını biriktiriyorum. Köpek maması olarak kullanıyorlar.”</span></span></p>

    <p class="calibre5"><span class="font"><span class="calibre2">Koşup dışarıya fırlamamak için dişlerimi sıkmak zorunda kaldım. Tanığı bulmuştum! Artık emindim. Nova’nın yanına geldiğimde, kendimi sıkmaktan başım&#160;dönüyordu. Kurtulmuştum! Artık kiramı rahatlıkla ödeyebilecektim. Bir işte&#160;başarılı olmuştum. Bu ortadan kaybolan tanık bulunduğuna göre, artık&#160;emniyetteydim. Morelli’yi teslim edecektim ve artık Ziggy Kulesza ile de&#160;uğraşmayacaktım. Fotoğrafta artık ben yoktum. Artık kimsenin beni öldürmesi için&#160;bir neden kalmamıştı... <span>tabii</span> ki Ramirez’in dışında. Ve inşallah Ramirez de uzun&#160;bir süre ortalıkta olmamak üzere cezalandırılacaktı.</span></span></p>

    <p class="calibre5"><span class="font"><span class="calibre2">Carmen’in dairesinin karşısında oturan yaşlı adam bir soğuk hava kamyonunun sesinden çok rahatsız olduğunu anlatmıştı. İddiaya girerim ki, o kamyon bu et&#160;kamyonuydu. Bundan Carmen’in apartmanının arka kısmını bir kez daha kontrol&#160;etmeden tam emin olamazdım, ama ya Louis kamyonu apartmana iyice yanaştırıp da&#160;kamyonun üstüne atlamışsa. Sonra da Carmen’i buzların üstüne yatırıp çekip&#160;gittiyse.</span></span></p>

    <p class="calibre5"><span class="font"><span class="calibre2">Bu işin Sal ile olan bağlantısını pek çözememiştim. Belki de herhangi bir ilişki yoktu. Belki sadece Ziggy ile Louis, Ramirez’in pis işlerini temizlemekle&#160;görevlendirilmişlerdi.</span></span></p>

    <p class="calibre5"><span class="font"><span class="calibre2">Oturduğum yerden baktığımda Sal’in dükkânı nezih bir yermiş gibi görünüyordu. Anahtarı kontağa sokarken son kez baktım, Sal ve Louis&#160;konuşuyorlardı. Louis sakindi. Sal heyecan içindeydi. Ellerini havaya kaldırarak&#160;konuşuyordu. Biraz onları seyretmeye karar verdim. Sal Louis’e arkasını döndü ve&#160;telefonda konuşmaya başladı. Bu kadar mesafeden bile mutsuz olduğunu&#160;görebiliyordum. Ahizeyi çarparak yerine koydu. Birlikte buzdolabına girdiler ve&#160;dakikalar sonra et artıklarının olduğu varili iteleyerek dışarı çıkarttılar.&#160;Varili yan döndürüp koridorda arka çıkışa doğru yuvarladılar. Louis bir müddet&#160;sonra, omuzundan sarkıtarak taşıdığı sığır etiyle, tekrar ortaya çıktı. Eti&#160;buzdolabına yerleştirdi ve ikinci varili dışarıya doğru yuvarlamaya başladı.&#160;Koridorun arka tarafında bir süre durakladı ve gözlerini dükkânın ön tarafına&#160;dikti. Kalbim yerinden çıkıyor sandım. Beni üstüme vazife olmayan işlere burnumu&#160;sokarken gördü mü acaba, diye geçti aklımdan. Öne doğru adım attı. Elim hemen&#160;spreyime gitti. Kapıda durdu ve AÇIK levhasını tersine çevirip KAPALI durumuna&#160;getirdi.</span></span></p>

    <p class="calibre5"><span class="font"><span class="calibre2">Bu hiç beklemediğim bir şeydi. Ne anlama geliyordu acaba? Sal ortalıkta görünmüyordu, dükkân kapanmıştı ve bildiğim kadarıyla tatil falan da değildi.&#160;Louis koridorun arka tarafından çıktı ve ışıklar söndü. Midemde kötü bir şeyler&#160;hissettim. Bu kötü his yavaş yavaş korkuya dönüştü ve bu korku da bana Louis’i&#160;gözümden kaçırmamam gerektiğini hissettirdi.</span></span></p>

    <p class="calibre5"><span class="font"><span class="calibre2">Nova’yı çalıştırdım ve bloğun arkasına gittim. Pensilvanya plakalı beyaz bir soğuk hava kamyonu hemen önümden trafiğe çıktı, birlikte iki blok ötede Chambers&#160;yönüne döndük. Her şeyi Morelli’nin kucağına bırakmaktan çok arzu ettiğim hiçbir&#160;şey yoktu. Ama elimde onunla nasıl temasa geçebileceğime dair en ufak bir ipucu&#160;bulunmuyordu. O benim kuzeyimde, Stark Caddesi’ndeydi. Ben ise güneye doğru&#160;gidiyordum. Karavanında bir telefon vardı büyük bir ihtimalle, ama ben&#160;numarasını bilmiyordum. Ayrıca bir yerde durana dek onu arayamazdım.</span></span></p>

    <p class="calibre5"><span class="font"><span class="calibre2">Whitehorse’da soğuk hava kamyonu 206 numaralı otoyola saptı. Trafik bir hayli yoğundu. Ben iki araba geriden takip ediyordum. Doğrusu, gizlenerek&#160;izlemek ve aynı zamanda da Louis’i gözden kaçırmamak bana pek de zor gelmedi. 70&#160;numaralı otoyolu biraz geçtikten sonra yağ göstergesi yanıp sönmeye başladı.&#160;İçimden geldiği gibi küfürler savurdum ve sert bir fren yaparak yolun&#160;kenarındaki ceplerden birine girdim. Boynumu ağrıtacak kadar dikkatle, iki kutu&#160;yağı motora boşalttım, kaputu hızla kapattım ve yola çıktım.</span></span></p>

    <p class="calibre5"><span class="font"><span class="calibre2">Nova’yı 80 mil hızla kullanıyordum. Bu arada arabanın ön kısmında meydana gelen aşırı titremeyi ve can çekişen motor sesleriyle aralarından geçtiğim diğer&#160;şoförlerin ürkek bakışlarını yok farzediyordum. Sıkıntıyla geçen birkaç milin&#160;sonunda kamyonu görebildim. Louis yoldaki en yavaş şoförlerden biriydi. Hız&#160;limitinin altında gidiyordu. Derin bir nefes aldım ve izlemeye devam ettim. Çok&#160;uzağa gitmemesi için dua ettim. Çünkü arka koltukta sadece bir buçuk kutu motor&#160;yağı kalmıştı.</span></span></p>

    <p class="calibre5"><span class="font"><span class="calibre2">Louis, Hammonton’da tali bir yola girdi ve doğuya doğru gitmeye başladı. Bu yolda pek araç yoktu. Bu yüzden biraz geride kalmam gerekiyordu. Yol boyunca&#160;tarlalar ve yer yer orman vardı. On beş mil sonra, kamyon yavaşladı ve çakıllı&#160;bir yola saptı. Yolun sonunda oluklu metalden yapılmış ambara benzer bir bina&#160;gördüm. Binanın önündeki levhada Pachetco Marinası ve Soğuk Hava Deposu&#160;yazıyordu. Binanın yanındaki küçük tekneleri ve yanlarında uzanan açık deniz&#160;üzerindeki güneşin parıltısını görebiliyordum.</span></span></p>

    <p class="calibre5"><span class="font"><span class="calibre2">Otopark boyunca yavaş yavaş yol aldım ve yolun çeyrek mil yukarısında Mullico Nehri’nin bittiği yerde U-dönüşü yaptım. Geri dönerken arabayı çok yavaş&#160;kullandım. Kamyon, gemi kızaklarına giden tahtadan yapılmış yaya yoluna park&#160;edilmişti. Louis ile Sal kamyondan inmişlerdi. Arka tekerleğin bulunduğu&#160;çamurluğa yaslanmışlar, bir şeyi veya birini bekler gibiydiler. Otoparkta&#160;ikisinden başka kimse yoktu. Burası ufak bir marinaydı. Yaz olmasına rağmen,&#160;görünüşe bakılırsa, daha çok hafta sonları hareketleniyordu. Birkaç mil evvel&#160;bir benzin istasyonundan geçmiştim. Orada göze çarpmadan bekleyebilirdim. Sal ile&#160;Louis eğer marinadan ayrılırlarsa, medeniyete dönmek için bu yöne doğru&#160;gideceklerdi. Ben de onları izleyebilirdim. Burada ayrıca ek bir avantaj olarak,&#160;bir telefon ve Morelli’ye ulaşabilme ihtimalim vardı.</span></span></p>

    <p class="calibre5"><span class="font"><span class="calibre2">Benzin istasyonu bilgisayar öncesi döneme aitti. Boyalı çimento üzerinde iki tane eski tip benzin pompası vardı. Bir tanesinin üzerine canlı yem ve ucuz&#160;benzin yazan küçük bir reklam levhası iliştirilmişti. Pompaların arkasında&#160;bulunan tek katlı barakanın çatısı, yer yer, kahverengi tahta kiremitlerle,&#160;levha haline getirilmiş benzin bidonlarıyla ve çeşitli kontrplaklarla&#160;kaplanmıştı. Telefon, kapının girişindeydi.</span></span></p>

    <p class="calibre5"><span class="font"><span class="calibre2">Arabayı, ancak kısmen gizleyerek, benzin istasyonunun arkasına park ettim. Telefona kadar olan kısa mesafeyi yürüdüm. Bacaklarımı rahatlatabilme şansını&#160;yakaladığım için mutluydum. Kendi telefon numaramı çevirdim. Düşünüp&#160;bulabildiğim tek şey buydu. Telefon bir defa çaldı, telesekreter cevapladı. Ve&#160;kendi sesimden evde olmadığımı duydum. “Orada kimse var mı?” diye sordum. Cevap&#160;gelmedi. Bulunduğum yerdeki telefonun numarasını verdim. Eğer benimle temasa&#160;geçmek isteyen biri olursa, tahmin edemediğim bir süre bu numarada olacağımı&#160;belirttim.</span></span></p>

    <p class="calibre5"><span class="font"><span class="calibre2">Tam arabama dönmek üzereydim ki, Ramirez’in otomobili son sürat geçip gitti. Durum giderek daha da tuhaflaşıyor, diye düşündüm. İşte burada Pachetco&#160;Marina’da hepsi bir araya gelmişti: bir kasap, bir silahşor ve bir de boksör.&#160;Üçünün aynı anda buraya balık tutmaya gelmesi olacak iş değildi. Arabanın&#160;içindeki kişi Ramirez’in dışında herhangi biri olsaydı, kim olduğunu görmek için&#160;daha dikkatli bakmaya cesaret edebilirdim.</span></span></p>

    <p class="calibre5"><span class="font"><span class="calibre2">Kendime, bunu yapamamış olmamın tek nedeninin Ramirez’in Nova’yı tanıma ihtimali olduğunu söyledim. Ama bu, gerçeğin sadece bir parçasıydı. Ramirez&#160;hedefine ulaşmıştı. Sadece arabasını görmem bile korkudan soğuk terler dökmeme&#160;neden olmuştu. Bu da bende, onunla tekrar yüzleşmem gerektiğinde, işin içinden&#160;çıkmayı nasıl becerebileceğim konusun ciddi kaygılara yol açtı.</span></span></p>

    <p class="calibre5"><span class="font"><span class="calibre2">Biraz sonra, Porche vınlayarak yanımdan geçti ve otoban çıkan yola saptı. Otomobilin koyuca bir renkte, içersini görmeyi engelleyen camları vardı. Ama&#160;arabaya en iyi ihtimalle sadece iki kişi binebileceğinden, en azından bir adam&#160;marinada kalmıştı. Bu adamın Louis olması için dua ediyordum. Telesekreterimi&#160;tekrar aradım. Bu sefer bıraktığım mesaj daha acil bir durumu belirtiyordu.</span></span></p>

    <p class="calibre5"><span class="font"><span class="calibre2">“BENİ ARA!”</span></span></p>

    <p class="calibre5"><span class="font"><span class="calibre2">Ve sonunda hava kararmak üzereyken telefon çaldı.</span></span></p>

    <p class="calibre5"><span class="font"><span class="calibre2">“Neredesin?” diye sordu Morelli.</span></span></p>

    <p class="calibre5"><span class="font"><span class="calibre2">“Sahildeyim. Atlantic City’nin varoşlarında bir benzin istasyonundayım. Tanığı buldum. Adı Louis.”</span></span></p>

    <p class="calibre5"><span class="font"><span class="calibre2">“Yanında mı?”</span></span></p>

    <p class="calibre5"><span class="font"><span class="calibre2">“Yolun alt tarafında.” Morelli’ye kısaca gün içinde olanları özetledim ve marinaya nasıl geleceğini anlattım. Dışardaki bir makineden soda aldım ve gidip&#160;beklemeye başladım.</span></span></p>

    <p class="calibre5"><span class="font"><span class="calibre2">Morelli karavanıyla gelip yanımda durduğunda alaca karanlık bastırmıştı. Ramirez’den sonra yoldan hiç geçen olmamıştı; kamyonun sıvışmadığından da adım&#160;gibi emindim. Birden aklıma Louis’in geceyi geçirmek için bir teknede&#160;olabileceği geldi. Kamyonun hâlâ marinanın otoparkında olması için başka bir&#160;neden düşünemiyordum.</span></span></p>

    <p class="calibre5"><span class="font"><span class="calibre2">“Adamımız marinada mı?” diye sordu Morelli.</span></span></p>

    <p class="calibre5"><span class="font"><span class="calibre2">“Bildiğim kadarıyla öyle.”</span></span></p>

    <p class="calibre5"><span class="font"><span class="calibre2">“Ramirez geri geldi mi?”</span></span></p>

    <p class="calibre5"><span class="font"><span class="calibre2">Başımı, hayır anlamında salladım.</span></span></p>

    <p class="calibre5"><span class="font"><span class="calibre2">“Etrafı bir gözden geçirsem iyi olacak. Sen burada bekle.”</span></span></p>

    <p class="calibre5"><span class="font"><span class="calibre2">Artık, hiçbir şekilde hiçbir yerde bekleyemezdim. Beklemekten usanmıştım. Ve Morelli’ye güvenim de tam değildi. Beni deli eden huyu, cazip vaatlerde bulunup&#160;sonra da hayatımdan kolayca çıkmayı başarabilmesiydi.</span></span></p>

    <p class="calibre5"><span class="font"><span class="calibre2">Suyun kıyısına kadar karavanı takip ettim ve hemen yanına park ettim. Beyaz soğuk hava kamyonu olduğu yerden kıpırdatılmamıştı. Louis ortalarda görünmüyordu, iskeleye bağlı teknelerde hiçbir ışık yoktu. Pachetco Marina bir sürü koşuşmanın yaşandığı bir yer değildi.</span></span></p>

    <p class="calibre5"><span class="font"><span class="calibre2">Nova’dan indim ve Morelli’ye doğru yürüdüm.</span></span></p>

    <p class="calibre5"><span class="font"><span class="calibre2">“Sana benzin istasyonunda beklemeni söylemiştim,” dedi Morelli. “Lanet olası bir geçit töreninde gibiyiz.”</span></span></p>

    <p class="calibre5"><span class="font"><span class="calibre2">“Louis konusunda yardıma ihtiyacın olabilir diye düşündüm.”</span></span></p>

    <p class="calibre5"><span class="font"><span class="calibre2">Morelli karavanından çıkmış, benim yanımda duruyordu. Karanlıkta ahlaksız ve tehlikeli bir herif gibi görünüyordu. Gülümsedi ve kara sakalları arasından&#160;görünen dişlerinin ürkütücü derecede beyaz olduğunu fark ettim. “Yalancı. Sen&#160;10.000 doların için endişeleniyorsun.”</span></span></p>

    <p class="calibre5"><span class="font"><span class="calibre2">“O da var.”</span></span></p>

    <p class="calibre5"><span class="font"><span class="calibre2">Birbirimizi tartarak bir süre bakıştık.</span></span></p>

    <p class="calibre5"><span class="font"><span class="calibre2">Sonunda Morelli karavanının camından içeriye uzanarak ön koltuktan bir ceket aldı. Ceketin cebinden yarı otomatik bir tabanca çıkarttı. Pantalonunun beline&#160;sıkıştırdı. “Benim tanığımı aramaya başlasak iyi olacak.”</span></span></p>

    <p class="calibre5"><span class="font"><span class="calibre2">Kamyona yürüdük. İçine göz attık. Kabin boş ve kilitliydi. Otoparkta başka hiçbir araç yoktu.</span></span></p>

    <p class="calibre5"><span class="font"><span class="calibre2">Su yanı başımızda, hafif hafif iskele kazıklarına çarpıyordu. Tekneler şamandıralarından kurtulmak için adeta inliyorlardı. Dört ana tahta iskelenin,&#160;iki yanda yedişer olmak üzere, toplam on dört tane küçük iskelesi vardı. Ama&#160;hepsi kullanılmıyordu.</span></span></p>

    <p class="calibre5"><span class="font"><span class="calibre2">Tahta iskeleler boyunca sessiz sedasız yürüdük. Bir yandan da teknelerin isimlerini okuyor, bağlı oldukları liman tabelalarını inceliyorduk. Üçüncü&#160;iskeleyi yarılamıştık ki, köprüsü atılmış, üstü açılıp kapanabilen Hatteras&#160;marka bir teknenin önünde durduk. İkimiz birden aynı şeyi okuduk. “Sal’in Kızı.”</span></span></p>

    <p class="calibre5"><span class="font"><span class="calibre2">Morelli tekneye atladı ve <span>kıçına</span> tırmandı. Ben birkaç adım geriden takip ediyordum. Güvertede bir sürü balıkçı donanımı, ağlar ve zıpkınlar vardı.</span></span></p>

    <p class="calibre5"><span class="font"><span class="calibre2">Salonun kapısına dışardan asma kilit takılmıştı. Bu da bize, büyük bir olasılıkla Louis’in içerde olmadığını gösteriyordu. Morelli cebinden küçük bir&#160;fener çıkartarak kabin camından içerisini aydınlattı. Teknenin iç tarafının&#160;büyük bir kısmı resmen balıkçılığa ayrılmıştı. Bu bir kılavuz tekneye&#160;benziyordu. Daha lüks bir yaşam yeri yaratmak yerine, basit fakat işe yarar&#160;tahta sıralar tercih edilmişti. Küçük mutfakta, ezilmiş bira kutuları ve kullanılmış kâğıt tabak yığınları vardı. Artıklardan dökülen pudra gibi bir toz, fenerin ışığında pırıldayıp duruyordu.</span></span></p>

    <p class="calibre5"><span class="font"><span class="calibre2">“Sal aptalın teki,” dedim.</span></span></p>

    <p class="calibre5"><span class="font"><span class="calibre2">“Louis’in Ramirez’in arabasında olmadığından emin misin?” diye sordu Morelli.</span></span></p>

    <p class="calibre5"><span class="font"><span class="calibre2">“Nasıl bilebilirim ki. <span>Arabanın camları koyu renkli. Ama otomobil sadece iki kişilik.</span> Bu nedenle de bir kişinin burada kalmış olması gerekir.”</span></span></p>

    <p class="calibre5"><span class="font"><span class="calibre2">“Ve yolda da başka hiçbir araç yoktu?”</span></span></p>

    <p class="calibre5"><span class="font"><span class="calibre2">“Hayır.”</span></span></p>

    <p class="calibre5"><span class="font"><span class="calibre2">“Öteki yöne gitmiş olabilir,” dedi Morelli.</span></span></p>

    <p class="calibre5"><span class="font"><span class="calibre2">“Fazla uzağa gidemez. Yol çeyrek mil sonra bitiyor.”</span></span></p>

    <p class="calibre5"><span class="font"><span class="calibre2">Ay gökyüzünde bir hayli alçalmıştı. Su gümüş rengiydi. Geriye dönüp beyaz buz kamyonuna baktık. Sessizlik içinde inleyerek çalışan soğutma motorunun sesi&#160;duyuluyordu.</span></span></p>

    <p class="calibre5"><span class="font"><span class="calibre2">“Belki de kamyonu bir kez daha gözden geçirmeliyiz,” dedi Morelli.</span></span></p>

    <p class="calibre5"><span class="font"><span class="calibre2">Sesinin tonunda beni rahatsız eden bir şey vardı. Aklıma takılan soruyu sormak istemedim. Louis’in kamyonda olmadığını tespit etmiştik. Geriye ne&#160;kalmıştı ki?</span></span></p>

    <p class="calibre5"><span class="font"><span class="calibre2">Kamyona geri döndük. Morelli soğutma ünitesinin dışındaki termostatı gözden geçirdi.</span></span></p>

    <p class="calibre5"><span class="font"><span class="calibre2">“Kaç dereceye ayarlanmış? <span>diye</span> sordum.</span></span></p>

    <p class="calibre5"><span class="font"><span class="calibre2">“Eksi sekiz.”</span></span></p>

    <p class="calibre5"><span class="font"><span class="calibre2">“Neden bu kadar soğuğa ayarlanmış ki?”</span></span></p>

    <p class="calibre5"><span class="font"><span class="calibre2">Morelli olduğu yerden atladı ve arka kapıya gitti. “Sen neden olduğunu düşünüyorsun?”</span></span></p>

    <p class="calibre5"><span class="font"><span class="calibre2">“Birileri bir şeyler donduruyor galiba?”</span></span></p>

    <p class="calibre5"><span class="font"><span class="calibre2">“Ben de aynı şeyi tahmin ediyorum.” Kamyonun arka kapısı büyükçe bir sürgü ve asma kilitle sıkıca kapatılmıştı. Morelli eliyle asma kilidi tarttı. “Daha&#160;kötü olabilirdi,” dedi. Karavanına koştu ve elinde bir demir testeresiyle geri&#160;geldi.</span></span></p>

    <p class="calibre5"><span class="font"><span class="calibre2">Ben sinirli bir şekilde etrafı kolaçan ettim. Bir et kamyonunu çalarken yakalanmayı özellikle istemiyordum. “Bunu yapmanın daha iyi bir yolu yok mu?”&#160;diye fısıldadım. “Kilidi yerinden çıkartamaz mısın?”</span></span></p>

    <p class="calibre5"><span class="font"><span class="calibre2">“Böylesi daha çabuk olur,” dedi Morelli. “Sen gözlerini dört aç da gece bekçisine yakalanmayalım.”</span></span></p>

    <p class="calibre5"><span class="font"><span class="calibre2">Demir testeresi metali kesti ve kilit sonuna kadar açıldı. Morelli sürgüyü yere attı. Kalın ve yalıtılmış kapıyı çekerek açtı. Kamyonun içi zifiri&#160;karanlıktı. Morelli çamurluğa basarak içeriye girdi. Ben de onu izledim. Bir&#160;yandan da çantamdaki el fenerini arıyordum. Soğuk havanın etkisiyle neredeyse&#160;nefesim kesildi. İkimiz de fenerleri kamyonun buz tutmuş kasasının duvarlarına&#160;tuttuk. Tavandan kocaman boş et kancaları sarkıyordu. Kapının hemen yanında&#160;bugün öğleden sonra dükkândan çıkartırlarken gördüğüm varil duruyordu. Diğer boş&#160;varil de kenardaydı. Kapak kamyonun kenarıyla varilin arasında yana kaymıştı.</span></span></p>

    <p class="calibre5"><span class="font"><span class="calibre2">Fenerin ışığını daha arkalara ve aşağı doğru çevirdim. Gözlerim birden bir noktaya takıldı. Gördüğümün ne olduğunu fark eder etmez, soğuk havayı adeta&#160;emerek ciğerlerime çektim. Louis bir kartal gibi sırt üstü uzanmış yerde&#160;yatıyordu. Gözleri faltaşı gibi açılmış ve donuktu. Burnundan akan sümük&#160;yanaklarında donmuştu. Çalışma pantolonunun önünde kristalize olmuş kocaman bir&#160;<span>sidik</span> lekesi vardı. Alnının tam ortasında büyük ve koyu renkli bir delik&#160;açılmıştı. Yanında, alnında benzer bir delik ve donmuş yüzünde aynı şaşkın&#160;ifadeyle, Sal yatıyordu.</span></span></p>

    <p class="calibre5"><span class="font"><span class="calibre2">“Allah kahretsin,” dedi Morelli. “Hiç şansım kalmadı.”</span></span></p>

    <p class="calibre5"><span class="font"><span class="calibre2">Şimdiye kadar gördüğüm ölüler, sadece kilise töreni için hazırlanmış ve giydirilmiş olanlardı. Onların saçlarına şekil verilir, yanakları renklendirilir&#160;ve sonsuz uykunun sembolü olarak, gözleri kapatılırdı. Hiçbiri alınlarından&#160;vurulmamıştı. Midemin bulandığını hissettim ve ellerimle dudaklarımı kapattım.</span></span></p>

    <p class="calibre5"><span class="font"><span class="calibre2">Morelli beni çekerek hızla dışarı çıkarttı ve çakıl taşlarının üstüne bıraktı. “Sakın kamyonda kusma,” dedi. “Cinayet görüntüsünü alt üst edersin.”</span></span></p>

    <p class="calibre5"><span class="font"><span class="calibre2">Derin nefes almaya çalıştım. Midemi bastırmak istiyordum.</span></span></p>

    <p class="calibre5"><span class="font"><span class="calibre2">Morelli’nin eli ensemdeydi. “İyi misin?”</span></span></p>

    <p class="calibre5"><span class="font"><span class="calibre2">Başımı hırsla iki yana salladım. “İyiyim. Böyle şeylerle karşılaşacağımı hiç düşünmemiştim.”</span></span></p>

    <p class="calibre5"><span class="font"><span class="calibre2">“Karavandan bazı şeyler almam gerekiyor. Sen burada kal. Kamyona gitme ve hiçbir şeye de elini sürme.”</span></span></p>

    <p class="calibre5"><span class="font"><span class="calibre2">Buz kamyonuna geri dönmem konusunda endişelenmesine gerek yoktu. Vahşi atlar gelip beni sürüklese dâhi bir yere gidecek halim yoktu.</span></span></p>

    <p class="calibre5"><span class="font"><span class="calibre2">Elinde bir manivela ve bir çift plastik eldivenle geri geldi. Eldivenlerin birini bana uzattı. Eldivenleri taktık ve Morelli tampondan atlayarak yukarı&#160;çıktı. “Işığı Louis’in üzerine tut,” diye emir verdi, Louis’in üstüne doğru&#160;eğilerek.</span></span></p>

    <p class="calibre5"><span class="font"><span class="calibre2">“Ne yapıyorsun?”</span></span></p>

    <p class="calibre5"><span class="font"><span class="calibre2">“Ortadan yok olan silahı arıyorum.”</span></span></p>

    <p class="calibre5"><span class="font"><span class="calibre2">Ayağa kalktı ve bana bir tomar anahtar fırlattı. “Üzerinde silah yok, ama cebinden bu anahtarlar çıktı. Bak bakalım bunlardan biri kabinin kapısını açacak&#160;mı?”</span></span></p>

    <p class="calibre5"><span class="font"><span class="calibre2">Şoför mahallinin sağındaki kapıyı açtım ve kapıdaki cepleri, torpido gözünü, koltuk altlarını gözden geçirdim. Geri döndüğümde Morelli elindeki manivelayla&#160;kaputu açmaya çalışıyordu.</span></span></p>

    <p class="calibre5"><span class="font"><span class="calibre2">“Ön tarafta silah yok,” dedim.</span></span></p>

    <p class="calibre5"><span class="font"><span class="calibre2">Kamyonun kaputu açıldı ve Morelli feneriyle kaputun içine eğildi.</span></span></p>

    <p class="calibre5"><span class="font"><span class="calibre2">“Ne görebildin?” diye sordum.</span></span></p>

    <p class="calibre5"><span class="font"><span class="calibre2">Cevap verdiğinde sesi buz gibiydi. “Carmen.”</span></span></p>

    <p class="calibre5"><span class="font"><span class="calibre2">Yeni bir tiksintiyle sarsıldım. “Bütün bu süre içinde Carmen’in Sal’in buz kamyonunda olduğunu mu söylemek istiyorsun?”</span></span></p>

    <p class="calibre5"><span class="font"><span class="calibre2">“Öyle görünüyor.”</span></span></p>

    <p class="calibre5"><span class="font"><span class="calibre2">“Onu niye burada tutsun ki? Birisinin bunu ortaya çıkartmasından korkmuyor muydu?”</span></span></p>

    <p class="calibre5"><span class="font"><span class="calibre2">Morelli omuzlarını silkti. “Kendini emniyette hissetmiş olabilir Belki daha önce de buna benzer şeyler yapmıştır. Bir şeyi sık sık tekrarlarsan, kendini&#160;güvenmeye başlarsın.”</span></span></p>

    <p class="calibre5"><span class="font"><span class="calibre2">“Stark Caddesi’nde kaybolan diğer kadınları kastediyorsun.”</span></span></p>

    <p class="calibre5"><span class="font"><span class="calibre2">“Evet. Belki de Sal, Carmen’i kamyondan çıkartıp denize atmak için müsait bir zaman kolluyordu.”</span></span></p>

    <p class="calibre5"><span class="font"><span class="calibre2">“Sal’in bunlarla ilişkisini anlayamıyorum.”</span></span></p>

    <p class="calibre5"><span class="font"><span class="calibre2">Morelli kaputu yavaşça yerine oturttu. “Ben de. Ama Ramirez’in bunu bize açıklayabileceğinden oldukça eminim.”</span></span></p>

    <p class="calibre5"><span class="font"><span class="calibre2">Ellerini pantolonuna sildi ve pantolonunda beyaz toz lekeleri oluştu.</span></span></p>

    <p class="calibre5"><span class="font"><span class="calibre2">“Bütün bu beyaz şeyler de neyin nesi?” diye sordum. “Sal’in bebek pudrası veya temizleme tozu ya da buna benzer başka bir şeyle ne ilgisi vardı ki?”</span></span></p>

    <p class="calibre5"><span class="font"><span class="calibre2">Morelli pantalonuna ve ellerine baktı. “Bunlar dikkatimi çekmemişti.”</span></span></p>

    <p class="calibre5"><span class="font"><span class="calibre2">“Teknenin tabanında da bu tozdan vardı. Bunlar sana motorun silindirinden bulaştı ve sen de ellerini pantolonuna sildin.”</span></span></p>

    <p class="calibre5"><span class="font"><span class="calibre2">“Allah kahretsin,” dedi Morelli ellerine bakarak. “Kahrolası.” Motorun silindir kapağını çıkarttı ve parmaklarını silindirin içine soktu. Sonra&#160;parmağını ağzına götürdü ve tattı. “Bu delilik,” dedi.</span></span></p>

    <p class="calibre5"><span class="font"><span class="calibre2">“Sal bana hiç de kafadan çatlak gibi gelmemişti.”</span></span></p>

    <p class="calibre5"><span class="font"><span class="calibre2">“Bu kafadan çatlaklık değil. Eroin.”</span></span></p>

    <p class="calibre5"><span class="font"><span class="calibre2">“Emin misin?”</span></span></p>

    <p class="calibre5"><span class="font"><span class="calibre2">“Çok gördüm.”</span></span></p>

    <p class="calibre5"><span class="font"><span class="calibre2">Karanlıkta tebessümü ettiğini görür gibiydim.</span></span></p>

    <p class="calibre5"><span class="font"><span class="calibre2">“Tatlım, galiba kendimize küçük bir yük teknesi bulduk,” dedi. “Bütün bu olaylar süresince her şeyin Ramirez’i korumak için yapıldığını zannediyordum. Ama şimdi o kadar emin değilim. Bütün bunlar uyuşturucuyla ilgili olabilir.”</span></span></p>

    <p class="calibre5"><span class="font"><span class="calibre2">“Yük teknesi de ne demek?”</span></span></p>

    <p class="calibre5"><span class="font"><span class="calibre2">“Bu küçük bir teknedir. Açık denizde kaçakçılıkla uğraşan büyük gemiyle randevulaşır.</span></span></p>

    <p class="calibre5"><span class="font"><span class="calibre2">“Dünyadaki eroinin çoğu Afganistan, Pakistan ve Burrna’dan gelir. Genellikle Afrika’nın kuzeyinden geçirilerek Amsterdam’a veya herhangi bir Avrupa ülkesine&#160;ulaşır. Geçmişte, kuzeydoğuya girmenin en iyi yolu malı vücuduna sararak Kennedy&#160;Havaalanı’ndan geçirmekti. Bir senedir, bu maddenin, hemen hemen her zaman,&#160;gemilerle Newark Limanı’na taşındığı konusunda <span>ip uçları</span> buluyoruz. Deniz Polisi&#160;ve Gümrük fazla mesai yaptıkları halde bir şey elde edemiyor.” Parmağını&#160;incelemek için havaya kaldırdı. “Sebebi şu olabilir. Gemi Newark’a gelene kadar,&#160;seyir esnasında tümüyle boşaltılıyor.”</span></span></p>

    <p class="calibre5"><span class="font"><span class="calibre2">“Yük teknesine,” dedim.</span></span></p>

    <p class="calibre5"><span class="font"><span class="calibre2">“Evet. Küçük tekne ana gemiden malı alıyor ve gümrük muhafaza memurlarının bulunmadığı buna benzer ufacık bir marinaya getiriyor.</span></span></p>

    <p class="calibre5"><span class="font"><span class="calibre2">“Benim tahminim, el değiştirdikten sonra malı bu varillere yükledikleri ve son seferinde de bir paketin delinerek eroinin dışarıya döküldüğü yolunda.”</span></span></p>

    <p class="calibre5"><span class="font"><span class="calibre2">“Birinin böyle bir suç delili bırakacak kadar şapşal olmasına inanmak zor.”</span></span></p>

    <p class="calibre5"><span class="font"><span class="calibre2">Morelli homurdandı. “Eğer devamlı uyuşturucuyla uğraşırsan, bir süre sonra sana her şey çok normal gelir. İnsanların dairelerinde veya garajlarında neler&#160;bıraktıklarını bir görsen inanamazsın. Ayrıca, tekne Sal’e ait, ama Sal bu&#160;tekneyle bu tür bir iş yapmamış da olabilir. Eğer tekne basılırsa, Sal onu bir&#160;arkadaşına ödünç verdiğini ve yasa dışı işlerde kullanıldığını bilmediğini&#160;söyleyebilir.”</span></span></p>

    <p class="calibre5"><span class="font"><span class="calibre2">“Trenton’da bu kadar çok uyuşturucu olmasını buna mı bağlıyorsun?”</span></span></p>

    <p class="calibre5"><span class="font"><span class="calibre2">“Olabilir. Bunun gibi bir teknen olursa, büyük miktarlarda eroin getirebilir ve kuryeleri de tasfiye edersin. Böylece malı az masrafla elde etmiş olursun.&#160;Sokakta fiyatlar düşer, kalite artar.”</span></span></p>

    <p class="calibre5"><span class="font"><span class="calibre2">“Ve bağımlılar teker teker ölmeye başlar.”</span></span></p>

    <p class="calibre5"><span class="font"><span class="calibre2">“Evet.”</span></span></p>

    <p class="calibre5"><span class="font"><span class="calibre2">“Ramirez’in Sal ile Louis’i öldürmesinin sebebi nedir sence?”</span></span></p>

    <p class="calibre5"><span class="font"><span class="calibre2">“Belki Ramirez artık bazı köprüleri yakmak istiyordu.”</span></span></p>

    <p class="calibre5"><span class="font"><span class="calibre2">Morelli fenerin ışığını kamyonun arka tarafında gezdirdi. Karanlıkta onu zorlukla seçebiliyordum, ama hareket ettikçe ayakkabısının çıkarttığı gıcırtıyı&#160;duyabiliyordum.</span></span></p>

    <p class="calibre5"><span class="font"><span class="calibre2">“Ne yapıyorsun?” diye sordum.</span></span></p>

    <p class="calibre5"><span class="font"><span class="calibre2">“Bir tabanca arıyorum. Eğer dikkatinden kaçtıysa hatırlatayım, çok şanssızım. Tanığım öldü. Ziggy’nin kaybolan silahını el sürülmemiş haliyle&#160;bulamazsam, benim de ölüden farkım kalmaz.”</span></span></p>

    <p class="calibre5"><span class="font"><span class="calibre2">“Ama Ramirez var.”</span></span></p>

    <p class="calibre5"><span><span class="font"><span class="calibre2">“Konuşup konuşmayacağı belirsiz biri.”</span></span></span></p>

    <p class="calibre5"><span class="font"><span class="calibre2">“Çok fazla abartıyorsun. Ramirez’in işlediği iki cinayeti ortaya koyabilirim. Bir de büyük bir uyuşturucu operasyonunun perdesini araladık.”</span></span></p>

    <p class="calibre5"><span class="font"><span class="calibre2">“Büyük olasılıkla bu Ziggy’nin karakteri konusunda bir fikir verebilir, ama benim silahsız bir adamı öldürdüğüm gerçeğini değiştirmez.”</span></span></p>

    <p class="calibre5"><span class="font"><span class="calibre2">“Ranger sisteme güvenmeni söylüyor.”</span></span></p>

    <p class="calibre5"><span class="font"><span class="calibre2">“Ranger sistemi hep görmemezlikten gelir.”</span></span></p>

    <p class="calibre5"><span class="font"><span class="calibre2">Morelli’yi işlemediği bir cinayet nedeniyle hapiste görmek istemiyordum; bir kaçak hayatı yaşamasını da istemiyordum. Aslında bir hayli sevimli bir herifti -bunu itiraf etmekten nefret ediyor olmama rağmen- onu beğenmeye başlamıştım. Bu&#160;iş bittiğinde, alaycı tavırlarını ve gece geç saatlere kadar bana arkadaşlık&#160;etmesini özleyecektim. Arada sırada hâlâ sinirime dokunduğu bir gerçekti, ama&#160;daha eskilerden kaynaklanan öfkemi aşan yeni bir arkadaşlık duygusu gelişmeye&#160;başlamıştı içimde. Bütün bu gelişmelerin ışığında hapse gönderilmesinin zor&#160;olduğuna inanıyordum. Büyük bir ihtimalle işini kaybedecekti. Bu, yıllarca&#160;saklanarak yaşamaktan daha az utanç verici bir durumdu bence.</span></span></p>

    <p class="calibre5"><span class="font"><span class="calibre2">“Polisi arayıp bu işleri yoluna koymayı onlara bırakmamız gerekiyor diye düşünüyorum,” dedim Morelli’ ye. Hayatının sonuna kadar saklanarak yaşayamazsın.&#160;Annen ne olacak? Telefon faturalarını ne yapacaksın?”</span></span></p>

    <p class="calibre5"><span class="font"><span class="calibre2">“Telefon faturaları mı? O... Allah kahretsin. Stephanie. Telefon faturalarımı ödemedin mi yoksa?”</span></span></p>

    <p class="calibre5"><span class="font"><span class="calibre2">“Aramızda bir anlaşma yapmıştık. Tanığı bulduğumuzda benim seni teslim etmeme razı olacaktın.”</span></span></p>

    <p class="calibre5"><span class="font"><span class="calibre2">“Onu ölü olarak bulacağımızı tahmin etmemiştim.”</span></span></p>

    <p class="calibre5"><span class="font"><span class="calibre2">“Beni evimden çıkartacaklar.”</span></span></p>

    <p class="calibre5"><span class="font"><span class="calibre2">“Dinle, Stephanie. Dairen o kadar da güzel değil. Ayrıca, bütün bu ettiğimiz laflar boş. İkimiz de biliyoruz ki beni zorla teslim edebilecek kapasiten yok.&#160;Paranı alabilmenin tek yolu benim buna izin vermemden geçiyor. Kıpırdamadan&#160;olduğun yerde kalacaksın.”</span></span></p>

    <p class="calibre5"><span class="font"><span class="calibre2">“Tavrın hiç hoşuma gitmiyor, Morelli.”</span></span></p>

    <p class="calibre5"><span class="font"><span class="calibre2">Işık hızıyla döndü ve kapıya doğru bir hamle yaptı. “Tavrımla ilgili ne düşündüğün fazla umurumda değil. Ruhsal durumum berbat. Tanığım öldü ve&#160;kahrolası cinayet aletini de bulamıyorum. Büyük olasılıkla, Ramirez ötecek ve&#160;domuz gibi suç ortaklarını ele verecek, ben de beraat edeceğim, ama o güne kadar&#160;saklanacağım.”</span></span></p>

    <p class="calibre5"><span class="font"><span class="calibre2">“Cehennemin dibine git. Hiç de umurunda olduğunu sanmıyorum. De ki polis seni gördü ve ateş etti? Bunun ötesinde, işimin gereğini yerine getireceğim.&#160;Seninle asla böyle bir anlaşmaya girmemem gerekirdi.”</span></span></p>

    <p class="calibre5"><span class="font"><span class="calibre2">“İyi bir anlaşmaydı,” dedi.</span></span></p>

    <p class="calibre5"><span class="font"><span class="calibre2">“Sen olsan yapar mıydın?”</span></span></p>

    <p class="calibre5"><span class="font"><span class="calibre2">“Hayır. Ben sen değilim. Senin sadece hayal edebileceğin yeteneklerim var benim ve senin olabileceğinden çok daha rezil biri olabilirim. “</span></span></p>

    <p class="calibre5"><span class="font"><span class="calibre2">“Beni hafife alıyorsun. Ben de son derece aşağılık davranabilirim.”</span></span></p>

    <p class="calibre5"><span class="font"><span class="calibre2">Morelli sırıttı. “Sen bir şekerlemesin. <span>Yumuşak ve tatlı.</span> Isıtıldığında dile yapışan, lezzetli bir şekerleme.”</span></span></p>

    <p class="calibre5"><span class="font"><span class="calibre2">Bu laflara karşılık vermedim. Bu kaba adam için birkaç saniye önce hissettiğim iyi duyguları düşünüp kendime kızdım.</span></span></p>

    <p class="calibre5"><span class="font"><span class="calibre2">“Ben çok çabuk öğrenirim, Morelli. Başlangıçta birkaç hatam oldu, ama şimdi seni teslim edebilecek durumdayım.”</span></span></p>

    <p class="calibre5"><span class="font"><span class="calibre2">“Evet, doğru. Ne yapacaksın ki, bana ateş mi edeceksin?”</span></span></p>

    <p class="calibre5"><span class="font"><span class="calibre2">İğneleyici ve küçümseyici sözleri beni sakinleştirmemişti. “Bu pek hoşuna gitmeyecek, ama sana ateş etmek gerekmiyor. Yapmam gereken tek şey kapıyı üstüne&#160;kapatmak, küstah ayı.”</span></span></p>

    <p class="calibre5"><span class="font"><span class="calibre2">Durum kafasına dank etmek üzereydi ve ben ağır, yalıtımlı kapıyı üzerine kapamadan, yani saniyenin binde biri kadar bir zaman önce, loş ışıkta gözlerinin&#160;yuvalarından fırladığını gördüm. Koca vücuduyla kamyonun kasasına vurarak yere&#160;yuvarlanırken çıkarttığı boğuk sesi duydum. Ama geç kalmıştı. Kapıyı&#160;sürgülemiştim bile.</span></span></p>

    <p class="calibre5"><span class="font"><span class="calibre2">Soğutucunun termostatını beş dereceye ayarladım. Bu ısıda cesetlerin buzları çözülmez, diye düşündüm. Ayrıca bu, Trenton’a dönerken Morelli’yi buzdan adam&#160;haline getirecek bir ısı da değildi. Kabine tırmandım ve Louis’in anahtarları&#160;sayesinde motoru çalıştırdım. Yavaş yavaş otoparktan çıktım, otobana bağlanan&#160;yola girdim.</span></span></p>

    <p class="calibre5"><span class="font"><span class="calibre2">Yarı yolda ödemeli bir telefon buldum ve Dorsey’yi aradım. Ona Morelli’yi teslim edeceğimi söyledim, ama detaylardan söz etmedim. Kırk beş dakika sonra&#160;merkezin arkasındaki otoparkta olacağımı, beni orada beklemesinin iyi olacağını&#160;söyledim.</span></span></p>

    <p class="calibre5"><span class="font"><span class="calibre2">Kamyonla Kuzey Clinton’daki yola tam vaktinde girdim ve farlar sayesinde, Dorsey ile iki üniformalının beni beklediğini görebildim. Motoru kapattım.&#160;Midemin sinirlerini yatıştırmak için bir iki kere derin nefes aldım. Sonra&#160;kabinden aşağı atladım.</span></span></p>

    <p class="calibre5"><span class="font"><span class="calibre2">“İki üniformalıdan daha fazlasına ihtiyacın olabilir,” dedim. “Morelli çıldırmıştır.”</span></span></p>

    <p class="calibre5"><span class="font"><span class="calibre2">Dorsey’in kaşları saç diplerine kadar havaya dikildi. “Morelli’yi kamyonun kasasında mı getirdin yoksa?” “Evet. Ama yalnız değil.” Üniformalılardan biri&#160;sürgüyü açtı. Kapı sonuna kadar açıldı.</span></span></p>

    <p class="calibre5"><span class="font"><span class="calibre2">Ve Morelli hırsla üzerime atladı. Beni vücudumun ortasından yakaladı. İkimiz birden asfaltın üstüne düştük. Küfürler ederek yerde yuvarlandık.</span></span></p>

    <p class="calibre5"><span class="font"><span class="calibre2">Dorsey ve diğer üniformalılar, Morelli’yi çekip benden ayırdılar. Ama o hâlâ küfür ediyor ve kollarını sallıyordu. “Sen benim elime geçeceksin!” diye&#160;haykırıyordu. “Hele buradan bir çıkayım, gör bak sana neler edeceğim. Sen&#160;kahrolası bir <span>manyaksın</span>. Sen bir baş belasısın!”</span></span></p>

    <p class="calibre5"><span class="font"><span class="calibre2">İki polis daha göründü ve dört üniformalı onu ite kaka arka kapıdan içeriye sokabildiler. Dorsey arkamdan geliyordu. “O sakinleşene kadar burada beklesen&#160;iyi olur,” dedi.</span></span></p>

    <p class="calibre5"><span class="font"><span class="calibre2">Dizimdeki pislikleri temizledim. “Bu biraz zaman alabilir,” dedim.</span></span></p>

    <p class="calibre5"><span class="font"><span class="calibre2">Kamyonun anahtarlarını Dorsey’e verdim. Uyuşturucu ve Ramirez konularını anlattım. Açıklamalarım bittiğinde, Morelli’yi üst kata götürmüşlerdi. İlgili&#160;teğmenden teslimat makbuzumu almam için ortam sakinleşmişti.</span></span></p>

    <p class="calibre5"><span class="font"><span class="calibre2">Daireme döndüğümde, saat neredeyse on iki olmuştu. Gecenin tek gerçek üzüntüsü ise <span>mikserimin</span> marinada kalmış olmasıydı. Bir içkiye çok ihtiyacım&#160;vardı. Ön kapımı kilitledim ve omuz çantamı mutfak tezgâhının üstüne fırlattım.</span></span></p>

    <p class="calibre5"><span class="font"><span class="calibre2">Morelli konusunda duygularım çok karışıktı... <span>doğru</span> olanı yaptığımdan pek emin değildim. Sonuçta, önemli olan alacağım para değildi. Hem haksızlığa karşı&#160;duyduğum öfke yüzünden hem de Morelli’nin teslim olmasının kendisi için daha iyi&#160;olacağına inandığım için böyle hareket etmiştim.</span></span></p>

    <p class="calibre5"><span class="font"><span class="calibre2">Dairem karanlık ve huzur vericiydi. Ortalığı sadece holdeki ışık aydınlatıyordu. Oturma odasında bir sürü koyu gölge vardı. Ama korku hissi&#160;vermiyordu bu gölgeler. Kovalamaca bitmişti.</span></span></p>

    <p class="calibre5"><span class="font"><span class="calibre2">Artık geleceğimi düşünmeye başlamalıydım. Kaçak avcısı olmak başlangıçta düşündüğümden de karmaşık bir işti. Hâlâ zor noktaları vardı ama son iki haftada&#160;çok şeyler öğrenmiştim.</span></span></p>

    <p class="calibre5"><span class="font"><span class="calibre2">Öğleden sonra geç saatlerde, sıcak dalgası geçmiştir. Isı yirmi dereceye kadar düşmüştü. Perdelerim kapalıydı ve güzel bir esinti basma perdelerle hafif&#160;hafif oynuyordu. Uyumak için çok güzel bir gece, diye düşündüm.</span></span></p>

    <p class="calibre5"><span class="font"><span class="calibre2">Ayakkabılarımı çıkartıp attım. Yatağımın kenarına oturdum. Birden tuhaf bir şekilde huzursuz oldum. Bu hissin nereden kaynaklandığını anlayamadım. Gözümden&#160;bir şeyler kaçmıştı. Mutfak tezgâhının üstündeki sırt çantamı düşündüm. Endişem&#160;daha da arttı. Paranoya, dedim kendi kendime. Dairemin kapısı kilitliydi. Uzak&#160;bir ihtimaldi, ama birisi pencereden girmeye çalışsa, onu durduracak kadar&#160;zamanım olurdu.</span></span></p>

    <p class="calibre5"><span class="font"><span class="calibre2">Yine de, içimde hafif bir endişe vardı.</span></span></p>

    <p class="calibre5"><span class="font"><span class="calibre2">Pencereye ve hafifçe sallanan perdelere baktım ve birden beynimden vurulmuşa döndüm. Apartmandan çıkarken pencereyi kapatmış ve kilitlemiştim. Şimdi pencere&#160;açıktı. Tanrım, pencere açıktı. Bütün bedenim korkuyla doldu. Nefes alamaz&#160;oldum.</span></span></p>

    <p class="calibre5"><span class="font"><span class="calibre2">Daireme birisi girmişti... <span>veya</span> belki de yangın merdiveninde duruyordu. Çığlık atmamak için dudağımı ısırdım. Sevgili Tanrım, Ramirez olmasın. Herkes&#160;olabilir, ama Ramirez olmasın. Kalbim düzensiz bir şekilde atmaya ve midem&#160;ağrımaya başladı.</span></span></p>

    <p class="calibre5"><span class="font"><span class="calibre2">Gördüğüm kadarıyla iki seçeneğim vardı. Ya ön kapıdan fırlayacaktım, ya da yangın merdiveninden uçarak aşağıya inecektim. Tabii eğer ayaklarım hareket&#160;edebilirse. Ramirez’in dairemde olma ihtimali yangın merdiveninde olması&#160;ihtimalinden daha fazla diye düşünerek pencereye koştum. Kısa bir nefes aldıktan&#160;sonra, perdeleri iplerinden çekerek açtım ve kilit mekanizmasını kontrol ettim.&#160;Burası emniyetteydi. Üst camdan, kilidi açmak için kol geçecek kadar bir daire&#160;kesilerek çıkartılmıştı. Gecenin serin havası, itinayla kesilen bu boşluktan&#160;ıslık çalarak içeri doluyordu.</span></span></p>

    <p class="calibre5"><span class="font"><span class="calibre2">Aklımdan, bunu yapan bir profesyonel olmalı, diye geçti. Belki de Ramirez değil. Belki de ikinci kattaki bahçe işleriyle uğraşan adamdı. Ya da benim&#160;fakirliğim karşısında, cesareti kırılınca ortadakileri toplayıp kapıyı&#160;kilitleyerek çıkan bir başkası. Yangın merdiveninin aralığından aşağıya baktım.&#160;Orası da boştu. Biraz rahatlamıştım.</span></span></p>

    <p class="calibre5"><span class="font"><span class="calibre2">Kendi kendime, polise telefon et ve durumu bildir, dedim. Telefon yatağımın yanındaydı. Telefonu çevirdim, ama çalışmadı. Lanet olsun! Birisi mutfakta&#160;telefonu prizden çekmiş olmalıydı. Kafamda bir ses bana dairemden çıkmam&#160;gerektiğini fısıldıyordu. Yangın çıkışını kullan, diyordu. Çabuk ol.</span></span></p>

    <p class="calibre5"><span class="font"><span class="calibre2">Tekrar pencereye gittim ve el yordamıyla kilit mekanizmasını aradım. Arkamda bir hareket oldu ve davetsiz misafirin soluğunu hissettim. Camın üstündeki&#160;aksinden görebildiğim kadarıyla, yatak odamın açık olan kapısında duruyordu ve&#160;silueti holden gelen zayıf ışıkla çerçevelenmişti.</span></span></p>

    <p class="calibre5"><span class="font"><span class="calibre2">Bana adımla seslendi. Karton filmlerde elektrik çarpan kedilerin tüyleri nasıl dikilirse, ben de tüylerimin aynı şekilde diken diken olduğunu hissettim.</span></span></p>

    <p class="calibre5"><span class="font"><span class="calibre2">“Perdeleri kapat,” dedi, sonra yavaşça bana dön. “Yüzünü göreyim.”</span></span></p>

    <p class="calibre5"><span class="font"><span class="calibre2">Dediğini yaptım. Karanlıkta zihnim iyice karışmıştı; gözlerimi kısarak baktım. Sesi tanıyordum, fakat niyetini anlamamıştım. “Burada ne işin var?” diye&#160;sordum.</span></span></p>

    <p class="calibre5"><span class="font"><span class="calibre2">“Güzel bir soru.” Elektrik düğmesine bir fiske attı. Bu Jimmy Alpha’ydı ve elinde silahı vardı. “Bu soruyu kendime daima sormuşumdur,” dedi. “Olaylar bu&#160;hale nasıl geldi? Biliyorsun, ben dürüst bir adamım. Doğru olanı yaparım.”</span></span></p>

    <p class="calibre5"><span class="font"><span class="calibre2">“Doğru olanı yapmak iyi bir şeydir,”</span></span> <span class="font"><span class="calibre2">dedim.</span></span></p>

    <p class="calibre5"><span class="font"><span class="calibre2">“Eşyalarına ne oldu?”</span></span></p>

    <p class="calibre5"><span class="font"><span class="calibre2">“Zor günler yaşadım.”</span></span></p>

    <p class="calibre5"><span class="font"><span class="calibre2">Başını salladı. “O zaman bunun ne demek olduğunu biliyorsun.” Gülümsedi. “Vinnie ile çalışmaya bu nedenle mi başladın?”</span></span></p>

    <p class="calibre5"><span class="font"><span class="calibre2">“Evet.”</span></span></p>

    <p class="calibre5"><span class="font"><span class="calibre2">“Vinnie ve ben, benzeşiyoruz. Ne gerekiyorsa, onu yapmaya çalışırız. Bana kalırsa, sen de öylesin.”</span></span></p>

    <p class="calibre5"><span class="font"><span class="calibre2">Vinnie ile aynı kefeye konmaktan hoşlanmamıştım. Ama elinde silahı olan bir adamla bunu tartışamazdım. “Sanırım öyleyim. “</span></span></p>

    <p class="calibre5"><span class="font"><span class="calibre2">“Boks maçlarını izler misin?”</span></span></p>

    <p class="calibre5"><span class="font"><span class="calibre2">“Hayır. “</span></span></p>

    <p class="calibre5"><span class="font"><span class="calibre2">İçini çekti. “Benim gibi bir <span>menajer</span>, bütün hayatı boyunca, dürüst bir boksöre rastlamayı bekler. <span>Bir çoğu</span> da rastlamadan ölüp gider.”</span></span></p>

    <p class="calibre5"><span class="font"><span class="calibre2">“Ama sende bir tane var. Ramirez.</span></span></p>

    <p class="calibre5"><span class="font"><span class="calibre2">“Benito’yu daha çocukken yanıma aldım. On dört yaşındaydı. Onun diğerlerinden farklı biri olacağını anlamıştım. Onda değişik birşeyler vardı.&#160;Hız. Güç. Yetenek.”</span></span></p>

    <p class="calibre5"><span class="font"><span class="calibre2">“Delilik diye düşündüm. Deliliği unutma. “</span></span></p>

    <p class="calibre5"><span class="font"><span class="calibre2">“Boksla ilgili her şeyi öğrettim ona. Hayatımı verdim. Yemeklerine dikkat ettim. Parası yokken ona elbiseler satın aldım. Annesi uyuşturucu krizi&#160;geçirirken, ofiste uyumasına göz yumdum.”</span></span></p>

    <p class="calibre5"><span class="font"><span class="calibre2">“Ve simdi şampiyon oldu.” dedim.</span></span></p>

    <p class="calibre5"><span class="font"><span class="calibre2">Gülümsemesi sertleşti. “O benim hayalim. Bütün hayatım buyunca bunun için çalıştım.”</span></span></p>

    <p class="calibre5"><span class="font"><span class="calibre2">Konuşmanın nereye varacağını sezmiştim. “ Ve kontrolünüzden çıktı. “ dedim.</span></span></p>

    <p class="calibre5"><span class="font"><span class="calibre2">Jimmy kapının pervazına yaslandı. “A...evet. Kontrolümden çıktı. Her şeyi mahvedecek... <span>bütün</span> iyi günleri, bütün parayı. Artık ona hiçbir şey&#160;anlatamıyorum. Dinlemiyor.”</span></span></p>

    <p class="calibre5"><span class="font"><span class="calibre2">“Bu konuda ne yapmayı düşünüyorsunuz?”</span></span></p>

    <p class="calibre5"><span class="font"><span class="calibre2">“Ah “Alpha içini çekti. “En önemli mesele de bu. <span>Bu sorunun cevabı ise bu işi bırakmak.</span> Bu işi bırakacağım. Söylediğimi mazur gör ama <span>bok</span> gibi param var.&#160;Bu işten çıkacağım.</span></span></p>

    <p class="calibre5"><span class="font"><span class="calibre2">“Bu işi bırakmanın ne anlama geldiğini biliyor musun? Bu Ramirez’den kazandığım paraları alıp başka bir işe yatıracağım demek Tavukçuluk yapmak,&#160;otomatik çamaşırhane hatta kasap <span>dükkanı</span> açmak bile olabilir. Belki de kasap&#160;dükkânını ucuza kapatabilirim, çünkü onu işleten adam girdiği bahislerde&#160;tutturamadığı için para kazanamıyor.”</span></span></p>

    <p class="calibre5"><span class="font"><span class="calibre2">“Sal.”</span></span></p>

    <p class="calibre5"><span class="font"><span class="calibre2">“Evet. Sal. Bugün Sal’i gerçekten çok üzdün. <span>Zamanlaman çok kötü.</span> Sen içeri girdiğin sırada Louis de oraya geldi. Ama sonunda, her şey çözülecek&#160;zannediyorum.”</span></span></p>

    <p class="calibre5"><span class="font"><span class="calibre2">“Sal’in beni tanıdığını bilmiyordum.”</span></span></p>

    <p class="calibre5"><span class="font"><span class="calibre2">“Tatlım, seni tanımak zor değil. Kaşların yok.”</span></span></p>

    <p class="calibre5"><span class="font"><span class="calibre2">“Sal, Louis’i tanıdım diye mi endişelendi.”</span></span></p>

    <p class="calibre5"><span class="font"><span class="calibre2">“Evet. Beni aradı ve ben de hepimizin marinada toplanması gerektiğini söyledim. Louis zaten marinaya gidecekti. Yarın mal gelecek. O <span>piç</span> kurusu&#160;Louis’i haklamayı planlıyordum. Herif hiçbir şeyi doğru dürüst yapamıyor.&#160;Herkesin onu Carmen’le birlikte görmesine izin verdi. Sonra da onların icabına&#160;baktı. Üçünden sadece ikisini becerebildi. Morelli’yi <span>ıskaladı</span>. Morelli’nin&#160;arabasını senin otoparkında bulunca, acaba Morelli bunu kullanıyor mu diye durup&#160;düşünmedi bile. Sonunda Morty Beyers’i kebap yaptı. Sen onu tanıyınca, artık&#160;onun için her şey bittiğini anladım.</span></span></p>

    <p class="calibre5"><span class="font"><span class="calibre2">“Gidip Benito’nun arabasını aldım ve marinaya gittim. Yolda benzin istasyonunda seni gördüm. Birden kafamda bir fikir parladı. Jimmy, dedim kendi&#160;kendime, işte sana çıkış yolu.”</span></span></p>

    <p class="calibre5"><span class="font"><span class="calibre2">Anlattıklarını takip etmekte zorlanıyordum. Bu işle Jimmy’nin ne tür bir bağlantısı olduğunu hâlâ tümüyle kavrayamamıştım. “Nereden çıkış?” diye sordum.</span></span></p>

    <p class="calibre5"><span><span class="font"><span class="calibre2">“Bütün bu kahrolası işlerden.</span></span></span> <span class="font"><span class="calibre2">Bak, benimle ilgili bilmen gereken bir nokta var. Bu boks işine çok şeyimi verdim. Hiç evlenmedim ve aile kurmadım. Bütün&#160;hayatım boyunca, bokstan başka hiçbir düşüncem olmadı. Gençken aldırmıyorsun. Önünde yaşanacak günler olduğunu düşünüyorsun. Ama sonra bir sabah uyanıp bakıyorsun ki hiç zamanın kalmamış.</span></span></p>

    <p class="calibre5"><span class="font"><span class="calibre2">“Elimde insanların canını yakmaktan hoşlanan bir boksör var. <span>Bu bir hastalık.</span> Kafasında karışık bir şeyler var ve ben de onu iyileştiremiyorum.&#160;Kariyerinde değerli biri haline gelemeyeceğini biliyorum. Öyleyse kazandığımız&#160;parayı ben alacağım. Ve birkaç mülk edineceğim. Bir şey daha var; para kazanmak&#160;için daha iyi bir yol olduğunu söyleyen Jamaikalı bir herifle karşılaşmam.&#160;Uyuşturucu. Ben satın alıyorum. Onun örgütü, dağıtımı yapıyor. Parayı da işim ve&#160;Ramirez vasıtasıyla aklıyorum. Bunu bir süredir yapıyoruz ve çok da iyi&#160;kazanıyoruz. Bütün yapmamız gereken Ramirez’in hapse girmesini engellemek ki,&#160;paramızı aklamaya devam edebilelim.</span></span></p>

    <p class="calibre5"><span class="font"><span class="calibre2">“Asıl problem şu, çok param var ve bu işten çıkmak istediğim halde çıkamıyorum. Şebeke beni kıskıvrak bağladı. Ne demek istediğimi anlıyorsun,&#160;değil mi?”</span></span></p>

    <p class="calibre5"><span class="font"><span class="calibre2">“Striker.”</span></span></p>

    <p class="calibre5"><span class="font"><span class="calibre2">“Evet. <span>Kahrolası büyük Jamaika mafyası. Aç gözlü</span>, iğrenç dilenciler.”</span></span></p>

    <p class="calibre5"><span class="font"><span class="calibre2">“Louis’i haklamak için yoldan aşağıya doğru iniyordum. O sırada seni orada otururken gördüm. Ve bir plan yaptım. Planım, Sal ile Louis’i Striker tarzında&#160;öldürmekti. Daha sonra eroinin en kalitelisini teknenin tabanına ve varilin&#160;üstüne dökerek polisin operasyonu ortaya çıkartmasını sağlayacaktım. Böylece&#160;olay kapanacaktı. Arkamdan konuşacak hiç kimse kalmayacaktı. Bir süredir,&#160;Striker’ın beni kullanması da çok riskli hale gelmişti. Bu işin en güzel yanı&#160;ise, Sal ile Louis’in ölümlerinin, sayende, Ramirez’in üstüne yıkılmış&#160;olmasıydı. Eminim ki, polislere verdiğin ifadede, Ramirez’in senin yanından&#160;vınlayarak geçtiğini söylemeyi unutmamışsındır.”</span></span></p>

    <p class="calibre5"><span class="font"><span class="calibre2">“Neden burada olduğunu ve silahı bana doğrulttuğunu hâlâ anlayabilmiş değilim.”</span></span></p>

    <p class="calibre5"><span class="font"><span class="calibre2">“Ramirez’in polislere her şeyi anlatmasına izin veremem. Belki de onun gerçekten göründüğü kadar aptal olduğu sonucuna varabilirler. Ya da arabasını&#160;ödünç aldığımı söyler, polisler de ona inanır. Bu nedenle onu sen öldüreceksin.&#160;Ve artık ne Benito, ne Sal, ne de Louis olacak.”</span></span></p>

    <p class="calibre5"><span class="font"><span class="calibre2">“Peki, ya Stephanie?”</span></span></p>

    <p class="calibre5"><span class="font"><span class="calibre2">“Stephanie de olmayacak.” Telefonu kucağına aldı. Yatak odamın duvarındaki fişe taktı ve numarayı çevirdi. Bağlantı sağlandığında, “Adamım,” dedi. “Burada&#160;senin kendisiyle ilgilenmeni isteyen bir kız var.”</span></span></p>

    <p class="calibre5"><span class="font"><span class="calibre2">Karşı taraftaki bir şeyler söyledi.</span></span></p>

    <p class="calibre5"><span class="font"><span class="calibre2">“Stephanie Plum,” diye cevapladı Jimmy. “Evde, seni bekliyor. Benito, dikkat et, seni kimse görmesin. En iyisi yangın merdiveninden tırman.”</span></span></p>

    <p class="calibre5"><span class="font"><span class="calibre2">Konuşma giderek sertleşti ve telefon kapandı.</span></span></p>

    <p class="calibre5"><span class="font"><span class="calibre2">“Carmen’in başına da aynı şeyler mi geldi?” diye sordum.</span></span></p>

    <p class="calibre5"><span class="font"><span class="calibre2">“Tanrım! Carmen’inki insaflı bir cinayetti. Eve nasıl geldiğini bilmiyorum. Biz olayı duyduğumuzda, Morelli’yi aramıştı bile.”</span></span></p>

    <p class="calibre5"><span class="font"><span class="calibre2">“Şimdi ne olacak?”</span></span></p>

    <p class="calibre5"><span class="font"><span class="calibre2">Sırtını duvara yasladı. “Şimdi bekleyeceğiz.”</span></span></p>

    <p class="calibre5"><span class="font"><span class="calibre2">“Ramirez gelince neler olacak?”</span></span></p>

    <p class="calibre5"><span class="font"><span class="calibre2">“O seninle işini bitirene kadar arkamı döneceğim, daha sonra da senin silahınla onu vuracağım. Polis geldiğinde, ikiniz de ölmüş olacaksınız. Ve&#160;olaylar zincirinde tek boş halka kalmayacak.”</span></span></p>

    <p class="calibre5"><span class="font"><span class="calibre2">Söylediklerinde çok ciddiydi. Ramirez bana tecavüz ederken ve işkence yaparken durup seyredecekti. Sonra da beni susturacaktı.</span></span></p>

    <p class="calibre5"><span class="font"><span class="calibre2">Oda önümde dönmeye başladı. Dizlerimin bağı çözüldü ve kendimi yatağımın kenarında otururken buldum. Başımı dizlerimin arasına soktum ve sisin&#160;dağılmasını bekledim. Gözlerimin önüne Lula’nın dövülmüş vücudu geldi. Korkum&#160;daha da arttı.</span></span></p>

    <p class="calibre5"><span class="font"><span class="calibre2">Başımın dönmesi biraz hafifledi, ama kalbim bütün vücudumu sarsacak kadar gümbürdüyordu. Şansını dene, diye düşündüm. Bir şeyler yap! Burada oturup&#160;Ramirez’in gelmesini bekleme.</span></span></p>

    <p class="calibre5"><span class="font"><span class="calibre2">“Sen iyi misin?” diye sordu Alpha. “<span>Pek iyi</span> görünmüyorsun.”</span></span></p>

    <p class="calibre5"><span class="font"><span class="calibre2">Başımı kaldırmadım. “Midem bulanıyor.”</span></span></p>

    <p class="calibre5"><span class="font"><span class="calibre2">“Tuvalete gitmek ister misin?”</span></span></p>

    <p class="calibre5"><span class="font"><span class="calibre2">Başım hâlâ dizlerimin arasındaydı. Kafamla işaret ederek hayır dedim. “Nefes alabilmek için bana bir dakika müsaade et.”</span></span></p>

    <p class="calibre5"><span class="font"><span class="calibre2">Yanıbaşımda Rex kafesinin içinde koşup duruyordu. O tarafa bakmaya cesaret edemiyordum, çünkü bunun Rex’i son görüşüm olduğunu biliyordum. Bir insanın bu&#160;kadar minicik bir yaratığa böylesine bağlanması ne komikti. Rex’in yetim&#160;kalacağını düşününce, boğazım düğümlendi ve mesajı hatırladım. Bir şeyler yap!&#160;Bir şeyler yap!</span></span></p>

    <p class="calibre5"><span class="font"><span class="calibre2">Kısa bir dua okudum. Dişlerimi sıktım. Birden öne doğru sıçradım ve Alpha’nın üzerine atladım. Midesine bir kafa darbesi atarak onu olduğu yere&#160;mıhladım.</span></span></p>

    <p class="calibre5"><span class="font"><span class="calibre2">Alpha havlamaya benzer bir ses çıkartarak ciğerindeki bütün havayı boşalttı. Ve aniden silahını ateşledi. Mermiler başımın üstünden uçtu. Penceremin camını&#160;tuzla buz etti. Eğer biraz daha soğukkanlı davranabilseydim, kasığına okkalı bir&#160;tekme savurmam işten bile değildi. Ama enerjimi düşünmeden harcıyordum ve&#160;vücuduma anormal bir hızla adrenalin pompalanıyordu. Dövüş-veya-kaç tepkisiyle&#160;hareket ediyordum ve kaçmak kolaylıkla yapabileceğim bir tercihti.</span></span></p>

    <p class="calibre5"><span class="font"><span class="calibre2">Yatak odamın açık kalan kapısından oturma odama geçerek, Alpha’dan çarçabuk uzaklaştım. Tam holün önüne gelmiştim ki bir kez daha tabancasının sesini duydum&#160;ve aynı anda sol bacağımı elektrik çarpmasına benzer bir sıcaklık kapladı. Acı&#160;ve şaşkınlık içinde kesik kesik inlemeye başladım. Dengemi yitirmiştim. Başım&#160;dönerek kendimi mutfağa atabildim. İki elimle tezgâhın üzerindeki çantamı kaptım&#160;ve 38’liğimi aramaya başladım. Alpha mutfak kapısından içeriye doğru geliyordu.&#160;Tabancasını bana doğrultmuştu. “Üzgünüm,” dedi. “Başka çıkış yolum yok.”</span></span></p>

    <p class="calibre5"><span class="font"><span class="calibre2">Bacağım alev alev yanıyordu. Kalbim ise göğüs kafesimden fırlamak üzereydi. Burnum akıyordu. Gözlerimden akan yaşlar görüşümü engelliyordu. İki elimle küçük&#160;Smith-Wesson’u sıkı sıkı tutmuştum, ama silahım hâlâ çantamın içindeydi. Yaşlar&#160;süzülüp aksın diye gözlerimi kırpıştırdım. Ve tabancamı ateşledim.</span></span></p>
  </div>
</body>
</html>
