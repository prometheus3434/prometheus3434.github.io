<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="sndta7e5.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR" xmlns:xml="http://www.w3.org/XML/1998/namespace">
  <div class="wordsection">
    <p class="calibre5"><span class="font"><span class="calibre2"><br class="calibre4" id="calibre_pb_3" /></span></span></p>

    <p class="calibre5"><span>&#160;</span></p>

    <h1 class="calibre1"><a class="pcalibre1 pcalibre" id="_Toc425064418"><span class="font"><span class="calibre2">ÜÇ</span></span></a></h1>

    <p class="calibre5"><span class="font"><span class="calibre2">Stark Caddesi nehrin kenarından başlıyor, hükümet binasının kuzeyinden geçerek kuzeydoğu istikametine doğru uzanıyordu. İşyerleri, barlar, çatlak&#160;yapılar ve sıra sıra, sıkıcı üç katlı evlerle tıkış tıkış doluydu. Bu evlerin&#160;çoğu dairelere veya kiralık odalara dönüştürülmüştü. Pek azında havalandırma&#160;vardı. Hepsi haddinden fazla kalabalıktı. Hava sıcak olduğu zaman, buralarda&#160;oturanlar hava almak ve hareket etmiş olmak için ufak verandalarına veya sokak&#160;köşelerine dökülürlerdi. Sabahın saat on buçuğunda, sokak oldukça sessizdi.</span></span></p>

    <p class="calibre5"><span class="font"><span class="calibre2">Jimnastik salonunun yerini bir defada bulamadım. Telefon rehberinden kopardığım sayfada yazan adresi tekrar kontrol ettim. Geri döndüm. Arabayı ağır&#160;ağır sürerek, sokak numaralarını okumaya başladım. Birden levhayı gördüm.</span></span></p>

    <p class="calibre5"><span class="font"><span class="calibre2">Kapının camına siyah harflerle profesyonel biri tarafından Stark Caddesi Jimnastik Salonu yazılmıştı. Pek reklama benzemiyordu ve sonradan düşündüm de&#160;fazla reklama da ihtiyaçları yoktu. Spa Lady denen yerle tam anlamıyla rekabet&#160;halinde değildiler. Park yeri bulmak için iki blok daha gitmem gerekti.</span></span></p>

    <p class="calibre5"><span class="font"><span class="calibre2">Nova’nın kapısını kilitledim. Büyük siyah çantamı omzuma astım ve yola koyuldum. Bayan Morelli ile yaşadığım fiyaskoyu geride bırakmıştım. Tayyörümün&#160;ve topuklu pabuçlarımın yanında çantamda taşıdığım kaçak avcılarına özgü&#160;donanım, kendimi bir hayli hoş hissetmemi sağlamıştı. İtiraf etmesi utanç&#160;vericiydi <span>ama,</span> bu rol hoşuma gitmeye başlamıştı. Bir kadının yürüyüşünü canlı&#160;kılmak için, bir çift kelepçe yetiyormuş, diye düşünüyordum.</span></span></p>

    <p class="calibre5"><span class="font"><span class="calibre2">Jimnastik salonu bloğun tam ortasında, A&amp;K Otomobil Gövdeleri Şirketi’nin üst katındaydı. Otomobil şirketine giden kapılı açıktı. Beton alandan geçerken,&#160;kulağıma ıslık ve öpücüğe benzer sesler geldi. New Jersey’den bana kalıtım&#160;yoluyla geçen miras ağır bastı. Kendime ait birkaç küçük düşürücü yorumla&#160;karşılık verecekken, basiret cesaretten sayılır diyerek çenemi kapattım ve&#160;aceleyle oradan uzaklaşmaya çalıştım.</span></span></p>

    <p class="calibre5"><span class="font"><span class="calibre2">Caddenin karşısında, pislik içindeki üçüncü kat penceresinden insana benzer bir gölge, geri çekildiği anda dikkatimi çekti. Birisi beni gözetliyordu. Bu o&#160;kadar da şaşırtıcı değildi. Caddeden büyük gürültü çıkararak bir değil, tam iki&#160;kez geçmiştim. Bu sabah başıma gelen ilk aksilik, susturucumun bozulması&#160;olmuştu; motorumun sesi Stark Caddesi’ni gümbürdetiyordu. Benim yaptığıma pek de&#160;gizli operasyon denemezdi.</span></span></p>

    <p class="calibre5"><span class="font"><span class="calibre2">Jimnastik salonunun kapısı yukarı çıkan merdivenlerin bulunduğu küçük bir hole açılıyordu. Merdiven boşluğunun duvarları yeşile boyanmıştı. Duvarlar sprey&#160;boyalarla yazılmış duvar yazılarıyla kaplıydı ve üzerinde yirmi yıllık el izleri&#160;vardı. Her taraf leş gibi kokuyordu. Aşağıdaki merdivenlerden, <span>çişle</span> karışık&#160;ağır bir koku yükseliyordu. Bu koku bir de erkek vücutlarından çıkan terle&#160;birleşince korkunç bir hal almıştı. Üstteki, depo benzeri ikinci katın hali de&#160;buradan farksızdı.</span></span></p>

    <p class="calibre5"><span class="font"><span class="calibre2">Salonda bir avuç adam serbest kiloda çalışıyordu. Ring boştu. Kum torbalarında da çalışan yoktu. Herkes dışarıya çıkmış, ya ip atlıyor, ya da&#160;araba çalıyor herhalde, diye geçti aklımdan. Beni eğlendiren en son düşüncem&#160;buydu. İçeri girdiğimde bütün aktivite durdu. Sokakta hissettiğim huzursuzluk,&#160;buradakinin yanında hiç kalırdı. Profesyonel bir şampiyonla karşılaşacağımı&#160;umuyordum. Düşmanlık ve şüphe dolu bir atmosferle yüz yüze geleceğimi hiç tahmin&#160;etmemiştim. Sokaklarda dolaşanlara aldırmayan beyaz bir kadın, siyahların&#160;jimnastik salonunu işgal etmiş gibi bir pozisyona düşmüştüm. Ve eğer bu sessiz&#160;azarlama biraz daha güçlü olsaydı, gerisin geriye döner ve bir hortlağın&#160;gazabına uğramışçasına merdivenlerden aşağı koşardım.</span></span></p>

    <p class="calibre5"><span class="font"><span class="calibre2">Hemen havalı bir tavır takındım -oğlanları etkilemekten çok korkudan yere düşmemek için- ve hızlı bir hareketle çantamı omzuma yerleştirdim. “Benito&#160;Ramirez’i arıyorum,” dedim.</span></span></p>

    <p class="calibre5"><span class="font"><span class="calibre2">Antrenman yapılan yerden iri ve hantal bir kas yığını yükseldi. “Ramirez benim.”</span></span></p>

    <p class="calibre5"><span class="font"><span class="calibre2">Boyu 1.80 kadardı. Sesi ipek gibiydi, Dudaklarının kıvrımları hülyalı bir gülümsemeyle birleşiyordu. Bütünüyle bıraktığı izlenim acayip ve korkunçtu. Sesiyle gülüşü, sinsi ve ihtiyatlı gözleriyle hiç uyuşmuyordu.</span></span></p>

    <p class="calibre5"><span class="font"><span class="calibre2">Salonu boylu boyunca geçtim ve elimi uzattım. “Ben Stephanie Plum.”</span></span></p>

    <p class="calibre5"><span class="font"><span class="calibre2">“Benito Ramirez.”</span></span></p>

    <p class="calibre5"><span class="font"><span class="calibre2">Elimi çok yumuşak bir şekilde sıktı ve uzun bir süre bırakmadı. Elimi sıkmaktan çok, okşuyor gibiydi ve hoş olmayan bir şekilde cinsellik&#160;çağrıştırıyordu. Birbirine yakın gözlerine bakarken, maçı kazanmak için&#160;dövüşenleri düşündüm. Bu ana kadar, boksun karşısındakini sakatlamaya değil,&#160;sadece maçı kazanmaya yönelik bir beceri ve hücum sporu olduğunu sanmıştım. Oysa&#160;Ramirez, öldürmekten hoşlanacakmış gibi görünüyordu. Gözlerinin derinliklerinde&#160;bir şeyler vardı. Her şeyi içine çeken ve hiçbir şeyin dışarı çıkmadığı bu siyah&#160;delikler insana kötülüğün saklandığı yerlermiş gibi geliyordu. Gülümsemesi,&#160;biraz ahmakça ve bütün tatlılığına rağmen biraz hastalıklı görünen gülümsemesi,&#160;deliliğini ima ediyordu. Bunun başlama düdüğü çalmadan evvel rakipleri korkutmak&#160;için takınılmış yapay bir tavır olabileceğini düşündüm. Yapay veya değil,&#160;insanın tüylerini diken diken ediyordu.</span></span></p>

    <p class="calibre5"><span class="font"><span class="calibre2">Elimi kurtarmak için bir atak yaptım, ama daha da sıkı kavradı.</span></span></p>

    <p class="calibre5"><span class="font"><span class="calibre2">“Evet, Stephanie Plum,” dedi kadife gibi sesiyle. “Senin için ne yapabilirim?”</span></span></p>

    <p class="calibre5"><span class="font"><span class="calibre2">E. E. Martin’de satın alma bölümünde çalışırken, payıma düşen çamurlarla çok uğraşmıştım.</span></span></p>

    <p class="calibre5"><span class="font"><span class="calibre2">Kendimi kabul ettirmeyi, ama bunu yaparken de, sevimli ve profesyonel görünmeyi öğrenmiştim. Yüzüm ve sesim Ramirez’e arkadaşça bir yaklaşımım&#160;olduğunu hissettirmişti. Kelimelerim tam anlamıyla ne demek istediğimi ifade&#160;etmekteydi. “Elimi bırakırsanız size kartvizitimi verebilirim,” dedim.</span></span></p>

    <p class="calibre5"><span class="font"><span class="calibre2">Gülümsemesi değişmemiş gibiydi ama bu defa delilikten çok dostluk ve merak doluydu. Ona kartımı verdim ve durup okumasını seyrettim.</span></span></p>

    <p class="calibre5"><span class="font"><span class="calibre2">“Kaçak Yakalama Elemanı,” dedi, alay ettiği açıkça belli oluyordu. “Bu, küçük bir kız için oldukça büyük bir unvan.”</span></span></p>

    <p class="calibre5"><span class="font"><span class="calibre2">Ramirez’in yanında ayakta durana dek kendimi hiçbir zaman ufak tefek olarak algılamamıştım. Boyum 1.70’tir ve Mazur’ların Macar köylü soyundan gelme, iri&#160;kemikli bir yapım vardır. Vücudum, biber tarlalarında çalışmaya, toprağı&#160;pullukla sürmeye ve kuşların yumurtladığı gibi devamlı çocuk doğurmaya son&#160;derece uygundur. Her zaman koşarım ve yağlarımı eritmek için periyodik olarak&#160;açlıktan ölecek hallere gelene kadar rejim yaparım, ama hâlâ 60 kilo&#160;civarındayım. Fazla kilolu sayılmam ama çıtı pıtı da değilim. “Joe Morelli’yi&#160;arıyorum. Onu hiç gördünüz mü?”</span></span></p>

    <p class="calibre5"><span class="font"><span class="calibre2">Ramirez başını bilmiyorum anlamında iki yana salladı. “Joe Morelli’yi tanımıyorum. Sadece Ziggy’i öldürdüğünden haberim var,” dedi. Etrafındaki&#160;adamlara baktı. “Morelli denen herifi göreniniz var mı?”</span></span></p>

    <p class="calibre5"><span class="font"><span class="calibre2">Kimse cevap vermedi.</span></span></p>

    <p class="calibre5"><span class="font"><span class="calibre2">“Bana, ateş edildiğini gören bir tanık olduğu ve bu kişinin sonradan ortadan kaybolduğu söylenmişti,” dedim. “Bu tanığın kim olabileceği konusunda herhangi&#160;bir fikriniz var mı?”</span></span></p>

    <p class="calibre5"><span class="font"><span class="calibre2">Yine cevap yok.</span></span></p>

    <p class="calibre5"><span class="font"><span class="calibre2">Israrımı sürdürdüm. “Peki, Carmen Sanchez’e ne dersiniz? Carmen’i tanıyor musunuz? Ziggy size hiç ondan söz etti mi?”</span></span></p>

    <p class="calibre5"><span class="font"><span class="calibre2">Ramirez “Çok fazla soru soruyorsun,” dedi.</span></span></p>

    <p class="calibre5"><span class="font"><span class="calibre2">Odanın ön kısmında, eski moda büyük pencerelerin yakınında, ayakta duruyorduk ve tamamen içgüdüsel olarak, caddenin karşısındaki bina, dikkatimi&#160;çekti. Binanın üçüncü katındaki pencerede yine biraz önceki gölgeye benzer bir&#160;şekil belirdi.</span></span></p>

    <p class="calibre5"><span class="font"><span class="calibre2">Bir adam, diye düşündüm. Beyaz mı zenci mi olduğunu ayırt edememiştim. Fazla da önemi yoktu ya.</span></span></p>

    <p class="calibre5"><span class="font"><span class="calibre2">Ramirez ceketimin kolundan çekti. “Kola içer misin? Burada Kola makinesi var. Sana bir kola alabilirim.”</span></span></p>

    <p class="calibre5"><span class="font"><span class="calibre2">“İkram için teşekkür ederim, fakat bu sabah çok işim var ve gerçekten artık gitmeliyim. Eğer Morelli’ye rastladığınızda bana bir telefon ederseniz çok&#160;sevinirim.”</span></span></p>

    <p class="calibre5"><span class="font"><span class="calibre2">“Birçok kız için şampiyonun soda ikram etmesi bir lütuftur.”</span></span></p>

    <p class="calibre5"><span class="font"><span class="calibre2">Bu kız için değil, diye düşündüm. Bu kız şampiyonun kafasında birkaç tahtanın eksik olduğunu düşünüyor ve bu kız jimnastik salonunun havasını da hiç&#160;beğenmedi.</span></span></p>

    <p class="calibre5"><span class="font"><span class="calibre2">“Gerçekten kalıp bir kola içebilmeyi ben de isterdim,” dedim, “ancak erken bir öğle yemeği randevum var.” <span>Bir kutu incirle tabii.</span></span></span></p>

    <p class="calibre5"><span class="font"><span class="calibre2">“Etrafta böyle telaşla dolaşmak iyi değil. Kalıp biraz gevşemeliydin. Randevunu boş ver.”</span></span></p>

    <p class="calibre5"><span class="font"><span class="calibre2">Hafifçe yerimden kıpırdadım; oradan uzaklaşmaya çalışırken yalanımın dozunu arttırdım, “Aslında, Çavuş Gazarra ile bir iş yemeği yiyeceğim.”</span></span></p>

    <p class="calibre5"><span class="font"><span class="calibre2">Ramirez, “Sana inanmıyorum,” dedi. Aniden yüzündeki gülümseme dondu ve sesindeki nezaket kayboldu. “Sanırım, öğle yemeği hakkında yalan söylüyorsun.”</span></span></p>

    <p class="calibre5"><span class="font"><span class="calibre2">Midemde panik filizlerinin kıvrılarak yayıldığını hissettim ve abartılı bir tepki vermemek için kendime <span>hakim</span> olmaya çalıştım. Ramirez benimle oyun&#160;oynuyordu. Arkadaşlarının önünde şov yapıyordu. Büyük ihtimalle, çekiciliğine&#160;kapılmadığım için canımı yakmaya, üste çıkmaya çalışıyordu.</span></span></p>

    <p class="calibre5"><span class="font"><span class="calibre2">Saatime bakıyormuşum gibi yaptım. “Böyle düşündüğünüz için üzüldüm, ama Gazarra ile on dakika içinde buluşmam gerekiyor. Geç kalırsam pek hoşuna&#160;gitmez.”</span></span></p>

    <p class="calibre5"><span class="font"><span class="calibre2">Bir adım geri çekildim ve o anda Ramirez beni ensemden öyle bir yakaladı ki, etime batırdığı parmaklarının baskısı yüzünden öne doğru eğilirken istemeyerek&#160;kamburum çıktı.</span></span></p>

    <p class="calibre5"><span class="font"><span class="calibre2">“Hiçbir yere gitmiyorsun, Stephanie Plum,” dedi fısıldayarak. “Şampiyonun seninle olan işi henüz bitmedi.”</span></span></p>

    <p class="calibre5"><span class="font"><span class="calibre2">Jimnastik salonundaki sessizlik can sıkıcıydı. Hiç kimsede hareket yoktu.</span></span></p>

    <p class="calibre5"><span class="font"><span class="calibre2">Hiç kimseden karşı çıktığını gösteren bir ses çıkmıyordu. Bütün erkeklerin gözüne tek tek baktım ve sadece bomboş bakışlarla karşılaştım. Bana kimse yardım&#160;etmeyecek, diye düşündüm ve ilk kez gerçek korku nedir anladım.</span></span></p>

    <p class="calibre5"><span class="font"><span class="calibre2">Onun ses perdesine uyabilmek için sesimi alçaktım. “Buraya kanunları uygulayan bir toplumun üyesi olarak geldim. Buraya Joe Morelli’yi bulmama&#160;yardımcı olacak bir bilgi alabilirim diye geldim ve niyetimin ters algılanacağı&#160;hiçbir davranışta bulunmadım. Ben bir profesyonel gibi davranıyorum ve bana da&#160;bu konuda saygı gösterilmesini bekliyorum.”</span></span></p>

    <p class="calibre5"><span class="font"><span class="calibre2">Ramirez beni biraz daha kendine doğru çekti. “Şampiyonla ilgili bazı şeyleri bilmen lazım,” dedi. “Birincisi, şampiyona saygıdan söz edilmez. İkincisi de&#160;şunu bil ki şampiyon her istediğini elde eder.” Beni sarstı. “Şampiyonun şu anda&#160;ne istediğini biliyor musun? Şampiyon senin ona iyi davranmanı bekliyor, bebek.&#160;Gerçekten iyi. Onu reddettiğin için özür dilemen gerekiyor. Ona biraz saygı&#160;göster.” Bakışı göğüslerime kaydı. “Belki ondan biraz korktuğunu göstermelisin.&#160;Benden korkuyor musun, <span>kaltak</span>?”</span></span></p>

    <p class="calibre5"><span class="font"><span class="calibre2">IQ’su on ikinin üzerinde olan her kadın, Benito Ramirez’den korkardı.</span></span></p>

    <p class="calibre5"><span class="font"><span class="calibre2">Kıkırdadı ve kolumdaki tüylerin tümü havaya dikildi.</span></span></p>

    <p class="calibre5"><span class="font"><span class="calibre2">“Şimdi korktun,” dedi fısıldadı. “Kokusunu alıyorum. Kancık korkusunu. İddiaya girerim altına <span>işemişsindir</span>. Elimi sokayım da bir bakayım.”</span></span></p>

    <p class="calibre5"><span class="font"><span class="calibre2">Çantamda tabancam vardı ve eğer mecbur kalırsam kullanırdım, ama sadece başka hiçbir çare kalmadığında. On dakikalık eğitim beni çok iyi bir nişancı&#160;yapmamıştı.</span></span></p>

    <p class="calibre5"><span class="font"><span class="calibre2">Tamam, dedim kendi kendime. Kimseyi öldürmek istemiyordum. Bu cehennemden çıkabilmek için herkesi yeterince geriletmek istiyordum sadece. Silahımı&#160;hissedene kadar elimi deri çantanın üstünde gezdirdim.</span></span></p>

    <p class="calibre5"><span class="font"><span class="calibre2">Çantanın dibine kadar ulaş ve silahını al, diye geçirdim aklımdan. Ramirez’e doğrult ve ciddi görün. Acaba tetiği çekebilir miydim? Dürüstçe söylemek&#160;gerekirse, sahiden bilmiyordum Şüphelerim vardı. İşin bu raddeye gelmeyeceğini&#160;umdum.</span></span></p>

    <p class="calibre5"><span class="font"><span class="calibre2">“Ensemden elini çek,” dedim. “Bunu son kez söylüyorum.”</span></span></p>

    <p class="calibre5"><span class="font"><span class="calibre2">“Kimse şampiyona ne yapacağını söyleyemez,” diye kükredi. Sükûneti gitmiş, suratı allak bullak olmuş ve daha da çirkinleşmişti. Birkaç saniye için bir kapı&#160;ardına kadar açıldı ve içindeki adama gözüm ilişti -içindeki cehennem ateşine-cinnetin o bir anlık görünüşü ve duyduğu nefret öylesine güçlüydü ki, nefesim&#160;kesildi.</span></span></p>

    <p class="calibre5"><span class="font"><span class="calibre2">Elleriyle bluzumun önünden çekti ve ben çığlık atmaya başladığımda kulağıma yırtılan bir kumaş sesi geldi.</span></span></p>

    <p class="calibre5"><span class="font"><span class="calibre2">Kriz zamanlarında, insan içgüdüsüyle hareket ederken, kendisine en kolay gelen hareketi yapar. Ben de benim yerimde olan herhangi bir Amerikalı kadının&#160;yapacağı şeyi yaptım. Çantamla Ramirez’in kafasının yan tarafına olanca gücümle&#160;vurdum. Tabancam ve ufak tefek eşyalarımla dolu çantamın ağırlığı en aşağı dört&#160;buçuk kiloydu.</span></span></p>

    <p class="calibre5"><span class="font"><span class="calibre2">Ramirez iki yana sendeledi ve merdivenlere doğru hamle yaptı. Ancak ben bir buçuk metre kadar bile uzaklaşamadan, arkamdan gelip saçlarımı kavradı ve beni&#160;bez bebek gibi odanın öteki tarafına fırlattı. Ayağımı basacak yer bulamadım ve&#160;yüzükoyun yere düştüm, önce ellerimi çarptım, ellerimi cilasız tahtanın üzerinde&#160;kayan vücudum izledi. Bunun etkisiyle ciğerlerimdeki hava boşaldı.</span></span></p>

    <p class="calibre5"><span class="font"><span class="calibre2">Ramirez ata biner gibi üzerime oturdu, <span>kıçını</span> sırtıma dayamıştı. Elleriyle saçımı vahşi bir şekilde çekiyordu. Çantamı kaptım, fakat tabancama ulaşmam&#160;imkânsızdı.</span></span></p>

    <p class="calibre5"><span class="font"><span class="calibre2">Güçlü bir silahın sesini duydum ve ön camlar tuzla buz oldu.</span></span></p>

    <p class="calibre5"><span class="font"><span class="calibre2">Atışlar devam ediyordu. Birisi jimnastik salonuna şarjörünü boşaltıyordu. Adamlar oradan oraya koşuşuyorlar, bağrışarak kendilerine sığınacak bir delik&#160;arıyorlardı. Ramirez de bunların arasındaydı. Ben de zeminin üzerinde yengeç&#160;gibi hareket ediyordum, çünkü ayaklarımın beni taşıyacak gücü kalmamıştı.&#160;Merdivenlere kadar gelebildim, ayağa kalktım ve trabzanlara doğru hamle yaptım.&#160;Hareketlerimde bir koordinasyon sağlayamama paniğiyle ikinci basamağı bulamadım,&#160;yolun geri kalanını kayarak indim ve cadde hizasındaki yırtık döşemeye düştüm.&#160;Sürünerek ayaklarımın üzerinde doğruldum ve sendeleyerek dışarıya, sıcağın ve&#160;kör edici gün ışığının ortasına çıktım. Çoraplarım yırtılmıştı; dizlerim&#160;kanıyordu. Kapı koluna asılarak ayakta durabiliyor ve nefes almaya çalışıyordum.&#160;Tam o sırada bir el kolumun üst tarafını kavradı. Birden havaya sıçradım ve&#160;ciyak ciyak bağırmaya başladım. Bu Joe Morelli’ydi.</span></span></p>

    <p class="calibre5"><span class="font"><span class="calibre2">“Tanrı aşkına!” dedi beni hızla öne doğru çekerek. “Burada böyle dikilip durma. Kaldır <span>kıçını</span>!”</span></span></p>

    <p class="calibre5"><span class="font"><span class="calibre2">Ramirez’in merdivenlerden inip bana saldıracak kadar benimle ilgilendiğini sanmıyordum. Ancak oralarda oyalanıp bunu anlamaya çalışmanın çok da akıllıca&#160;olmayacağını fark ederek, dişlerim birbirine vura vura, Morelli’nin ardı sıra&#160;yürüdüm. Bu arada oksijensizlikten göğsüm yanıyordu; eteğim de kasıklarıma kadar&#160;sıyrılmıştı. Bu halimi Kathleen Turner beyaz perdede çok güzel yansıtabilirdi.&#160;Göz alıcı olmaktan oldukça uzaktım. Burnum ve sanırım salyalarım akıyordu. Acı&#160;içinde homurdanıyor, korkudan ağlıyor ve hayvan sesine benzer çirkin sesler&#160;çıkartarak Tanrı’ya o anda kendi uydurduğum duaları ediyordum.</span></span></p>

    <p class="calibre5"><span class="font"><span class="calibre2">Köşeyi döndük. Bitişik bloğun yanındaki dar sokaktan geçtik ve arka bahçelerdeki dar patikalardan aşağıya doğru koştuk. Yolun kenarında yıkık dökük&#160;tek arabalık tahta garajlar vardı ve ağzına kadar dolup taşmış çöp bidonları&#160;sıralanmıştı.</span></span></p>

    <p class="calibre5"><span class="font"><span class="calibre2">İki blok öteden siren sesleri geliyordu. Sanırım birkaç polis aracı ile ambulans silah seslerinin duyulduğu yere gidiyordu.</span></span></p>

    <p class="calibre5"><span class="font"><span class="calibre2">İçimden bir ses, jimnastik salonundan uzaklaşmamam ve Morelli’yi yakalamak için bana yardım etmeleri konusunda polisi ikna etmem gerektiğini söylüyordu.</span></span></p>

    <p class="calibre5"><span class="font"><span class="calibre2">Ama bir dahaki sefere tecavüze uğramama ramak kaldığında ve bana hayvanca davranıldığında hatırlamam gereken bir konuydu bu.</span></span></p>

    <p class="calibre5"><span class="font"><span class="calibre2">Morelli birden durdu ve ani bir hareketle beni boş bir garaja doğru sürükledi. Garajın çift kanatlı kapısı, süzülerek içeriye girilebilecek, ancak&#160;sokaktan geçenlerin içeriyi göremeyecekleri şekilde yarıya kadar açıktı.</span></span></p>

    <p class="calibre5"><span class="font"><span class="calibre2">Yerlerde öbek öbek toz vardı. Etrafı madeni bir koku sarmıştı. Durumun komikliği karşısında donup kaldım. Bütün bu geçen yılların ardından Morelli ile bir kez&#160;daha burada, garajdaydım. Yüzündeki gözlerini sertleştiren ve dudaklarının&#160;kenarlarını kasan öfkeyi görebiliyordum. Birden tayyörümün ceketinin önünü&#160;kavrayarak beni ham tahtadan duvara çarptı. Bunun etkisiyle kirişlerden tozlar&#160;dökülmeye ve dişlerim yeniden takırdamaya başladı.</span></span></p>

    <p class="calibre5"><span class="font"><span class="calibre2">Sesi kontrol etmekte zorlandığı öfkeden kısılmıştı. “Elini kolunu sallayarak jimnastik salonuna girip de ne <span>halt</span> edebileceğini sanıyorsun, Tanrı aşkına?”</span></span></p>

    <p class="calibre5"><span class="font"><span class="calibre2">Sorusunun son bölümünü bir vücut çalımıyla noktaladı.</span></span></p>

    <p class="calibre5"><span class="font"><span class="calibre2">“Cevap ver!” diye bağırdı.</span></span></p>

    <p class="calibre5"><span class="font"><span class="calibre2">Hissettiğim tüm acı kafamın içindeydi. Aptalca davranmıştım. Ve şimdi, yaralanma bir de hakaret ekleyerek Morelli beni zırvalamaya zorluyordu. Bu durum&#160;onun tarafından kurtarılmış olmak kadar alçaltıcıydı. “Seni bulmaya&#160;çalışıyordum.”</span></span></p>

    <p class="calibre5"><span class="font"><span class="calibre2">“İyi, tebrikler, beni buldun. Beni pervasızca ortaya çıkarttın ve bu da hiç mi hiç hoşuma gitmedi.”</span></span></p>

    <p class="calibre5"><span class="font"><span class="calibre2">“Caddenin karşısındaki binanın üçüncü kat penceresinden, jimnastik salonunu gözetleyen sendin demek.”</span></span></p>

    <p class="calibre5"><span class="font"><span class="calibre2">Morelli tek kelime söylemedi. Karanlık garajda simsiyah gözleri kocaman açılmıştı.</span></span></p>

    <p class="calibre5"><span class="font"><span class="calibre2">Kafamda teslim olmama kararı aldım.” Ve şimdi galiba yapacak tek şey kaldı.”</span></span></p>

    <p class="calibre5"><span class="font"><span class="calibre2">“Bir an evvel duymak için sabırsızlanıyorum.”</span></span></p>

    <p class="calibre5"><span class="font"><span class="calibre2">Elimi omzumdaki çantama daldırdım, tabancamı çıkarttım ve Morelli’nin göğsüne dayadım. “Tutuklusun,” dedim.</span></span></p>

    <p class="calibre5"><span class="font"><span class="calibre2">Gözleri şaşkınlıkla açıldı. “Silahın var! Bunu neden Ramirez’e karşı kullanmadın? Tanrım! Ona muhallebi çocuğu gibi çantanla vurdun! Niçin o&#160;kahrolası tabancanı kullanmadın?”</span></span></p>

    <p class="calibre5"><span class="font"><span class="calibre2">Yanaklarımın kızardığını hissettim. Ne diyebilirdim ki? Gerçek, utanç duymaktan daha berbattı. Ramirez’den çok tabancamdan korktuğumu Morelli’ye&#160;itiraf etmek saygınlığımı pek de arttırmayacaktı.</span></span></p>

    <p class="calibre5"><span class="font"><span class="calibre2">Morelli’nin toparlanması fazla uzun sürmedi. İğrenç bir ses çıkartarak, namluyu göğsünden itti ve tabancayı benden aldı.</span></span></p>

    <p class="calibre5"><span class="font"><span class="calibre2">“Eğer kullanmak istemiyorsan&#160;bunu yanında taşımamalısın,” dedi. “Silah taşıma ruhsatın var mı?”</span></span></p>

    <p class="calibre5"><span class="font"><span class="calibre2">“Evet.” Ancak bunun yasal olduğuna dair inancım sadece yüzde ondu.</span></span></p>

    <p class="calibre5"><span class="font"><span class="calibre2">“Ruhsatı nereden aldın?”</span></span></p>

    <p class="calibre5"><span class="font"><span class="calibre2">“Benim adıma Ranger aldı.”</span></span></p>

    <p class="calibre5"><span class="font"><span class="calibre2">“Ranger Manoso mu? Tanrım bunu belki de evinin mahzeninde yapmıştır.”</span></span></p>

    <p class="calibre5"><span class="font"><span class="calibre2">Mermileri boşalttı ve tabancamı geri verdi. “Kendine yeni bir iş bul. Ve Ramirez’den uzak dur. Kaçığın tekidir. Üç kez tecavüzle suçlandı ve her üçünde&#160;de suçsuz bulundu, çünkü hiçbirinde kurban ortada yoktu.”</span></span></p>

    <p class="calibre5"><span class="font"><span class="calibre2">“Bunu bilmiyordum.”</span></span></p>

    <p class="calibre5"><span class="font"><span class="calibre2">“Bilmediğin daha o kadar çok şey var ki.”</span></span></p>

    <p class="calibre5"><span class="font"><span class="calibre2">Tavrı bana bıkkınlık vermeye başlamıştı. Tutuklama konusunda daha çok şey öğrenmem gerektiğine şimdi daha fazla inanmıştım. Morelli’nin alaycı üstünlüğüne&#160;ihtiyacım yoktu.</span></span></p>

    <p class="calibre5"><span class="font"><span class="calibre2">“Nereye varmak istiyorsun?”</span></span></p>

    <p class="calibre5"><span class="font"><span class="calibre2">“Benimle uğraşma. Hukuki uygulamalarla ilgili bir iş mi arıyorsun? Güzel. Git bul. Beni deneme tahtası yapma. Yeterince problemim var. Bir de senin poponu kurtarmak için endişelenmek istemiyorum.”</span></span></p>

    <p class="calibre5"><span class="font"><span class="calibre2">“Senden popomu kurtarmanı isteyen kim. <span>Eğer</span> karışmasaydın, kendi popomu pekâlâ kendim korurdum.”</span></span></p>

    <p class="calibre5"><span class="font"><span class="calibre2">“Tatlım, poponu iki elinle bile bulamazdın.”</span></span></p>

    <p class="calibre5"><span class="font"><span class="calibre2">Avuçlarım kupkuru olmuştu ve alev alev yanıyordu. Kafatasımın derisi dokununca acıyordu. Dizlerim titriyordu. Eve dönmek ve beş altı saat duşun&#160;altında durup, kendimi temiz ve dinç hissedene kadar yıkanmak istiyordum.&#160;Morelli’den uzaklaşıp kendimi toparlamak ihtiyacındaydım. “Eve gidiyorum,”&#160;dedim.</span></span></p>

    <p class="calibre5"><span class="font"><span class="calibre2">“İyi fikir. Araban nerede?”</span></span></p>

    <p class="calibre5"><span class="font"><span class="calibre2">“Stark Caddesi ile Tyler arasında.”</span></span></p>

    <p class="calibre5"><span class="font"><span class="calibre2">Kapının yanında kendine çeki düzen verdi ve dışarıya göz attı. “Tamam.”</span></span></p>

    <p class="calibre5"><span class="font"><span class="calibre2">Dizlerimi doğrulttum. Kanlar kurumuştu ve külotlu çorabımın kalan kısmında lekeler vardı. Morelli gibiler dikkat etmediği takdirde aksak yürümem hoş&#160;görülebilirdi. Bu yüzden öne geçtim, içimden ağlayıp ufluyordum, ancak ağzımdan&#160;tek ses çıkmadı. Köşeye vardığımızda, Stark Caddesi’ne kadar benimle geldiğini&#160;fark ettim. “Eskorta ihtiyacım yok,” dedim, “iyiyim.”</span></span></p>

    <p class="calibre5"><span class="font"><span class="calibre2">Eli dirseğimdeydi ve beni öne doğru iterek yönlendiriyordu. “Kendini bir <span>halt</span> sanma. Senin iyiliğinden çok seni hayatımdan çıkartmakla ilgiliyim. Bundan&#160;tamamen emin olmak ve arabanın güneşin battığı yerde kayboluşunu görmek&#160;istiyorum.”</span></span></p>

    <p class="calibre5"><span class="font"><span class="calibre2">İyi şanslar, diye düşündüm. Arabam 1 numaralı otoyolda bir yerlerdeydi.</span></span></p>

    <p class="calibre5"><span class="font"><span class="calibre2">Stark’a vardık ve arabamı gördüğüm anda sendeledim. Bir saattir sokakta park edilmiş vaziyetteydi ve bu süre içinde her yanı sprey boya ile boyanmıştı,&#160;Arabama egemen olan renkler parlak pembe ile yeşildi ve her iki tarafında da&#160;göze çarpan şey “kancık” kelimesiydi. Tabağımı aradım ve arabamın arka&#160;koltuğunda bıraktığım bir kutu inciri gördüm. Evet, bu benim arabamdı.</span></span></p>

    <p class="calibre5"><span class="font"><span class="calibre2">Abuk sabuk şeylerle geçen bir günde yeni bir abukluk daha. Fazla aldırmadım. Umurumda bile değildi. Hissizleşmiştim. Alçaltıcı şeylere karşı bağışıklık&#160;kazanmaya başlıyordum. Çantamda anahtarlarımı buldum ve kapının kilidine soktum.</span></span></p>

    <p class="calibre5"><span class="font"><span class="calibre2">Morelli topuklarının üzerinde arkaya doğru kaykıldı, elleri ceplerindeydi; dudaklarına hafif bir gülümseme yayılmaya başlamıştı.</span></span></p>

    <p class="calibre5"><span class="font"><span class="calibre2">“Arabaya yazı yazmak, birçok insanın hoşuna gider,” dedi.</span></span></p>

    <p class="calibre5"><span class="font"><span class="calibre2">“<span>Bok</span> ye ve geber.”</span></span></p>

    <p class="calibre5"><span class="font"><span class="calibre2">Morelli başını arkaya doğru atarak yüksek sesle güldü. Kahkahası derin, zengin ve bulaşıcıydı ve eğer bu kadar üzüntülü olmasaydım ben de onunla&#160;birlikte gülerdim. Arabanın kapısını açıp kendimi şoför koltuğuna attım. Kontağı&#160;çevirdim ve öyle bir gazladım ki, Morelli egzozdan çıkan dumanla nefesi&#160;kesilerek ve gürültüden kulakları çınlayarak orada kalakaldı.</span></span></p>

    <p class="calibre5"><span class="font"><span class="calibre2">Resmen, Trenton şehrinin doğu sınırında yaşıyordum, ama gerçekte benim mahallem Trenton’dan daha çok Hamilton İlçesi’ne benziyordu. Oturduğum apartman&#160;çirkin koyu kırmızı tuğlalardan, merkezi ısıtma ve ısı camların icadından çok&#160;önce inşa edilmiş bir yapıydı. On sekiz daire üç kata eşit olarak yerleştirilmişti. Şimdiki standartlarla öyle müthiş bir apartman değildi. Havuza üyelik veya tenis kortları imkânı sunmuyordu. Asansör de pek güvenilir değildi.</span></span></p>

    <p class="calibre5"><span class="font"><span class="calibre2">Banyo küf sarısının <span>hakim</span> olduğu seçkin Patridge ailesi tarzındaydı ve süslemeler masasının kenarlarında Fransız taşrası tarzında süslemeler vardı.&#160;Mutfak gereçleri ise benzerlerinin bir çentik altındaydı.</span></span></p>

    <p class="calibre5"><span class="font"><span class="calibre2">Apartmanın iyi tarafı sağlam malzemeyle yapılmış olmasıydı. Daireden daireye ses geçmiyordu. Odalar büyüktü ve güneş alıyordu. Tavanlar yüksekti. Ben ikinci&#160;kattaydım ve pencerelerim apartmanın küçük otoparkına bakıyordu. Bina balkon&#160;çıkıntısından daha öndeydi, fakat eski tarz siyah metal bir yangın merdiveni&#160;yatak odamın dibinden geçiyordu. Bu açıdan da şanslıydım. Külotlu çoraplarımı&#160;kurutma yaprak biti dolu bitkilerimi karantinaya alma ve boğucu yaz gecelerinde&#160;dışarıda oturabilme imkânı sağlaması açısından ideal bir yerdi.</span></span></p>

    <p class="calibre5"><span class="font"><span class="calibre2">Hepsinden de önemlisi, bu çirkin tuğla yapı diğer çirkin tuğla yapıların bir uzantısı değildi. Küçük esnafın bulunduğu işlek bir cadde üstünde kendi başına&#160;duruyordu ve gösterişsiz ahşap evlerin olduğu bir mahallenin sınırındaydı.&#160;Kasabada yaşamaya çok benziyordu... <span>ancak</span> daha iyiydi. Annemin göbek bağını&#160;buraya kadar uzatması bir hayli zor oluyordu ve ekmek fırını sadece bir blok&#160;ötedeydi.</span></span></p>

    <p class="calibre5"><span class="font"><span class="calibre2">Arabamı park ettim ve arka bloğa doğru sıvıştım. Morelli buralarda olmadığı için, cesur görünmeme gerek yoktu. Bu yüzden daireme gidene kadar kendi kendime&#160;konuştum, söylendim ve topallayarak yürüdüm. Duş yaptım, kendime ilk yardım&#160;uyguladım ve tişörtümle şortumu giydim. Diz kapaklarım iyice berelenmiş ve&#160;üstlerindeki deriler sıyrılmıştı. Giderek morumsu kırmızı ve gece mavisi bir&#160;renge bürünmeye başlamışlardı. Dirseklerim de neredeyse aynı durumdaydı.&#160;Bisikletten düşmüş oğlan çocuğundan hiç farkım yoktu. Kendi kendime, “Bunu&#160;yapabilirim; bunu yapabilirim,” dediğimi duyuyordum. Ve bundan sonra&#160;hatırladığım tek şey, iki dizi de yaralı aptal görüntümle yere serilip&#160;yattığımdı.</span></span></p>

    <p class="calibre5"><span class="font"><span class="calibre2">Kendimi yatağıma zor attım ve bir kartal gibi sırtımın üzerine yattım. Her şeyin değersiz olduğunu düşündüğüm zamanlarda yatış şeklim buydu. Çok belirgin&#160;avantajları vardı. Zihnime çok parlak bir fikir gelmesini beklerken şekerleme&#160;yapabilirdim. Bana uzun gelen bir süre öylece yattım. Aklıma hiçbir parlak fikir&#160;gelmedi. Uyuyamayacak kadar sarsılmıştım.</span></span></p>

    <p class="calibre5"><span class="font"><span class="calibre2">Ramirez’le aramda geçenleri tekrar yaşamaktan kendimi alamıyordum. Daha önce hiçbir erkek tarafından saldırıya uğramamıştım. Yakınıma bile gelememişlerdi.&#160;Öğleden sonraki saldırı benim için aşağılayıcı ve korkutucu bir deneyimdi. Şimdi&#160;sular durulmuştu ve daha sakin duygular <span>hakim</span> olmaya başlıyordu. Kendimi&#160;saygısızlığa uğramış ve yaralanmış hissettim.</span></span></p>

    <p class="calibre5"><span class="font"><span class="calibre2">Durumu polise rapor etmeyi düşündüm ama hemen bundan vazgeçtim. Benim gibi kaba ve sert bir ödül avcısının Büyük Birader’e şikâyette bulunması bana hiçbir&#160;puan kazandırmayacaktı. Ranger’in bu saldırı için yardım isteyeceğini&#160;düşünemiyordum bile.</span></span></p>

    <p class="calibre5"><span class="font"><span class="calibre2">Yine de şanslıydım diye düşündüm. Bu işten ufak tefek yaralarla kurtulmuştum. Teşekkürler Morelli.</span></span></p>

    <p class="calibre5"><span class="font"><span class="calibre2">Bu son itiraf boğazımdan bir inilti çıkmasına neden oldu. Çünkü Morelli tarafından kurtarılmak çok utanç verici bir şeydi. Aynı zamanda da büyük&#160;haksızlıktı. Her şey dikkate alındığında, o kadar da kötü değildim. Bu olayla&#160;ilgilenmeye başlayalı kırk sekiz saat bile olmamıştı ve aradığım adamı iki kez&#160;bulmuştum. Evet, adamı getirip teslim edememiştim, ama ne de olsa daha öğrenme&#160;aşamasındaydım. Hiç kimse mühendislik okuyan birinci sınıf öğrencisinden daha&#160;ilk yılda kusursuz bir köprü inşa etmesini bekleyemezdi. Bana da aynı şekilde&#160;davranılmasını hak etmiştim.</span></span></p>

    <p class="calibre5"><span class="font"><span class="calibre2">Silahın faydalı olacağından şüpheliydim. Kendimi Morelli’ye ateş ederken düşünemiyordum bile. Belki ayağından vurabilirdim. Fakat küçük ve hareketli bir&#160;hedefe isabet etme şansım ne olabilirdi ki? Pek fazla değil. Açıkçası, avıma&#160;boyun eğdirmek için daha az ölümcül bir yol bulmak ihtiyacındaydım. Belki de bir&#160;savunma spreyi tarzıma daha uygundu. Yarın sabah Sunny’nin Silah Dükkânı’na&#160;gidip elimdeki imkânlara bir şeyler ekleyebilirdim. Radyonun saati 5.50’yi&#160;gösteriyordu. Donuk bir şekilde saate baktım, saatin önemini hemen fark etmedim.&#160;Birden içime bir korku yayıldı. Annem beni yine akşam yemeğine bekliyordu!</span></span></p>

    <p class="calibre5"><span class="font"><span class="calibre2">Yataktan fırladım ve telefona koştum. Telefon çalışmıyordu. Faturayı ödememiştim. Mutfak tezgâhının üstündeki anahtarları kaptım ve hızla kapıdan&#160;dışarı çıktım.</span></span></p>
  </div>
</body>
</html>
