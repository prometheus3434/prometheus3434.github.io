<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xmlns:o="urn:schemas-microsoft-com:office:office" xmlns:w="urn:schemas-microsoft-com:office:word">
<head>
  <link href="sndta7e5.css" rel="Stylesheet" type="text/css" />

  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre" xml:lang="TR" xmlns:xml="http://www.w3.org/XML/1998/namespace">
  <div class="wordsection">
    <p class="calibre5"><span class="font"><span class="calibre2"><br class="calibre4" id="calibre_pb_5" /></span></span></p>

    <p class="calibre5"><span>&#160;</span></p>

    <h1 class="calibre1"><a class="pcalibre1 pcalibre" id="_Toc425064420"><span class="font"><span class="calibre2">BEŞ</span></span></a></h1>

    <p class="calibre5"><span class="font"><span class="calibre2">Ranger’ı aradım ve yardım istedim, çünkü kendi başıma iş yapma konusunda henüz acemiydim. Park yerine geldiğimde, Ranger beni bekliyordu. Baştan aşağı&#160;siyahlara bürünmüştü. Kolsuz siyah bir tişörtün altına, asker tipi kalın siyah&#160;bir pantolon giymişti. Üstünde Mars’a ulaşacak kadar çok anten bulunan, siyah,&#160;<span>gıcır</span> gıcır bir Mercedes’e yaslanmıştı. Egzozumun arabayı kirletmemesi için,&#160;park ederken arada birkaç otomobillik yer bıraktım.</span></span></p>

    <p class="calibre5"><span class="font"><span class="calibre2">“Senin araban mı?” diye sordum. Sanki bir başkası da bu arabaya ait olabilirmiş gibi.</span></span></p>

    <p class="calibre5"><span class="font"><span class="calibre2">“Hayat bana çok iyi davrandı,” dedi. Gözleri benim Nova’ma kayınca, “Boyası çok güzel olmuş,” diye ekledi. “Stark Caddesi’ne hiç gittin mi?”</span></span></p>

    <p class="calibre5"><span class="font"><span class="calibre2">“Evet, orada radyomu çaldılar.”</span></span></p>

    <p class="calibre5"><span><span class="font"><span class="calibre2">“Hah, hah, hah. Zor durumdaki insanlara katkıda bulunman çok hoş.”</span></span></span></p>

    <p class="calibre5"><span class="font"><span class="calibre2">“Arabamı tümüyle verip katkıda bulunmak istiyorum, ama isteyen yok.”</span></span></p>

    <p class="calibre5"><span class="font"><span class="calibre2">“Züppelerin çılgın olması aptal oldukları anlamına gelmez.” Başını Morelli’nin apartmanına doğru salladı. “Evde kimse varmış gibi görünmüyor, bu&#160;nedenle de rehbersiz yapacağımız gezimize başlayalım istersen.”</span></span></p>

    <p class="calibre5"><span class="font"><span class="calibre2">“Bu yasa dışı olmaz mı?”</span></span></p>

    <p class="calibre5"><span><span class="font"><span class="calibre2">“Tabii ki hayır.</span></span></span> <span class="font"><span class="calibre2">Yasa bizden yana, bebek. Kaçakların peşinde olanların her şeyi yapması serbesttir. Arama belgemizin olması bile gerekmez.” Siyah naylon&#160;fileden kemeri beline taktı ve 9mm.lik Glock marka silahını da içine koydu.</span></span></p>

    <p class="calibre5"><span class="font"><span class="calibre2">Kelepçeleri de belindeki kemere taktı ve onunla kafede ilk karşılaştığım gün üzerinde olan bol siyah ceketini giydi. “Morelli’nin orada olacağını hiç&#160;sanmıyorum,” dedi, “ama yine de bilemezsin. Her zaman hazırlıklı olmak gerekir.”</span></span></p>

    <p class="calibre5"><span class="font"><span class="calibre2">Benim de aynı önlemleri almam gerekiyordu sanırım, ama kendimi belimdeki kemerden sarkan böyle bir tabancayla hayal bile edemiyordum. Zaten bu da boşu&#160;boşuna yapılmış bir hareket olacaktı, çünkü Morelli onu vuracak kadar gözü pek&#160;olmadığımı biliyordu.</span></span></p>

    <p class="calibre5"><span class="font"><span class="calibre2">Ranger ile yürüyerek otoparktan karşıya geçtik ve Morelli’nin apartmana doğru yöneldik. Ranger kapıyı çaldı ve biraz bekledi. “Kimse yok mu?” diye&#160;seslendi. Cevap gelmedi.</span></span></p>

    <p class="calibre5"><span class="font"><span class="calibre2">“Şimdi ne olacak?” dedim. “Kapıyı kırıp içeriye mi gireceksin?”</span></span></p>

    <p class="calibre5"><span class="font"><span class="calibre2">“Olmaz. O maço işi, bunu yaparken insan ayağını kırabilir.”</span></span></p>

    <p class="calibre5"><span class="font"><span class="calibre2">“O zaman kilidi çıkartacaksın, herhalde? Kredi kartını mı kullanacaksın?”</span></span></p>

    <p class="calibre5"><span class="font"><span class="calibre2">Ranger kafasını salladı. “Çok fazla televizyon seyretmişsin.” Cebinden bir anahtar çıkartıp kilide soktu. “Seni beklerken polis şefinden bir anahtar&#160;aldım.”</span></span></p>

    <p class="calibre5"><span class="font"><span class="calibre2">Morelli’nin dairesi bir oturma odası, yemek bölümü, mutfak, banyo ve yatak odasından ibaretti. Oldukça temizdi ve az eşyayla döşenmişti. İçerde kare&#160;şeklinde, küçük, meşe bir masa, dört tane arkası deri iskemle, rahat pufuduk bir&#160;kanepe, kahve masası ve bir sandalye vardı. Ayrıca oturma odasında pahalı bir&#160;müzik sistemiyle yatak odasında küçük bir televizyon bulunuyordu.</span></span></p>

    <p class="calibre5"><span class="font"><span class="calibre2">Ranger ve ben mutfakta araştırma yaparken, adres defterini aradık, tost makinesinin önündeki, gelişi güzel bırakılmış faturaları gözden geçirdik.</span></span></p>

    <p class="calibre5"><span class="font"><span class="calibre2">Morelli’yi bu dairede, anahtarlarım mutfak tezgâhının üstüne atarken, ayakkabılarını çıkartıp fırlatırken ve gelen mektupları okurken hayal etmek çok&#160;kolaydı.</span></span></p>

    <p class="calibre5"><span class="font"><span class="calibre2">Büyük bir ihtimalle, Morelli’nin bir daha asla bu basit şeyleri yapma özgürlüğünün kalmayacağını birden idrak edince, vücuduma bir vicdan azabı dalgası yayıldı. Bir adam öldürmüştü ve bunu yaptığı anda kendi hayatını da söndürmüştü. Bu öylesine berbat bir kayıptı ki. Böyle bir aptallığı nasıl&#160;yapmıştı? Nasıl olmuştu da burnunu böylesine pis bir işe sokmuştu? Bu tür şeyler&#160;insanların başına nasıl gelebiliyordu?</span></span></p>

    <p class="calibre5"><span class="font"><span class="calibre2">Ranger, “Burada hiçbir şey yok,” dedi. Sonra Morelli’nin telesekreterinin düğmesine bastı. “Merhaba, ateşli adam,” diyen bir kadın sesi duyuldu. “Ben&#160;Carlene. Beni ara.” Biiip.</span></span></p>

    <p class="calibre5"><span class="font"><span class="calibre2">“Joseph Anthony Morelli, annen arıyor. Orada mısın? Alo? Alo?” Biip.</span></span></p>

    <p class="calibre5"><span class="font"><span class="calibre2">Ranger makinenin arkasını çevirdi ve güvenlik kodu ile özel mesaj kodunu not etti. “Bu numaraları kaydet. Bunlarla dışardaki bir telefonla onun mesajlarını&#160;dinleyebilirsin. Belki bir şeyler yakalayabilirsin.”</span></span></p>

    <p class="calibre5"><span class="font"><span class="calibre2">Yatak odasına geçtik. Çekmecelerini didik didik aradık. Sayfa sayfa kitaplarını karıştırdık, dergilerini inceledik. Fotoğraflarına baktık. Bunlar&#160;aile fotoğraflarıydı. Önemli hiçbir şey yoktu. Carmen’in resimlerine&#160;rastlamadık. Çekmecelerinin büyük bir kısmı boşaltılmıştı. Bütün çoraplarını ve&#160;iç çamaşırlarını almıştı. Çok kötü. Çamaşırlarını görmek için bir süre beklemem&#160;gerekecekti demek ki.</span></span></p>

    <p class="calibre5"><span class="font"><span class="calibre2">Sonunda tekrar mutfağa geldik.</span></span></p>

    <p class="calibre5"><span class="font"><span class="calibre2">“Burası çok temiz,” dedi Ranger. “Burada seni ilgilendirecek pek bir şey bulacağını sanmam. Geri geleceğinden kuşkum var. Bana kalırsa ihtiyacı olan her&#160;şeyi yanına almış.” Mutfak duvarına asılı bir sürü anahtarı yerinden alıp&#160;avucuma bıraktı. “Bunları al. Tekrar içeriye girmek istersen apartman&#160;görevlisini rahatsız etmene gerek kalmaz.”</span></span></p>

    <p class="calibre5"><span class="font"><span class="calibre2">Morelli’nin dairesini kilitledik ve yöneticinin anahtarını kapısındaki delikten içeriye kaydırdık. Ranger Mercedes’ine bindi, aynalı gözlüklerini&#160;taktı, arabanın güneşliğini açtı, teybe alçak perdeden ağır bir müzik kaseti&#160;koydu ve Batman gibi otoparktan çıktı gitti.</span></span></p>

    <p class="calibre5"><span class="font"><span class="calibre2">Ben içimi çekip Nova’ma baktım. Kaldırıma yağ sızdırıyordu. İki park yeri ötede Morelli’nin kırmızı ve altın rengi, yepyeni Cherokee cipi güneşte&#160;parıltılar saçarak duruyordu. Parmaklarımda Morelli’nin anahtarlarının&#160;ağırlığını hissediyordum. Bir ev, iki de araç anahtarı. Daha yakından bakmamın&#160;bir sakıncası olmadığını düşünerek, Cherokee’nin kapısını açtım ve içeriye&#160;süzüldüm. Araba hâlâ yeni kokuyordu. Ön panelde bir zerre toz yoktu, halılar&#160;süpürülmüştü ve üzerlerinde tek leke görünüyordu. Kırmızı döşeme pürüzsüz ve&#160;kusursuzdu. Cipin beş vitesi, dört çeker sistemi ve insanı gururlandıracak bir&#160;beygir gücü vardı. Araç, havalandırma sistemi, Alpine radyo-teyp çaları, cep&#160;telefonu, iki kanallı polis radyosu ve bir de CB tarama cihazı ile donatılmıştı.&#160;Muhteşem bir şeydi ve Morelli’ye aitti. Bir kanun kaçağının böylesine şahane bir&#160;arabası varken, benimkinin <span>boktan</span> bir Nova olması hiç de adil değildi.</span></span></p>

    <p class="calibre5"><span class="font"><span class="calibre2">Arabayı açtığıma göre, çalıştırmalıydım da. Bir arabanın motorunun uzun süre çalışmaması, araba için hiç iyi değildir. Bunu herkes bilir. Derin bir nefes&#160;aldım ve dikkatli bir manevra ile direksiyona geçtim. Koltukla dikiz aynasını&#160;kendime göre ayarladım. Ellerimi direksiyonun üstünde tutarak onu hissetmeye&#160;çalıştım. Kendi kendime, eğer böyle bir arabam olsaydı Morelli’yi mutlaka&#160;yakalardım diye söylendim. Zekiydim. Tuttuğunu koparan biriydim. İhtiyacım olan&#160;tek şey bir arabaydı. Bunu kullanabilir miyim diye düşündüm. Belki sadece motoru&#160;çalıştırmak yeterli değildi. Aracın belki de, şöyle bloğun etrafında dolaşmaya&#160;ihtiyacı vardı; kayışların iyice çalışmasını sağlayabilmek için, onu bir veya&#160;iki gün kullanmak belki daha da iyi olurdu.</span></span></p>

    <p class="calibre5"><span class="font"><span class="calibre2">Peki, tamam, ben kimi kandırmaya çalışıyordum ki? Düpedüz Morelli’nin arabasını çalmayı tasarlıyordum. Çalmak denemez diye mantık yürüttüm. <span>Yetkili&#160;olarak kullanmak.</span> Neticede, kanun kaçaklarını avlıyordum ve büyük bir İhtimalle&#160;acil durumlarda araçlarını kullanma yetkim vardı. Nova’ma şöyle bir baktım. Bana&#160;acil durum varmış gibi geldi.</span></span></p>

    <p class="calibre5"><span class="font"><span class="calibre2">Morelli’nin arabasını yürütmenin bir başka avantajı daha vardı. Bundan hiç hoşlanmayacağından çok emindim. Yeterince kızarsa, aptalca bir şey yapıp cipinin&#160;peşine düşebilirdi.</span></span></p>

    <p class="calibre5"><span class="font"><span class="calibre2">Kontak anahtarını çevirdim ve kalbimin normalden iki kat daha hızlı attığını fark etmemişim gibi yaptım. Kendi kendime, iyi bir kanun kaçağı avcısı olmak,&#160;anı yakalayabilmeye bağlıdır, dedim. Esneklik. Adaptasyon. Yaratıcı düşünmek.&#160;Hepsi gerekli niteliklerdir. Eh, biraz eğlenmenin de zararı yoktu. Çaldığım ilk&#160;arabayı birdenbire çok hızlandırıp kaza yapmamak için biraz yavaş gaz verdim.&#160;Günlük seyahat programımda yapmam gereken bir şey daha vardı. Carmen’in son&#160;çalıştığı yer olarak bilinen Step in Bar’a gitmem gerekiyordu. Step-In, Stark&#160;Caddesi’nde jimnastik salonunun iki blok aşağısındaydı. Eve uğrayıp daha rahat&#160;bir kıyafet giyip giymeme konusunda kararsız kaldım, ama sonunda üstümdekilerle&#160;idare etmeye karar verdim. Ne giyersem giyeyim, barın müdavimlerinden olmadığım&#160;belliydi.</span></span></p>

    <p class="calibre5"><span class="font"><span class="calibre2">Yarım blok ötede park edecek bir yer buldum. Arabayı kilitledim; biraz yürüdükten sonra, barın kapalı olduğunu gördüm. Kapısında asma kilit vardı.&#160;Pencereler tahtalarla kapatılmıştı. Neden kapalı olduğuna dair hiçbir bilgi&#160;verilmemişti. Pek fazla hayal kırıklığına uğramadım. Jimnastik salonundaki&#160;olaydan sonra, Stark Caddesi ahalisinden birinin kalesine zorla girmeye fazla&#160;istekli değildim. Çabucak Cherokee’ye bindim ve Morelli’yi görebilirim ümidiyle,&#160;ok gibi bir hızla, Stark Caddesi’nde bir yukarı bir aşağı dolaştım.</span></span></p>

    <p class="calibre5"><span class="font"><span class="calibre2">Beşinci geçişimde araca daha çok alışmıştım ama yakıtım azalıyordu. Ben de vazgeçtim. Torpido gözüne baktım. Kredi kartı olabilirdi, ama yoktu. Şiştim.&#160;Yakıt yok. Para yok. Kart yok.</span></span></p>

    <p class="calibre5"><span class="font"><span class="calibre2">Eğer Morelli’nin peşinden gideceksem ihtiyaçlarımı karşılamak için paraya ihtiyacım vardı. Hiçbir şey yapmadan oturamazdım. Problemimin tek çaresi tabii&#160;ki Vinnie’ydi. Vinnie bana biraz nakit avans verecekti. Trafik ışığında durunca,&#160;bir dakikamı Morelli’nin telefonunu incelemeye ayırdım. Telefonu çalıştırdım ve&#160;üzerinde bir numara belirdi. Ne rahat. Bir işi yapacaksam tam yapmam gerektiğini&#160;anladım. Neden sadece Morelli’nin arabasını çalmakla kalacaktım ki? Varsın&#160;telefon faturası da kabarsın.</span></span></p>

    <p class="calibre5"><span class="font"><span class="calibre2">Vinnie’nin ofisini aradım, Connie cevap verdi.</span></span></p>

    <p class="calibre5"><span class="font"><span class="calibre2">“Vinnie orada mı?” diye sordum.</span></span></p>

    <p class="calibre5"><span class="font"><span class="calibre2">“Evet, bütün öğleden sonra burada olacak,” diye cevapladı.</span></span></p>

    <p class="calibre5"><span class="font"><span class="calibre2">“Ben on dakika sonra oradayım. Onunla konuşmam lazım.”</span></span></p>

    <p class="calibre5"><span class="font"><span class="calibre2">“Morelli’yi yakaladın mı?”</span></span></p>

    <p class="calibre5"><span class="font"><span class="calibre2">“Hayır, ama arabasına el koydum.”</span></span></p>

    <p class="calibre5"><span class="font"><span class="calibre2">“Arabanın üstü açılıyor mu?”</span></span></p>

    <p class="calibre5"><span class="font"><span class="calibre2">Gözlerimi yukarıya kaldırdım. “Hayır, açılmıyor.”</span></span></p>

    <p class="calibre5"><span class="font"><span class="calibre2">“Serseri,” dedi.</span></span></p>

    <p class="calibre5"><span class="font"><span class="calibre2">Telefonu kapattım ve Southard’a doğru döndüm. Bir taraftan da bu konuda daha mantıklı bir ilerlemeyi nasıl yapabileceğimi düşünüyordum. Beni iki hafta idare&#160;edebilecek paraya ihtiyacım vardı ve eğer Morelli’yi yakalamak için bu aracı&#160;kullanacaksam, bir de alarm sistemine yatırım yapmam gerekiyordu. Cipi her saat&#160;başı kontrol edemezdim. Ben uyurken, tuvaletteyken veya markette alış veriş&#160;yaparken, Morelli’nin gelip arabayı gizlice götürmesini de istemiyordum.</span></span></p>

    <p class="calibre5"><span class="font"><span class="calibre2">Bana gereken miktarın ne olacağını düşünürken, telefondan yumuşak bir “biiip”sesi gelince, neredeyse kaldırımın kenarına çarpıyordum.</span></span></p>

    <p class="calibre5"><span class="font"><span class="calibre2">Bu garip bir duyguydu. Kulak misafirliği yaparken veya yalan söylerken yakalanmak ya da tuvalette otururken banyo duvarlarının birdenbire yıkılması&#160;gibi bir şeydi. İçimde, cipi yoldan çıkarıp çığlık çığlığa kaçmak gibi mantıksız&#160;bir dürtü uyandırmıştı.</span></span></p>

    <p class="calibre5"><span class="font"><span class="calibre2">Ahizeyi büyük bir dikkatle kulağıma götürdüm. “Alo?”</span></span></p>

    <p class="calibre5"><span class="font"><span class="calibre2">Bir duraklama oldu ve hattın öbür ucundan bir kadın sesi duyuldu. “Joseph Morelli ile görüşmek istiyorum.”</span></span></p>

    <p class="calibre5"><span class="font"><span class="calibre2">Kutsal inek! Bu Anne Morelli’ydi. Sanki başım yeterince belada değilmiş gibi, bir de bu çıkmıştı. “Şu anda Joe burada değil.”</span></span></p>

    <p class="calibre5"><span class="font"><span class="calibre2">“Siz kimsiniz?”</span></span></p>

    <p class="calibre5"><span class="font"><span class="calibre2">“Ben Joe’nun bir arkadaşıyım. Arada sırada arabayı çalıştırmamı istemişti benden.”</span></span></p>

    <p class="calibre5"><span class="font"><span class="calibre2">“Bu kocaman bir yalan,” dedi Morelli’nin annesi. “Ben kiminle konuştuğumu çok iyi biliyorum. Sen Stephanie Plum’sın. Senin sesini tanırım. Benim&#160;Joseph’imin arabasında ne arıyorsun sen?” Hiç kimse çevresindekilere Anne&#160;Morelli kadar tepeden bakmayı beceremezdi. Telefondaki herhangi bir anne&#160;olsaydı, belki durumu açıklar veya özür dilerdim, fakat Morelli’nin anasından&#160;ödüm kopuyordu.</span></span></p>

    <p class="calibre5"><span class="font"><span class="calibre2">“Ne?” diye bağırdım. “Sizi duyamıyorum. Ne diyorsunuz? Ne?”</span></span></p>

    <p class="calibre5"><span class="font"><span class="calibre2">Ahizeyi çarparak kapattım ve telefonu devreden çıkardım. “Afferin,” dedim kendi kendime. <span>“Çok olgun bir davranış.</span> Çok profesyonelce. Gerçekten hızlı&#160;düşünerek verilen bir karar.”</span></span></p>

    <p class="calibre5"><span class="font"><span class="calibre2">Hamilton Caddesi’ne park ettim ve Vinnie’ye kadar yarım blok yürüyecek gücü topladım. Kendimi yüzleşmeye hazırlıyordum. Adrenalinimi artırarak enerji&#160;seviyemi yükseltiyordum. Kapıdan içeri Muhteşem Kadın havalarında girdim;&#160;Connie’yi <span>baş parmağımı</span> havaya kaldırarak selamladım ve doğruca Vinnie’nin&#160;ofisine daldım. Kapı açıktı. Vinnie masasında bahis kağıdıyla <span>haşır</span> neşirdi.</span></span></p>

    <p class="calibre5"><span class="font"><span class="calibre2">“O... Merhaba,” dedim. “Nasıl gidiyor?”</span></span></p>

    <p class="calibre5"><span class="font"><span class="calibre2">“Hay Allah kahretsin,” diye cevap verdi Vinnie. “Yine ne var?”</span></span></p>

    <p class="calibre5"><span class="font"><span class="calibre2">İşte ailemin sevdiğim bir yanı da bu. Birbirimize o kadar candan ve o kadar sıcak davranırız ve aynı zamanda o kadar kibarızdır ki. “Avans istiyorum. İşle&#160;ilgili masraflarım var,” dedim.</span></span></p>

    <p class="calibre5"><span class="font"><span class="calibre2">“Avans mı? Sen benimle dalga mı geçiyorsun? Şaka yapıyorsun, değil mi?”</span></span></p>

    <p class="calibre5"><span class="font"><span class="calibre2">“Şaka maka yapmıyorum. Morelli’yi teslim edince 10.000 dolar alacağım. 2000 dolarlık avans istiyorum.”</span></span></p>

    <p class="calibre5"><span class="font"><span class="calibre2">“Rüyanda görürsün. Herhalde bana daha fazla şantaj da yapmayacaksın. Eğer karıma boşboğazlık edersen, benim ölüden hiç farkım kalmaz. Bir ölüden nasıl&#160;para sızdırabilirsin, uyanık?”</span></span></p>

    <p class="calibre5"><span class="font"><span class="calibre2">Haklıydı. “Tamam, demek ki şantaj işe yaramayacak. Açgözlülüğünü istismar etmeme ne dersin? Sen bana şimdi 2000 dolar ver, ben de alacağım üzerinden sana&#160;yüzde on indirim yapayım.”</span></span></p>

    <p class="calibre5"><span class="font"><span class="calibre2">“Ya Morelli’yi yakalayamazsan? Bunu hiç düşündün mü?”</span></span></p>

    <p class="calibre5"><span class="font"><span class="calibre2">“Nefes aldığım her saniye düşünüyorum. Morelli’yi getireceğim.”</span></span></p>

    <p class="calibre5"><span class="font"><span class="calibre2">“Ah tabii! Senin bu pozitif düşünceni paylaşamadığım için beni affet. Ve unutma ki bu abuk anlaşma sadece bir hafta için geçerli. Dört günün kaldı.&#160;Gelecek Pazartesi Morelli’yi teslim etmezsen, işi başkasına vereceğim.”</span></span></p>

    <p class="calibre5"><span class="font"><span class="calibre2">Connie odaya girdi. “Sorun nedir? Stephanie’nin paraya mı ihtiyacı var? Öyleyse neden ona Clarence Sampson’u vermiyorsun?”</span></span></p>

    <p class="calibre5"><span class="font"><span class="calibre2">“Clarence Sampson da kim?” diye sordum.</span></span></p>

    <p class="calibre5"><span class="font"><span class="calibre2">“Bizim ayyaşlardan biri. Genellikle fevkalade sakindir. Ara sıra aptalca bir şeyler yapar.”</span></span></p>

    <p class="calibre5"><span class="font"><span class="calibre2">“Ne gibi?”</span></span></p>

    <p class="calibre5"><span class="font"><span class="calibre2">“Kanında çok yüksek düzeyde alkolle araba kullanmaya kalkışmak gibi. Son olayda bir polis aracını parçalayacak kadar şanssızdı.”</span></span></p>

    <p class="calibre5"><span class="font"><span class="calibre2">“Polis arabasına mı çarptı?”</span></span></p>

    <p class="calibre5"><span class="font"><span class="calibre2">“Tam olarak çarptı denemez,” diye cevapladı Connie. “Polis arabasını kullanmaya çalışırken State Caddesi’ndeki bir içki dükkânından içeri daldı.”</span></span></p>

    <p class="calibre5"><span class="font"><span class="calibre2">“Bu herifin resmi var mı?”</span></span></p>

    <p class="calibre5"><span class="font"><span class="calibre2">“Yirmi yıldır biriktirdiğim resimlerden oluşan kalın bir albümüm var. Sampson için o kadar çok kefalet postaladım ki sosyal güvenlik numarasını ezberledim.”</span></span></p>

    <p class="calibre5"><span class="font"><span class="calibre2">Connie’yi izleyerek ofisin öteki tarafına geçtim ve aradığı dosyayı bulması için beklemeye başladım.</span></span></p>

    <p class="calibre5"><span class="font"><span class="calibre2">“Ajanlarımızın çoğu aynı anda birkaç iş üstünde çalışırlar,” dedi Connie. “Böylesi daha verimli oluyor.”</span></span></p>

    <p class="calibre5"><span class="font"><span class="calibre2">Bana düzineye yakın dosya verdi. “Bunlar Morty Beyers’in bizim adımıza üzerinde çalıştığı dosyalar. Hastaneden çıkması biraz daha zaman alacak,&#160;istersen birkaçını deneyebilirsin. Bazıları diğerlerine göre daha kolay vakalar.&#160;İsimlerle adresleri ezberle. Sonra onları fotoğraflarla birleştir. Şansının ne&#160;zaman yardım edeceğini bilemezsin. Geçen hafta Andy Zabotsky kızarmış tavuk&#160;almak için sırada beklerken, önündeki adamın kaçak olduğunu anlamış. Bir&#160;uyuşturucu satıcısıydı. 30.000 dolarlık iyi bir avdı...”</span></span></p>

    <p class="calibre5"><span class="font"><span class="calibre2">“Uyuşturucu satanlar için de kefalet ödediğinizi bilmiyordum,” dedim. “Sizin daha çok ayaktakımı ile uğraştığınızı sanıyordum.”</span></span></p>

    <p class="calibre5"><span class="font"><span class="calibre2">“Uyuşturucu satıcıları iyidir,” dedi Connie. “Bulundukları yeri terk etmeyi sevmezler. Müşterileri vardır. İyi para kazanırlar. Bir defa elinden kaçırsan&#160;bile, tekrar ortaya çıkacaklarından emin olabilirsin.”</span></span></p>

    <p class="calibre5"><span class="font"><span class="calibre2">Dosyaları kolumun altına sıkıştırdım. Hepsinden birer fotokopi çekip orijinallerini Connie’ye iade etmeye söz verdim. Tavuk hikâyesi hoşuma gitmişti.&#160;Eğer Andy Zabotsky böyle bir sahtekârı kızarmış tavuk alırken yakalayabilmişse,&#160;bir de benim kendime özgü potansiyelimi düşünün. Belki de bu işte başarılı&#160;olabilirdim. Bir kere mali açıdan bağımsız hale geldim mi, Sampson gibilerini&#160;yakalayarak geçimimi sağlayabilirdim ve fırsat buldukça fast-food <span>alemleri</span>&#160;yapardım.</span></span></p>

    <p class="calibre5"><span class="font"><span class="calibre2">Dışarıya ön kapıdan çıktım ve havalandırmanın olmadığı bir ortama geçince bir süre nefesimi tutmak zorunda kaldım. Sıcağın dışında aşırı rutubet vardı.&#160;Hava ağır, çamur gibiydi; gökyüzü pusluydu. Güneş ışınları insanın teninde&#160;karıncalanma duygusu yaratıyordu. Elime gözlerime siper ederek başımı yukarıya&#160;kaldırdım. Yunan efsanelerindeki tek gözlü dev gibi aşağıya bakıp öldürücü&#160;radyoaktif ışınlar gönderen ozon deliğini görebilirdim belki de. Bu deliğin&#160;Antarktika üzerinde olduğu varsayılıyor, biliyorum, ama er veya geç New&#160;Jersey’nin üzerine doğru kayması bana çok mantıklı geliyordu. Jersey’nin üre&#160;formaldehit ürettiği ve New York’un çöpünü topladığı düşünüldüğünde, ozon&#160;deliğinin burada olmaması için bir neden yoktu bence.</span></span></p>

    <p class="calibre5"><span class="font"><span class="calibre2">Cherokee’yi kilitledim ve telaşla dışarıya çıktım. Sampson’ <span>dan</span> alacağım para Barbados’a gitmeme yetmezdi, ama buzdolabıma, küf dışında, bir şeyler&#160;koymama yardımcı olabilirdi. Daha da önemlisi, bir tutuklamanın evrelerini&#160;görmek için bir şanstı, benim açımdan. Ranger silah ruhsatı için beni polis&#160;merkezine götürdüğü zaman, tutuklama sürecini bana anlatmıştı, ama o zaman&#160;ortada elle tutulur bir olay yoktu.</span></span></p>

    <p class="calibre5"><span class="font"><span class="calibre2">Araç telefonunu açtım ve Clarence Sampson’un ev telefonunu çevirdim. Kimse cevap vermedi. Ekranda iş telefonu da görünmedi. Polis kayıtlarında adresi,&#160;Limeing Caddesi 5077 numara olarak görünüyordu. Limeing Caddesi’ne pek aşina&#160;değildim, bu yüzden önce şehir haritasına baktım. Sampson, Stark Caddesi’nin iki&#160;blok üstündeki devlete ait binaların alt kısmında bir yerde oturuyordu. Bir&#160;taraftan cipi kullanırken, diğer taraftan cipin kontrol paneline iliştirdiğim&#160;Sampson’un fotoğrafına sık sık bakarak yüzünü sokaktaki adamlarla&#160;karşılaştırıyordum.</span></span></p>

    <p class="calibre5"><span class="font"><span class="calibre2">Connie, Stark Caddesi’nin aşağısındaki barları dolaşmamı önermişti. Stark ile Limeing Caddelerinin kesiştiği kavşakta bulunan Rainbow Room’da mutlu bir&#160;saat geçirmek, yapmak istediğim şeyler listesinde, kör bir bıçakla iki baş&#160;parmağımı doğramanın hemen altında yer alıyordu. Cherokee’nin kapılarım&#160;kilitleyip içinde oturarak sokağı gözetlemek yeterli ve çok daha az&#160;tehlikeliymiş gibi görünüyordu. Clarence Sampson bu barlardan birindeyse,&#160;sonunda nasıl olsa dışarıya çıkacaktı.</span></span></p>

    <p class="calibre5"><span class="font"><span class="calibre2">Limeing ile Stark Caddeleri arasında istediğim gibi bir park yerini ancak birkaç tur attıktan sonra bulabildim. Buradan Stark’ı gayet güzel görebiliyordum&#160;ve yarım blok öteden de Limeing görünüyordu. Durduğum yerde biraz dikkati&#160;çekiyor gibiydim, çünkü bembeyazdım ve büyük parlak kırmızı bir aracın&#160;içindeydim. Ama yine de Rainbow Room’dan içeriye dans figürleri yaparak girmiş&#160;olsaydım daha çok dikkat çekerdim Camları araladım ve koltuğuma gömülerek kendimi&#160;rahatlatmaya çalıştım.</span></span></p>

    <p class="calibre5"><span class="font"><span class="calibre2">Bol kıllı, gırtlağına 700 dolarlık altın zincir takmış bir genç, iki arkadaşıyla birlikte durdu ve cipin içine, bana doğru baktılar. “Hey bebek,&#160;burada ne yapıyorsun?” dedi bir tanesi.</span></span></p>

    <p class="calibre5"><span class="font"><span class="calibre2">“Birisini bekliyorum,” diye cevap verdim.</span></span></p>

    <p class="calibre5"><span class="font"><span class="calibre2">“Sahi mi! Senin gibi hoş bir bebek hiç kimseyi beklememeli.”</span></span></p>

    <p class="calibre5"><span class="font"><span class="calibre2">Biri bir adım öne çıktı. Garip sesler çıkartarak dilini çıkartıp sağa sola sallamaya başladı. Dikkatimi çektiğini görünce de gelip camı yaladı.</span></span></p>

    <p class="calibre5"><span class="font"><span class="calibre2">Elimi çantama sokarak silahımı ve bayıltıcı spreyimi buldum. İkisini de kontrol panelinin üzerine koydum. Bundan sonra, insanlar zaman zaman durup bana&#160;baktılarsa bile hiçbiri oralarda fazla oyalanmadı.</span></span></p>

    <p class="calibre5"><span class="font"><span class="calibre2">Saat beş civarında artık vücudumda karıncalanma başlamış, reyon etekliğimin kumaşı kırış kırış olmuştu. Clarence Sampson’u arıyordum, ama Joe Morelli’yi&#160;düşünüyordum. Çok yakınlarda bir yerdeydi. Bunu midemin orta yerinde&#160;hissediyordum. Sanki omurgama düşük voltajlı elektrik akımı verilmişti. Kafamda&#160;tutuklama işlemini gerçekleştiriyordum. En kolay senaryo beni hiç fark etmeden&#160;arkasından dolanıp spreyi sıkmaktı.</span></span></p>

    <p class="calibre5"><span class="font"><span class="calibre2">Eğer bu mümkün olmazsa, onu lafa tutacak ve sprey için uygun zamanı kollayacaktım. Yere düşüp etkisiz hale gelince de onu kelepçeleyecektim.&#160;Kelepçeledikten sonrası kolaydı.</span></span></p>

    <p class="calibre5"><span class="font"><span class="calibre2">Saat altıya kadar, kafamda onu kırk iki kez tutukladım ve sonunda pes ettim. Altı buçuğa doğru tüm gücüm tükenmiş ve sol yanağım uykuya dalmıştı.&#160;Gerinebildiğim kadar gerindim ve bazı kas hareketlerini denedim. Geçen arabaları&#160;saydım, milli marşın sözlerini mırıldandım ve cebimde bulduğum çiklet paketinin&#160;üzerinde yazılanları özellikle yavaş yavaş okudum. Saat yedide telefonla saati&#160;öğrendim. Amacım Morelli’nin araç saatinin doğruluğundan emin olmaktı.</span></span></p>

    <p class="calibre5"><span class="font"><span class="calibre2">Anamdan erkek doğmadığım için müthiş kızıyordum. Eğer derimin rengi de farklı olsaydı, Trenton’daki mahallelerin yarısından fazlasında daha etkili&#160;olabilirdim. Ben bunları düşünürken Sampson’un tarifine uygun bir adam,&#160;sendeleyerek Rainbow Room’dan dışarıya çıktı. Kontrol panelindeki fotoğrafa&#160;baktım. Döndüm, adama tekrar baktım. Sonra resme bir kez daha baktım. Bunun&#160;Sampson olduğundan yüzde doksan emindim. İri hantal bir vücudu, orta büyüklükte&#160;bir kafası, koyu renk saçları olan bir beyazdı. Kabasakal’a</span></span><a class="pcalibre1 pcalibre" href="../Text/sp1_split_017.htm#_edn3" id="_ednref3" title=""><span class="msoendnotereference"><span class="calibre2"><span><!--[if !supportFootnotes]--><span class="msoendnotereference"><span class="calibre6">[3]</span></span></span></span></span></a> <span class="font"><span class="calibre2">benziyordu. Sampson&#160;olmalıydı. Bu mahallede oturan kaç tane sakallı beyaz adam olabilirdi ki?</span></span></p>

    <p class="calibre5"><span class="font"><span class="calibre2">Tabancamla spreyi çantama attım, kaldırımın kenarından manevra yaparak iki blok geçtikten sonra Limeing’den aşağıya döndüm ve Sampson’la evinin arasında&#160;bir yerde cipi durdurdum. İki kişilik yere park etmiştim. Hemen aşağıya indim.&#160;Köşede bir grup genç toplanmış sohbet ediyordu. Küçük bir verandada iki ufak kız&#160;oturmuş Barbie bebekleriyle oynuyordu. Yolun karşısında kaldırımın üstünde,&#160;yastıkları olmayan, kirli bir divan duruyordu. Veranda salıncaklarının Lieming&#160;Caddesi <span>versiyonuydu</span> bu. İki yaşlı adam divana oturmuşlar, çizgi dolu yüzlerinde&#160;cansız bir ifadeyle, konuşmadan boşluğa bakıyorlardı.</span></span></p>

    <p class="calibre5"><span class="font"><span class="calibre2">Sampson, yanakları kıpkırmızı, zigzaglar çizerek caddeden yukarı doğru geliyordu. Gülümsemesi bulaşıcıydı. Ben de ona gülümsedim. “Clarence Simpson?”</span></span></p>

    <p class="calibre5"><span class="font"><span class="calibre2">“Evet,” dedi. “Benim.”</span></span></p>

    <p class="calibre5"><span class="font"><span class="calibre2">Sesi kısık çıkıyor, üstündekiler sanki haftalarca kirli sepetinde unutulmuş gibi kokuyordu.</span></span></p>

    <p class="calibre5"><span class="font"><span class="calibre2">Elimi uzattım. “Ben Stephanie Plum. Sizin için kefalet yatıran şirketi temsil ediyorum. Bir kez mahkemeye gelmediniz, sizinle yeniden sözleşme yapmak&#160;zorundayız.”</span></span></p>

    <p class="calibre5"><span class="font"><span class="calibre2">Bir an şaşkınlıkla alnı kırıştı; sonra söyleneni algıladı ve tekrar gülümsedi.</span></span></p>

    <p class="calibre5"><span class="font"><span class="calibre2">“Galiba unuttum.”</span></span></p>

    <p class="calibre5"><span class="font"><span class="calibre2">Onun için A tipi bir karaktere sahip diyemezdiniz. Sanırım, Sampson’un stres yüzünden kalp krizi geçirme konusunda hiçbir endişeye kapılmasına gerek yoktu.&#160;Ölümü uyuşukluktan olacak gibi görünüyordu.</span></span></p>

    <p class="calibre5"><span class="font"><span class="calibre2">Tekrar gülümsedim. “Tamam, pekâlâ. Her zaman böyle şeyler olur. Arabam burada.” Cherokee’nin bulunduğu tarafı elimle işaret ettim. “Eğer bir sakıncası&#160;<span>yoksa,</span> sizi merkeze götüreceğim; bazı evraklar düzenlememiz gerekecek.”</span></span></p>

    <p class="calibre5"><span class="font"><span class="calibre2">Evine doğru baktı. “Bilmem ki...”</span></span></p>

    <p class="calibre5"><span class="font"><span class="calibre2">Kollarımı ilmek atar gibi vücuduna doladım ve dirseğimle de dürttüm. Sadece arkadaşça bir yaklaşımdı. “Fazla sürmez.” <span>Belki üç hafta kadar.</span></span></span></p>

    <p class="calibre5"><span class="font"><span class="calibre2">Her tarafımdan iyilik ve çekicilik akıyordu. Göğsümü kolunun etli tarafına bastırarak olaya fazladan bir dürtü eklemeye çalışıyordum. Arabanın etrafından&#160;dolaştırarak cipin kapısını açtım. “Geldiğiniz için teşekkür ederim,” dedim.</span></span></p>

    <p class="calibre5"><span class="font"><span class="calibre2">Kapıda durdu. “Bütün yapmam gereken yeni bir mahkeme günü almak, değil mi?” diye sordu.</span></span></p>

    <p class="calibre5"><span class="font"><span class="calibre2">“Evet. Doğru.” Tabii ondan sonra da bir hücrede o günün gelmesini beklemek. Adam bana hiç de sempatik gelmemişti. Sarhoşken herhangi birini ezerek öldürmüş&#160;olabilirdi.</span></span></p>

    <p class="calibre5"><span class="font"><span class="calibre2">Onu tatlılıkla içeri sokup emniyet kemerini bağladım. Arabanın etrafını koşarak dolaştım, şoför koltuğuna atladım ve arabayı gazladım. O kuş kadar&#160;beyninde bir ışık çakıp benim kim olduğumu anlamasından korkuyordum. Merkeze&#160;geldiğimizde ne olacağını hiç bilemiyordum. Adım adım ilerlemek gerekiyordu.&#160;Kendime bunu telkin ettim. Eğer karşı koymaya çalışırsa, belki de ona gaz&#160;<span>sıkardım...bilemiyordum</span>.</span></span></p>

    <p class="calibre5"><span class="font"><span class="calibre2">Korkmak için henüz erkendi. Daha çeyrek mil bile gitmemiştim ki, gözleri kapandı, dev bir sümüklü böcek gibi kapıya yaslanarak oturduğu yere yayıldı.&#160;<span>İşeyip</span> etrafı ve kendini ıslatmaması, kusmaması veya sarhoşların vücudunun&#160;istemeden yaptığı başka büyük şeylerin olmaması için, çabucak bir dua okudum.</span></span></p>

    <p class="calibre5"><span class="font"><span class="calibre2">Birkaç blok sonra trafik ışığında durdum ve yan gözle ona baktım. Hâlâ uyuyordu. Şimdiye kadar her şey yolundaydı.</span></span></p>

    <p class="calibre5"><span class="font"><span class="calibre2">Kavşağın diğer tarafında soluk mavi bir Ecoline karavan dikkatimi çekti. Üç anteni vardı. Eski bir araç için ne kadar donanımlı diye düşündüm. Gözlerimi&#160;kısarak sürücüsüne baktım. Hafif renkli camın arkasından sadece silueti&#160;görünüyordu. Bir anda ense kökümden aşağıya doğru ürkütücü bir duygu yayılmaya&#160;başladı. Trafik ışığı değişti. Araçlar hareket etti. Karavan yanımdan geçti ve&#160;kalbim ağzımdan fırlayacak gibi oldu. Çünkü direksiyondaki Morelli, şaşkın&#160;bakışlarla bana bakıyordu. İlk reaksiyonum görünmez olana kadar küçülmekti.&#160;Aslında onunla karşılaşmaktan memnun olmalıydım, ancak şu andaki gerçek karmaşa&#160;yaratıyordu. Morelli’yi tutuklama fantezilerim çok iyiydi de iş gerçeğe&#160;dönüşünce kendime güvenim kalmamıştı. Arkamdan acı fren sesleri duydum. Dikiz&#160;aynasına baktığımda karavanın U- dönüşü yapılması yasak olan yerden kaldırıma&#160;çıkarak geri döndüğünü gördüm.</span></span></p>

    <p class="calibre5"><span class="font"><span class="calibre2">Arkamdan geleceği kesindi. Ama bu kadar çabuk geleceğini tahmin etmemiştim. Cipin kapıları kilitliydi, ama ben yine de, her ihtimale karşı, kilit butonuna&#160;bastım. Sprey kucağımdaydı. Polis merkezine bir milden az kalmıştı. Kendimle,&#160;Clarence’e boş verip, Morelli’yi takip etme konusunda mücadele ediyordum. Benim&#160;esas amacım, Morelli’yi yakalamaktı.</span></span></p>

    <p class="calibre5"><span class="font"><span class="calibre2">Birçok tutuklama girişimde bulunmuş, ama hiçbirinde başarılı olamamıştım. Clarence ile uğraşırken Morelli’nin önüme çıkmasını hiç istemezdim. Morelli’yi&#160;de kaçırmak işime gelmiyordu. Hem de bu mahallede. Öte yandan her şeyi kontrolüm&#160;altına alabileceğimden de emin değildim.</span></span></p>

    <p class="calibre5"><span class="font"><span class="calibre2">Trafik ışığında durduğumda, Morelli ile aramda beş araç vardı. Şoför kapısının açılıp Morelli’nin dışarıya çıktığını ve koşarak bana doğru geldiğini&#160;gördüm. Spreyi kutusundan çıkarttım ve ışığın biran evvel değişmesi için dua&#160;ettim. Bütün araçlar harekete geçtiğinde, Morelli bana yetişmek üzereydi, ama&#160;trafik açılınca karavana geri dönmek zorunda kaldı.</span></span></p>

    <p class="calibre5"><span class="font"><span class="calibre2">Zavallı tonton Clarence derin uykudaydı. Kafası öne düşmüştü. Açık ağzından salyalar akıyor ve horlamaya benzer sesler çıkartıyordu. Kuzey Clinton’a doğru&#160;sola dönüş yaptığım anda telefon çaldı. Arayan Morelli’ydi ve sesi pek mutlu&#160;gelmiyordu. “Tanrı aşkına, sen ne <span>halt</span> ettiğini sanıyorsun?” diye bağırıyordu.</span></span></p>

    <p class="calibre5"><span class="font"><span class="calibre2">“Bay Sampson’u polis merkezine götürüyorum. Sen de pekâlâ bizi takip edebilirsin. Bu benim için her şeyi kolaylaştırır.”</span></span></p>

    <p class="calibre5"><span class="font"><span class="calibre2">Panik atak geçirdiğimi düşünürseniz, oldukça cesur bir yanıttı.</span></span></p>

    <p class="calibre5"><span class="font"><span class="calibre2">“O kullandığın şey benim arabam!”</span></span></p>

    <p class="calibre5"><span class="font"><span class="calibre2">“Hı hı. Ona el koymuş bulunuyorum.”</span></span></p>

    <p class="calibre5"><span class="font"><span class="calibre2">“Ne yaptın?”</span></span></p>

    <p class="calibre5"><span class="font"><span class="calibre2">Konuşmanın ölüm tehditleriyle devam etmesini önlemek için telefonu kapattım. Merkeze iki blok kala karavan gözden kayboldu ve ben bir bebek gibi uyuyan&#160;rehinemle birlikte yoluma devam ettim.</span></span></p>

    <p class="calibre5"><span class="font"><span class="calibre2">Trenton polis <span>departmanının</span> bulunduğu yer küpe benzeyen, üç katlı, tuğladan bir yapıydı. Gıda zinciri fonunun desteği bir hayli düşük olduğu için, Polis&#160;Merkezi’nin para durumu ancak birkaç bina, çevresindeki varoşlar düşünülerek -bir ayaklanma olduğu takdirde- polisin kontrolü elinde tutmasını sağlayacak&#160;şekilde inşa edilmişti.</span></span></p>

    <p class="calibre5"><span class="font"><span class="calibre2">Binanın bitişiğindeki park yeri zincirlerle çevrilmişti. Burada devriye arabalarıyla karavanlar, çalışanların, polislerin ve işi olan bazı vatandaşların&#160;araçları park edebiliyordu.</span></span></p>

    <p class="calibre5"><span class="font"><span class="calibre2">Bu bölgeye özgü sıra sıra evler ve küçük iş yerleri polis merkezinin ön kısmına bakıyordu. Bunların arasında Jumbo’nun Deniz Ürünleri adındaki bar&#160;vardı. Barın adı görünmüyordu ve pencerelerine sevimsiz metal parmaklıklar&#160;takılmıştı. Köşedeki bakkal RC Cola reklamı yaparken, yanında Lydia’nın Şapka&#160;Tasarımı, sonra da kullanılmış mobilya satan bir dükkân yer alıyordu. Çeşit&#160;çeşit çamaşır makinelerinden meydana gelen bir koleksiyon kaldırımlara&#160;yayılmıştı; bir de Tabernacle Kilisesi vardı.</span></span></p>

    <p class="calibre5"><span class="font"><span class="calibre2">Arabayı parka çektim, telefonu açtım, sevk bürosunu aradım ve bir mahkûm getirdiğimi söyleyerek yardım istedim. Bana arkadaki güvenlik kapısına ilerlemem&#160;ve orada beni bir üniformalının bekleyeceği talimatı verildi. Söylenen kapıya&#160;gittim ve geri geri gelerek araba yoluna girdim. Böylece Clarence’i binanın&#160;yakınına getirmiş oldum. Üniformalıyı göremedim. Tekrar telefon ettim. İki&#160;ayağımı bir pabuca sokarak telaş etmemem önerildi. Söylemesi kolaydı -onlar ne&#160;yaptıklarının farkındaydılar.</span></span></p>

    <p class="calibre5"><span class="font"><span class="calibre2">Birkaç dakika sonra Çılgın Cari Costanza başını kapıdan uzattı. Onunla, -başka şeylerin yanı sıra- Aşai Rabbani töreninde beraber olmuştuk.</span></span></p>

    <p class="calibre5"><span class="font"><span class="calibre2">Clarence’e bir göz attı “Stephanie Plum?”</span></span></p>

    <p class="calibre5"><span class="font"><span class="calibre2">“Merhaba, Carl.”</span></span></p>

    <p class="calibre5"><span class="font"><span class="calibre2">Yüzünde bir gülümseme belirdi. “Bana dışarıda birinin <span>kıçının</span> sıkıştığını söylediler.”</span></span></p>

    <p class="calibre5"><span class="font"><span class="calibre2">“O herhalde benim,” dedim.</span></span></p>

    <p class="calibre5"><span class="font"><span class="calibre2">“Uyuyan güzelin nesi var?”</span></span></p>

    <p class="calibre5"><span class="font"><span class="calibre2">“O bir kanun kaçağı.”</span></span></p>

    <p class="calibre5"><span class="font"><span class="calibre2">Carl daha yakından baktı. “Ölü mü?”</span></span></p>

    <p class="calibre5"><span class="font"><span class="calibre2">“Sanmam.”</span></span></p>

    <p class="calibre5"><span class="font"><span class="calibre2">“Ölü gibi kokuyor da.”</span></span></p>

    <p class="calibre5"><span class="font"><span class="calibre2">Ben de onayladım. “Hortumla ıslatılmaya alışık olabilir.” Clarence’i dürttüm ve kulağına bağırdım. “Haydi gidelim. Uyanma zamanı geldi.”</span></span></p>

    <p class="calibre5"><span class="font"><span class="calibre2">Clarence tükürük saçarak öksürdü ve gözlerini açtı. “Neredeyim?”</span></span></p>

    <p class="calibre5"><span class="font"><span class="calibre2">“Polis merkezindesin,” dedim. “Haydi, dışarıya bakalım.”</span></span></p>

    <p class="calibre5"><span class="font"><span class="calibre2">Sarhoşluğun verdiği nereye odaklanacağını bilmeyen bir aptallıkla yüzüme baktı ve olduğu yerde kaldı. Tıpkı bir kum torbası gibiydi.</span></span></p>

    <p class="calibre5"><span class="font"><span class="calibre2">Costanza’ya “Bir şeyler yap,” dedim. “Onu buradan çıkart.”</span></span></p>

    <p class="calibre5"><span class="font"><span class="calibre2">Costanza, Clarence’in kolunu kavradı; ben de ayağımı Clarence’in kalçasına dayadım. Çeke ite, santim santim, Sampson’un iri, çirkin kokuşmuş bedenini&#160;koltuktan ayırıp kaldırımın üstüne indirebildik.</span></span></p>

    <p class="calibre5"><span class="font"><span class="calibre2">“İşte bunun için polis oldum,” dedi Costanza. “Bu işin cazibesine dayanamıyorum.”</span></span></p>

    <p class="calibre5"><span class="font"><span class="calibre2">Clarence’i güvenlik kapısından geçirdik, tahta bir sıraya oturttuktan sonra ilgili polise teslim ettik. Dışarıya koşup Cherokee’yi, polislerin onu çalıntı&#160;araba olarak algılamayacakları, yasal park yerine çektim.</span></span></p>

    <p class="calibre5"><span class="font"><span class="calibre2">Döndüğümde, Clarence’in bel kemeri ile ayakkabısının bağları çıkartılmış ve özel eşyaları alınmıştı. Sahipsiz ve zavallı görünüyordu. Yakaladığım ilk&#160;kaçaktı ve başarım için memnuniyet duymam gerekiyordu, ama şimdi başkasının kötü&#160;kaderine yardımcı olup da bundan sevinç duymanın ne kadar zor bir şey olduğunu&#160;anlamıştım.</span></span></p>

    <p class="calibre5"><span class="font"><span class="calibre2">Makbuzumu aldım, birkaç dakika Çılgın Cari ile anıları tazeledik ve park yerine yöneldim. Karanlık olmadan buradan çıkmayı umuyordum, ama gökyüzü bulutlu&#160;olduğu için havanın kararması yakındı. Gökte ne yıldız, ne de ay vardı. Trafik&#160;hafiflemişti. Kendi kendime, takip eden birini tespit etmek kolaylaştı, dedim.&#160;Ama buna inanmıyordum. Morelli’yi bulma yeteneğim konusunda kendime olan güvenim&#160;en alt düzeydeydi.</span></span></p>

    <p class="calibre5"><span class="font"><span class="calibre2">Karavan ortalıkta görünmüyordu. Bu fazla bir şey ifade etmiyordu. Morelli kim bilir şimdi nerelerdeydi. Nottingham’a yöneldim. Bir gözüm yolda, diğeri ise&#160;dikiz aynasındaydı. Morelli’nin buralarda olacağı konusunda fazla endişeli&#160;değildim. En azından bana görünmeyerek saygılı davranıyordu. Demek ki beni&#160;oldukça ciddiye almıştı. Bu beni neşelendirdi ve olayla ilgili bir plan yapmamı&#160;sağladı. Plan basitti. Eve gidecek, Cherokee’yi park edecektim. Bayıltıcı gazı&#160;yanıma alarak çalılıklarda beklemeye başlayacaktım. Morelli cipi almaya&#160;çalışırken de onu yakalayacaktım.</span></span></p>
  </div>
</body>
</html>
