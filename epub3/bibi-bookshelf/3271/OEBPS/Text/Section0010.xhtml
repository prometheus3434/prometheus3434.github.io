<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div style="text-align: center;">
    <h2>3</h2>
    <hr />

    <div style="text-align: center;">
      <h2 id="sigil_toc_id_16">TERBİYENİN RUH VE KARAKTER<br />
      ÜZERİNDEKİ ETKİSİ</h2>
    </div>
  </div>

  <h3 id="sigil_toc_id_17"><span style="font-weight:bold;"><a id="bookmark20"></a><span style="font-weight:bold;">Mizaç ve karakter</span></span></h3>

  <p style="text-align: justify;">&nbsp; &nbsp;Okuyucum! Bilirsin ki, insanlar birbirinden yapıları, organik ve fizyolojik yapıları, tenlerinin ve gözlerinin rengi ve yüzlerinin şekli yönüyle ayrılır. Kalabalık bir yerde, meselâ bir maçta yüzlere dikkat edersen, birbirinin tam benzeri iki kişi göremezsin. Yeryüzünü şenlendiren milyonlarca insandan birbirinin tam benzeri iki kişiye rastlayamazsın. Doktorlar bile organik vasıfları ve tepkileri, birbiriyle aynı iki hasta bulamıyor. Yaratıcı kudret yüz binlerce yıldan beri gelip geçmiş ve gelecek olan insanlardan her birini bir başkâtipte ve sınırsız modelde insanoğlu yaratmıştır. Şurasına dikkat edelim ki, her insan, kendisine has olan, beden yapısı ve organik farklılıkları ile kendi başına bir dünya ve bir biyolojik tip oluşturur. Her kişinin bu beden yapısı ve organik vasıfları onda belli bir fizyolojik oluş yahut “comportement” meydana getirir ki buna “mizaç” veya “natura” denir.</p>

  <p style="text-align: justify;">&nbsp; &nbsp;Fakat insanlar birbirinden yalnız beden yapıları, yüzleri ve mizaçları bakımından değil; aynı zamanda ve hele manevî, ruh yönü ve reaksiyonları bakımından da ayrılır. Hem bu bakımdan olan ayrılış daha ince, daha derin ve köklüdür. Aynı görüş ve duyuşta, aynı sahne karşısında, aynı üzüntüyü duyup tepki gösteren iki kişi görülmez. Her insan, kendine has manevî yapısı ve ruh yönleriyle bir başka dünya ve bir psikolojik benlik yahut “şahsiyet” oluşturur. Ve kişinin bu manevî yapısı ile ruh yönleri onda belli bir duyuş ve hareket ediş tarzı yaratır ki buna da “karakter, huy, tıynet, seciye” denir.</p>

  <h3 id="sigil_toc_id_18"><a id="bookmark21"></a><span style="font-weight:bold;">Karakter kelimesinin anlamları</span></h3>

  <p style="text-align: justify;">&nbsp; &nbsp;Öyleyse “karakter” yahut “huy” deyince bundan, önce, bir kişiyi diğer bütün kişilerden ayıran ruhsal ve manevî farklılık ve vasıflar anlaşılmalıdır. Her kişinin ruh yapısı, tekrar edelim ki, onda belirli bir düşünce tarzı ve bir hayat görüşü yaratır. Olanlar karşısında belirli tepkiler gösterme şeklinde ortaya çıkar. Kısacası, herkesin ruh yapısı belirli bir ruh benliği ve manevî fizyonomi meydana getirir ki, karakter kelimesi, ana hatlarıyla, bu benliği ve fizyonomiyi ifade eder.</p>

  <p style="text-align: justify;">&nbsp; &nbsp;Karakter ve huy kelimeleri, aynı anlamda, ırk ve millet gibi belirli insan grupları hakkında da kullanılır. Ve grubun bütün kişileri için ortak birtakım ruhî yönler ifade eder. Türk’ün karakteri dediğimiz zaman, bundan meselâ, Türklerde görülen mertlik ve cömertlik gibi ortak meziyetler anlaşılır.</p>

  <p style="text-align: justify;">&nbsp; &nbsp;Netice olarak karakter, şekillenmiş şahsiyet, terbiye görmüş irade, uyanık bir şuur, fikir ve hareketlerine sahip olma ve prensip adamlığı anlamlarına gelir ki, bunu Türkçede “seciye” kelimesi ile ifade edebiliriz. Bu anlamda “karakterli adam”, prensipli ve şahsiyet sahibi, düşünceli ve iradeli adam demektir. “Karaktersiz adam” da şahsiyetsiz, sözüne ve işine güvenilmez ve akıl ermez, düzensiz adam demektir. Başka bir deyişle, karakterli “seciyeli” insan, hayvani içgüdü ve eğilimlerin tutsaklığından kurtulup bu kuvvetleri hayat için birer hizmetkâr haline koymuş olan insandır. Karaktersiz “seciyesiz” insan da, hayvanı içgüdü ve isteklerin hâkimiyeti altında kalmış olan insandır. Dikkat edelim ki bu anlamıyla karakter yahut seciye, terbiye ve ahlâkın en yüksek gayesini ve ideal hedefini oluşturur. Doğrusu terbiye ve ahlâkın gayesi, en kısa bir ifade ile karakterli ve sağlam seciyeli insan yaratmaktır. Ek olarak, biz burada karakter kelimesini bazen huy, bazen seciye anlamında kullanacak ve yerine göre buna işaret edeceğiz.</p>

  <h3 id="sigil_toc_id_19"><a id="bookmark22"></a><span style="font-weight:bold;">İnsanlar çeşitli mizaç ve karakterdedir</span></h3>

  <p style="text-align: justify;">&nbsp; &nbsp;Demek ki, insanlar mizaçları yani organik yapıları ve fizik görünüşleri başka başka oldukları gibi, karakterleri yani, ruh yapıları ve manevî fizyonomileri, kısacası huyları yönüyle de başka başkadır. İnsanların bazısı çabucak etkilenir, heyecanlanır, öfkeye kapılır; iç dünyasına çekilip kendi duygu ve düşünceleri ile yaşar; zevki ve kederi olanca şiddeti ile duyar.</p>

  <p style="text-align: justify;">&nbsp; &nbsp;Bazısı gayet canlı, hareketli, girişken ve cesaretlidir; sokulgan ve atılgandır. İç dünyasından, düşünmekten ve duygulanmaktan hoşlanmaz. Aksine hayatını, çalışarak ve hareketli bir şekilde yaşamak ister. Bunlar daima neşelidir, iyimserdir, içleri tükenmez bir ümit ve istekle doludur. Bu tipler gerçekçidir ve pratiktir; çabuk karar verir ve kararlarını hemen gerçekleştirmeye kalkışır. (İnsanların bazısı gevşek ve hantaldır; kararsız, kuruntulu, çok hesap edip ölçer, fakat az hareket eder. Bunlar adeta hareket ve girişkenlikten yılar; düşünmeden ve zihin çalışmasından zevk alır, düşünce dünyasında yaşamayı gerçeklerle karşı karşıya gelmeye tercih ederi. Bu tipler çok zaman kederli ve kötümserdir. Sözün kısası, insanların bazısı ölçüsüzce hassastır, romantiktir. Bazısı hareketli, gerçekçi ve alabildiğine faydacıdır. Bazısı da apatik (ilgisiz) ve hantaldır.</p>

  <p style="text-align: justify;">&nbsp; &nbsp;Karakter değişir mi? Mesele şuradadır: Kişinin sahip olduğu belirli ruh yapısını tamamen veya kısmen olsun değiştirmek, onu kötü huylarından vazgeçirip iyi huylarla donatmak yahut hiç olmazsa huylarını değiştirmek ve bu sayede ruh kuvvetlerini ayarlamak ve bu kuvvetler arasında bir denge sağlamak; meselâ, fazla hassas ve romantik bir kişiyi hareketli ve gerçekçi yapmak mümkün müdür?</p>

  <h3 id="sigil_toc_id_20"><a id="bookmark23"></a><span style="font-weight:bold;">İki görüş ve iki cevap</span></h3>

  <p style="text-align: justify;">&nbsp; &nbsp;Yukarıdaki soruya cevap olarak, düşünce tarihinde, biri olumsuz ve kötümser, diğeri olumlu ve iyimser iki görüşe göre huylarımız doğuştandır. İnsan iyi ve kötü huyları ile beraber doğar, bunların iyilerinden faydalanır, kötülerini de hayatı boyunca semer gibi sırtında taşır. Her insanın mizacı ve naturası beden yaratılışının ve organik yönlerinin nasıl değişmez bir ifadesi ise; huyları da ruh bünyesinin ve manevî yapısının öylece değişmez ve değiştirme kabul etmez bir ifadesidir.</p>

  <h3 id="sigil_toc_id_21"><a id="bookmark24"></a><span style="font-weight:bold;">Terbiyenin ruh ve karakter üzerinde<br /></span>gerçek bir rolü yoktur tezi</h3>

  <p style="text-align: justify;">&nbsp; &nbsp;Bu sebeple, bir çekingeni atılgan, bir tembeli çalışkan, bir korkağı cesur, bir cimriyi cömert yapamazsınız. Kendini idare etmekten aciz, zayıf iradeli bir kimseyi azimli bir insan haline getiremezsiniz. Bir katı yürekliyi merhametli yaparak çaresizlere acındıramazsınız. Bir kibirliyi, bir kıskancı, bir dalkavuğu, bir aşağılığı, bir yalancı ve sahtekârı, bir egoisti bu kötü huylarından vazgeçiremezsiniz. Bu sahada din, ilim, terbiye ve ahlâk hepsi çaresiz kalır. Nitekim fiile dökülen işler de çaresiz kalmıştır. Asırlardan beri din, ilim, terbiye ve ahlâk var olduğu ve bunlar hep bir ağızdan iyilik aşıladığı halde, bugün insanların birçoğu yine hain, katil, yalancı, egoist, dalkavuk, şerefsiz olmaktan kurtulmuş değildir ve kurtulamaz. Çünkü, huy ve tabiat ayrı bir şeydir. Bir insanın huyu maddi varlığının bir parçasıdır, Maddeyi değiştirebiliriz. Fakat tabiat ve özünü değiştirenleyiz. Bir demir parçasını teknik yöntemlerle şekilden şekile sokar, meselâ çelik haline koyarsınız. Fakat demirin tabiatını değiştirip de onu altın yapamazsınız. Demir daima demirdir, altın da altındır. Yırtıcı bir hayvanı terbiye ederek bir dereceye kadar uysal bir hale koyabilirsiniz. Fakat kediyi fare yakalamaktan, köpeği kemik yalamaktan vazgeçiremezsiniz. Akrep sokar, kurt parçalar. Sokmak ve ısırmak bu hayvanların yaradılış ve tabiatındadır.</p>

  <p style="text-align: justify;">&nbsp; &nbsp;İlim ve terbiye, huyları değiştirmez, sadece örter. Kötü huylu bir insanı, ilim ve tekniğin terbiye metotlarıyla, dinî ve ahlaki aşılamalarla iyiliğe doğru bir dereceye kadar yöneltebilir ve huyları üstüne bir astar çekip bunları gizleyebilirsiniz. Fakat değiştiremez ve kötü bir insanı kötülük batağından çekip çıkaramazsınız. Terbiye ile değiştirdiğinizi sandığınız huylar, zaman ve yeri gelince saklı kalan bütün çirkinlikleri ile sırıtarak kendilerini meydana vururlar. Terbiye görmüş kötü huylar tıpkı tepesi kurumuş, fakat kökü cilt altında kalıp yerleşmiş çıbanlar gibidir. Patlayıp akmak için bir kaşıntı fırsatı bekler. Bilgili görünen, insan kılıklı, aşırı derecede kibar, üniformalı, fraklı nice insan görürsün ki yerinde ve zamanında hiç beklenmeyen kötülükler kusar. Çünkü kılık, kıyafet, üniforma, frak ahlaksızlığı sadece gözlerden saklayan bir perdedir. Kibarlıkta aşırılık ise, genellikle mayadaki kabalığı örtmek için bir maskedir. Kötü mayalı bir insandaki terbiye ve kibarlık sırf bir ciladır. Ve cam üzerindeki boya gibidir. Kabukta kalır. Mayaya ve öze asla işlemez. Ve gerçek anlamıyla iyi insan, terbiye kumaşından dikilmiş süslü bir elbise değil, iç yüzü ve hamurunun mayası ile insandır. Kısacası terbiye sadece huyların kötüsünü perdeler. Ve kişinin iç yüzünü değiştirmez. “Zerdüz palan vursan da eşek, yine eşektir.” (Altın semer vursan da eşek, yine eşektir) Şeyh Sadi’nin dediği gibi “Kurt yavrusu insanlarla birlikte büyümüş olsa bile yine kurt olur.”</p>

  <p style="text-align: justify;">&nbsp; &nbsp;Halk bilginlerinin bu mesele hakkındaki yargısı ve en derin düşüncesi de budur. Bizdeki “Huy canın altındadır”, “Can çıkmayınca huy çıkmaz” atasözleri bu düşüncenin en öz birer ifadesidir. Halkımızın anlayışına göre de terbiye tıpkı yemeğe katılan baharat gibidir. İnsana içten olmayan bir tatlılık verir. Fakat, mayayı değiştirmez. Bu anlayışın son asırlardaki büyük temsilcileri, başta Hollandalı filozof Schopenhauer gelmek üzere Kant, Stuart Mil, Spencer’dir. Son zamanlarda Fransız fikir adamı Gustav le Bon gibi bazı sosyologlar, aynı anlayıştan hareket ederek ırkların ve milletlerin de kişiler gibi belirli karakterleri olduğuna ve bunların ilim ve medeniyetle asla değişmediğine inanmaktadırlar.</p>

  <h3 id="sigil_toc_id_22"><a id="bookmark26"></a>Olumlu görüş</h3>

  <p style="text-align: justify;">&nbsp; &nbsp;Bu olumsuz ve kötümser görüşün tam tersi olarak diğer olumlu görüşe gelince; buna göre, iyisi ve kötüsü ile birlikte, bütün huylarımız doğuştan değil, kazanılmıştır. İnsan her türlü düşünce, his ve huydan ayrı fakat her çeşit huy edinmeye müsait olarak doğar. Düşünce ve duygularımız gibi, huylarımızı da hep çevremizden ve görüp öğrendiklerimizden alırız. İnsan belirli bir çevre, iklim ve şartlar içinde doğar ve yaşar. Bu şartlar uyarınca aldığı terbiyeye göre de ruh yapısını kazanır. Fakat bu yapı bir defaya mahsus olarak oluşmuş ve zaman, mekân içinde hiç değişmeksizin kaya gibi duran bir şey değildir. Aksine, değişmesi ve değiştirilmesi daima mümkündür. Çünkü insan normal olmak şartıyla, serbest bir iradeye sahiptir ve bu güçle kendini yönlendirebilir ve idare edebilir. Aslında, terbiye ve ahlâk gibi disiplinlerin en eski zamanlardan beri var olması da bunların huylar üzerinde etkili olduğuna inanıldığının ve kötü huyların iyi bir terbiye ile değiştirilebileceğinin kabul edildiğinin bir delilidir. Eğer terbiye ve ahlâkın huylar üzerinde hiçbir etkisi olmasaydı, binlerce seneden beri bütün insanlık bu disiplinlere sarılıp inanmazdı. Terbiye ve ahlâkın öteden beri var olmasına rağmen, insanlardan bir kısmının halâ kötü huylu olması, bu disiplinlerin huylar üzerinde yeteri kadar etkili olmadığını değil, etkili olacak şekil ve şartlar altında gerektiği gibi uygulanmadığını ve huyların ruh mekanizmasının henüz tam anlamıyla bilinmediğini gösterir.</p>

  <p style="text-align: justify;">&nbsp; &nbsp;Gerçi gençlikte, hele ilk çocukluk çağlarında, alınıp yerleşen huylar kökleşir ve ileride terbiye ve irade kuvvetine karşı bir direnç gösterir. Çünkü gençlik, beden yönünden olduğu kadar, ruhun şekillenmesi bakımından da hayatın en plastik devresidir. Ve gençlikte edinilen huylar, ileride ruhî bir tembellik ve ihmalcilik ile kaynaşarak, muhtemelen mezara kadar yakamızı bırakmaz. Bunun içindir ki terbiye ve ahlâkın etki bakımından en verimli çağı gençliktir. Fakat bütün güçlüklere rağmen, huyların en köklüsü bile irade ve azmin ve iyi bir terbiyenin tokmağı altında ezilip erimeye mahkûmdur. Kuvvetli temsilcilerini onsekizinci asırda bulan ve bu asrın rasyonalizmi (akılcılığı) ile pekiyi bağdaşan bu görüşün en ünlü temsilcisi de J. J. Rousseau’dur. Bu filozof “İçtimai Mukavele (Toplumsal Sözleşme)” ve bilhassa “Emil” adlı eserinde şiddetle bu görüşü savunmuştur. Görülüyor ki, terbiyenin ruh ve karakter üzerindeki rolü hakkında ileriye sürülen tezlerden birincisinin karanlık bir kötümserliğe saplanmasına rağmen, İkincisi de alabildiğine iyimserdir. Ve kaliteli bir terbiyenin huylar üzerinde sonsuz bir rolü olduğuna adeta körü körüne inanmaktadır.</p>

  <h3 id="sigil_toc_id_23"><a id="bookmark28"></a><span style="font-weight:bold;">Terbiye hususunda kadercilik ve kaderciler</span></h3>

  <p style="text-align: justify;">&nbsp; &nbsp;Eklemek gerekir ki bu mesele dinlerin felsefesinde de büyük bir yer tutmuş ve hele, İslâm dünyası düşünürlerini birbirine düşürmüştür. Abbasi halifeler devrinin ilk asrında bu mesele etrafında kopan büyük tartışmalar sonunda “cebriyeciler” diye bir “eyvallahçılar” topluluğu ve “cebriye” diye de gayet kaderci bir mezhep üremiştir. “Ehli sünnet” irade serbestliğine ve ilmin terbiye ve ahlâkın ruh üzerindeki verimli tesirlerine inandığı halde, cebriyeciler miskince bir kaderciliğe saplanarak insanları İlahi irade ve kudretin elinde bir kukla görmüşlerdir.</p>

  <p style="text-align: justify;">&nbsp; &nbsp;Bunlara göre her insanın hayatının nasıl başlayıp biteceği, herkesin hayatta neler görüp geçireceği, ilahi irade tarafından “Âlem-i Ervah (ruhlar âlemi) ” da önceden belirlenmiş ve “Levh-i Mahfuz (kader levhası)” da yazılmıştır. Herkes dünyaya ezelde yazılmış bir kaza ve kader levhasıyla ve bir “alın yazısı” ile gelir. Ve herkesin kaderi alnının yazısına bağlıdır. Kimse bunun dışına çıkamaz ve hiçbir kuvvet bu yazıyı değiştiremez. Olacak ne ise olur; çıkacak göz, çıkar. Akacak kan damarda durmaz. Kötü huylu bir insan, öyle doğar ve öyle ölür. Bu onun alın yazısıdır. Alın yazısının ve kader levhasının amansız hükmüne kimse karşı gelemez. Ne yapsan çaresizdir. Ve çare aramanın çalışıp çabalamanın sonu da boşuna yorulmaktır.</p>

  <p style="text-align: justify;">&nbsp; &nbsp;Cebriyeciliğin haklı görülmesi mümkün değildir. İlmi bir “determinizm (belirlenimcilik)”e dayandırmaktan çok, tembelliğin, miskinlik ve sefaletin bir savunmasından ibaret olan bu görüş üzerinde burada uzun boylu durmaya gerek görmüyorum. Yanlışlığı ortada olan ve bugün hiçbir bakımdan haklı görülmesi mümkün olmayan bu anlayışın ciddi bir tenkid değer tarafı bile yoktur. Yalnız şu noktaya işaret edelim ki, bu görüş ve bu zalim felsefe İslâmiyet’in gerçek felsefesi değildir. İslâm dini “Ehli sünnet”in kabul ettiği gibi, irade serbestliğine dayanan, terbiye ve ahlâkın insan huylarına ve işlerine tesir ettiğini ilân eden ve aşılayan yüksek bir dindir.</p>

  <p style="text-align: justify;">&nbsp; &nbsp;Şu son kaderci görüşü bir tarafa bırakınca önceki iki tezden acaba hangisi doğrudur? Hemen cevabını verelim ki, olduğu gibi alındığında, bunlardan hiçbiri doğru değildir. Bununla beraber her ikisinin de doğru tarafları vardır.</p>

  <h3 id="sigil_toc_id_24">Huylarımızın bazılarını değiştirmek elimizdedir,<br />
  bazılarını değildir</h3>

  <p style="text-align: justify;">&nbsp; &nbsp;Bizce gerçek şudur ki, huylarımızın bazılarını kökünden değiştirmek elimizde değildir. Bu gibi huylarımız gerçekten canımızın altında ve biyolojik benliğimizin derinliklerindedir. Bu derinliklere ilmin, terbiye ve ahlâkın güçlü eli yetişemez. Huylarımızın bazılarını ise, güç olmakla beraber, kuvvetli bir terbiyenin yardımı ile değiştirmek, düzeltmek ve yerlerini iyi huylarla doldurmak mümkündür. Kısacası bazı huylarımız daha var ki bunları kökünden değiştirmek, halimizi düzeltip ahlâkımızı güzelleştirmek hem mümkündür, hem de sanıldığı kadar güç değildir.</p>

  <p style="text-align: justify;">&nbsp; &nbsp;Şu halde bütün mesele hangi huyları değiştirmenin imkânsız, hangilerinin mümkün olduğunu; terbiye ve irade kuvvetinin hangi huylara karşı yetersiz, hangilerine etkili olduğunu tespit etmektir. Bunun için de huylarımızın kökenlerini bulmak gerekir.</p>

  <p style="text-align: justify;">&nbsp; &nbsp;Şuna dikkat edelim ki, huylarımızın iyileri gibi kötüleri de çeşitli unsur ve sebeplerin, zaman içinde ve belirli bir psikolojik bünyede, birbiriyle kaynaşmasından doğan bir sonuçtur. Bilindiği üzere, herhangi bir sonucu değiştirmek için, onu doğuran unsur ve sebepler üzerinde değişiklik yapabilme imkânlarını araştırmak gerekir.</p>

  <p style="text-align: justify;">&nbsp; &nbsp;Birer sonuçtan ibaret olan huylarımızın, diyorum, hepsi aynı bir kökten çıkan ve aynı unsur ve sebeplerin eseri olan şeyler değildir. Aksine bunların çeşitli kökleri ve türlü sebepleri vardır. Bu sebepler nelerdir?</p>

  <h3 id="sigil_toc_id_25">İrsiyet (soya çekim) ve irsi huylar</h3>

  <p style="text-align: justify;">&nbsp; &nbsp;Huylarımızı yapıp yoğuran sebeplerden biri ve başta geleni, hiç şüphe yok ki, irsiyettir. Bazı hastalıklar gibi, huyların bazısının kökeni de aile ve genlerdir. Bazı huylarımız bazen bir iyilik hazinesi ve bazen bir günah kutusu gibi atalarımızdan yuvarlanıp gelen birer mirastır. Birçok huylarımızın iyilerini uzak veya yakın atalarımıza ve ailemize borçlu olduğumuz gibi kötülerinin günahı da ne yazık ki onların boynundadır.</p>

  <p style="text-align: justify;">&nbsp; &nbsp;Fakat irsiyet nedir? Nasıl bir mekanizma ile huylar atalardan torunlara geçip gitmektedir. Bu nokta, ilmin henüz her köşesini aydınlatamadığı karanlık bir noktadır. Bu meselede emin olarak bildiğimiz bir şey varsa, o da insanların gerek fizik ve gerek ruh bünyelerinde yakın veya uzak ataların ve akrabaların genişçe bir ölçüde miras payının var olduğudur.</p>

  <h3 id="sigil_toc_id_26"><a id="bookmark31"></a><span style="font-weight:bold;">İrsi huyları değiştiremeyiz</span></h3>

  <p style="text-align: justify;">&nbsp; &nbsp;İşte huylarımızdan irsi olanlarını değiştirmek elimizde değildir. Bunlara ne ilim, ne medeniyet, ne de terbiye ve ahlâk tesir edemez. Bunlar cidden canımızın altında, biyolojik varlığımızın hamurundadır. İrsi huylarımızın iyilerinden nimetlenir, kötülerini de bütün ömrümüz boyunca sırtımızda bir kambur gibi taşımaya ve bunları kendimizle beraber mezara götürmeye ne yazık ki mahkûmuz.</p>

  <h3 id="sigil_toc_id_27"><a id="bookmark32"></a><span style="font-weight:bold;">Mizaca bağlı huylar</span></h3>

  <p style="text-align: justify;">&nbsp; &nbsp;Dikkat edersek, huyların ikinci bir kökeninin ve dikkate değer bir faktörünün de kendi mizacımız ve fiziksel yaradılışımız olduğunu görürüz. Gerçekte huyların hepsi irsi değildir. Bunların bir kısmı da mizaçtan, yani organik yapımızdan doğmaktadır. Gerçekten eski doktor filozoflar bu nokta üzerinde ısrarla durmuşlardır. Hatta eski felsefede çok defa huylar doğrudan doğruya mizaca bağlanmış ve organik şekillenmenin birer çeşit belirtisi kabul edilmiştir. Ve mizaç ile huy arasındaki bağlılığı açıklamak için de eski felsefede bir teori bile kurulmuştur.</p>

  <p style="text-align: justify;">&nbsp; &nbsp;Yakın zamanlara kadar tesirli olan, hatta bugün bile kıymetini kısmen olsun koruyan bu teoriye göre dünya; su, ateş, hava ve topraktan ibaret dört eleman “anasır-ı erbaa” dan meydana gelmiştir. Dünyanın içinde ve onun bir parçası olan insan ise; bu da dört eleman, “ahlat-ı erbaa” dan oluşmuştur. Bu elemanlar; kan, safra, lenf ve sinirdir. Belirli bir insan bünyesinde bu dört elemandan birinin diğerine oranla fazla oluşuna göre, mizaçlar da; demevi (kanlı), safravi (safralı), sevdavi (kuruntulu), asabi (sinirli) diye dörde ayrılır. Ve bu mizaçlardan her biri belli birtakım huylar doğurur. Meselâ, demeyi karakterler çoğu kez neşeli ve iyimserdir, canlı, hareketli ve girişken olur. Çabuk kızar, çabuk yatışır. İyi yüreklidir; kin tutmaz, sıcak, cana yakın ve sevimlidir. Safravi karakterler ise, soğuk, sevimsiz, hain, ikiyüzlü, fesatçı, fitneci; sevdâvi ise gevşek ve zayıf iradelidir. Asabilere gelince, bunlar da daha çok titiz, kavgacı ve kötümser olurlar.</p>

  <p style="text-align: justify;">&nbsp; &nbsp;Bu teori bugün eskimiş olmakla beraber, dediğimiz gibi, kıymetini tamamıyla kaybetmiş değildir. Buna, çağdaş felsefede büyük bir değer taşıyan, salgı bezleriyle iç salgıların organik hayatımızda oynadıkları büyük rolleri de eklersek, huylarımızın bir kısmının doğrudan doğruya yaradılışımıza ve mizaç dediğimiz organik yapımıza bağlandığından şüphe edilemez. Yaş, iklim ve meslek gibi faktörlerin ve bilhassa verem gibi bazı hastalıkların mizacı değiştirerek huyları etkilediğini herkes bilir.</p>

  <h3 id="sigil_toc_id_28"><a id="bookmark33"></a><span style="font-weight:bold;">Mizaca bağlı huyları düzeltmek mümkündür</span></h3>

  <p style="text-align: justify;">&nbsp; &nbsp;Mizaca bağlı ve mizaçtan doğan kötü huyları düzeltmek, güç olmakla beraber, imkânsız değildir. Bu türlü huylara müdahale edebilmek için, bunları doğuran sebepler üzerinde durmak ve hastalığı gidermek, bu sayede mizacı düzeltmek gerekir. Bu ise, eğitimci ve ahlâkçının işi olmaktan çok, doktorun işidir. Yalnız, kronik veya geçici hastalıklardan ileri gelen huyların dışında olması ve bunların daima doktorun işi kalması şartıyla, sıradan bir şekilde mizaca ve organik yapıya bağlı huylar üzerinde, bence, çok etkili bir araç vardır ki, bu da fiziksel ve ruhsal korumadır. Ve özellikle bir şekli ile spordur.</p>

  <h3 id="sigil_toc_id_29"><a id="bookmark34"></a><span style="font-weight:bold;">Huy ve spor</span></h3>

  <p style="text-align: justify;">&nbsp; &nbsp;Spora ve jimnastiğe sadece çeviklik ve askerî hazırlık, yahut kas geliştirme ve fizik güzellik sağlama vasıtası diye bakmak yanlıştır. Spor, organik mekanizma yoluyla ruh ve karakter üzerinde çok büyük bir rol oynayan önemli bir ruh terbiyesi metodudur. Ancak, şu noktaya dikkati çekmek isterim ki, sporun ruh ve karakter üzerindeki faydalı rolü, bunun, öncelikle, canlı, hareketli ve bilhassa gönül çekici bir oyun halinde yapılmasında, ikinci olarak da bilhassa ölçülü ve sakin oynanmasındadır. Spor gençlerin gözünde daima oyun şeklini ve oyunun çekiciliğini korumalıdır. Notlu ve sınavlı bir ders, bir iş, bir meslek ve mecburî bir çalışma halini alan jimnastik ve sporun karakter terbiyesi bakımından olan faydası ise sıfırdır. Oyun şeklini ve çekiciliğini koruyan sporun da faydası şüphesiz ki, ölçülü ve sakin bir hareket olmasındadır. Ölçüyü ve uygunluk sınırını aşan bir spor hem fikrî çalışma ve ilerlemenin düşmanıdır, hem de fizik ve ruh sağlığı için zararlıdır.</p>

  <h3 id="sigil_toc_id_30"><a id="bookmark35"></a><span style="font-weight:bold;">Huy ve müzik</span></h3>

  <p style="text-align: justify;">&nbsp; &nbsp;Mizaca bağlı huylar üzerinde, spordan başka, müzik ile dil alıştırmaları ve inceliklerinin hatırı sayılır tesirlerini unutmayalım. Karakter terbiyesi konusunda tarihte ün salmış olan eski Atinalılarca, gençlerin öğrenim ve terbiyesi jimnastik, müzik, dil alıştırmaları ve güzel konuşma yarışmaları olmak üzere başlıca üç gruba ayrılırdı. Genç bir Atinalı için iyi bir öğrenim, terbiye görmüş olmak, iyi bir jimnastik ve müzik bilgisine sahip olmak ve memleketinin atalar mirası olan dilini bütün incelikleri ile öğrenmiş olmak demekti.</p>

  <p style="text-align: justify;">&nbsp; &nbsp;Gerçekten bugün yüksek medeniyetli batı ülkelerinde de iş böyledir. Bu memleketler bilhassa millî dil, yani yaşayan ve bizzat konuşulup yazılan dil üstünde gayet hassas ve titizdir. Bir genç mektepte, her şeyden önce memleketinin dilini mükemmel bir şekilde öğrenir. Bu bakımdan bizim okullarımızın geriliğini ve acıklı halini düşünürsek, millet ve memleketini seven bir insan için, üzülmemek elde değildir.</p>

  <h3 id="sigil_toc_id_31"><a id="bookmark36"></a><span style="font-weight:bold;">Ruhun alışkanlıkları ve irade kuvveti</span></h3>

  <p style="text-align: justify;">&nbsp; &nbsp;Sonuç olarak, huylarımızın büyükçe bir kısmının kaynağı da “alışkanlık” dediğimiz ve yukarıda kısaca mekanizması gösterdiğimiz psikolojik işleyiş ile sosyal çevre ve mesleki hayat şartlarıdır. Fizikî alışkanlıklar nasıl aynı hareketi tekrar etmekle oluşur ve fizik hayatımızı bazen düzenler, bazen tutsak ederse, ruh alışkanlıklarımız da öyle oluşur ve zamanla bunlar birer huy halini alır. Fakat, dikkat edelim ki alışkanlık yoluyla kazanılan kötü huyların tutsaklığı, boyunduruk altındaki öküzlerin tutsaklığından daha ağırdır. Yine dikkat edelim ki fizikî veya psikolojik bütün kötü alışkanlıkların tutsaklığına insan ilk adımla girer.</p>

  <p style="text-align: justify;">&nbsp; &nbsp;Daha önce de söylediğimiz gibi, sigara ve alkol alışkanlıkları ilk sigaradan ve ilk kadehten başlar. Gerçekten huy halini alan psikolojik alışkanlıklar da böyledir. Yalancılık ilk yalandan, dalkavukluk ilk etek öpmeden, iradesizlik ilk zayıflıktan başlar. Tekrarlandıkça bu hareketler otomatikleşir ve sonunda karşı koyması güç psikolojik bir meyil ve kuvvet halini alır. Gerçi ilk günah, çok kere, günahların en büyüğü değildir; ama ilk adım olması bakımından en tehlikelisidir.</p>

  <p style="text-align: justify;">&nbsp; &nbsp;Psikolojik işleyişten başka ailemizden, beraber düşüp kalktıklarımızdan, arkadaştan, köy ve kasaba gibi sosyal çevremizden, mesleki hayatımızdan bazen bir ihtiyaç, bazen bir taklit yolu ile çıkıp yakamıza yapışan huylarımız, dikkat edersek, varlığımızın büyük bir kısmını kaplar. İşte, öğrenim ve terbiyenin ve güçlü bir iradenin doğrudan doğruya hedef aldığı huylar bu sonunculardır. Yani alışkanlıklardan, göreneklerden, sosyal çevre ve mesleki hayat şartlarından ileri gelip yavaş yavaş yerleşmiş olan huylardır. Gerçi alışkanlıkla meydana gelen huylar, hele bunların zaman içinde eskimiş ve kaya haline gelmiş olanları ile mücadele etmek ve bunları düzeltmeye çalışmak kolay bir iş değildir.</p>

  <p style="text-align: justify;">&nbsp; &nbsp;Bunun içindir ki, başlangıçta kötü bir alışkanlığa saplanıp da sonradan bununla mücadeleye girişmekten ise, hiç başlamamak hem daha hayırlı, hem daha kolaydır. Çok açık ki, bir kötülüğü başlangıçtan önlemek, gerçekleştikten sonra izlerini yok etmekten iyidir.</p>

  <p style="text-align: justify;">&nbsp; &nbsp;Genç okuyucum! Alışkanlıklara doğru atacağın ilk adıma çok ama çok dikkat et. İyice düşün ve iradene sahip ol; kötülük yolunun çamuruna basmamaya çalış. Tâ ki sonra ayağını yıkamak zahmetine katlanmaya mecbur olmayasın. Kumar masasında, meyhane köşelerinde, kahve ve sedirlerde ömür geçiren nice mutsuz görürsün ki, bunlar hep ilk adımın kurbanıdırlar.</p>

  <p style="text-align: justify;">&nbsp; &nbsp;Bu hususta ailenin ve hele okulun görevi ve sorumluluğu akla sığmaz derecede büyüktür. Aile ile okul, el ele vererek, alışkanlıklar üzerinde özenle durmaya ve bir taraftan, çocuklara, henüz çok müsait bir çağda iken, iyi ve temiz alışkanlıklar ve huylar kazandırmaya, diğer taraftan da onları kötü alışkanlık ve huylara karşı korumaya mecburdur. Unutmamalıdır ki, terbiyenin bir rolü düşmüşü kurtarmak ise, diğer bir rolü de henüz düşmemişi korumaktır. Bu bakımdan da okullarımızın ne yazık ki ne kadar geri ve zavallı bir vaziyette olduğunu söylemek zorundayım.</p>

  <h3 id="sigil_toc_id_32"><a id="bookmark36"></a><span style="font-weight:bold;">Özet ve sonuç</span></h3>

  <p style="text-align: justify;">&nbsp; &nbsp;Uzun süren bu mevzuyu özetleyip bitirelim. Huylarımızın hepsi ne aynı cinstendir, ne de aynı sebeplerin eseridir. Bir kısım huylarımız aslında doğuştan ve bünyedendir. Bu gibi huylarımız ya irsidir ya da organiktir. Bu huyları ya daha dünyaya gelirken beraber getirmekteyiz, yahut da mizacımızın bir eseri ve sonucu olarak yüklenmekteyiz. Sonuçta, bir kısım huylar da tamamıyla kazanılmıştır. Bunları, daha ana kucağından itibaren, ailemizden, okul ve mahalle gibi sosyal çevreden ve meslek hayatımızın gereklerinden almakta; birer ikişer öteden beriden toplayıp ruh benliğimize katmaktayız.</p>

  <p style="text-align: justify;">&nbsp; &nbsp;İrsi huyların kökten değiştirilebileceğine düşmanlarım inansın. Mizaçtan gelen huylar, güç olmakla beraber değiştirilebilir. Alışkanlıkla elde edilen ve tamamıyla kazanılmış olan huyları ise, sıkı bir irade kontrolüne ve nefis mücadelesine tabi tutarak düzeltip değiştirmek daima elimizdedir. Benliğimizin kapısını ve penceresini açıp da, bilmeden içeri aldığımız bu uğursuz misafirleri, aklımızın ışığı ve irademizin rehberliği ile kapı dışarı edebiliriz. Karakter terbiyesinin gayesi de budur. Bu terbiye, benliğimize yapışan kötü huyları koparıp atma mücadelesidir.</p>

  <p style="text-align: justify;">&nbsp; &nbsp;Şu noktaya ısrarla dikkati çekelim ki, huylarımızın bazıları doğuştandır. Bunları bütün hayatımız boyunca yüklenip taşımaya mecburuz, derken, bu huylara karşı terbiye ve ahlâkın ve bunları düzeltmek için harcanacak çabaların hiç bir değeri ve etkisi yoktur, demek istemiyoruz.! Karakter terbiyesi yolundaki gayret ve çalışmaların bu türlü huylara karşı bile büyük bir gayret taşıdığından asla şüphe etmemelidir. Çünkü biz; huylarımızdan hangilerinin irsi, hangilerinin organik veya alışkanlık olduğunu önceden bilmiyoruz ve bilemiyoruz. Bu nokta ilim ve fen çaresizdir. İnsanları muayeneden geçirip de huylarını doğuştan kazanılmış olanlarından ayırmaya imkân yoktur. Aslında bütün huylar, ruh hayatımızın fikir, duygu, içgüdü ve eğilim gibi belirli elemanlarından oluşmuş, belirsiz ve karanlık birer karışımdır. Bu elemanlardan her birinin huylar üzerindeki rolünün psikolojik mekanizmasını bile henüz bilmiyoruz. Bundan dolayı, karakter terbiyesi ve nefis mücadelesi irsi, organik ve alışkanlıkla edinilen bütün huylara karşı değer ve önemini korur.</p>

  <p style="text-align: justify;">&nbsp; &nbsp;Şu bakımdan da korur ki, en değişmez huyların bile, terbiye ve nefis mücadelesi sayesinde, gerek kendi şahsımız ve gerek çevremiz için zararlarını sınırlamak ve onları adeta hapse mahkûm olmuş birer asi güç halinde zapt etmek mümkündür. Başlangıçta, önsözde, adı geçen bilge papaz bana bir gün: “Eğer ben papaz olup nefis mücadelesine girişmeseydim, bir haydut olur çıkardım. Bende o hamur var.” demişti. Düşündükçe ve tecrübem arttıkça bu sözdeki anlamı daha iyi kavradım. Ve şuna inandım ki, terbiye ve nefis mücadelesi, değişmez kötü huyların, kötü yetenek ve eğilimlerin zinciridir. Hele, dini terbiyenin ve Allah sevgisinin huy ve ahlâk üzerindeki paha biçilmez etkisine, tecrübe ve gözlemlerim arttıkça daha kuvvetle inanıyorum. Allah duygusundan ve sevgisinden uzak bir terbiye yalnız fayda ve çıkar düşüncesine dayanır. Fakat din terbiyesi gönüllü, karşılıksız ve yücedir. Bu terbiye insanı yükseltir, iyiliği ve adaleti, hiç bir çıkar düşüncesine saplanmadan, sevdirir.</p>
</body>
</html>
