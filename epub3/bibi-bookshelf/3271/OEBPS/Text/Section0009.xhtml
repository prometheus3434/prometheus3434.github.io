<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <div style="text-align: center;">
    <h2>2</h2>
    <hr />

    <div style="text-align: center;">
      <h2 id="sigil_toc_id_5"><b>BAŞARILI OLMANIN ŞARTLARI</b></h2>
    </div>
  </div>

  <p style="text-align: justify;">&nbsp; &nbsp;Genç okuyucum! Yukarıda sana başarılı olma yolunda rastlayacağın başlıca düşmanları gösterdim. Ve bunlar, başta tembellik olmak üzere, kötü arkadaş ve kötü örneklerdir, dedim. Bu arada kitabın ve hocanın kötüsü üzerine de dikkatini çektim. Bu düşmanlara karşı koymak için elinde irade ve bunun en yüksek insanı ve ahlaki ifadesi olan çalışma gibi kuvvetli iki de silahın olduğunu ifade ettim. Şimdi sana, bu silahları kullanma biçimini ve gerek kendi şahsın, gerek değerli ailen, büyük milletin ve bütün insanlık için hayırlı ve faydalı bir şekilde yetişip başarılı olmanın en temel şartlarını göstermeye başlıyorum.</p>

  <h3 id="sigil_toc_id_6"><a id="bookmark9"></a><span style="font-weight:bold;">Başarının ilk şartı iradeli olmaktır</span></h3>

  <p style="text-align: justify;">&nbsp; &nbsp;Bu şartların birincisi ve hiç şüphe etme ki hayat için her şeyden önce geleni, iradeli olmaktır. Gevşekliğin, uçarılık, hoppalık, züppeliğin, türlü türlü şekilleri ile adına tembellik dediğimiz sefalet şeytanı ve başarı düşmanının yıldığı biricik silah iradedir. İyilik yolunda iradeni kullanabiliyorsan, korkma. Arkadaşın kötüsü semtine uğrayamaz. Karşında boş lafçıların ağzı ötmez; kötü örnekler zehirli dillerini çıkarıp seninle alay etmez.</p>

  <p style="text-align: justify;">&nbsp; &nbsp;Tekrar edeyim ki, insan zekâsı ve bilgisiyle değil, ancak iradesi ile insandır. Zekâ ve bilgi az çok hayvanda da vardır. Fakat, ahlâkî irade canlı organizmalar zincirinin son halkasını oluşturan insana has bir güç ve ayrıcalıktır. İrade; yalnız insanı hayvandan değil, aynı zamanda insanları birbirinden ayıran ve aralarında üstünlük ve aşağılık farkları yaratan tek ruh kuvvetidir. Etrafına bak, gördüğün üstün insanlar bunu hep iradelerinin kuvvetine borçludurlar. Tarihte şerefli yer almış ve ün kazanmış şahsiyetlerin hepsi bunu irade silahı ile elde etmişlerdir. Bu bir kanundur ve istisnası yoktur. Basit zekâlı, az bilgili, hatta bilgisiz insanlardan başarılı olanlar çok görülür. Fakat, zayıf iradeli insanlardan başarılı olmuş ve yükselmiş tek bir örnek gösterilemez. Çünkü başarılı olmak ve yükselmek sırf gayretin meyvasıdır; gayret ise, iradenin ifadesidir.</p>

  <p style="text-align: justify;">&nbsp; &nbsp;Daha iyi düşünürsek, iradeli olmak sadece maddî ve sosyal bir başarının değil, mutlu olmanın bile temel şartıdır. İnsanların çoğu, bindiği eşeği unutup da kayboldu sanarak pazarda eşek arayan Nasrettin Hoca’ya benzerler. Onlar da, mutluluğun kendi içlerinde olduğunu unutarak, onu barlarda, kahvelerde ve eğlencelerde ararlar. Sen bu hataya düşme ve inan ki, başarının sırrı gibi, mutluluk kuşu da kendi içimizde ve içimizin en orijinal ve insanî bir güç kaynağı olan irademizin altından kafesi içindedir. Mutluluk; define gibi bir tesadüf kazması darbesiyle bulunuveren bir nimet değildir. O ne şanstır, ne mirastır, ne piyangodur, ne mevkidir ne de servettir. Mutluluk, gayretle ve irademizin kuvvetiyle ele geçirebileceğimiz bir kaledir.</p>

  <h3 id="sigil_toc_id_7"><a id="bookmark10"></a><span style="font-weight:bold;">İrade üzerine düşünceler</span></h3>

  <p style="text-align: justify;">&nbsp; &nbsp;İradeli olmanın hayat ve başarı için taşıdığı yüksek değer üzerinde anlaştıksa okuyucum, artık senin beklediğin ve asıl bilmek istediğin noktalara geçebiliriz:</p>

  <p style="text-align: justify;">&nbsp; &nbsp;İrade nedir? İradeli olmak ne demektir? Herkes iradeli olabilir ve kuvveti yolunca kullanabilir mi? İrademizde hür ve serbest miyiz? Yoksa bizim elimizde olmayan sebep ve sonuçlara bağlı mıyız? Gayret ve iyi bir terbiyenin yardımıyla iradeli olmak mümkün müdür? Mümkün ise, bunun yolları ve şartları nelerdir?</p>

  <p style="text-align: justify;">&nbsp; &nbsp;Seni, ilmin ve felsefenin en zor ve karmaşık meseleleriyle karşılaştırdığımı itiraf ederim. Asırlar içinde filozofları ve ilâhiyatçıları birbirine düşüren ve bitmez tükenmez tartışmalara yol açan bu meselelerle seni biraz düşündürüp yoracağım. Fakat, emin ol ki, bunlar yorulmaya ve üzerinde durulup düşünülmeye değer meselelerdir. Dikkat edersen hayatımızın plânı ve kaderimizin nasıl gelişeceği bu noktalar üzerinde düşünüp vereceğimiz karara ve edineceğimiz fikre bağlıdır.</p>

  <p style="text-align: justify;">&nbsp; &nbsp;İradenin üstün kuvvetine, bunun gayretle ve iyi bir terbiye yardımı ile elde edilebilmesinin mümkün olduğuna mı inanıyoruz? Öyleyse hayatımızın plânı şu olur: Gayret, her gün biraz daha gayret... Yavaş da olsa daima iyiliğe ve olgunluğa doğru kendinden emin bir ilerleyiş. İradenin insan için yüksek değerine kulak asmıyor ve bunun gayretle elde edilemeyeceğine mi inanıyoruz? Bu şekilde de tutacağımız yol, ya kör talihe küserek uyuşukluğa ve miskinliğe düşmektir yahut da istek ve heveslerimize uyarak kendimizi hoppalık ve züppeliğin pençesine kaptırmaktır. Fakat, bilelim ki, her iki şekilde de varacağımız nokta aynıdır: Sefalet ve pişmanlık.</p>

  <p style="text-align: justify;">&nbsp; &nbsp;Yukarıda sıraladığım meseleler gerçekten zorludur. Ve muhakkak, insan denen bilmecenin en gizli birer düğüm noktasıdır. Fakat, genç arkadaşım, sakın gözün yılmasın. Bu meselelerde seni metafizik dolambaçlar içine sokup da, çıkmak için, sana girdiğin kapıyı aratacak değilim. Uzun ve ince psikolojik tartışma ve incelemelere girişip de zihnini bulandıracak ve içini sıkacak da değilim. Aslında bu tür tartışma ve incelemelere girişmeye benim tam bir yeterliliğim de yoktur. Çünkü ne meslekten filozof, ne de usta bir psikoloğum. Ben sadece senin geçtiğin yoldan geçmiş, duyduğun boşluğu duymuş ve çektiğin sıkıntıyı çekmiş bir hocayım. Ben seninle bu sıfatla ve bir hoca ağzı ve tavrıyla konuşacağım. Seninle el ele verip hayata inecek ve insanlar arasına gireceğim. İnsan işlerini ve eserlerini gözden geçirip sana meselelerimizin cevabını gerçeklerin kendi dillerinden dinleteceğim.</p>

  <h3 id="sigil_toc_id_8"><a id="bookmark11"></a><span style="font-weight:bold;">İrade nedir ve iradeli olmak ne demektir?</span></h3>

  <p style="text-align: justify;">&nbsp; &nbsp;İradenin ne olduğunu anlamak için sosyal hayatımıza, yani benliğimizin dış dünyayla irtibatını sağlayan fiil ve hareketlerimizin hepsine birden dikkatle bakalım. Çünkü, şimdiden söyleyeyim ki, irade kelimesi ile ifade ettiğimiz ruh gücü, bir takım fiil ve hareketler şeklinde beliren bir kuvvettir. Şu hâlde onu, her şeyden önce sosyal hayatımızda aramamız ve bu hayatın hayret verici büklümleri içinden çıkarmamız gerekir.</p>

  <h3 class="sigil_not_in_toc" style="text-align: center;"><b>* * *</b></h3>

  <p style="text-align: justify;">&nbsp; &nbsp;Okuyucum! Bilirsin ki, beden ve ruh diye iki türlü varlıktan meydana gelmişiz ve bedensel yahut maddî varlığımız bakımından her şey gibi, biz de tabiat kanunlarına bağlıyız. Meselâ, cisimler gibi biz de düşeriz. Her maddî varlık gibi, türlü etkiler altında biz de sarsılır ve sallanırız. Kısacası, bu bakımdan uçsuz bucaksız tabiat denizi içinde yüzen bir saman çöpüyüz.</p>

  <p style="text-align: justify;">&nbsp; &nbsp;Fakat, ruh varlığımız ve şuurlu bir benlik olmamız yönüyle; elbette ki bir saman çöpünden daha başka bir şeyiz. İçinde “Şuur (bilinç)” dediğimiz esrarengiz bir güç hazinesi taşıyan canlı bir organizmayız ve hızını bu hazinenin esrarından alan sayısız fiil ve hareketlerin failiyiz. Şöyle düşün ki, dünya bir denizdir, biz insanlar ise bilinmez bir semte doğru yol almış giden “hayat gemisi”nin yolcularıyız. Dalgaların çırpıntısı ile sallanan geminin içinde biz de sallanmaktayız. Bununla beraber kimimiz kazan ağzında ocaklara kömür atıyor, kimimiz güvertede elleri arkasında gezinip bakıyor, kimimiz de kaptan köprüsünde önünde pusula, dümen tutuyor... Ne demek istediğimi tabii anlıyorsun. Hepimiz, etrafımızdaki her şeyle beraber, geminin sallantısına uyarak eğilip sarsılıyoruz. Fakat, aynı zamanda ayrıca kendimize has hareketler de yapıyoruz. Ve hissediyoruz ki, eğilip sarsılma şeklindeki birinci tür hareketler “bizim” değildir. Bunlar tabiat faktörlerinin eseridir. İkinciler ise, “bizim” dir. Bunların yapıcısı ve sahibi bizizdir.</p>

  <p style="text-align: justify;">&nbsp; &nbsp;Gerçi iyi düşünürsek, diğerleri de, birinci tür hareketler gibi, “yaratıcı kudret”in var edici görünmez eliyle gerçekleşmektedir. O sonsuz denizi çalkalayıp gemimizi sallayan kudretle, güvertede bizi gezdirip etrafa bakındıran; bazen güldürüp, bazen ağlatan, kısacası bizi var edip hayat sahnesine gönderen kudret -adına ister Tanrı de, ister Dieu- hep aynı bir kudrettir. Şu farkla ki, bu sonsuz ve sınırsız kudret, “bizim” dediğimiz hareketlerde doğrudan doğruya değil de, bizim benliğimiz aracılığıyla etkili olmakta; eserle eser sahibi arasına, sanki üçüncü bir varlık olarak, “biz” girmekteyiz. O sonsuz ve aynı olan kudret bizi hareketlerimizde ve yaptığımız işlerde serbest bırakmaktadır. O kudret nedir? Onu sorma:</p>

  <p><span style="font-weight:bold;font-style:italic;">Halletmediler bu lugazın sırrını kimse<br />
  Bin kafile geçti hükemadan, fudeladan.</span></p>

  <p>(Filozoflardan, erdemlilerden bin kafile geçti<br />
  Bu bilmecenin düğümünü kimse çözemedi.)</p>

  <h3 id="sigil_toc_id_9"><a id="bookmark12"></a><span style="font-weight:bold;">Bizim olan ve olmayan hareketler</span></h3>

  <p style="text-align: justify;">&nbsp; &nbsp;Demek istiyorum ki, iki çeşit hareketin merkeziyiz. Hareketlerimizden bazıları “bizim” dir. Bazıları da bizim değildir. Bunları geçelim. Bizim olmayan hareketleri ele alalım. Ve iradeyi bu tür hareketlerde arayalım. Fakat, önce kendi kendimize şunu soralım: Prensiplerini bizim varlığımızda bulması dolayısıyla, “bizim” dediğimiz hareketlerin acaba hepsi gerçekten bizim midir? Yani bizim şuurumuz ve düşüncemizle mi gerçekleşmektedir? İyi düşünürsek, hayır. Çünkü, bakınız, meselâ doğduğumuz zaman küçücük bir yaratıktık. Seneleri arkada bıraktıkça büyüdük ve geliştik. Bu gelişme ve büyüme hareketi, gerçi bizim fizik varlığımızın bir eseri olduğundan bizimdir; fakat, bizim şuurumuzun eseri değildir. Hayvani hayatımızın biyolojik temelini kuran ve üreme prensibini hayat kaynağımızdan alan refleks dediğimiz hareketler de gerçi görünüşte bizimdir; fakat bizim şuurumuzun dışında olmaktadır. Bilirsin ki, iç organlarımıza ait reflekslerin en mükemmeli kalbimizdir. Çok işlek ve içerisi çok gürültülü olduğu muhakkak olan bu can evimizin gireninden, çıkanından haberimiz var mı?</p>

  <h3 id="sigil_toc_id_10"><a id="bookmark13"></a><span style="font-weight:bold;">Refleksler ve otomatik hareketler</span></h3>

  <p style="text-align: justify;">&nbsp; &nbsp;Şu halde tekrar edelim, irade meselesinde yalnız bizim olmayan hareketleri değil, bizim olanlardan da bir kısmını çıkarmak; fizyolojik hayatımızın derinliklerinde bizden habersizce meydana gelen organik faaliyetleri geçmek gerekir. Hatta biraz daha ileriye giderek, hayvani hayatımızın üst basamağı olan ve çıkışının başlangıcı ve merkezini kendi ruh enerjimizde bulan “otomatik” hareketleri bile bir tarafa bırakmak gerekir. Dikkat ediniz ki, otomatik dediğimiz bu tür hareketler, refleks sayılan hareketlerden ayrılır. Diğerleri bitkisel hayatımıza bağlandığı halde, otomatikler hayvani hayatımızın eserleridir. Fakat bunlar da, biraz farklıca olmakla beraber, refleksler gibi, şuurlu benliğimizin dışında gerçekleşmektedir. Sosyal hayatımızın büyük bir kısmını kapladığı halde irademize yabancı kalan otomatik hareketlerimiz başlıca üç şekildedir ki bunlar; insiyak (içgüdü), itiyat (alışkanlık) ve telkinli hareketlerdir.</p>

  <h3 id="sigil_toc_id_11"><a id="bookmark14"></a><span style="font-weight:bold;">İçgüdüsel hareketler</span></h3>

  <p style="text-align: justify;">&nbsp; &nbsp;Hayvanlar âleminde en mühim faaliyet zekâsını ortaya koyan içgüdü yahut “insiyak - şevki tabiiler”, insan hayatının da büyükçe bir kısmını yönetmektedir, içgüdülerin neyin nesi olduğunu tam olarak bilmiyoruz. Yalnız şunu biliyoruz ki, içgüdü dediğimiz hareketler, kendine has bir ihtiyacın veya meyilin ifadesi olarak, belirli bir türün her ferdinde, zaman ve mekân içinde hiç değişmeksizin, aynı şekilde ortaya çıkan ve doğuşta var olan karanlık birer kuvvettir.</p>

  <p style="text-align: justify;">&nbsp; &nbsp;Kovan hayatı yaşayan arılara bakınız. Bu hayvancıklar, bundan binlerce sene önce, dünyanın her yerinde, ne ise, nasıl yaşıyor ve çalışıyorlarsa bugün de öyledir; hep aynı tarzda petek yapar ve bal toplar. Kudret eli arıları ince birer sanatçı gibi doğup yaşamak üzere yaratmıştır. İşte bu bir içgüdüdür.</p>

  <p style="text-align: justify;">&nbsp; &nbsp;İlk bakışta alışkanlık şeklinde ortaya çıkan hareketler, bir düşünce ve iradenin eseri gibi görünür. Meselâ yuvasını yapan bir kuşa, yavrularına uçuş öğreten bir leyleğe, ağını kurup yuvasında yemini bekleyen bir örümceğe, yavrusunu kurtarmak için tehlikeye atılan bir anneye uzaktan bakılınca bu hareketlerde birer şuur izi görülür. Fakat, bu görüş aldatıcıdır. Gerçek şu ki bu hareketler sadece kuş, örümcek ve anne türüne has içgüdülerdir. Ve aslında birkaç refleksin birleşik bir halde ve ruhun bir gücüyle harekete geçmesinden ibarettir.</p>

  <h3 id="sigil_toc_id_12"><a id="bookmark15"></a><span style="font-weight:bold;">Alışkanlıklar</span></h3>

  <p style="text-align: justify;">&nbsp; &nbsp;Otomatik hareket ve faaliyetimizin büyük bir kısmı da alışkanlık yahut “itiyat” şeklinde görülenlerdir. Başarı yolunda büyük bir rol oynayan alışkanlıklar, dikkat edilirse, içgüdülerden açık bir şekilde ayrılır. Diğerleri, yukarıda da işaret edildiği gibi, sırf kendine has ve türün bir ayrıcalığı olduğu halde; alışkanlıklar, aksine tamamıyla kişiye mahsustur. Ve kişiden kişiye hatta aynı bir kişinin hayat basamakları içinde daima değişebilir. İçgüdüsel hareketler, hayati birer ihtiyacın ifadesi olarak doğuşta türden kişiye soyaçekim yolu ile geçtiği halde; alışkanlıklar sonradan ve çoğu zaman başkasından görüp öğrenme yoluyla elde edilir. Çoğu kez sunî bir şekilde ortaya çıkan bir ihtiyaç veya hevesin ifadesi olarak başlar. Bazen sırf taklit ile bazen düşünceli bir şekilde başlayan alışkanlıklar, zaman içinde tekrarlana tekrarlana yerleşir ve başlangıçtaki şuurunu kaybederek otomatikleşir. Meselâ, büyüklerin sağa sola tükürüp sümkürdüğünü gören küçükler önce buna özenmeye başlar. Bir iki tekrardan sonra, bu tiksindirici hareket onlarda da bir alışkanlık halini alır. Etrafımızdakilerden görerek bir iki sigara içeriz. Biraz sonra arkadaşlık gayretiyle bir iki daha... Derken sigara içme alışkanlığına saplanıp kalırız. İçki, kumar, yalancılık, uçarılık... gibi belâlı alışkanlıklar hep böyle başlar. Ve tiryakilik denen felâketle biter.</p>

  <p style="text-align: justify;">&nbsp; &nbsp;İçgüdüler gibi, alışkanlıkların da psikolojik mekanizması, birkaç refleksin birleşik bir halde ve herhangi bir düşünce ve ihtiyaç yoluyla harekete geçmesi temeline dayanır. Yalnız, tekrar dikkati çekelim ki, alışkanlıklardaki ihtiyaç veya meyil çok kere hiç yoktan ve suni olarak meydana getirilir ki, bu nokta ile alışkanlıklar içgüdülerden tamamen ayrılır. Ötekiler çok kere canlıların, gerçek ve şahsi bir ihtiyaç ve meyilini ifade ettiği halde; alışkanlıklar birer görenek halinde taklit ile bazen de düşünce ürünü olarak başlar. Ve gitgide birer ihtiyaç halini alır. Alışkın olmayan için sigara, içki, kumar asla ihtiyaç ifade etmez. Fakat bir defa alışınca bunlar, ekmeğe ve suya olan ihtiyaç kadar dayanılması güç birer ihtiyaç şekline girer. Kısacası, içgüdülerin başlangıcı doğuş, alışkanlıklarınki ise tekrarlanan hareketler serisinin ilk hareketidir. Ve mühim olan da bu ilk harekettir. İnsan sigaraya ilk sigaradan, içkiye ilk kadehten başlar.</p>

  <p style="text-align: justify;">&nbsp; &nbsp;Bunun içindir ki içgüdüleri değiştirmek veya düzeltmek, belki imkânsız değildir. Ama elbette ki çok güçtür. Normal bir anneden çocuk sevgisi ve şefkati silinemez. Kedi fare tutmaktan vazgeçirilemez. Buna karşılık alışkanlıklarımızı değiştirmek, sağlam bir nefis terbiyesinin rehberliği ile bunları yönlendirmek ve yönetmek, hele doğru yolda kötü alışkanlıklara başlayıp saplanmamak daima elimizdedir. Gerçi “alışmış kudurmuştan beterdir” ama kötü alışkanlıklara saplanıp da kudurmuş bir hal almaktan ise, iyiliğe götüren ve başarıya yarayan iyi alışkanlıklar elde etmemiz daima mümkündür... Mümkün olduğu içindir ki, okulun ve hele eğitimcilerin başta gelen vazifesi, kaderini ve gelecekteki hayatının sorumluluğunu ellerinde tuttukları gençlerde başarı ve mutluluğa ulaştırıcı iyi alışkanlıklar oluşturmak ve onları kötü alışkanlıklardan korumaktır.</p>

  <h3 id="sigil_toc_id_13"><a id="bookmark16"></a><span style="font-weight:bold;">Telkinli hareketler</span></h3>

  <p style="text-align: justify;">&nbsp; &nbsp;Şuurlu benliğimizin dışında oluşan hareketlerden bir kısmı da telkin altında yaptığımız hareketlerdir. Dikkat edersek bunlar da içgüdüler ve alışkanlıklar gibi bizden ortaya çıkmakla beraber, gerçekten “bizim” değildir.</p>

  <p style="text-align: justify;">&nbsp; &nbsp;Telkin diye, bize herhangi bir şey hakkında bir fikir vermek ve bu sayede inancımızı kazanarak bizi bir harekete yöneltmek için karşı karşıya bırakıldığımız söz veya hareket şeklindeki etkiye denir. Bu etki iyilik yolunda olabildiği gibi, kötülük yolunda da olabilir. Ve ne yazık ki bu yoldaki telkinler bilhassa gençler için daha etkilidir. Kötü bir arkadaşın sözleri veya hareketleri ile üzerimizde yaptığı etkiyi, en iyi söz ve öğüt yapamaz.</p>

  <p style="text-align: justify;">&nbsp; &nbsp;Görülüyor ki, organizmamız birçok hareket ve faaliyetin çıkış merkezidir. Bu hareketlerden bir kısmı, büyüme ve gelişme gibi sırf bitkiseldir. Bir kısmı da organik ve otomatik şekilde hayvanidir. Bizden ortaya çıkmaları bakımından bizim gibi görünen bu hareket ve faaliyetler, aslında bizim olmaktan uzaktır. Çünkü bizim irade ve şuurumuzun eseri değillerdir.</p>

  <h3 id="sigil_toc_id_14"><a id="bookmark17"></a><span style="font-weight:bold;">Şuurlu hareketlerimiz ve irade</span></h3>

  <p style="text-align: justify;">&nbsp; &nbsp;Bu bitkisel ve hayvani hareketlerden başka, bir kısım faaliyetlerimiz daha var ki, işte bunlar gerçekten bizimdir ve bizim İnsanî varlığımızın ifadesi ve benliğimizin öz malıdır. Şuurlu dediğimiz bu faaliyetler, şuurumuzun ışık demeti altında akıl ölçeği ile iyice ölçüp tarttıktan sonra, karar vererek yaptığımız hareketlerdir. “İrade” dediğimiz ruh gücü ve manevî enerji de budur. Yani, içimizin karar verip yapma ve gerçekleştirme kudretidir.</p>

  <p style="text-align: justify;">&nbsp; &nbsp;Fikrî bir örnek ile aydınlatalım: Okuyucum! Farzet ki, bir öğle üstü fakülteden yemeğe diye çıkmışsın. Yemekten sonra kütüphaneye girmek üzere, önünden geçtiğin ve yabancısı olmadığın bir kahvede birkaç arkadaşını tavla başında görüyorsun. Sana hep birden kollarını açıp gel, gel diyerek işaret ediyorlar... İlk anda can atıyorsun, adımların gerilemeye başlıyor... Kahvenin şamatalı havası, tavla pullarının şakırtısı, gençliğin neşeli kahkahası seni sanki zincirleyip çekiyor... Bu davet, bu fikir ve bu telkinin hatta belki de sende bulunan kahve ve tavla alışkanlığının sürükleyici kuvvetine dayanamayarak kütüphaneye gitmekten hemen vazgeçmek üzeresin... Derken, beyninden şimşek hızıyla bir düşünce geçiyor. Ve ani, keskin bir kararla kütüphaneye gitmeliyim diyor ve yürüyorsun. İşte genç okuyucum, bu kararınla sen iyilik ve başarı yolunda aklını ve iradeni kullandın. Telkin ve alışkanlığın otomatik sürükleyişine karşı iradenle direnip dayandın.</p>

  <h3 id="sigil_toc_id_15"><a id="bookmark18"></a><span style="font-weight:bold;">Ahlâki irade</span></h3>

  <p style="text-align: justify;">&nbsp; &nbsp;Şu halde irade, tekrar edelim ki, aklımızın düşünüp karar verme ve yapılması aynı derecede mümkün olan çeşitli hareket tarzlarından birini beğenip tercih etme gücüdür. Yalnız, bu noktada biraz duralım. Günlük yaşadıklarımız gösteriyor ki, insan bu gücü iyilik yolunda kullanıp iyi işe karar verebildiği gibi; kötülük yolunda da kullanabilir. Ve kötülüğü tercih edebilir. Muhtaç birine yardım elini uzatan bir hayır sahibi ile bir masumun canına kıyan bir caniyi göz önüne getirelim. Belli ki bunların her ikisi de düşünüp karar veriyor. Ve düşünerek hareket ediyor. Şu farkla, biri aklını ve bunun gerçekleştirme gücünü ifade eden iradesini iyilik yolunda kullandığı halde; diğeri kötülük yolunda kullanıyor. Biri içinin İnsanî ve ahlaki yönlerine uygun hareket ettiği halde; diğeri hayvani his ve hırsları gereğince hareket ediyor.</p>

  <p style="text-align: justify;">&nbsp; &nbsp;Şu halde, başarı konusunda iradeyi kör ve mutlak bir ruh gücü olarak değil; ahlaki anlamda almak ve aklın iyilik yolunda düşünüp karar vermesi, fiil ve hareketlerin iyisini ve faydalısını kötüsüne ve zararlısına tercih etmesi şeklinde anlamak gerekir ki, iradenin bu şekline “ahlâkî irade” denir. İşte bu anlamda iradeli olmak demek, fiil ve hareketlerin iyisini seçip gerçekleştirme şeklinde beliren ruh gücüne sahip olmak; hareketlerimizde kötü örneklerin, kötü telkin ve alışkanlıkların esiri olmayarak kendi davranışlarımızın bizzat, sevk ve idare edici olmak demektir. Olabilir miyiz? İradeli olmak elimizde midir? Fiil ve hareketlerimizi bizzat tercih etmek, sevk ve idare etmek gücüne sahip miyiz? Bu bir terbiye meselesi midir? Yoksa yaradılış sonucu mu? Yaratılış sonucu ise, terbiyenin, fikrî ve manevî çabanın ruh ve karakter üzerinde hiç mi bir etkisi yoktur? Bu sorularla konumuzun can noktasına geliyoruz.</p>

  <h4 class="sigil_not_in_toc"><a id="bookmark19"></a></h4>
</body>
</html>
