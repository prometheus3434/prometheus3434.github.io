<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <h2 style="text-align: center;"><span style="font-weight:bold;">4</span></h2>
  <hr />

  <h2 id="sigil_toc_id_33" style="text-align: center;"><span style="font-weight:bold;">BAŞARI VE VERİMLİ ÇALIŞMA</span></h2>

  <h3 id="sigil_toc_id_34" style="text-align: justify;"><a id="bookmark2"></a><span style="font-weight:bold;">İrade terbiyesinin ahlâki ifadesi çalışma ve gayrettir</span></h3>

  <p style="text-align: justify;">&nbsp; &nbsp;Yukarıda, başarının ilk şartı iradeli olmaktır, dedim. İyi düşünürsek, irade terbiyesi ve nefis mücadelesinin en ahlâkî ve İnsanî ifadesi çalışmaktır. Tembellik ve parazitlik her türlü ahlâksızlığın anası; çalışkanlık da temiz bir başarının, yüksek ahlâkın, ruh ve beden sağlığının temel şartı ve en bereketli kaynağıdır.</p>

  <p style="text-align: justify;">&nbsp; &nbsp;Bunu söylerken senin gözlerin önünde hayali beliren çirkin örnekleri görmüyor değilim. Ben de biliyorum ki, hayatta çalışmadan zengin olanlar, başkalarının bükük bellerine basarak yükselenler, insanların gözyaşlarından macun yoğurup, can otu diye satarak yükselen, servet ve şöhrete konanlar var. Hem bunlar zamanımızda ne yazık ki az değil. Fakat ben sana temiz yüzlü ve namuslu insanlara yaraşan başarıdan bahsediyorum ve böyle bir başarının, diyorum, bir tek yolu vardır: Çalışmak, varlığını ve mevkiini emeğinin hakkı ve yeteneklerinin mükâfatı olarak kazanmaktır. Temiz yürekli bir insan için mutluluk, ancak böyle bir başarıdır.</p>

  <p style="text-align: justify;">&nbsp; &nbsp;Yalnız dikkat et ki, çalışmanın değeri miktarında değil, niteliğinde ve verimindedir. Başarıya götüren çalışma, faydalı bir sonuç ortaya koyanı ve verimli olanıdır. Marifet her ne şekilde olursa olsun çalışmakta değil; çalışmayı verimlendirmekte, yani belirli bir orandaki emekle maddî, manevî veya ilmi bakımdan en büyük bir fayda ve sonuç elde etmektir. Emin ol ki, gerek kişi ve gerek millet için ilerlemenin ve başarılı olmanın şartı budur. Yani metotlu ve verimli çalışmadır. Şu halde, bütün mesele verimli çalışmanın usulünü ve sırrını bilmektir.</p>

  <h3 id="sigil_toc_id_35"><a id="bookmark3"></a><span style="font-weight:bold;">Verimli çalışmanın şartları</span></h3>

  <p style="text-align: justify;">&nbsp; &nbsp;Bana sorarsan, bence verimli çalışabilmenin fizik, duygu ve zihne ait olmak üzere üç temel şartı vardır. Eğer etrafında bütün hayatınca çalışmış olup da kilimin dört ucunu bir araya getirememiş kimseler görürsen emin ol ki, onlarda bu şartlardan en az biri eksiktir. Bu şartlar nelerdir?</p>

  <p style="text-align: justify;">&nbsp; &nbsp;Çalışmanın fizik şartı, sağlık ve sağlamlıktır. Duygu şarttı, çalışmayı sevmek, zihin şartı da çalışmanın usul ve yolunu bilmektir. Sağlık ve sağlamlık şartı üzerinde sen kendin düşünedur. Diğer iki şart üzerinde beraber düşünelim.</p>

  <h3 id="sigil_toc_id_36"><a id="bookmark4"></a><span style="font-weight:bold;">Verimli çalışmanın duygusal şartı</span></h3>

  <p style="text-align: justify;">&nbsp; &nbsp;Çalışmanın sonuca ulaşmasının ve verimli olmasının şartlarından biri, dedim; çalışmayı sevmek ve içten istemektir. İşi bir angarya gibi değil, tıpkı bir spor gibi severek yapmaktır. Çalışmayı sevebilmenin de birçok şartları vardır. Bunlardan biri ve bence, başta geleni, insanın işini ve mesleğini kendi ruh ve fizik kuvvetine, kabiliyet ve eğilimlerine göre seçmesidir.</p>

  <h3 id="sigil_toc_id_37" style="text-align: justify;"><span style="font-weight:bold;">&nbsp; &nbsp; Genç arkadaşım!</span></h3>

  <p style="text-align: justify;">&nbsp; &nbsp;Sana senden yakın kimse yoktur. Kendini kendin bil ve tanı; işini ve mesleğini kendine göre seç. Ta ki o iş üzerinde severek çalışabilesin. İnsanın sevmediği ve içinin almadığı bir iş ve meslekte, şu veya bu sebeple çalışmaya mecbur olması kadar üzüntülü bir hayat düşünemem. Böyle bir insan, işinin sahibi değil; esiri olarak çalışmaya ve yaşamaya mahkûm demektir. Çalışmanın bu türlüsü ise, tıpkı esir çalışması gibi, hem kişi ve hem halk için gerçek fayda ve verimden mahrumdur. Ne mutlu o insana ki, serbestçe seçtiği meslekte severek çalışır. Severek çalışan yorulup yıpranmaz. Ne ceza ve ne ödül kamçısı beklemez. Başkasının işini, mesleğini ve başarısını kıskanıp içini yemez. Her gün işinde biraz daha ilerler. İlerledikçe de işine sevgisi artar ve daha çok çalışır. Bundan da hem kendisi, hem millet ve hem de insanlık için iyilik ve mutluluk doğar.</p>

  <p style="text-align: justify;">&nbsp; &nbsp;Biliyorum, bugün herkesin beğendiği işi ve mesleği tutması kolay değil. Çok azımız gönlümüzün çektiği işte çalışmak mutluluğuna erişebiliyoruz. Çünkü, ülkemizde henüz rasyonel bir iş ve çalışma teşkilatı yoktur. İşler rasyonel bir temele, kuvvet ve kabiliyetlere göre değil; tesadüfe ve çok kere hayat zorluklarına göre dağılmaktadır. Bu sebepten bugün işini seçmek ve mesleğinde severek çalışmak pek az şanslıya nasip olan nimetlerdendir. Çoklarımız ya aile, eş dost ve arkadaş baskısı ve isteğiyle; yahut, daha kötüsü, sırf tesadüflerin ve hayati ihtiyaçların yönlendirmesiyle meslek tutuyoruz. İleride ya bezgin bir ruh ile işimize devam ediyoruz yahut da meslek değiştiriyoruz. Gerçi gençlikte tutulan meslek ömürlük değildir. İleride meslek değiştirerek, hayata yeni bir yön vererek ilk hatayı düzeltmek mümkündür. Fakat geçen zaman geçmiş, gençliğin mesleki formasyon çağı elden çıkmıştır.</p>

  <p style="text-align: justify;">&nbsp; &nbsp;Fransa’da bir aralık gezgin opera topluluklarından birinde çalışan bir artist ile tanıştım. Bana kendisini hukuk doktoru diye tanıttı. Hayret ettim. Açıkladı:</p>

  <p style="text-align: justify;">&nbsp; &nbsp;“Babam Toulouse’de noterdi. Beni kendi mesleğinde yetiştirmek istedi. Liseden sonra, baba emriyle, hukuka girdim. Lisans ve doktora yaptım. Reşit olup da baba otoritesinden kurtulunca, ilk çocukluğumdan beri sevdiğim tek meslek olan tiyatro hayatına atıldım. İsteğim birinci sınıf artist olmaktı. Ne yazık! Geç kaldım. Birinci değil, üçüncü sınıftan bile olamadım...” dedi ve acı acı içini çekti.</p>

  <p style="text-align: justify;">&nbsp; &nbsp;Okuyucum ben sana binbir örnekten birini verdim. Hayatta doktor görürsün ki, kırkından sonra politikacılığa koyulur. Evini idare etmekten aciz adam görürsün ki, devleti düzeltmeye kalkışır. Hep bunlar mesleki “Refoulmenet”ların ve saklı kalmış ateşin, isteklerin zavallı kurbanlarıdır.</p>

  <p style="text-align: justify;">&nbsp; &nbsp;Beğendiğimiz mesleği tutmamız şu bakımdan da kolay değildir. İnsan gençliğinde kuvvet ve kabiliyetlerini tam olarak ölçüp tartamıyor. Gençliğin gururu, tecrübesizliği ve enerjisi buna engel oluyor. Bu sahada okul, gençlerin yardımına koşabilir ve koşması gerekir. Okullarda, bilinen psikolojik usullerle, çocukların zekâ ve yetenek yoklamaları yapılıp tespit edilir. Ve bu sayede, meselâ, liseyi bitiren bir gence hayatta tutabileceği iş ve meslek hakkında yol gösterilir. Bazı memleketlerde başarıyla uygulanan bu yöntemlerin bizde de uygulanmasını beklerken, okuyucum, sana tavsiyem şu olsun:</p>

  <p style="text-align: justify;">&nbsp; &nbsp;Meslek tutmak için, her şeyden önce, fizik ve zihin kuvvet ve yeteneklerini ölç. Göreneklere, arkadaş baskı ve etkilerine kapılmadan kendi eğilimlerini iyice yokla. Ve içinin sesine kulak ver. Hoşlanmadığın bir mesleğe girme ve şüphe etme ki iş ve mesleklerin hepsi iyidir. Yeter ki, sen tuttuğun mesleğin adamı ol. Fakat, mesleğinin adamı olman için onu sevmen ve severek çalışman gerekir. Çünkü, tekrar edeyim ki, başarılı olmanın sırrı, işinde severek çalışmaktır. İnsan kendi seçmediği ve gönlünün çekmediği bir iş ve mesleği, zamanla sever görünürse de tamamıyla sevemez. Gönlü daima sevdiği meslekte kalır.</p>

  <p style="text-align: justify;">&nbsp; &nbsp;Şunu da ekleyelim ki, bir zamandan beri üniversite fakültelerine ve yüksekokullara öğrenci alışta resmi makamlarca tutulan sakat bir kontenjan yöntemi gençlerin beğendikleri mesleği tutmalarına ayrıca engel olmaktadır. Düşününüz ki, eczacı bir babanın eczane de büyüyen oğlu, hazırlandığı ve gelecek beklediği eczacılık mesleğine giremiyor da, buna edebiyat fakültesinin yolunu gösteriyorlar. Yalnız kişisel yetenekler adına değil, memleket hesabına da körlük bu kadar olur.</p>

  <p style="text-align: justify;">&nbsp; &nbsp;Kısacası, kuvvet ve yeteneklerine göre, tutamamak yüzünden heder olan enerji ve yetenekleri, bezginlik ve bıkkınlık içinde tükenen ömürleri düşündükçe; iş ve meslek dağılımı bakımından henüz ne kadar geri ve ilkel bir durumda olduğumuzu daha iyi anlıyorum. Üniversite profesörlerinden birini tanırım ki, bana bir gün aynen, doktorluktan tiksiniyorum; bir hasta görünce tüylerim diken diken oluyor, demişti. Kötü bir şey ve mutsuz bir hayat değil mi? Fakat bu zavallıların suçu, sırf yanlış bir hayat yolu tutmuş olmalarıdır.</p>

  <p style="text-align: justify;">&nbsp; &nbsp;Okuyucum! Tekrar edeyim ki, insan için mevki, servet ve şöhret gaye değildir. Gaye olan mutluluktur. Mutluluğun şartı ise, insanın kendi içi ile uyumlu yaşamasıdır. Beni dinle! İçinle, işin ve mesleğin uyumlu olsun. Huzur ve mutluluk bundadır.</p>

  <h3 id="sigil_toc_id_38" style="text-align: justify;"><a id="bookmark5"></a><span style="font-weight:bold;">Verimli çalışma ve adalet</span></h3>

  <p style="text-align: justify;">&nbsp; &nbsp;Çalışmayı sevebilmenin ilk şartı: İşi ve mesleği iyi seçmektir, dedim. Fakat, bu yeterli değil; diğer bir şartın daha gerçekleşmesi gerekir. Bu da insanın, emeğinin karşılığını alacağından ve sosyal hayatta lâyık olduğu yere gelebileceğinden şüphe etmemesidir, ki buna hukukçular “Tevzi-i adalet” diyorlar. Bu adalet, insan için devlet halinde yaşamanın sebeplerinden başlıcasıdır. Bütün bir devlet düzeninin temelini oluşturan bu nokta üzerinde -bizi konumuzdan uzaklaştıracağı için- durmayacak ve hemen verimli çalışmanın ikinci temel şartına geçeceğim.</p>

  <p style="text-align: justify;">&nbsp; &nbsp;Özetleyerek gidelim ve iyi anlayalım: Başarı, planlı ve verimli çalışmaya bağlıdır. Çalışmanın verimli olması için de, öncelikle insan işini ve mesleğini sevmeli ve severek çalışmalıdır. Bu sevgi olmadan, insanın işinde ve mesleğinde ilerlemesine ve başarılı olmasına imkân yoktur. Tesadüfleri ve istisnaları bir tarafa bırakalım. Bence kanun budur. Halkımız bu gerçeği ne güzel bir atasözü ile ifade eder. Ve “aşk olmadan meşk olmaz” der.</p>

  <h3 id="sigil_toc_id_39"><a id="bookmark6"></a>Çalışmanın yöntemini bilmek lazımdır</h3>

  <p style="text-align: justify;">&nbsp; &nbsp;Başarı yolunda yalnız aşk yeterli değil, aynı zamanda meşk etmenin ilmini ve çalışmanın usulünü de bilmeli ve sistemli bir biçimde çalışmalıdır. Şu halde verimli çalışmanın ve sonuçta başarılı olmanın ikinci bir şartı da çalışmayı iyi bir usul ve sisteme bağlamaktır. Dikkat edersek, çalışma sevgisi hep sistemli çalışmaktan doğar. Ve böyle çalışmayan bir türlü işini sevemez. Çünkü, sistemsiz ve düzensiz çalışma verimsizdir. Verimsiz çalışma ise bezdiricidir.</p>

  <p style="text-align: justify;">&nbsp; &nbsp;Bununla beraber, okullarımızda olsun, iş hayatımızda olsun, sistemli çalışma bizim en az değer verdiğimiz şeylerdendir. Gerek şahsî ve gerekse resmi hayatımızda çoğumuz düşünmeden, zaman ve kuvvet kaybını hesaplamadan, işlerimizi bir sıraya ve düzene koymadan çalışıyor ve bu sebeple fizik ve zihin çalışmamızı gerektiği kadar verimlendiremiyoruz. Bu yüzden sönen zekâları ve heder olan enerjileri düşündükçe, koca filozof Descartes gözümde bir kat daha büyüyor. Batıda metotlu çalışma devrini açan bu filozof, insanlar arasında gerilik ve ilerilik farklarının, sanıldığı gibi akıl ve kavrayış bakımından farklı olmalarından çok sistemli ve rasyonel çalışıp çalışmamalarından ileri geldiğini göstermiş ve Avrupa’da yepyeni bir medeniyet devri açmıştır. Aynı fikrî milletlere uygularsak aynı sonuca varır ve milletler arasındaki gerilik ve ilerilik farklarının da sistemli çalışmadan ileri geldiğini görürüz.</p>

  <p style="text-align: justify;">&nbsp; &nbsp;Biz Türkler, batı milletlerinin hiç birinden daha az zeki ve çalışkan değiliz. Aksine, gözlemlerime dayanarak söylüyorum ki, Türk insanı dünyanın en zeki, anlayışlı ve çalışkan insanlarındandır. Bununla beraber, batı milletlerinden daha geriyiz. Çünkü zekâmızı sistemli ve rasyonel bir şekilde kullanmıyor, zaman ve kuvvet israf ediyoruz.</p>

  <h4 class="sigil_not_in_toc"><a id="bookmark7"></a></h4>
</body>
</html>
