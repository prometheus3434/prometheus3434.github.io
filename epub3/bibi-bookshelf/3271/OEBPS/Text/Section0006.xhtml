<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p style="text-align: left;"></p>

  <div style="text-align: left;">
    <img alt="" src="../Images/main-5.jpg" /><br />
  </div>

  <div>
    <div>
      <div>
        Ord. Prof. Dr.
      </div>

      <div>
        ALİ FUAD BAŞGİL
      </div>
    </div>
  </div>

  <p style="text-align: justify;">&nbsp; &nbsp;Ali Fuad Başgil 1893 yılında Samsun’un Çarşamba kazasında doğmuştur. Babası Mehmet Şükrü Efendi, annesi Fâtıma Hanım’dır. Dedesi Bölükbaşıoğulları'ndan Hafız İbrahim Efendi’dir. Tanınmış bir ailenin çocuğu olup, ilköğrenimini Çarşamba’da, orta öğreniminin bir kısmını İstanbul’da, son kısmını ise Paris’te görmüştür.<br /></p>

  <p style="text-align: justify;">&nbsp; &nbsp;Vatanî hizmetini yedek subay olarak I. Dünya Savaşı’nda Kafkas Cephesinde ve 4,5 yıl cepheden cepheye koşarak tamamlamıştır. Öğrenimine askerlik hizmetini bitirdikten sonra devam etmiştir.</p>

  <p style="text-align: justify;">&nbsp; &nbsp;Grenoble Üniversitesi Hukuk Fakültesinden mezun olmuş, Paris Hukuk Fakültesinde doktora yapmış ve Paris Edebiyat Fakültesi Felsefe Kolu ile Paris Siyasi İlimler Mektebi’nden diploma almıştır. Lahey Devletler Hukuku Akademisi’nin kurlarını da tamamlayıp mezun olmuştur. 1929 yılında üç fakülte, bir yüksekokul diploması ve hukuk doktoru unvanı ile memleketine dönmüştür.</p>

  <p style="text-align: justify;">&nbsp; &nbsp;İlk resmi görevi Millî Eğitim Bakanlığı Yüksek Öğrenim Genel Müdür Yardımcılığıdır. 1930 yılında Ankara Hukuk Fakültesinde açılan doçentlik imtihanını pekiyi derece ile kazanarak aynı fakülteye doçent olmuştur. Bir sene sonra bu fakültenin profesörlüğüne terfi ettirilerek tayin edilmiştir. 1933 yılı sonlarına kadar fakültede “Roma Hukuku”, Gazi Eğitim Enstitüsünde “Medeniyet Tarihi” derslerini okutmuştur.</p>

  <p style="text-align: justify;">&nbsp; &nbsp;Daha sonra İstanbul Üniversitesi Hukuk Fakültesi Anayasa Hukuku profesörlüğüne tayin edilmiştir. Bu görevinin yanı sıra Siyasal Bilgiler Yüksek Okulu öğretim üyeliği görevinde de bulunmuştur.</p>

  <p style="text-align: justify;">&nbsp; &nbsp;1936 yılında İstanbul Yüksek Ticaret ve İktisat Okulu Müdürlüğüne atanmıştır. Bu okulda ve İstanbul Hukuk Fakültesinde ilk defa “İş Hukuku” dersini kurup okutmuştur.</p>

  <p style="text-align: justify;">&nbsp; &nbsp;1937 - 1942 yılları arası İstanbul Üniversitesi Hukuk Fakültesi Dekanlığından sonra Ankara Hukuk Fakültesi ve oraya taşınan Siyasal Bilgiler Yüksek Okulu (Mülkiye Mektebi) Anayasa Hukuku profesörlüğü ile Mülkiye Mektebi Müdürlüğüne tayin edilmiştir. 1943 yılında Mülkiye Mektebi Müdürlüğünden istifa edip, İstanbul Üniversitesi Anayasa Hukuku Kürsüsünün Ordinaryüs Profesörü olarak binlerce öğrenci yetiştirmiştir. Buradan emekli olmuştur.</p>

  <p style="text-align: justify;">&nbsp; &nbsp;1961 yılında Samsun Senatörü seçilmiş, kısa bir zaman sonra bu görevinden istifa ederek bir müddet İsviçre’de çalışmış ve orada Fransızca olarak yayınlanan, sonradan Türkçeye çevrilen bir eserle meşgul olmuş, 1965 seçimlerinde İstanbul Milletvekili olarak tekrar Büyük Millet Meclisi çatısı altına girmiş, vefatlarına kadar bu görevde kalmıştır.</p>

  <p style="text-align: justify;">&nbsp; &nbsp;17 Nisan 1967 yılında eşi Fatma Nüvide Hanımefendi ile birlikte oturduğu Kadıköy Feneryolu Eflatun Sokaktaki evinde hayata gözlerini yummuştur. Bugün bu sokak “Ali Fuad Başgil Sokağı” ismini taşımaktadır. Kabri, Üsküdar Karacaahmet Mezarlığı Çiçekçi Durağı karşısındadır.</p>

  <p style="text-align: justify;">&nbsp; &nbsp;Merhum ve muhterem Ord. Prof. Dr. Ali Fuad Başgil, bir taraftan ilim ve irfan kürsülerinde hizmet edip öğrenci yetiştirirken, pek çok uluslararası kongrelerde memleketim temsil etmiştir. Türkçe ve Fransızca muhtelif eserler yayınlamıştır. 1930 yılından 1967 yılına kadar çeşitli gazetelerde yayınlanan birçok yazısı ile Türk halkının aydınlatılmasına çalışmıştır.</p>

  <p style="text-align: justify;">Onu rahmetle anmayı bir borç biliriz.</p>

  <div style="text-align: right;">
    <b style="font-weight:bold;">Yağmur Yayınevi</b>
  </div>

  <h4 class="sigil_not_in_toc"><a id="bookmark2"></a></h4>
</body>
</html>
