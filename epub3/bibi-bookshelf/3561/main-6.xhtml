<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">ÇAĞRI BEĞ</span></h1>
<p>Türkiye Devletinin kuruluşunda çok büyük payı olan bu kahraman Oğuz beği, <span style="font-style:italic;">Mikâil Yabgunun</span> büyük oğlu, <span style="font-style:italic;">Selçuk Sübaşı'nın</span> da torunudur. <span style="font-style:italic;">Mikâil Yabgu</span> büyük bir ihtimalle babası Selçuk Beğ'den önce ölmüş, fakat tarihe <span style="font-style:italic;">Çağrı Beğ</span> ve <span style="font-style:italic;">Tuğrul Beğ</span> adında iki ateş parçası oğul bırakmıştır.</p>
<p>Hazar Kağanlığı'na bağlı olan Oğuzlar, XI. Yüzyıl başlarken bu kağanlığın dağılmaya yüz tutmuş olması dolayısıyla dağınık bir hâlde bulunuyorlardı. Doğularında kuvvetli Karahanlı Hakanlığı, güneylerinde daha kuvvetli Gazneliler İmparatorluğu vardı.</p>
<p>Oğuzların büyük bir bölümü Gazneliler'e tâbi olduğu hâlde <span style="font-style:italic;">Çağrı Beğ'le Tuğrul Beğ,</span> Karahanlılar'ın Talas valisi olan <span style="font-style:italic;">Yağan Tegin Mehmed Buğra Han'a</span> bağlıydılar. <span style="font-style:italic;">Yağan Tegin,</span> Talas ırmağı boyundaki Şelçi şehrini dirlik olarak <span style="font-style:italic;">Çağrı</span> ve <span style="font-style:italic;">Tuğrul</span> Beğlere vermişti. <span style="font-style:italic;">Yağan Teğin'den</span> sonra Karahanlılar'ın Semerkand ve Buhara valisi olan <span style="font-style:italic;">Ali Tegin'e</span> tâbi oldular.</p>
<p>Fakat huzur içinde değillerdi. Bir yandan KarahanlıGazneli rekabeti ve savaşları, öte yandan kendi aralarında birlik olmayışı, geleceklerine güvenle bakmalarına engel oluyordu. İktisâdi darlık içinde de bulunuyorlardı. <span style="font-style:italic;">Çağrı Beğ</span> bu düzensizliği ve huzursuzluğu giderecek bir yol aradı. Kendi buyruğundaki savaşçılarla Anadolu'ya eçerek Rumlarla çarpışmaya karar verdi. Bu savaş milîdinî bir ülkü ile, aynı zamanda iktisâdı darlığa düşmek e bulunan Oğuzları doyurmak için yapılacaktı.</p>
<p>Bu savaş, gözü pek bir davranış olacaktı. Çünkü Maveraünnehir'den kalkarak Bizans sınırına gelmek için Gazneliler İmparatorluğu'nun to rakları olan Horasan ve İrakı Acem ülkelerinden geçmek gerekiyordu.</p>
<p><span style="font-style:italic;">Çağrı Beğ</span> bu atılgan ve korkusuz yürüyüşü 1015 te yaptı. Küçük kardeşi <span style="font-style:italic;">Tuğrul Beğ'i</span> girilmesi güç çöllerde bırakarak Harzem ile Buhara arasından Horasan'a girdi. Van gölünün güney bölgesinden Anadolu'ya saldırdı. O zaman bu bölgede Vaspurgan adında, Bizans'a bağlı küçük bir Ermeni kırallığı vardı.</p>
<p><span style="font-style:italic;">Çağrı Beğ,</span> 1015-1016 yıllarında bu kırallığa korkunç saldırışlar yaptı. Kıral <span style="font-style:italic;">Seneharim'in</span> ordularını yendi. Ermeni kiralı bu akınlardan o kadar yıldı ki, kırallığını Bizans'a bırakarak Anadolu'da kendisine başka bir yer verilmesini istedi. Vaspuragan karşılığında kendisi Sivas bölgesi bağışlandı.</p>
<p>Gazneliler, <span style="font-style:italic;">Çağrı Beğ'in</span> bu korkusuz davranışını görünce onun dönüş yolunu kapamak için 1017 de Harzem'i işgal ettiler. Bundan haberi olmayan korkusuz Oğuz beği 1018 de kuzeye yönelerek Gence ve Nahçıvan şehirlerine hâkim olan Şeddadoğuları beğliğinin ülkesine girdi. Bu Kürt beğinin topraklarını çiğnedikten sonra Bizans'ın tâbiiyetinde olan Gürcü kırallığına sokuldu ve bütün o bölgeyi yağma etti.</p>
<p>1021'de Ani Ermeni kırallığına çarptı. Sonra yolunu kesmek için Gazneliler'in aldığı bütün tedbirlere rağmen yurduna döndü.</p>
<p>Altı yıl süren bu akın bütün tarihte eşsizdir. Çünkü gerisi kesilmiş olduğu hâlde bir kumandanın, tanımadığı düşman ülkelerinde bu kadar çok dolaşması ve büyük doyumluklarla yurduna dönmesi âdeta bir askerlik mucizesidir.</p>
<p>Gazneli <span style="font-style:italic;">Sultan Mahmud, Çağrı Beğ</span> Oğuzlarının bu hareketinden ürktü ve Buhara civarına yürüyerek Oğuzlar'ın büyük başkanı olan <span style="font-style:italic;">Arslan Yabgu'yu</span> tutsak etti.</p>
<p>Bu olaylardan sonra <span style="font-style:italic;">Çağrı Beğ'i</span> Karahanlılar'a yanaşmış ve Karahanlılar'ın batı kolunun hakanı olan <span style="font-style:italic;">Ali Tegin'in</span> maiyetinde görüyoruz. Fakat <span style="font-style:italic;">Ali Tegin,</span> bilmediğimiz bir sebeple, <span style="font-style:italic;">Çağrı Beğ'in</span> amcası oğlu <span style="font-style:italic;">İnanç Yabguyu</span> öldürünce araları açıldı. Savaş hazırlığı yapıldığı bir sırada <span style="font-style:italic;">Çağrı Beğ'i</span> bir oğlu olarak adı <span style="font-style:italic;">Alp Arslan</span> kondu.</p>
<p>1029 da yapılan savaşı kazanan <span style="font-style:italic;">Çağrı</span> ve <span style="font-style:italic;">Tuğrul</span> beğler biraz sonra <span style="font-style:italic;">Ali Tegin'in</span> ve oğlu <span style="font-style:italic;">Şâhmelik'in </span>darbeleriyle darmadağınık oldular. Mallarının çoğunu kaybettiler; kalanını da çöllerde saklayarak bir daha böyle bir bozguna uğramamak için askerî hazırlıklara başladılar.</p>
<p>Gazneliler bu hazırlıkları kendilerine karşı sandıklarından onlar da Oğuzları tepelemek üzere hazırlığa giriştiler ve 1035 te tecrübeli kumandan <span style="font-style:italic;">Beğdoğdu</span> buyruğundaki orduyu <span style="font-style:italic;">Çağrı Beğ</span> ve öteki Oğuzlar'a karşı yürüttüler. Bu ordu 2 Temmuz 1035 te Oğuzlar'ın me kez koluna kumanda eden <span style="font-style:italic;">Çağrı</span> Beğ'in pususuna düştü. <span style="font-style:italic;">Çağrı Beğ</span> kolu, yağmur gibi ok yağdırarak Gaznelilerin atlarını öldürdükten sonra onları bozdu. Fakat Selçuklular bu zaferlerini tesadüfe vererek Gazneliler'e elçi gönderip barış istediler. Elçiler gidip geldikten sonra bir anlaşma yapıldı.</p>
<p>Bu anlaşmada Dehistan vilâyeti <span style="font-style:italic;">Çağrı Beğ'e</span> veriliyordu. Fakat gönderilen menşurda Oğuz beğlerine &quot;emir&quot; denecek yerde &quot;dihkân&quot; denilmesi Oğuzları güvensizliğe şevketti. Çünkü bu Farsça söz &quot;köy ağası&quot; anlamına geliyordu.</p>
<p>Yeniden savaş ve vuruş başladı. 1036 da <span style="font-style:italic;">Çağrı Beğ,</span> Merv yakınlarına kadar bir akın yaptı. 1037 de Gazneliler, <span style="font-style:italic;">Çağrı Beğ'i</span> bastırmak üzere Merv'e büyük bir kuvvet yürüttülerse de <span style="font-style:italic;">Çağrı Beğ</span> çöle çekildi. Gazneliler kendisini kovaladılar. Fakat <span style="font-style:italic;">Çağrı Beğ,</span> kendisini kovalayan Gazneli birliklerini susuz bir vadide ansızın karşılayıp yok etti. 1037 Mayısının başlarında <span style="font-style:italic;">Çağrı Beğ</span> Merv'de, <span style="font-style:italic;">Tuğrul Beğ Serhas'ta</span> kendi adlarına hutbe okuttular. Fakat tam bağımsız değildiler. Çünkü ikisi de hutbede kendi adlarından önce Gazneli <span style="font-style:italic;">Sultan Mesud'un</span> adını okutmuşlardı.</p>
<p>Bu arada iki taraf anlaşır gibi oldu ve Oğuz beğlerine Gazneliler devletinin büyüklerinin bazılarının kızları namzet gösterildi.</p>
<p>Bunlar arasında <span style="font-style:italic;">Çağrı Beğ'e</span> de <span style="font-style:italic;">Ebülhasan Abdülcelil'in</span> kızı düştü. Selçuklular Merv ve Serhas'ı boşaltarak düğün hazırlıklarına başlarken Karahanlılar'dan Uzkend valisi <span style="font-style:italic;">Börü Tegin</span> yeniden Selçukluları kışkırtarak para ve silâh gönderince iş değişti. <span style="font-style:italic;">Çağrı Beğ,</span> kardeşi <span style="font-style:italic;">Tuğrul Beğ'le</span> birlikte birkaç Gazneli kuvvetini yendi.</p>
<p>1038 Nisanında Gazneliler 30.000 kişilik seçme bir orduyla Selçuklular üzerine yürüyünce Oğuzlar kendi aralarında ne yapacaklarını konuştular. <span style="font-style:italic;">Çağrı Beğ,</span> Nişabur'a baskın yapmak gibi gayet cüretli bir tasarı teklif ettiyse de <span style="font-style:italic;">Tuğrul Beğ</span> bunu tehlikeli bularak normal savaşı tercih etti.</p>
<p>1038 Haziranında Serhas civarındaki Telhab'da savaş başladı. Pek şiddetli ve hileli bir savaştan sonra Gazneli ordusu yok edildi. Serhas ve Merv yeniden alındı. Merv'de Ulu camide yapılan bir toplantıda</p>
<p><span style="font-style:italic;">Çağrı Beğ,</span> artık Gazneli sultanın himayesinde beğlik kurmaya razı olmayarak bağımsız devlet kurulmasını ve içlerinden birinin hepsine başkan seçilerek &quot;sultan&quot; tanınmasını teklif etti. Bu teklif kabul edildi ve <span style="font-style:italic;">Tuğrul Beğ</span> başkan seçildi. <span style="font-style:italic;">Çağrı Beğ,</span> küçük kardeşine hiçbir zaman rakip olmak istemedi. <span style="font-style:italic;">Tuğrul Beğ</span> kısır olduğu için padişahlık nasıl olsa Çağrı Beğ koluna geçecekti.</p>
<p>1038 Temmuzunda Çağrı Beğ, Herat'ı işgal etti.</p>
<p>Ekimde 50.000 kişilik Gazneli ordusu Selçuklular'a karşı yürüyüşe geçti.</p>
<p>Bu ordu kasımda Belh'e girdi. Fakat Gazneli <span style="font-style:italic;">Sultan Mesud,</span> Selçuklulardan önce onların müttefiki olan Karahanlı <span style="font-style:italic;">Börü Tegin</span> üzerine yürüdü. Çünkü onun, Selçuklular tarafından Horasan pâdişâhı ilân edileceği hakkında bir söylenti duymuştu. Soğuğa, kara, insan ve hayvan kaybına bakmadan ilerliyordu. <span style="font-style:italic;">Çağrı Beğ</span> de bu durumdan faydalanmak isteyerek Gazneliler ordusunun gerisine düşecek şekilde yürüyüşe başladı. <span style="font-style:italic;">Sultan Mesud</span> bunu öğrenince <span style="font-style:italic;">Börü Tegin'i</span> bırakarak geri döndü (12 Ocak 1039). Belh'e çekildi.</p>
<p><span style="font-style:italic;">Çağrı Beğ</span> şubatta Nişabur'a gelerek <span style="font-style:italic;">Tuğrul Beğ</span> tarafından karşılandı. Burada 40 gün kaldı. Şehrin büyükleri birer birer ziyaret ederek hoş geldin dediler. <span style="font-style:italic;">Tuğrul Beğ'in</span> tahtı yanına konulan süslü bir sedirin üzerinde oturuyordu. Fakat Nişaburlular’a <span style="font-style:italic;">Tuğrul Beğ</span> kadar iyi davranmak niyetinde değildi. Çünkü <span style="font-style:italic;">Sultan Mesud</span>taraftarlarının propagandasıyla Nişabur emirlerinin ve şeyhlerinin ahâliye Selçuklular aleyhinde söz söylediğini ve camilerde açıkç beddua ettiklerini işitmişti. Gaznelilerle Selçuklular arasında yapılan savaşlar İranTürkistanÇin pazarı olan Nişabur'un ticaretini felce uğrattığından bundan şikâyetçi olan tüccarlar da Oğuzlar aleyhine yürütülen Gazneli ordularına maddî yardımlarda bulunmuşlardı. Bundan dolayı <span style="font-style:italic;">Çağrı Beğ</span> ve buyruğundaki beğler <span style="font-style:italic;">Tuğrul Beğ'e</span> başvurarak SelçukluGazneli savaşlarının kesin bir sonuca bağlanmamış olması dolayısıyla, hâlâ zengin ticaret eşyasına mâlik bulunan şehrin yağmasına izin rica ettiler. <span style="font-style:italic;">Tuğrul Beğ</span> razı olmayınca hoşnutsuzluklarını gizlemediler. Uzun tartışmalardan bir sonuç çıkmayınca <span style="font-style:italic;">Tuğrul Beğ</span> bıçağını çekerek <span style="font-style:italic;">Çağrı Beğ'e: </span>&quot;Yağmada direnirsen kendimi öldürürüm&quot; dedi ve bıçağı yüreğine götürdü. <span style="font-style:italic;">Çağrı,</span> bıçağı yakalayarak yağmadan vazgeçeceğine söz verip intiharı önledi. <span style="font-style:italic;">Tuğrul Beğ</span> de ona 500.000 dirhem ve birçok hediye verilmesini emretti.</p>
<p>Martta <span style="font-style:italic;">Çağrı Beğ,</span> Nişabur'dan ayrılarak Serhas'a yöneldi.</p>
<p>Çağrı Beğ, Gazneli <span style="font-style:italic;">Sultan Mesud'un</span> kesin sonuçlu bir saldırı yapacağını bildiği için o da tedbirli davranıyor, onun hareketlerini güçleştirmek için geçeceği yerleri yakıp yıkıyordu.</p>
<ul style="list-style:none;"><li>
<p>6 Nisan 1039 da Aliâbâd ovasında <span style="font-style:italic;">Sultan Mesud</span> ve <span style="font-style:italic;">Çağrı Beğ</span> kuvvetleri çarpıştılar. <span style="font-style:italic;">Çağrı Beğ,</span> üstün kuvvetler karşısında çekilmeye mecbur oldu.</p></li></ul>
<p>15 Mayıs 1039 da <span style="font-style:italic;">Sultan Mesud</span> 100.000 kişilik görülmemiş bir orduyla Belh'ten hareket etti. Bu ordu çok kuvvetli idi. Fakat beslenmesi güç ve hareketi de ağırdı.</p>
<p><span style="font-style:italic;">Çağrı Beğ</span> bu yürüyüşü öğrendiği zaman Serhas'ta idi. Kardeşine ve bütün akrabalarına durumu bildirdi. Hepsi kuvvetlerini birleştirdiler. Orduları ancak 20.000 kadar atlıdan mürekkepti. Bir bölümü zırhlı ve son derece mükemmel silâhlı, büyük çoğunluğu da çevik, hızlı, şiddetle ok atan hafif süvarilerdi.</p>
<p>Gazneliler ordusunu aç bırakmak için Horasan'daki açık şehirleri yıktılar. Ekinleri yaktılar. Ağaçları kestiler.</p>
<p>Oğuz beğleri Sehras'ta bir savaş meclisi kurarak <span style="font-style:italic;">Gazneli Mesud'un</span> büyük ordusuyla çarpışıp çarpışmamak meselesi üzerinde konuştular. Türlü düşünceler ileri sürüldü. En son konuşan <span style="font-style:italic;">Çağrı Beğin</span> ağırlıkları uzakta bulundurarak son derece şiddetle çarpışmak fikri kabul olundu.</p>
<p>1039 Haziranında, ilerleyen ağır Gazneli ordusuyla Selçuklular arasında bir sıra savaşlar başladı. Bu savaşlarda OğuzTürkmen ordusunun ruhunu <span style="font-style:italic;">Çağrı Beğ</span> teşkil ediyordu. Selçuklular kesin sonuçlu savaşa girmeyerek yıpratma taktiğini kullanıyordu.</p>
<p>Haziran sonunda iki taraf da iyice yorulmuştu. Gazneliler'in yolladığı bir elçi, bu sebeple barışa yol açtı ve iki taraf da savaşa daha iyi hazırlanmak gizli düşüncesiyle barışa yanaştı.</p>
<p>Bununla beraber barış yapılır yapılmaz iki tarafın hazırlığı da başlamıştı. 1039 Kasımında Gazneli <span style="font-style:italic;">Sultan Mesud</span> 100.000 kişiyi aşan mükemmel ordusuyla hızla harekete geçt . Oğuzlar, Baverd'de toplanıp birleştiler. Selçuklular stratejik bir baskına uğrayıp yok olmaktan güç kurtuldular. <span style="font-style:italic;">Sultan Mesud</span> onları yakalayamayınca yiyecek güçlüğü yüzünden yürüyüşü durdurup Nişabur'a döndü (Ocak 1040).</p>
<p>Gazneliler'in Selçuklular üzerine kesin yürüyüşü 3 Mayıs 1040 ta başladı. Gazneliler ordusu büyük su sıkıntısı içinde yürüyordu,</p>
<p>21 Mayıs 1040 ta ilk çarpışma oldu, Selçuklular, <span style="font-style:italic;">Çağrı Beğ'in</span> başbuğluğunda 16.000 seçme askerdi.</p>
<p>23 Mayıs 1040 cuma günü Dandânakan ovasında yapılan büyük meydan savaşı Selçukluların kesin zaferiyle bitti.</p>
<p><span style="font-style:italic;">Çağrı Beğ, Sultan Mesud'un</span> karargâhına gelerek onun tahtına oturdu. Mal ve doyumlukları askerine dağıttı.</p>
<p><span style="font-style:italic;">Çağrı Beğ, Sultan Mesud'un</span> bitkin bir hâlde Mervirûz'a düştüğünü ve yanında hiçbir kuvvet kalmadığını öğrendikten sonradır ki, üç gündür at üstünde beklettiği ordusuna dinlenme buyruğunu verdi.</p>
<p><span style="font-style:italic;">Çağrı Beğ</span> bundan sonra imparatorluğun doğu bölgesi olan Horasan'ın hâkimi olarak kalmış ve ölünceye kadar bu mevkiini korumuştur.</p>
<p>1060 ta 70 yaşında olduğu halde öldü.</p>
<p>Merv'e gömüldü.</p>
<p><span style="font-style:italic;">Alp Arslan, Yakutu, Kavurt, Süleyman</span> adındaki oğullarından <span style="font-style:italic;">Alp Arslan</span> onun yerine Horasan valisi oldu.</p>
<p><span style="font-style:italic;">(Orkun, 9. sayı, Ekim 1962)</span></p>
</body>
</html>