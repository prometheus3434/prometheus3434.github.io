<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">OSMANLI PADİŞAHLARI</span></h1>
<p>Edebiyat, tarih, coğrafya dersleri okutmakla güdülen gayelerden birisi de, gençlere, millet ve yurt sevgisi aşılamaktır. Bu işin hiç yalan söylemeden, gerçekleri değiştirmeden yapılması gerektir. Çünkü yalancılık üzerine kurulmuş yurtseverlik olamayacağı gibi, gerçeklerin değiştirilmesinden de hiç bir erdem doğmaz. Çocuklar, kendi edebiyatlarını ve tarihlerini okurlarken düşünürler, muhakeme yaparlar, sevinirler, kızarlar, beğenirler, tenkit ederler; fakat sonunda bütün zaferler ve bozgunları ile iyi ve kara günleri ile Türk tarihi, Türk kültürü, Türklük sevgisi gönüllerinde yer eder. Hattâ bazan bütün o okunan cilt cilt kitaplardan, akıllarda hiç bir şey kalmasa da gönüllerde bir millî sevgi ve inanç kalır ki, istenilen ve beklenilen de, esasen, odur.</p>
<p>Bir milletin çocukları, o milletin iyi oğulları ve kızları olabilmek için hem millî sevgi, hem de millî kin ile yetişmelidirler. Her milletin tarihî düşmanları vardır. Bir milletin çocukları kendi soylarına kötülük etmiş olanları bağışlayarak büyürse, onlara karşı hiç bir öç duygusu beslemezse yahut kendine hizmet edenleri tanımaz da onları inkâr ederse, o millet yaşama hakkını kaybeder.</p>
<p>Osmanlı sultanları hakkındaki yersiz iddiaların okul kitaplarına kadar girmesi, işte bu tehlikenin delillerinden birisidir. <span style="font-style:italic;">Ali Canip Yöntem'in,</span> liselerin dokuzuncu sınıflarında okutulan &quot;Edebiyat&quot; adlı kitabında bir kayıt, bunlardan birisidir.</p>
<p>Bu kitabın 1937 basımının &quot;Siyâsî Tanzimat&quot; bölümünün 185. sayfasında şöyle bir satır var:</p>
<p>&quot;... <span style="font-style:italic;">O aralık Abdülmecid tahta geçmişti. Bu, her Osmanlı pâdişâhı gibi gafil ve bîçâre bir adamdı<sup>(1)</sup>...&quot;</span></p>
<p><span style="font-style:italic;">Ali Canip Yöntem,</span> câhil zamane dalkavuklarından birisi bulunsaydı, bu sözün belki o kadar ehemmiyeti olmazdı. &quot;Ş ursuz maskaranın biri bir hezeyan savurmuş!&quot; der geçerdik. Fakat bu hüküm, <span style="font-style:italic;">Ali Canip</span> gibi vatansever, attâ b raz Türkçü bir edebiyat öğretmeninin, <span style="font-style:italic;">Ömer Seyfeddin</span> ile arkadaşlık etmiş, dilin sadeleşmesi hareketlerine karışmış, tarihini iyi bilen bir aydının kaleminden çıkınca, iş değişmektedir.</p>
<p>Demek, bütün Osmanlı pâdişâhları gafil ve bîçâre! Demek, Türk ordularını zaferden zafere koşturan, Türklüğü ve Müslümanlığı bütün Avrupa'ya karşı savunanların başında bulunan, yurdun her yerini bilim ve sanat eserleriyle dolduran bu insanların arasında bir tanecik bile değerli insan yok, öyle mi?</p>
<p>Bu gaziler ve şehitler ocağına savrulan bu suçlama, vicdanlar için ne ağırdır! Osmanlı ocağında bir iki tane çılgın, bir iki tane iktidarsız insan çıkmakla, onların hepsini birden çürütmeye kalkışmak hangi mantığın işidir? Böyle bir suçlama yapmakla, bir kitabın yanlış bir cümlesine bakıp bütün kitabı çürütmek arasında ne fark olur?</p>
<p>Bunların üzülerek kaydettikten sonra, Osmanlı pâdişâhları hakkında tarih yönünden verilmesi gerekli hükme geçiyorum:</p>
<p>Sultan Öyüğü'nde Rumları yenen, Karaca hisar’ı kuşatan ve Söğüt’ü alan <span style="font-style:italic;">Ertuğrul Gaziyi</span> bırakıyorum. O, resmen pâdişâh sayılmadığı için <span style="font-style:italic;">Ali Canip Yöntem'in</span> hakaret huzmeleri ona kadar erişememiştir. Onun için söze Osman Gazi ile başlıyorum.</p>
<p>Burada, Osmanlı pâdişâhlarının katıldıkları veya doğrudan doğruya tesirleri bulunan olayları ele alacağım. Bu yazı bir tarih incelemesi olmadığı için de belki bazı eksiklerim ve yanlışlarım bulunacak, Osmanlı pâdişâhlarının büyüklüklerine ait olan eksiklerimi <span style="font-style:italic;">Ali Canip Yöntem' e</span> bağışlıyorum. Yanlışlarımı da, tarih bilenler, bana bağışlasın.</p>
<p><span style="font-weight:bold;font-style:italic;">Osman Gazi:</span> 1284 te 70 kişiyle İnegöl zaptına giderken Rumların pususuna düştü, fakat bozulmadı. Bu çarpışmada yeğeni Baykara şehit düştü. Sonra 300 kişiyle Kocahisar (veya Kulacahisar)ı basıp aldı. Bir müddet sonra Rumlarla Büyük Eğizce Savaşı'nı yapıp kazandı. Bunda da kardeşi <span style="font-style:italic;">Sarubatı Savcı Beği </span>şehit verdi. Sonra İnegöl'ü zapt etti. 1291 de MudurnuGöynük seferini yaparak Rumları kılıçtan geçirdi. Kaldırık Derbendi'ndeki savaşta Rumları bozup Bilecik ve Yarhisar'ı aldı. 1299 da Yalova'da Rumları bozguna uğrattı. 1301 de Koyunhisarı önünde üstün bir Rum ordusunu yendi. Bu savaşta kardeşi <span style="font-style:italic;">Gündüz Beğ</span> ve <span style="font-style:italic;">Gündüz Beğ'in</span> oğlu <span style="font-style:italic;">Aydoğdu</span> şehit düştüler. 1308 de Koçhisar'ı, 1313 te Akhisar'ı aldı. Geyve tekfurunu de bozup kaçırdı. Bütün hayatında adaleti ve iyi tedb riyle Anadolu tımarlılarını çevresine topladı. Düşmanlarından pek çok ganîmet aldı. Fakat öldüğü zaman hiçbir şeyi çıkmadı. Acaba, <span style="font-style:italic;">Osman Gazi,</span> bunun için mi gafîl olmaktadır?</p>
<p><span style="font-weight:bold;font-style:italic;">Orhan Gazi:</span> Daha babasının son yıllarında devlet işlerinin fiilî olarak başına eçmişti. 1327 den 1337 ye kadar on yıl çarpışarak, yâni ok ve kılıç kullanarak, yâni kendini ölümün kucağına atarak Aydos, İzmit, Hereke, İznik, Taraklı, Gemlik kalelerini Rumlardan aldı ve bir Türk beğliği olan Karasi'yi kendi ülkesine ekleyerek Anadolu'da Türk birliğine doğru kuvvetli bir adım attı. 1338 de oğlu kahraman <span style="font-style:italic;">Süleyman Paşayı Rumeli'ye</span> göndererek Gelibolu, Bolayır, Malkara, İpsala ve Tekirdağ’ını zapt ettirdi. Acaba, bu işleri yaptığı için mi <span style="font-style:italic;">Orhan Gazi</span> de gafîl ve biçâre oldu?</p>
<p><span style="font-weight:bold;font-style:italic;">Gazi Murad Beğ:</span> Anadolu Türk birliği için bir adım daha atarak Ankara'yı kendi ülkesine ekledi. Sonra 1363 te Çorlu, Lüleburgaz ve Edirne'yi, daha sonra Niş kalesini aldı. 1382 de Germiyan Beğliğinin bir kısmını Osmanlı ülkesine ekledi. 1389 da ise şanlı Kosova Meydan Savaşı'nı kazandıktan sonra şehit düştü. Memlekette kuvvetli bir teşkilat ile birlikte yeniçeriliği de <span style="font-style:italic;">I. Murad</span> kurmuştu. Buna göre, hangi hareketinden dolayı gafil ve niçin bîçâre idi?</p>
<p><span style="font-weight:bold;font-style:italic;">Yıldırım Bayazıd:</span> Ortaçağın bu büyük adamı, Kosova’nın kazanılmasında en büyük rol oynayanlardan biridir. Anadolu’daki Türk beğliklerinin hemen hepsini Osmanlı ülkesine ekleyerek Anadolu’da Türk birliğini kurdu. İstanbul'u kuşattı. 1396 da birleşik Avrupa ordularını Niğbolu'da darmadağın ederek tarihimize altın bir yaprak yazdı. 1402 de Ankara Savaşı'nda da nasıl kahramanlıklar gösterdiği ve tutsaklığa katlanamadığı için intihar ettiği de malûmdur. Acaba, bu dünyada kadınlarla cümbüş edip şarap içmek dururken, tatlı canına kıydığı için mi gafil sayıldı?</p>
<p>Kahraman <span style="font-style:italic;">Yıldırım'ın,</span> her biri az veya çok padişahlık etmiş, olan oğullarından hepsi de <span style="font-style:italic;">(Süleyman, Mehmed, Mûsâ, Mustafa, İsa)</span> birer kahramandı. Kahraman <span style="font-style:italic;">Süleyman Çelebi,</span> şâirleri çok sever, korurdu. <span style="font-style:italic;">Musa Çelebi</span> ise koyu bir gâvur düşmanı ve durmadan onlarla çarpışan bir kahramandı. <span style="font-style:italic;">Mehmed Çelebiye</span> gelince; hem bir artist kadar yakışıklı, hem de pehlivan ve nişancı bir kahramandı. 24 savaşa girip kırka yakın yara almış ve bu yaralar yüzünden erken ölmüştü.</p>
<ul style="list-style:none;"><li>
<p><span style="font-weight:bold;font-style:italic;">II.Murad:</span> İstanbul'u kuşattı. <span style="font-style:italic;">Aksak Temirle</span> yapılan çarpışmadan sonra bozulmuş olan Anadolu Türk birliğini kısmen yeniden kurdu. 1429 da Selanik'i aldı. 1444'te Varna, 1448'de İkinci Kosova meydan savaşlarını kazandı. Şâirdi. Şiirleri, XI. Yüzyılda yazılmış olmasına rağmen XX. Yüzyılda yazılmış şiirlerin birçoğundan daha güzeldir. Musikiyi çok severdi. Saltanat sürmek düşüncesinden bile uzaktı. Acaba, eline geçmiş olan sultanlığı oğluna bırakarak çekildiği için mi gafil ve bîçâre idi?</p></li></ul>
<p><span style="font-weight:bold;font-style:italic;">Fâtih: </span><span style="font-style:italic;">Fâtih</span> hakkında ben ne yazayım? O, kendi kendisi zaten tarihe yazmış. Bir tek <span style="font-style:italic;">Ali Canip</span> değil, bütün insanlık <span style="font-style:italic;">Ali Cânip'lerden</span> ibaret olup onu inkâr etse bile, o, yine vardır ve büyüktür. <span style="font-style:italic;">Ali Canip Yöntemin,</span> Karacaahmet mezarlığından tek başına geçemediği yaşlarda, O, ülkeler ve devletler yıkıp</p>
<p>topraklarını Türk ülkesine katıyordu. Bir gün onun heykellerini dikeceğimiz muhakkaktır. Ona heykeller de azdır. İstanbul'a onun adını verip meselâ <span style="font-style:italic;">&quot;Fâtih kent&quot;</span> desek yine azdır. Ona, Türk sanatının, Türk dehâsının eşsiz bir eseri olacak büyük bir heykel mutlaka dikmeliyiz. Ne lazımsa; altın mı, gümüş mü, granit mi, her ne gerekiyorsa bulup, ulu bir heykel dikmeliyiz. <span style="font-style:italic;">Fâtih,</span> bütün ataları dedeleri, büyük amcaları gibi Belgrat savaşında yaralanmış bir gazi idi. Şâir, bilgin ve yasacı idi. Acaba neden gafîl ve bîçâre oluyor? Nefsine uyarak, yenilmiş Bizans'ta bir kumandan kızına gösterdiği muameleden mi? Ne yapalım? Yapmasa elbette daha iyi olurdu ama nihayet bunu yirmi yaşlarında iken ve bir düşmana karşı yapıyordu. Kendi kumandanlarının kızlarına ve evdeşlerine saldırmıyordu ya..</p>
<ul style="list-style:none;"><li>
<p><span style="font-weight:bold;font-style:italic;">II. Bayazıd: </span><span style="font-style:italic;">Fâtih'in</span> oğulları olan <span style="font-style:italic;">II. Bayazıd</span> ve <span style="font-style:italic;">Cem</span> de gafil ve bîçâre değillerdi. İkisi de şâir ve kahramandılar. <span style="font-style:italic;">II. Bayazıd, Fâtih</span> ile <span style="font-style:italic;">Yavuz</span> arasında sönük kalıyorsa da, gerçekten, bir tarihçinin dediği gibi, hiçbir davranışında lüzumsuz veya eksik bir nokta olmayan şuurlu bir pâdişâhtı.</p></li></ul>
<p><span style="font-weight:bold;font-style:italic;">Yavuz: </span><span style="font-style:italic;">Yavuza</span> gelince; bilmem ki gafil ve bîçâre sıfatlarına onun kadar yakışmayacak insan bulunabilir mi? İki dilde şâir, tuttuğunu koparır, dünyayı bir pâdişâha dar görür, kahraman, o bilginler dostu arslan da gafil ve bîçâre ise, acaba, öteki insanlar nedir? 1514 teki Çaldıran, 1516 daki Mercidâbık meydan savaşlarını kazanan ve çelik iradesiyle devleti bölünmek tehlikesinden kurtaran <span style="font-style:italic;">Yavuz,</span> belki de, Türkiye tarihinin <span style="font-style:italic;">Alp Arslan</span> ile birlikte en büyük şahsiyetidir. <span style="font-style:italic;">Kemalpaşaoğlu'nun</span> dediği gibi ölümüne hem kılıç, hem de kalem ağlamıştır.</p>
<p><span style="font-weight:bold;font-style:italic;">KânunîSüleyman: </span><span style="font-style:italic;">Koca Yavuz'un</span> oğlu <span style="font-style:italic;">Koca Süleyman'a,</span> yasacı <span style="font-style:italic;">Süleyman'a,</span> gelince; 13 savaşa katılan bu, Belgrat, Rodos, Budin, Tebriz ve Bağdat fâtihine, Mohaç'ın şanlı kahramanına, <span style="font-style:italic;">Barbaros'un, Turgut'un, Sinan'ın</span> ve <span style="font-style:italic;">Bâki'nin</span> pâdişâhına, bu şâir cihan imparatoruna, insan nasıl gafil ve bîçâre der? Bir insanın herhangi bir hareketi, bir iki yüzyıl sonra kötü sonuç verdi diye, o insana gafil demek, gafletten başka nedir? Dâhi denilen nice kimseler vardır ki, 15 yıl sonrasını görememişlerdir. Başka milletler, kendi çocuklarına büyüklük ve kahramanlık örnekleri vermek için gerçekleri değiştirmekten çekinmeyerek, şöyle böyle kırallarını bile büyük kimselermiş gibi gösterirken, bizim kendi kahramanlarımızı küçültmeye kalkmamız, vatanseverliğe indirilmiş ağır bir baltadır. İnsanlar, çevrelerinde ne kadar çok kahraman örneği görürlerse, yiğit yetişme ihtimalleri o kadar artar. Tarihî kahramanları silmekle bir millet silmek arasında fark yoktur.</p>
<ul style="list-style:none;"><li>
<p><span style="font-weight:bold;font-style:italic;">II. Selim:</span> Hiçbir savaşa girmedi. Şâir ve ayyaştı. Anası Rus olduğu için sevilmeyen bu hükümdarın, büyük bir tarafı yoktur. Zamanında Yemen, Kıbrıs, Tunus alınmış olmakla beraber, kendisinin hiçbir enerjisi görülmemiştir. Bununla beraber, devlet idaresini ehillerinin eline bırakmakla gafil olmadığını göstermiştir.</p></li>
<li>
<p><span style="font-weight:bold;font-style:italic;">III. Murad:</span> Devlet işlerine pek karışmazdı. Kadınlara pek düşkündü. Fakat gafil ve bîçâre denecek bir hâlini tarih kaydetmiyor.</p></li></ul>
<ul style="list-style:none;"><li>
<p><span style="font-weight:bold;font-style:italic;">III. Mehmed:</span> Babası ve dedesi gibi rehâvetli değildi. Savaşa çıkarak 1597 de Eğri'yi fethetmiş ve Haçova Meydan Savaşı'nda Almanları bozguna uğratmıştır. Kusuru, anasını devlet işlerine karıştırmasıdır.</p></li></ul>
<ul style="list-style:none;"><li>
<p><span style="font-weight:bold;font-style:italic;">I. Ahmed:</span> Şâirdi. Çok dindar ve merhametli idi. 27 yaşında ölmüştür. Saltanatta veraset usulünü değiştirmesi ve şehzade idamlarına engel oluşu insanî bakımdan iyi bir hareketti. Fakat bu hareket, netice bakımından devletin aleyhine oldu. Devletin başına genç hükümdarlar yerine yaşlıların gelişi, herhalde hayırlı olmamıştır.</p></li></ul>
<ul style="list-style:none;"><li>
<p><span style="font-weight:bold;font-style:italic;">I. Mustafa: </span><span style="font-style:italic;">Ali Canip Yöntem'in</span> sözlerine uygun düşer. Fakat hastaydı. Bir hastadan, normal insanlardan istenen şeyler beklenemez.</p></li></ul>
<p><span style="font-weight:bold;font-style:italic;">Genç Osman: </span><span style="font-style:italic;">II. Osman;</span> eski Osmanlı pâdişâhları gibi büyük yaratılışta bir kahramandı. 14 yaşında tahta çıktı. 17 yaşında Lehistan seferine yöneldi. Yeniçerilerin bozukluğunu ilk defa gören odur. Meyhaneleri kapatmış, aylık ve ikramiyeleri azaltmış, yâni devleti sert bir elle tutmaya başlamıştı. Bozulmuş devşirmelerin fesadı ile daha 18 yaşında iken şehit edilmeseydi, muhakkaktır ki, devleti en şanlı derecesine çıkaracaktı.</p>
<ul style="list-style:none;"><li>
<p><span style="font-weight:bold;font-style:italic;">IV. Murad: </span><span style="font-style:italic;">Yavuz'un</span> küçük bir kopyasıdır. O da 14 yaşında pâdişâh olmuştu. 23 yaşında devleti eline aldığı zaman nasıl bir demir adam olduğunu herkese gösterdi. 1636 da Revan'ı, 1630 da Bağdat'ı zapt etti. Osmanlı pâdişâhlarının çoğu gibi o da pehlivandı. Rakı ve tütün içenleri idam ederdi. Fakat rind ve şâirdi. 31 yaşında ölümü devletimiz için acı bir kayıp olmuştur.</p></li></ul>
<p><span style="font-weight:bold;font-style:italic;">İbrahim:</span> Çok hamiyetli, yurtsever, sessiz bir insandı. Pâdişâh olduktan biraz sonra başlayan ve bir türlü tedavi edilemeyen daimî bir baş ağrısı, sonunda sinirlerini bozmuş, onu <span style="font-style:italic;">Cinci Hocaya</span> muhtaç bir hâle getirmiş ve davranışlarında hiçbir disiplin kalmamıştır. Eğer, o sırada başka bir şehzade olsaydı herhalde pâdişâh yapılır ve <span style="font-style:italic;">Sultan İbrahim</span> 9 yıl tahtta kalmazdı.</p>
<p><span style="font-weight:bold;font-style:italic;">Avcı Mehmed: </span><span style="font-style:italic;">Sultan İbrahim'in</span> oğlu <span style="font-style:italic;">Avcı Mehmed'in</span> 7 yaşında tahta çıkarılması devletin bir hasta tarafından idare edilmek felâketini önlemiştir. <span style="font-style:italic;">IV. Mehmed,</span> büyük bir pâdişâh değildi. Osmanlı İmparatorluğunun o zamanki dağdağalı hayatı onu her şeyden bezdirmiştir. Fakat çok şefkatli ve ilim sever bir adamdı. Meşhur tarihçi Müneccimbaşı'yı korumuş olması, herhalde, gaflet eseri değildi.</p>
<ul style="list-style:none;"><li>
<p><span style="font-weight:bold;font-style:italic;">II. Süleyman ve II. Ahmed:</span> 58 yaşında tahta çıkan ve 8 yıl padişahlık eden <span style="font-style:italic;">II. Süleyman</span> ile 49 yaşında hükümdar olup 4 yıl bu mevkide kalan. <span style="font-style:italic;">II Ahmed'in</span> devirleri, devletimizin en karışık zamanlarına rastladığı ve ikisi de çok kısa bir müddet saltanat sürdükleri için leh ve aleyhlerinde bir söz söylemek kolay değildir.</p></li></ul>
<ul style="list-style:none;"><li>
<p><span style="font-weight:bold;font-style:italic;">II. Mustafa:</span> 10 yıl tahtta kalan <span style="font-style:italic;">II. Mustafa,</span> 22 yaşında pâdişâh olmuştu. Atalarının meziyetlerine sahipti. Üç defa sefere çıkıp ikisini kazanmıştır. Înce zevkli, zeki ve hoş sözlü idi. Askerî bir isyan üzerine tahttan çekilip padişahlığı kardeşi <span style="font-style:italic;">III. Ahmed'e</span> bıraktığı zaman, ona çok kardeşçe ve akıllıcı öğütler vermiş ve kardeşini tahta kendisi çıkarmıştır.</p></li>
<li>
<p><span style="font-weight:bold;font-style:italic;">III. Ahmed:</span> Sefere çıkmadı. Fakat onun zamanı edebî ve ilmî bir kalkınma çağıdır. Arapça ve Farsçadan Türkçeye bir takım değerli kitapları çevirmek için heyetler kurulması, matbaanın Türkiye'ye girişi, siyâsetteki metin istikrar <span style="font-style:italic;">III. Ahmed'in</span> işidir. Kahraman olmayışı bir eksikliktir. Fakat meziyetleri de inkâr edilemez.</p></li></ul>
<p><span style="font-weight:bold;font-style:italic;">I.Mahmud:</span> Doğru görüşlülüğü ile devletin şanını yükseltenlerdendir. Kahramanlıktan çok ilme ehemmiyet verirdi. Yalnız İstanbul'da 4 kütüphane açmıştır.</p>
<ul style="list-style:none;"><li>
<p><span style="font-weight:bold;font-style:italic;">III. Osman:</span> İhtiyarken pâdişâh olmuş ve 3 yıl tahtta kalmıştır. Parlak bir şahsiyet değildi. Fakat sefahat <span style="font-weight:bold;">ve ahlâksızlığın önüne geçmek için aldığı tedbirler, gafîl değil, düşünceli olduğunu gösteriyor.</span></p></li></ul>
<ul style="list-style:none;"><li>
<p><span style="font-weight:bold;font-style:italic;">III. Mustafa: </span><span style="font-style:italic;">Frederik'in</span> meziyetlerini almış ve onunla ittifaka çalışmış uyanık bir pâdişâhtı. Avrupa'nın teknikçe bizden ileri olduğunu biliyor ve o tekniği memlekete sokmaya çalışıyordu. Zamanında, ilk defa görülen büyük askerî bozgunlar yüzünden duyduğu üzüntü ölümüne sebep olmuştur.</p></li></ul>
<p><span style="font-weight:bold;font-style:italic;">I. Abdülhamid:</span> 50 yaşında pâdişâh olmuştu. Kaynarca Barışı gibi, o zamana kadar devletin görmediği bir barış kendi zamanında imzalandığı için talihsizdi. Kırım'ı kurtarmak ve Kaynarca'nın öcünü almak için devleti hazırlamış ve savaşa girmişse de, düşman ikileşince başarı kazanamamış ve Moskoflar zapt ettikleri Özi kalesinde bütün ahâliyi kılıçtan geçirince, 65 yaşında olan pâdişâh bu haberi aldığı an bir ah çekerek inme ile ölmüştür.</p>
<ul style="list-style:none;"><li>
<p><span style="font-style:italic;">I. Abdülhamid,</span> askerî ıslahat yapmış ve Avrupa tekniğini kısmen memlekete sokmuştu. Hamiyetli bir imparator ve <span style="font-style:italic;">Rûhşâh</span> adındaki kıza olan büyük sevgisiyle romantik bir âşıktı. Hayatı ve hareketleri ve hele ölümü gafil olmadığını gösteriyor.</p></li></ul>
<p><span style="font-weight:bold;font-style:italic;">III. Selim: </span><span style="font-style:italic;">III. Selim'e</span> asla gafil denemez. O, büyük ve çok merhametli bir yaratılıştı. Yaş Barışı gibi felâketli bir barış zamanında imzalanmış, fakat o, devleti kurtarmak için sistemle çalışmaktan usanmamıştır. Yeniliği yurda yavaş yavaş sokmak istiyordu ve bunda haklıydı. Yalnız Selimiye Kışlası gibi büyük ve sağlam bir yapı bile onun yüce himmetine delildir. Musikişinas idi. Padişahlıktan çekildikten sonra birtakım alçak Arnavutlar, öldürmek için odasına saldırdıkları zaman ney çalıyordu. Kılıçlara karşı bir zaman kendini bu hazîn ney ile kahramanca, bir Osmanlı pâdişâhı gibi savundu.</p>
<ul style="list-style:none;"><li>
<p><span style="font-style:italic;">III. Selim,</span> işini başarmadan öldü. Fakat başaracak <span style="font-style:italic;">II. Mahmud</span> kendisinden dersalmıştı.</p></li>
<li>
<p><span style="font-style:italic;">IV. </span><span style="font-weight:bold;font-style:italic;">Mustafa:</span> Bir yıl kadar sultanlık ettiği için ehemmiyeti yoktur.</p></li></ul>
<ul style="list-style:none;"><li>
<p><span style="font-weight:bold;font-style:italic;">II. Mahmud:</span> Osmanlı pâdişâhlarınn en büyüklerindendir. 23 yaşında pâdişâh olmuştu. <span style="font-style:italic;">Tepedelenli Ali </span>gibi edepsizleri ve yeniçeri ocağı gibi bir bozgunculuk yuvasını kahretmesi ve bugünkü Türk ordusunun temelini atması büyüklüğünü gösterir. Bütün teşebbüslerine ve iyi niyetine rağmen birçok felâketlerle karşılaşması, tarihin ve talihin <span style="font-style:italic;">II. Mahmud’a</span> karşı haksızlığıdır. O, batı medeniyetini şuurlu bir surette almak, fakat milliyetimizden hiçbir şey kaybetmemek istiyordu. Türkiye'ye gazeteyi <span style="font-style:italic;">II. Mahmud</span> sokmuştur. Bununla, halkın fikrini açmaktan başka bir gaye gütmüyordu. Yani yaptığı işleri taklit düşüncesiyle değil, memlekete yararlı olmak için yapıyordu.</p></li></ul>
<p><span style="font-weight:bold;font-style:italic;">Sultan Abdülmecid: </span><span style="font-style:italic;">Abdülmecid</span> de gafil ve bîçare değildi. Birçok okullar onun zamanında açıldı. Ve nihayet, yüzyıllarca hep birkaç düşmana karşı tek başına dövüşmekte olan Türkiye, ilk defa onun çağında Avrupa da müttefikler bularak tarihî düşman Moskof’a bir sille daha atmak imkânını elde etti. Bütün ömrünce adam seçmesini ve seçtiklerinin sözünü dinlemesini bildi.</p>
<p><span style="font-weight:bold;font-style:italic;">Sultan Aziz:</span> Zamanında devlet, Avrupa'nın büyük devletlerindendi. İlk kız okulu onun zamanında açıldı. Darülfünun, Hukuk, Mülkiye onun zama ında kuruldu. Kendisi de pehlivan olan <span style="font-style:italic;">Abdülâziz,</span> millî sporumuz olar güreşi teşvik etti ve korudu. Rusya'ya karşı büyük bir savaş hazırlıyordu. Bunun için büyük bir donanma kurmuştu. Kırım'ı kurtarmak istiyordu. Büyük himmetli hakandı. En büyük kusuru devleti çok borca sokmasıydı.</p>
<ul style="list-style:none;"><li>
<p><span style="font-weight:bold;font-style:italic;">V. Murad:</span> Sinirleri zayıf olan <span style="font-style:italic;">V. Murad,</span> tahtta pek az kaldı. Hakkında bir şey söylenemez.</p></li></ul>
<p><span style="font-weight:bold;font-style:italic;">II. Abdülhamid:</span> Söylendiği ve yazıldığı gibi kötü bir hükümdar değil, aksine büyük ve dahî bir imparatordur. Onun hakkında, henüz, bütün belgeleri gözden geçirerek hazırlanmış tarafsız bir inceleme yapılmamıştır. 1908 Meşrutiyetinden beri &quot;vur abalıya!&quot; kabilinden, aleyhine söyleyip yazmak moda olduğundan, <span style="font-style:italic;">Abdülhamid’in</span> görülmedik derecede fena, kan dökücü bir pâdişâh olduğu inancı uyanmışsa da, bu, tamamen yanlıştır.</p>
<p><span style="font-style:italic;">Sultan Hamid'in</span> fena olduğunu yazanlar, onun düşmanları olan İttihatçılardır. Yâni <span style="font-style:italic;">Abdülhamid’in</span> 33 yıl ayakta tuttuğu imparatorluğu batırıp memleketten kaçanlardır. <span style="font-style:italic;">Abdülhamid,</span> kendini savunmamış ve zaman onu haklı çıkarmış olduğu için bugün bir mazlum hâline gelmiştir.</p>
<p><span style="font-style:italic;">II. Abdülhamid’in</span> hârici ve mâlî siyâseti dâhiyane, maarif ve bayındırlık siyâseti mükemmeldi. Büyük Avrupa devletlerini birbirine düşürerek Türkiye aleyhine birleşmelerini başarı ile önledi, Avrupalı siyâset adamlarından, elçilerinden, gazetecilerinden para ile elde ettiği adamlar sayesinde, batılıların hakkımızdaki karar ve düşüncelerini her zaman vaktinde öğrendi, bu kararları bozmanın ve önlemenin yollarını buldu. Denilebilir ki <span style="font-style:italic;">II. Abdülhamid,</span> Avrupa devletlerini avucunda tutmuş ve onları istediği gibi oynatmıştır.</p>
<p>Mâlî siyâseti de böyledir. <span style="font-style:italic;">Sultan Aziz</span> çağında alınan borçların üçte ikisini ödemiştir. Geriye kalan üçte birinin ödenmesi Cumhuriyet zamanının ortalarında tamamlanmıştır, <span style="font-style:italic;">Abdülhamid</span> zamanında paramızın değeri yüksekti. Yüz kuruşluk lira 108 kuruşa geçiyordu. 33 yılda aşağı yukarı hiç bir şeyin fiyatı değişmemiştir. Bazı aylar aylık verilemediği halde, memlekette açlık ve sefalet denilen şeyler bilinmiyordu.</p>
<p><span style="font-style:italic;">Abdülhamid</span> zamanında açılan okullar ile yapılan ilmî yayınlar, şaşılacak kadar çoktur. &quot;Sicilli Osmânî&quot;, &quot;Kaamûs ülAlâm&quot;, &quot;Kaamûsi Türkî&quot;, &quot;Lehcei Osmânî&quot; gibi hâlâ ilk elde başvurduğumuz ana kaynaklar bu zamanda yayınlanmıştır. Sonra, pâdişâh olur olmaz &quot;Hamîdet ülUsûl&quot; adı ile tarih metodolojisine âit bizdeki ilk eseri hazırlatması çok dikkate değer.</p>
<p><span style="font-style:italic;">Abdülhamid'e</span> en büyük kusur olarak, Meclisi Meb'ûsân'ı kapatması gösterilmektedir. Hâlbuki Meclisi Meb'ûsân'ı kapatması <span style="font-style:italic;">Sultan Hamid'in,</span> en uzak görüşlü, milliyetçi ve dâhiyane har ketlerinden birisidir. &quot;Meclisi kapattı, antidemokratik hareket etti, müstebit pâdişâhtı!&quot; teranesi, sathî görüşlülükten ve demagojiden başka bir şey değildir. Bu meclis kapanmasa ne olacaktı? Osmanlı İmparatorluğu medeniyet yolunda en üst dereceye mi çıkacaktı? Aksine, Türkiye İmparatorluğu XIX. Yüzyılın sonunda batacak ve büyük bir ihtimalle, o zaman daha geri bir kültür seviyesinde bulunan Anadolu'yu kurtarmak da mümkün olmayacaktı. Çünkü o zaman 30.000.000 nüfuslu imparatorlukta 10.000.000 Türk, 12.000.000 müslüman gayrıtürk, 8.000.000 da hırıstiyan gayrıtürk vardı. Yâni Türkler nüfusun ancak üçte birini teşkil ediyordu. Hıristiyan unsurlar kültür bakımından Türklerden ileri idi, Rusya ve diğer Avrupa devletleri tarafından korunuyorlardı. Avrupa'da okumuş aydınları çoktu. Arap nüfusu da kültür bakımından Türklerden geri değildi ve Arap milliyetçiliği, hattâ halifeliği Türklerden almak fikir ve düşüncesi başlamıştır.</p>
<p>Bu şartlar altında çalışacak bir meclisten acaba ne gibi kânunlar çıkabilirdi? İmparatorluğu parçalamak için bütün imkânlar hazırlanmaz, Türklük aleyhinde kânunlar çıkmaz mı idi? Mecliste temsilcileri bulunan bütün unsurlar, daha sonra örneklerini gördüğümüz azgınlıklara hemen başlamaz mı idi? İçinde 1,5 milyon Ermeninîn de temsilcileri bulunan bir Meclis olsaydı, acaba, Ermeni hâdisesi olduğu zaman <span style="font-style:italic;">Sultan Hamid,</span> Avrupa’nın gözü önünde rahat rahat tarihî vazifesini yapabilir miydi? Bütün bunları ve diğerlerini düşünmeden hüküm vermek elbette ki, insanı yanlış sonuçlara götürür.</p>
<p><span style="font-style:italic;">II. Abdülhamid,</span> Meclis'i kapattıktan sonra boş durmadı. Açtığı okullarda Türk halkını yetiştirmeye çalıştı. Birinci Dünya ve Kurtuluş savaşlarının bütün kumandanları <span style="font-style:italic;">Abdülhamid'in</span> yetiştirmeleridir.</p>
<p><span style="font-style:italic;">Sultan Hamid'in</span> kanlı bir hükümdar ve bir &quot;kızıl sultan&quot; olduğu hakkındaki iddialar da iftiradır. O, ancak, bu vatanı parçalamak isteyen Ermeniler için bir kızıl sultandır. Vatan düşmanları için kızıl sultan olan <span style="font-style:italic;">Abdülhamid,</span> bizim için, olsa olsa, &quot;ak sultan&quot; olabilir.</p>
<p>Hürriyetçi Tıbbiye ve Harbiye öğrencilerini denize attırdığı söylentilerinin iftira olduğu da anlaşılmıştır. <span style="font-style:italic;">Sultan Hamid,</span> siyâsî idam yaptırmamıştır. Kendisine suikast yapanları bile bağışlamıştır. <span style="font-style:italic;">Mithat Paşa'yı Abdülhamid'in</span> öldürttüğü hakkındaki isnat, tarih bakımından müspet değildir. İngilizler tarafından kaçırılırken Mekke şerifinin vurdurduğu yolundaki söylentinin de iyice incelenmesi gerekir.</p>
<p><span style="font-style:italic;">Sultan Hamid'in</span> verdiği en büyük ceza sürgündü. Sürgünlere de aylık bağlardı. <span style="font-style:italic;">Nâmık Kemâl'in </span>mezarını yaptırmak büyüklüğünü de göstermiştir.</p>
<p>1908 de Meclis açılıp mebuslarla konuştuğu zaman: <span style="font-style:italic;">&quot;Geçen Meclisteki gayrımüslüm mebusların hemen hepsi Avrupa'da tahsil görmüş insanlar olduğu hâlde bizimkilerin çoğu ümmi idi. Bu haliyle</span></p>
<p><span style="font-style:italic;">mebuslarımızı gayrimüslimlerin tezviratına ve devleti baltalamasına mukavemet edemezlerdi. Otuz yıldır birçok mektepler açarak müslüman halkı aydınlatmaya çalıştım. Bilmem, kâfi gelecek mi? Allah muvaffak etsin!&quot;demesi</span> doğru görüşüne delildir. Bunun doğruluğunu anlamak için 1908 Meşrûtiyet Meclisi'ndeki gayrıtürk unsurların küstahça hareket ve sözlerini hatırlamak yetişir.</p>
<p>İttihatçıların ve yamaklarının propagandası ile <span style="font-style:italic;">Sultan Abdülhamid,</span> âdeta, Türklük düşmanı hâline getirilmiştir. Halbuki o, Türklüğü bir silâh olarak kullanmış, Orta Asya Türkleriyle de ilgilenmiş ve ömrünce ancak Söğüt'teki Karakeçili'lerden kurulan Hassa Ertuğrul Alayı'na güvenmiştir.</p>
<p>Bir gün, saray bahçesinde hademelere iş gördürürken, içlerinden birisinin beceriksizliğine kızarak ona: &quot;Eşek Türk!&quot; diye bağıran ve galiba Arnavut olan saray memuruna: <span style="font-style:italic;">&quot;Ben de Türküm!&quot;</span> diye seslenerek o memurun korkudan bayılmasına sebep olmuştur. Millî şuuru kuvvetli olmasaydı, pencereden tesadüfen seyrettiği olayı görmemezlikten gelebilirdi.</p>
<p><span style="font-style:italic;">II. Abdülhamid'in</span> şâhâne jestleri de vardır. Birinci Dünya Savaşı’nda düşman donanması Çanakkale Boğazı'nı zorlarken ve durum buhranlı iken, hükümetin Anadolu'ya taşınması düşünülmüş ve o zaman Beğlerbeği Sarayı'nda münzevi bir hayat yaşayan <span style="font-style:italic;">Abdülhamid'e,</span> kardeşi <span style="font-style:italic;">V. Mehmed</span>tarafından bir heyet gönderilmişti. Bu heyet, sonradan paşa olan <span style="font-style:italic;">Talât Beğ'in</span> başkanlığında idi ve durumu anlatarak Anadolu'ya geçmenin zaruretini söyleyecekti. Abdülhamid, heyeti sükûnetli dinledikten sonra şunları söyledi: <span style="font-style:italic;">&quot;Ceddim Fâtih Hazretleri İstanbul'u alırken son Bizans İmparatoru şehirden kaçmayı düşünmemiş, ordusu başında ölmüştür. Biz, Bizans imparatorları kadar da mı olamıyoruz ki, bu şehri bırakmayı düşünüyoruz? Osmanlı Hanedanı İstanbul'u terk ederse bir daha oraya dönemez. Muhterem biraderime söyleyin: İstanbul'dan bir adım bile dışarı atamam!&quot;</span></p>
<p><span style="font-style:italic;">Abdülhamid,</span> öldüğü zaman, kendisine yapılan ve içten gelen muhteşem tören, onun hâtırasına karşı ve uğradığı haksızlıkları tamir için gösterilmiş bir saygı idi. Bu hazîn törende eski düşmanları olan ve kendisini tahttan indiren İttihatçıların iki büyük siması, <span style="font-style:italic;">Talât Paşa</span> ve <span style="font-style:italic;">Enver Paşa,</span> hüngür hüngür ağlamışlardır.</p>
<p><span style="font-style:italic;">Sultan Hamid,</span> gaflet ne kelime, en uyanık ve şuurlu insandı. Yıldız tepesinden tek başına Osmanlı İmparatorluğu'nu idare etti. Okullar, yollar ve ilmî yayınlar ile onu yüceltmeye uğraştı. Kuvvetli kurmay subaylar hazırladı. Ermenileri sindirdi. Balkan milletlerini birbirine düşürerek aleyhimizde birleşmelerine engel oldu. Avrupa devletlerini kukla gibi oynattı. Türkiye'de ve Avrupa'da kuş uçsa haberi olurdu. İngiliz entellijensini gölgede bırakan bir haber alma şebekesi kurmuştu. Değerli insanları korudu. Para ile düşmanlarını kul haline getirdi. Çok namuslu idi. Kadınları asla devlet işlerine karıştırmadı. Kan dökmedi. Kimsenin ekmeği ile oynamadı. Böylelikle 33 yıl, içten güçsüz ve dıştan tehlikelerle çevrili imparatorluğu ayakta tuttu. İslâm dünyası üzerinde öyle bir otorite kurdu ki, Avrupa devletleri bu nüfuzdan çekinir oldular. Onun kudreti sayesinde İstanbul ve Rumeli Hıristiyanları Türklere karşı bir aşağılık duygusu içinde idiler. Her ay yüzlercesi, kendi istekleriyle, Müslüman oluyorlardı.</p>
<p>Tahttan indirilmese ve aynı otorite ile devleti on yıl daha idare etseydi, Balkan Savaşı çıkmayabilir, Türkiye Birinci Dünya Savaşı'na girmez ve bu suretle imparatorluk kaybedilmezdi.</p>
<p>Sözün kısası, <span style="font-style:italic;">II. Abdülhamid,</span> gafletin ve bîçareliğin zıddı ne ise, onun en muhteşem temsilcisidir.</p>
<ul style="list-style:none;"><li>
<p><span style="font-weight:bold;font-style:italic;">V. Mehmed:</span> Çok iyi kalpli, iyi huylu, babacan vatansever bir hükümdardı. Fakat tahta geçtiği zaman ihtiyar ve hastalıklı idi. Bundan başka İttihatçılar memlekete hâkim olmuşlar ve devleti savaşa sokmuşlardı. Bazı müdâhaleleri dışında, devlet işlerine karışmayan bu mübarek adam Balkan felâketini görmüş, fakat asıl büyük felâketi görmeden ölmüştür.</p></li>
<li>
<p><span style="font-weight:bold;font-style:italic;">VI. Mehmed:</span> Osmanlı pâdişâhlarının en talihsizidir. Bu yüzden kendisine hâin damgası vurulmuştur. Fakat hâin değil, bütün Osmanlı pâdişâhları gibi vatanseverdir. Veliaht iken Almanya'ya gittiği zaman, batı cephesinde ateş hattı siperlerini gezmiş, herhangi bir umulmadık tehlikeye karşı başını eğmesi söylendiği zaman: <span style="font-style:italic;">&quot;Türk başı düşman karşısında eğilmez!&quot;</span> cevabını vermiştir.</p></li></ul>
<p>Zekî ve otoriter bir pâdişâhtı. İttihatçılardan nefret ediyordu. Fakat <span style="font-style:italic;">Talât Paşayı</span> çok beğenirdi. <span style="font-style:italic;">&quot;Talât Paşa, o zümre ile lekelenmiş olmasaydı bu devleti kurtarabilirdik&quot;</span> demiştir.</p>
<p>Mütârekede, Saltanat Şûrâsı'nı toplayıp, oturumu, kısa bir konuşma ile açtıktan sonra, salonu terkederken, yanında bulunan <span style="font-style:italic;">Veliaht Abdülmecid</span> koluna girmeye mecbur olmuş ve gözlerinden yaşlar boşanan pâdişâh: <span style="font-style:italic;">&quot;Karı gibi ağlıyorum&quot;</span> demekten kendini alamamıştır.</p>
<p>Niçin İstanbul'u terkedip de Anadolu'daki millî hareketin başına geçmediğini sorulab lir.</p>
<p><span style="font-style:italic;">Sultan Vahideddin,</span> bunu yapamazdı. İstanbul'u bıraktığı takdirde, düşmanlar bu şehri bir daha Türklere vermezlerdi. Şehzadeleri de millî hareketin başına yollayamazdı. İngilizlerin, bunu bahane ederek, kendisini atmaları ve askerî işgal altındaki İstanbul'u siyâsî ve ebedî larak işgal etmeleri de mümkündü. İstanbul'u ve hanedanı kurtarmak için baskılara katlanarak oturmuş ve Anadolu'da harekâta başlamaları için, güvendiği kumandanları göndermiştir. <span style="font-style:italic;">Kâzım Karabekir Paşa'yı</span> kabul edip de bütün ümitlerin genç paşalarda olduğunu söyledikten sonra, Anadolu'ya daha kimlerin gönderilmesini tavsiye edebileceğini sormuş, <span style="font-style:italic;">Kâzım Karabekir, Mustafa Kemâl Paşanın</span> adını söyleyince, bunu memnunlukla karşılamış, zaten kendi yaveri olan <span style="font-style:italic;">Mustafa Kemâl Paşaya</span> büyük güveni olduğu için, onu huzuruna çağırıp konuşmuş ve Anadolu'ya gidip teşkilât kurması için kendisine 40.000 altın vermiştir. Bu paranın büyük kısmı, eskiden beri beslediği yarış atlarını satmak suretiyle elde edilmiştir. <span style="font-style:italic;">Vahideddin,</span> iyi bir binici ve aynı zamanda da fıkıh bilgini idi.</p>
<p>Daha sonra millî harekete karşı takındığı tavırlar, hep, İngilizlerin baskısı ile olmuştur. Bunun hiçbir fiilî değeri olmadığını ve İngilizleri yatıştırmak için başka çâre bulamadığını, gurbet yıllarında, büyük kızı <span style="font-style:italic;">Ulviye Sultana</span> söylemiştir.</p>
<p>Gurbet felâketine büyük bir metanetle dayanan <span style="font-style:italic;">VI. Mehmed,</span> kendisini tahtından eden <span style="font-style:italic;">Mustafa Kemâl Paşa</span> aleyhinde hiçbir söz söylemediği gibi söyletmemiştir de. <span style="font-style:italic;">&quot;Bunu ilerde tarih halledecektir!&quot; </span>demiştir.</p>
<ul style="list-style:none;"><li>
<p><span style="font-style:italic;">VI. Mehmed'in</span> iki yanlışı vardır: Biri <span style="font-style:italic;">Damad Ferid Paşayı</span> birkaç defa sadrazamlığa getirmesidir. Bunu anlamak güçtür. Çünkü <span style="font-style:italic;">Damat Ferid'den</span> nefret ettiği malûmdur. Onu, İngilizlerin baskısı ile sadrazam yapmış olması mümkündür. Bu <span style="font-style:italic;">Damad Ferid Paşa,</span> zekâsının kıtlığı ve şahsî kinlerini öne atması yüzünden devletin işlerini çıkmaza sokmuş, <span style="font-style:italic;">Sultan Vahideddin'in</span> de felâketini hazırlamıştır.</p></li></ul>
<p>İkinci yanlışı İngilizlere sığınmasıdır. Hayatını tehlikede gördüğü için böyle yaptığı muhakkaktır.</p>
<p>Hayatı tehlikede olan insanların her çâreye başvurması da tabiîdir. Fakat Osmanoğulları gibi yüzlerce yıldan beri ölümle kaynaşmış ve onu bir sevgili gibi bağrına basmaya alışmış bir hanedanın temsilcisi olarak <span style="font-style:italic;">Sultan Vahideddin'in</span> ölümden korkması kendisine yakışmamıştır. Bununla beraber, bu meseleler, henüz objektif bir tarih görüşüyle incelenmediği için, bugünlük daha kesin bir hüküm verilemez.</p>
<p>Şimdiden varacağımız sonuç şudur: Yanlışları ne olursa olsun, <span style="font-style:italic;">Sultan Vahideddin,</span> bir hâin değildir ve olamaz da... Çünkü o bir Osmanoğludur.</p>
<p>Cumhuriyet devrinde kurulmuş cumhuriyetçi bir bilim kurumu olan Türk Tarih Kurumunun yayınladığı, <span style="font-style:italic;">Sultan Vahideddin'in</span> başkâtibi <span style="font-style:italic;">Ali Fuad Türkgeldi'nin</span> hâtıraları olan <span style="font-style:italic;">&quot;Görüp İşittiklerim&quot; </span>adlı eser, <span style="font-style:italic;">VI, Mehmed'in</span> tarih mahkemesinde beraat karandır.</p>
<p>Şimdi, Osmanlı Hânedânı'nı, tarih bakımından tarafsız olarak gözden geçirelim:</p>
<p>Bu hanedan, aynı ülkede, tek koldan hükümet sürmüş hükümdar ailelerinin en uzun ömürlüsü olmak bakımından dünya tarihinde birinciliği almaktadır. Her ne kadar Japonlar 2600 yıldan beri aynı hükümdar sülâlesiyle idare olunduklarını söylüyorlarsa da, bunun değeri yoktur. Çünkü Japonlar, son yüzyıla kadar, kimseyle temas etmeyerek adalarında yaşamışlardır. Başka milletlerin geçirdiği tarih fırtınalarını geçirseydi, acaba, Japonya ne hâle gelirdi? Bu, düşünülecek bir meseledir. Bundan başka 2600 yıllık hanedan olmaları, tarihî bir iddia sayılamaz. Bu keramet, Japonların kendileri tarafından söylenmektedir. Tarih bakımından makbul değildir.</p>
<p>Dünyanın umumî akışına katılmış milletler içinde Osmanlı Hanedanı kadar uzun ömürlüsü yoktur. Fransızların Capet Hanedanı (987-1789, 802 yıl sürmüşse de, bunlar Osmanlı Hanedanı gibi tek koldan inmemişlerdir. 1380 den itibaren Valois kolu geçmiştir. Demek ki asıl Capet'ler 393 yıl hükümdarlıkta kalmışlardır. Valois'lar da tek kol hâlinde değildir. Bourbon ve Orlean diye iki ayrı koldan hükümdarlar gelmiştir.</p>
<p>Almanların en uzun ömürlü Habsbrug Hanedanı bir defa 1273-1308 arasınd 35 yıl, bir defa 14381740 arasında 302 yıl, bir defada 1745-1806 arasında 61 yıl hükümet sürmüştür. Yâni aralıklıdır. Hepsi birden 398 yıl eder.</p>
<p>Hollânda'nın Orange Hanedanı da aralıklı olarak dört seferde hükümdarlık etmiştir. Birincisinde 15591650 arasında 91 yıl, ikincisinde 1672-1702 arasında 30 yıl, üçüncüsünde 1747-1795 arasında 48 yıl, dördüncüsünde ise 1814-1966 arasında (yani günümüze kadar) 152 yıl olmak üzere 321 yıldan beri hükümdarlık etmektedir.</p>
<p>Muhafazakârlığı ile tanınmış İngilizlerde bile en uzun ömürlü hanedan Anjou Hanedanı 11541483 arasında 329 yıl hükümdarlıkta kalmıştır.</p>
<p>En eski bir devlet olan Çin'de bile, efsânevî sülâleleri bırakıp tarihî sülâleleri alırsak, en uzun ömürlüsü olarak Tang Sülâlesi'ni (618-907) görürüz. Bunun devam müddeti 298 yıldır. Çinlilerin Han Sülâlesi 427 yıl hüküm sürmüşse de bunlar Büyük Han, Küçük Han diye iki kol halindedirler.</p>
<p>Türk hanedanları arasında en uzun sürenlerden olan iki tanesi, yani Moğolistan'daki Cengiz Sülâlesi 1206-1634 arasında 428 yıl, Güney Anadolu'daki Artuk Hanedanı ise 1108-1408 arasında 300 yıl hükümdarlık etmişlerdir.</p>
<p>Bu hususta daha iyi bir fikre sahip olabilmek için, türlü milletlerin uzun ömürlü hanedanlarının şu listesine göz atmak yeter:</p>
<p>Türklerden Osmanlı Hanedanı 632 yıl (1299-1922)</p>
<p>Lehlilerden Piyast Hanedanı 528 yıl (842-1370)</p>
<p>Danlardan Oldenburgu Hanedanı 518 yıl (1448-1966)</p>
<p>Araplardan Abbaslı Hanedanı 508 yıl (750-1258)</p>
<p>İranlılardan Part Hanedanı 475 yıl (M.Ö. 249 M.S. 226)</p>
<p>Norçevlilerden İtling Hanedanı 456 yıl (863-1319)</p>
<p>Türklerden Kun Hanedanı 446 yıl (M.Ö. 220 - M.S. 226)</p>
<p>Türklerden Çengiz Hanedanı 428 yıl (1206-1634)(Moğolistan'daki kol)</p>
<p>İranlılardan Sasan Hanedanı 425 yıl (226-651)</p>
<p>Macarlardan Arpad Hanedanı 418 yıl (890-1308,1438-1740,1745-1806)</p>
<p>Fransızlardan Capet Hanedanı 393 yıl (987-1380)</p>
<p>İngilizlerden Anjou Hanedanı 329 yıl (1154-1483)</p>
<p>Hollândalılar Orange Hanedanı 321 yıl (1559-1650, 1672-1702, 1747-1795, 1814-1966)</p>
<p>Türklerden Artuk Hanedanı 300 yıl (1108-1408)</p>
<p>Ruslardan Romanof Hanedanı 294 yıl (1623-1917)</p>
<p>Çinlilerden Tang Hanedanı 289 yıl (618-907)</p>
<p>Portekizlerden Bragansa Hanedanı 270 yıl (1640-1910)</p>
<p>Ispanya'da Bourbon Hanedanı 232 yıl (1700-1932)</p>
<p>Bizans'ta Makedonya Hanedanı 189 yıl (867 - 1056)</p>
<p>İsveçlilerden Vasa Hanedanı 131 yıl (1523 - 1654)</p>
<p>Demek ki, başka milletlerin en uzun zaman devam eden hanedanları, bile, Osmanlı Hanedanı ile yarış edememektedir. Bu, şüphesiz, Osmanlı Hânedânı'nın lehine bir noktadır. Çünkü onlar, kıyıda kalmış sessiz bir ülkede değil, yetmiş iki millete karşı gaza yapan bir memlekette padişahlık ediyordu. Bir avuç Türk ile 12 millet üzerinde hüküm sürüyorlardı.</p>
<p>Başka milletlerden çıkan hanedanların içindeki büyük, orta, küçük çaptaki adamların sayısı üzerinde bir şey söyleyemem. Fakat Osmanlı pâdişâhları için şöyle bir liste yapabiliriz:</p>
<p><span style="font-style:italic;">Osman Gazi, Orhan Gazi, I. Murad, Yıldırım Bayazıd, Musa Çelebi, Mehmed Çelebi, II. Murad, Fâtih, II. Bayazıd, Yavuz, Kanuni, III. Mehmed, I. Ahmed, Genç Osman, IV. Murad, II. Mustafa, III. Ahmed, I.</span></p>
<p><span style="font-style:italic;">Mahmud, III. Selim, II. Mahmud ve II. Abdülhamid,</span> yani 21 tanesi büyük şahsiyetlerdir. Hele bunların da yarısı pek büyük ve şanlı kimselerdir.</p>
<p><span style="font-style:italic;">Süleyman Çelebi, Mustafa Çelebi, Sultan Cem, II. Selim, III. Murad, IV. Mehmed, III. Mustafa, I. Abdülhamid, Abdülmecid, Abdülâziz ve V. Mehmed</span> yani 11 tanesi orta çapta kimselerdir. Meziyetleri kusurlarından üstündür. Bunlar hakkında hüküm verirken yaşadıkları çağın şartlarını göz önünde tutmak gerekir.</p>
<p><span style="font-style:italic;">II. Süleyman, II. Ahmed, III. Osman ve IV. Mustafa</span> yani 4 tanesi, silik şahsiyetlerdir. Padişahlık süreleri pek kısa olduğu için haklarında doğru bir hüküm vermek güçtür.</p>
<p><span style="font-style:italic;">I. Mustafa, İbrahim ve V. Murad,</span> yani 3 tanesi, akıl hastasıdır. <span style="font-style:italic;">I.Mustafa</span> ile V. <span style="font-style:italic;">Murad</span>tahtta pek az kalmışlardır. İlk zamanlar normal ve pek hamiyetli bir pâdişâh olan <span style="font-style:italic;">Sultan İbrahim</span> ise sonradan hastalanmış, sinirleri bozulmuş ve yerine geçirilecek şehzade bulunmadığı için tahtta kalmıştır. Bunların üçü de hasta olduklarından, haklarından normal insanlar gibi hüküm veremeyiz.</p>
<p><span style="font-style:italic;">VI. Mehmed,</span> henüz tarih olmamıştır. İngilizlerle işbirliği yaptığı hakkındaki sözler doğru değildir. Doğru olsa bile, İngilizleri Türkiye işlerine karışmaya çağıran <span style="font-style:italic;">Mithat Paşa</span> büyük bir vatansever sayılırken, <span style="font-style:italic;">VI. Mehmed'in</span> ihanetle suçlanması garip bir haksızlıktır. Onun hakkındaki hüküm, yakınları tarafından kesin savunulması yapıldıktan sonra verilecektir.</p>
<p>Buna göre, eğer bir öğretmen benzetmesi yapılacak olursa, bu 40 kişilik sınıftan 32 tanesi sınıf geçmiş, 4 tanesi bütünlemeye kalmıştır. Sınıfta kalanlar 3 kişidir. Onlar da hasta olduklarından kalmışlardır. 1 kişinin sınav kâğıdı yeniden gözden geçirilecektir. Böyle bir sınıf, mükemmel bir sınıftır.</p>
<p>Osmanlı Hanedanından <span style="font-style:italic;">Gündüz Beğ, Savcı Beğ, Baykoca Beğ</span> ve <span style="font-style:italic;">Aydoğdu Beğ,</span> yani 4 tanesi şehittir.</p>
<p><span style="font-style:italic;">Ertuğrul, I. Osman, Orhan, Süleyman Paşa, Yıldırım, Yâkub Çelebi, Süleyman Çelebi, Mehmed Çelebi, Mûsâ Çelebi, İsa Çelebi, Mustafa Çelebi, II. Murad, Fâtih, Cem, II. Bayazıd, Yavuz, Kanunî, III. Mehmed, Genç Osman, IV. Murad, II. Mustafa,</span> yani 22 kişi gazidir.</p>
<p><span style="font-style:italic;">I. Murad</span> hem gazi, hem şehittir.</p>
<p><span style="font-style:italic;">II. Murad'dan</span> başlayarak hemen hepsi şâirdir</p>
<p>Büyük bir kısmı hattat, musikişinas veyabilgindir.</p>
<p>Artık, böyle bir aile için hepsi gafil ve bîçâre demek insafsızlıktır. Bugün memlekette cumhuriyet yerleşmiştir. Osmanlı Hanedanı'nın yeniden gelmesi bahis konusu olamaz. Bu sebepten, tarihî övünçlerimiz olan hususları açıkça söyleyebiliriz.</p>
<p>Osmanlı Hanedanı, Türk tarihindeki ailelerin en büyüğüdür. Tarihî vazifesini şerefle yapıp çekilmiştir. Şüphesiz onların da kusurları vardır. Fakat Osmanlı pâdişâhlarını topyekûn küçük görmek ve göstermeye çalışmak, nihayet, kendi tarihimize ve geçmişimize karşı nankörlük olur. Hele okul kitaplarında bu gibi düşüncelerin yer alması, millî terbiye bakımından büyük bir tehlikedir.</p>
<p>Artık, tarihimizi nasıl ele alacağımızı öğrenmeli, bu işi yola koymalıyız. Milletimizin tarihinin nereden başladığını, devletimizin kurulduğu yılı, büyük bayram günlerini tespit etmeliyiz.</p>
<p>Geçmişin değerlerine saygı... İşte milliyetçiliğin ve ahlâkın baş şartı... Ne kadar inkılâpçı olsak, yine geçmişe bağlıyız. Çünkü:</p>
<p><span style="font-style:italic;">Kökü mazide olan âtiyiz!</span></p>
<p>(1) Bu cümle, kitabın &quot;Türkiye Cumhuriyet Maarif Vekâketi Neşriyatından&quot; seri kaydı ile 1926 da yayınlanan basımından beri vardır.</p>
<p><span style="font-style:italic;">(Tanrıdağ, 10. ve 11. sayı, 10 ve 17 Temmuz 1942)</span></p>
</body>
</html>