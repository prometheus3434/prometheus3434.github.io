<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">TECRÜBESİ</span></h1>
<p><span style="font-style:italic;">Ziyâ Gökalp</span> ve <span style="font-style:italic;">Hilmi Ziyadan</span> sonra, Türk destanı üzerindeki çalışmalar daha ilmî ve daha metotlu olmuştur. Başka milletlerin destanları hakkındaki eserleri inceleyerek, Türk destanını ilmî şekilde sınıflandıran ilk Türk, <span style="font-style:italic;">Prof. Zeki Velidi Togan'dır.</span> Türk tarihi üzerindeki derin bilgi ve ihtisası malûm bulunan ve Türkistan'ın batı ucu demek olan Başkurdistan'da doğan, bütün Orta Asya'yı ilmî ve siyâsî sebeplerle dolaşan <span style="font-style:italic;">Zeki Velidi Togan,</span> Türklerin henüz destanı devirde yaşayan boyları arasında da dolaşmanın verdiği yetkiyle, millî destanlar üzerinde ciddiyetle durmuş ve bunu yaparken yalnız destanı işlemekle kalmayarak eski destanlar vasıtasıyla tarihin bazı karanlık noktalarını aydınlatmasını da bilmiştir.</p>
<p><span style="font-style:italic;">Prof. Zeki Velidi Togan'ın</span> Türk destanı üzerindeki ilk mühim yazıları <span style="font-style:italic;">&quot;Atsız Mecmua&quot;</span> da çıkmıştır. Bu derginin mayıs, haziran, temmuz ve eylül 1931 tarihinde çıkan 1., 1., 3. ve 5. sayılarında &quot;Türk Millî Destanının Tasnifi&quot; başlığıyla dört makale yayınlayarak, millî destan üzerine dikkati çekmiş ve bu destanın nasıl işlenmesi gerektiğini göstermiştir.</p>
<p>Zeki Velidi Togan'a göre; <span style="font-style:italic;">&quot;Millî destanlar, tarihî vakaları tasvirden ziyâde, milletin yüksek millî duygularını İnikâs ettiren, tamamiyle veyahut az çok tarihe müstenit bir ideal âlemi gösteren halk edebiyat eserlerinden ibarettir.&quot;</span></p>
<p>Millî destânın meydana gelmesi için üç merhale lâzımdır.</p>
<ul style="list-style:none;"><li>
<p>1 Destanı ruhlu bir milletin çeşitli devirlerdeki maceralı hayatını halk şâirleri ufak parçalar hâlinde söyler.</p></li>
<li>
<p>2 Milletin bütününü ilgilendiren bir hâdise, bu çeşitli destan parçalarını bir mihver etrafındatoplar.</p></li>
<li>
<p>3 Sonunda, millette büyük bir medenî hareket olur ve o sırada çıkan aydın bir halk şâiri, bu parçaları toplayarak millî destanı yaratır (Yunan, Fars ve Fin destanları böyle meydana gelmiştir.)</p></li></ul>
<p><span style="font-style:italic;">Prof. Zeki Velidi Togan'a göre, Türkler, ikinci devri birkaç kere geçirmişlerdir. &quot;Bütün Türk milletinin mefkûresini ve düşüncelerini bir yere toplayan destanlar bütün Türk milletini birleştiren Oğuz (HunKun) ve Çengiz vekâyii gibi hâdiseler dolayısıyla husule gelmiş, fakat üçüncü devreye girmeyip büyük bir halk şâiri tarafından tespit edilerek muntazam millî destan şeklini alamamış ve üfûl edip gitmiştir. Bizde bu büyük destanların ancak enkazı vardır.&quot;</span></p>
<p>Acaba, bu eski büyük destanların &quot;enkazı&quot; yeni başta düzenlenebilir mi? Destan zamanı geçmiş değil midir?</p>
<p><span style="font-style:italic;">Zeki Velidi Togan,</span> Avrupa için geçmiş olan destan devrinin Türkler için de geçmiş olduğunu kabul etmekle beraber, Avrupa'da çıkacağını daha o zaman (yani 1921 de) haber verdiği uzun çarpışmada, eski millî destanların Türk ve Çin gibi milletlerin işine yarayacağını söylemekten de geri kalmamıştır. Ona göre, bugünkü durum ve şartlar, eski Türk destanlarım sınıflandırmaya ve bunları millî terbiyeye esas edinmeye elverişli olmakla beraber, geçmişimizi anlayış hususunda aramızda birlik bulunmayışı da önemli bir engeldir.</p>
<p><span style="font-style:italic;">Prof. Zeki Velidi Togan, Fâtih Sultan Mehmed</span> zamanına kadar Türkiye'de yaşayan Çağatay hayranlığının (ve bunun sonucu olan manevî Türk birliğinin), Mısır ve Suriye müverrihleri tarafından yapılan propaganda ile kaybolduğunu ve yerini <span style="font-style:italic;">Çengiz</span> ve <span style="font-style:italic;">Temir</span> düşmanlığına bıraktığını söyler. Yine ona göre Safevîlerin Şiîlik propagandası ve İranlılık gayreti de millî tarih anlayışı ile Türk destanının baltalanmasına sebep olan hareketlerden birisidir? Bunları ortaya koyduktan sonra, Türk destanının ana çizgilerine <span style="font-style:italic;">geçen Zeki Velidi Togan</span> bu destanı şöyle özetliyor.</p>
<p>Dişi kurt tarafından beslenen ilk Türklerin yurdu <span style="font-style:italic;">Isıg Göl</span> yakınlarındaki Azık Art dağlarıdır. <span style="font-style:italic;">Türk'ün </span>dört oğlu oluyor ve bunlardan <span style="font-style:italic;">Tüng</span> tuzu keşfediyor. Onun oğlu <span style="font-style:italic;">Alp Er Tunga</span> ise Türk hükümdar sülâlelerinin kurucusu oluyor. Bunun neslinden <span style="font-style:italic;">Alanca Kara Han,</span> âhûdan mis elde etmesini bulup ticareti kuruyor, ok ve yay ile av avlamasını icâd ediyor. <span style="font-style:italic;">Alanca Kara Han'dan</span> sonra memleket Türk ve Oğuz veya Moğol ve Tatar diye ikiye ayrılıyor. Moğol neslinden <span style="font-style:italic;">Kara Han'ın</span> oğlu <span style="font-style:italic;">Oğuz Han</span> (veya <span style="font-style:italic;">Oğuz Ata),</span> büyük fetihler yapıyor. Veziri <span style="font-style:italic;">Ulug Türk</span> de aklın, tedbirin temsilcisi sayılıyor. <span style="font-style:italic;">Oğuz Han'dan </span>sonra oğlu <span style="font-style:italic;">Gün Han</span> hükümdarlığa geçiyor ve onun da <span style="font-style:italic;">Irkıl Hoca</span> adındaki veziri nâm salıyor. <span style="font-style:italic;">Gün Han'dan</span> sonra her biri 75-125 yıl hüküm süren dokuz hükümdar daha geçiyor ve hükümdarlık Oğuz sülalesinden, <span style="font-style:italic;">Buğra Han</span> sülâlesine geçiyor. Karahanlıların destana geçmiş şekli olan <span style="font-style:italic;">Buğra Han'dan </span>sonra olağanüstü bir doğuşla dünyaya gelen <span style="font-style:italic;">Çengiz Han</span> başa geçiyor. Çengiz'in neslinden gelen birkaç pâdişâhtan sonra <span style="font-style:italic;">Temir, Toktamış</span> ve <span style="font-style:italic;">Edüge</span> parçaları destanı tamamlıyor.</p>
<p><span style="font-style:italic;">Zeki Velidi Togan,</span> üzerinde fazla çalışmadığı için batı Türklerinin, yâni Türkiyelilerle Azerbaycanlıların destanları hakkında çok söz söylememiş, yalnız, Anadolu'da yayılan Battal Gazi ve Dânişmend Gazi destanlarının Türk destanı değil, İslâmi destanlar olduklarını söylemekle yetinmiştir.</p>
<p>Seyit Battal Gazi hikâyesi, konusunu Anadolu'daki İslâmBizans kavgalarından almış olmakla beraber, bu kavgaların Selçuklular değil, daha önceki Araplar devrini dile getirdiği ve kahramanları hep Arapça adlar taşıyanlar olduğu için, gerçekten de, bir Türk destanı gibi görülmemektedir. Her ne kadar <span style="font-style:italic;">Fuad Köprülü Türk</span> Edebiyatı Tarihi'nde bunu Anadolu Türk destanlarının ilki diye göstermiş ve Anadolu'daki İslâmBizans çarpışmaları sırasında Emevî ve bilhassa Abbasî ordularındaki Türk unsuru arasında doğmuş olabileceğini ileri sürmüşse de, masal unsuru ile çok karışmış olan Battal Gazi hikâyesinin diğer Türk destânlarındaki umumî karakteri göstermediği muhakkaktır. Anadolu'da ilk önce Araplarla Rumlar, sonra Türklerle Rumlar arasında yüzyıllarca süren dinî savaşları aksettirmiş olması bakımından bunun öteki Türk destanlarından ayrıldığı düşünülebilirse de, böyle bir düşünce ve itiraz pek de yerinde olamaz. Çünkü Müslüman olmayan Gürcü ve Abazalar ile yapılan savaşların hâtırasını saklayan Dede Korkut hikâyeleri de dinî bir karakter taşıdığı halde millî unsurdan bir şeykaybetmiş</p>
<p>değildir. Öyle sanıyorum ki, batı Türklerinin, yâni Türkiye, Irak, Azerbaycan Türklerinin ilk destânî ürünleri de bu Dede Korkut hikâyeleridir.</p>
<p>Kökünü Türkistan'da ve hattâ kısmen Gök Türkler çağından aldığı belli olmakla beraber Doğu Anadolu'da yerlileşmiş, değişmiş ve olgunlaşmış olan bu hikâyeler Battal Gazi ile kıyaslanamayacak kadar millî ve destânî karakter taşımaktadır. Bugün yalnız Anadolu Türkleri arasında bilinen ve destânî mahiyet taşıyan hikâyeleri doğrudan doğruya Anadolu Türklerinin destanı saymakta isabet olamayacağını sanıyorum. Bunların başka milletlerden Türklere geçmiş olması ve Türklerde yaşadığı hâlde eski sahiplerince unutulmuş bulunması pek mümkündür. Nitekim Alp Er Tunga destanı da Türklerin malı olduğu halde onlar arasında hemen hemen unutulmuş, fakat bizden alınan zengin parçaları <span style="font-style:italic;">Firdevsî</span>tarafından <span style="font-style:italic;">Şehname'ye</span> sokularak İranlılara mal edilmiştir.</p>
<p><span style="font-style:italic;">Prof. Zeki Velidi Togan'ın</span> Dânişmend Gazi destanını da Türk destanı saymamasına g lince: Ben burada değerli bilginin fikrine katılmıyorum. Çünkü Battal Gâzi'nin Araplar arasında yaşamış, tarihî bir aslı olduğu halde, Dânişmend Gazi, bilindiği gibi, XI. Yüzyıldaki Anadolu Türk kahramanlarından birisidir. Destanı da destan olduğu kadar popüler bir halk tarihinden başka bir şey değildir.</p>
<p>Dânişmend Gazi destanının da, eski karakteristik Türk destanlarına çok ben mediği muhakkaktır. Zannımca bunun sebebi, bu hikâyenin destânlaşacak kadar bir sözlü devre geçirmeden kâğıda çekilmiş olmasıdır. Bu iddiayı kuvvetlendirecek başka örneklerini de Osmanlı tarihinin başlangıcında görüyoruz: <span style="font-style:italic;">Ertuğrul Gazi'nin,</span> çarpışan iki orduya rastlayıp yenilmek üzere olana yardımı, Kur'an karşısında sabaha kadar ayakta durması, <span style="font-style:italic;">Osman Gâzi'nin</span> meşhur rüyası ve bu rüyadan sonra <span style="font-style:italic;">Ede Balı'nın</span> kızı ile evlenmesi, Rumeli'ye sallar ile geçiş vesaire hep tarihî birer aslı bulunan fakat destanlaşmanın bütün safhalarını tamamlamadan kâğıda geçirildiği için tarihle masal arasında kalan hâdiselerdir.</p>
<p><span style="font-style:italic;">Âşıkpaşaoğlu, Oruç Beğ</span> gibi Osmanlı tarihlerinde ilk Osmanlılara âit olayların büyük bir kısmını bozulmuş, yanlış tespit edilmiş tarih saymak mümkün olduğu gibi destan saymak da mümkündür. Tıpkı <span style="font-style:italic;">Şehnamenin</span> bazı parçalarının tarihe uyması gibi...</p>
<p>O halde, <span style="font-style:italic;">Prof. Zeki Velidi'nin</span> ihmal ettiği batı Türkleri destanını sınıflandırmak gerekirse, bunu şimdilik Dede Korkut, Dânişmend Gazi, Adana Fethi ve ilk Osmanlılara âit parçalar olmak üzere sıralamak ve Köroğlu'nu da aslı Türkistan'a âit olsa bile Dânişmend Gazi destanından sonra veya Osmanlılardan önceye getirmek üzere bu işin uzmanlarına bırakmak gerekir.</p>
<p><span style="font-style:italic;">(Orkun, 32. Sayı, 11 Mayıs 1951)</span></p>
</body>
</html>