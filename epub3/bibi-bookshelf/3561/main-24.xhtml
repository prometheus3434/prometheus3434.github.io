<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">TÜRK DESTANINI NAZMA ÇEKME TEŞEBBÜSÜ b) Kopuzlama ve Oğuzlama </span>Birçoklarının yadırgayacağı &quot;Kopuzlama&quot; ve &quot;Oğuzlama&quot; kelimeleri, tanınmamış bir köy öğretmeninin, manzum olarak hazırlamak için yıllardır çalıştığı Türk destanına verdiği isimlerdi.</h1>
<p>&quot;Kopuz&quot;, bilindiği gibi bugünkü çöğür, bağlama ve saz'ın anası olan millî Türk sazı, &quot;Oğuz&quot; da büyük Türk soyunun en mühim unsurlarından biri, yâni bugün Türkiye, Azerbaycan ve Irak'ta yaşayan Türklerin hemen genellikle mensup bulundukları kavmin adıdır. O halde kopuzlama ve oğuzlama ne oluyor diye sorulacak. Acaba bu kelimeler de uydurmacıların ortaya attığı asılsız, fasılsız nesneler mi diye düşünülecek.</p>
<p>Hayır, bunlar uydurulmuş değil, yaratılmış kelimelerdir. Nasıl &quot;yiğit&quot; anlamındaki &quot;koçak&quot;tan &quot;hamasî şiir&quot; mânâsına &quot;koçaklama'' yapılmışsa, nasıl &quot;güzel&quot;den &quot;güzelleme&quot; yapılmışsa bu tanınmadık köy öğretmeni de kopuzlama ve oğuzlama kelimelerini icâd etmiştir. Kopuzlama kopuzun eşliğiyle söylenen eski destanlara kıyasla Türk destanı, oğuzlama da Oğuz Türkleri'nin destanı demektir. Halk şiirleri üzerinde, pek üstünkörü bile olsa, biraz duranlar, ikinci okuyuştan sonra kopuzlama ve oğuzlama kelimelerine alışmaktadırlar.</p>
<p>Bu tanınmamış şâir, belki de ilerde millî bir şöhretin sahibi olacak olan bu köy öğretmeni <span style="font-style:italic;">Basri Gocul'dur.</span> Vaktiyle komünist <span style="font-style:italic;">Nâzım Hikmet'e</span> karşı çıkarılmış bir küçük risalesini hatırlıyorum. Ömrünü tek ülküye, Türk destanını manzum olarak yazmak düşüncesine vermiştir ve tek gaye üzerinde koşan insanların çoğu gibi onun da başarıya ulaşması pek muhtemeldir.</p>
<p>Her türlü yayınların pek bol, hattâ müptezel olarak yapıldığı şu son zamanlarda şiirden ve şâirlerden bahseden münekkitlerin onun adını da söylediklerini hatırlamıyorum. Münekkitler bunda belki haklıdırlar. Bütün yazılanları görmek mümkün olmadığı gibi yığınla yazılanlar arasında ölçülü bir seçme yapmak da imkânsızdır. Fakat &quot;zaman&quot; iltimassız süzgecini kullanacak; zayıfları, değersizleri süzüp atacak; o zaman belki de bugün adı anılmayanlardan bazıları edebiyat tarihine girecektir.</p>
<p><span style="font-style:italic;">Ben Basri Gocul</span> için bu ihtimâli vârid görenlerdenim. Uğraştığı konunun heybeti ve haşmeti kendisindeki nazım tekniği ve şairlik kabiliyeti belki ilerde onun adım ebedîleştirecektir.</p>
<p>Şimdiye kadar bazı gazete ve dergilerde onun millî destanından parçalar görüyorduk. Sonra Dil Kurumu'nun bu destanı mükâfatlandırdığını işittik. Fakat <span style="font-style:italic;">Ahmet Cevad'ın</span> tercüme etdestânunan destanını yayınlayan Türk Dil Kurumu, <span style="font-style:italic;">Basri Gocul'un</span> eserlerini bastırmaya istekli görünmedi. Nihayet şâirin kendisi destanından seçilmiş parçaları &quot;Örnekler&quot; adlı ile küçük kitaplar hâlinde yayınlayarak Türk aydınlarına sundu. Bu örneklerin 1948 de İstanbul'daki <span style="font-style:italic;">Anıl Matbaasında</span> basılan birincisinden öğrendiğimize göre <span style="font-style:italic;">Basri Gocul,</span> Türk destanını manzum olarak yazmak düşüncesine bir sabit fikirle kendini vermiştir. Türk destânını iki cilt hâlinde yazmıştır. Birinci cilt <span style="font-style:italic;">&quot;Kopuzlama&quot;</span> adındadır ve &quot;Türk Han&quot;dan <span style="font-style:italic;">&quot;Çengiz Han&quot;a</span> kadar olan çağları almaktadır. İkinci cilt <span style="font-style:italic;">Oğuzlama'dır.</span> Dede Korkut hikâyeleri bu ikinci cilttedir. İkinci cildin 10.000 mısradan fazla tuttuğunu yine şâirin ifâdesinden öğreniyoruz.</p>
<p>Türk destanını nazma çekmek için yalnız şairliğin yetemeyeceğini, destanın ruhuna da nüfuz etmek gerektiğini iyice takdir eden <span style="font-style:italic;">Basri Gocul</span> millî destanlar üzerindeki yazıları dikkatle okumuş, onu iyice kavramıştır. Dede Korkut'ta bir nevî serbest vezinle yazılmış manzumeleri adetâ restore ederek ortaya cidden başarılı sonuçlar çıkarmıştır.</p>
<p><span style="font-style:italic;">Basri Gocul,</span> Oğuzlama'yı hecenin türlü vezinleriyle yazmış ve çok 7, 8, 11 ve 12 hecelileri kullanmıştır. Eski Türkçe kelimeler de az değildir. Fakat bu manzumelerde yapmacık bir z râkilik yoktur. Meselâ şu yelteme, yâni hücum manzumesine bakın:</p>
<p><span style="font-style:italic;">Kiyir kiyir kişneşiyor</span></p>
<p><span style="font-style:italic;">Atlar yeri eşe eşe!</span></p>
<p><span style="font-style:italic;">Gün doğusu kızıllaştı,</span></p>
<p><span style="font-style:italic;">Yayılalım dağa, taşa!</span></p>
<p><span style="font-style:italic;">&quot;Tayma! Tayma!&quot; naraları</span></p>
<p><span style="font-style:italic;">Korku salsın uçar kuşa!</span></p>
<p><span style="font-style:italic;">Bir uğurdan saldıralım</span></p>
<p><span style="font-style:italic;">Çarpıyorken oklar döşe!</span></p>
<p><span style="font-style:italic;">Gözümüzün pekliğinden</span></p>
<p><span style="font-style:italic;">Düşmanların aklı şaşa!</span></p>
<p><span style="font-style:italic;">Hanlar, beğler aramızda,</span></p>
<p><span style="font-style:italic;">Emeğimiz gitmez boşa!</span></p>
<p><span style="font-style:italic;">Can kaygısı çekmek olmaz,</span></p>
<p><span style="font-style:italic;">Yazılanlar gelir başa!</span></p>
<p><span style="font-style:italic;">Kırılmakla tükenmeyiz;</span></p>
<p><span style="font-style:italic;">Bakmamak üçe, beşe!</span></p>
<p><span style="font-style:italic;">Tunç topuzlar yüz dağıta,</span></p>
<p><span style="font-style:italic;">Kunt adalar bağır deşe!</span></p>
<p><span style="font-style:italic;">Dahî kılıç çarpışından</span></p>
<p><span style="font-style:italic;">Baş, bacaklar ayrı düşe!</span></p>
<p><span style="font-style:italic;">Cenk meydanı doluşunca</span></p>
<p><span style="font-style:italic;">Üşmelidir kuzgun leşe!</span></p>
<p>Tam bir hamasî şiir olan bu parçadaki &quot;kiyir kiyir kişnemek&quot; bize hiç de yabancı gelmiyor. Mânâsını da hiçbir sözlüğe bakmadan anlıyoruz. Bunun gibi, &quot;tayma&quot;nın da bir saldırış narası old ğunu kolayca farkediyoruz. &quot;Döş&quot; kelimesi bugün edebî dilde olmamakla beraber &quot;döl döş&quot; deyiminde kullanılıyor. &quot;Döşek&quot; kelimesi de buradan geliyor. Bir türlü kargı olan &quot;cıda&quot; sözlüklerde kalmış bir kelime olmakla beraber bu manzumenin havası içinde okuyanı yadırgatmıyor.</p>
<p>Görülüyor ki <span style="font-style:italic;">Basri Gocul</span> halk şiiriyle haşır neşir olmuştur. Yukarıdaki parçanın:</p>
<p><span style="font-style:italic;">Kırılmakla tükenmeyiz;</span></p>
<p><span style="font-style:italic;">Bakmamak üçe, beşe</span></p>
<p>beyti, halk şâiri &quot;Muhibbî&quot;nin:</p>
<p><span style="font-style:italic;">Sayılamaz parmak ile,</span></p>
<p><span style="font-style:italic;">Tükenmeyiz kırmak ile.</span></p>
<p><span style="font-style:italic;">Taşramızdan bakmak ile,</span></p>
<p><span style="font-style:italic;">Kimse bilmez hâlimizi.</span></p>
<p>dörtlüğünü hatırlatıyor. Yine &quot;yazılanlar gelir başa&quot; mısrasındaki fikir bütün halk edebiyatında, anonim edebiyatta, Türk milletinde ortaklaşa bir fikirdir. Hattâ <span style="font-style:italic;">Sultan Cem</span> bile:</p>
<p><span style="font-style:italic;">&quot;Herkesin başına yazılan gelir, devrândır&quot;</span></p>
<p>diye aynı fikri manzum olarak söylemiştir. Sondan bir önceki beyitte, mısraın &quot;dahî&quot; kelimesiyle başlaması da bize yabancı gelmiyor. Bu bakımdan <span style="font-style:italic;">Basri Gocul,</span> merhum <span style="font-style:italic;">Rızâ Nur'un</span> söylediği &quot;Türkçe kelimelerin bir destanı ifâde edebilecek şekilde billûrlaşmasını sağlamış demektir. Hakikaten Öteki parçalarda da bu billûrlaşma göze çarpmaktadır. Sanki uzun zamanlardan beri Türkçe ile türlü destanlar yazılıyormuş gibi bir akıcılık mısrâlardan dökülmektedir. Türlü Türk lehçelerinde, özellikle Kazakçada görülen îcâz kudreti <span style="font-style:italic;">Basri Gocul'da</span> da olgunluğa doğru gidiyor. Örnek olmak üzere &quot;Kanturalı”nın bir söylemesini alıyorum: Kanturalı tehlikeli bir maceraya atılmak üzeredir. Babası, oğlunu vazgeçirmek için gideceği yerin korkunç sarplığından, ahâlisinin keskin nişancılığından, baş kesen cellâtlardan, zindanlarından, insanı belâya sokan yosmalarından bahseder. Kanturalı'nın cevabı şudur:</p>
<p><span style="font-style:italic;">Yollardan korkar mıyım ?</span></p>
<p><span style="font-style:italic;">Aygırım nal dökerdir!</span></p>
<p><span style="font-style:italic;">Okçudan korkar mıyım ?</span></p>
<p><span style="font-style:italic;">Cebem temren bükerdir!</span></p>
<p><span style="font-style:italic;">Cellâttan korkar mıyım?</span></p>
<p><span style="font-style:italic;">Yumruğum döş çökertir!</span></p>
<p><span style="font-style:italic;">Zindandan korkar mıyım?</span></p>
<p><span style="font-style:italic;">Yoldaşım kırk nökerdir!</span></p>
<p><span style="font-style:italic;">Yosmadan korkar mıyım?</span></p>
<p><span style="font-style:italic;">Döneceğim bu yerdir!..</span></p>
<p>Kendisini millî destanın güzelliğine kaptıran için, Dede Korkut'taki tekrirlere benzeyen bu tekrarlamalar çok hoştur. Millî kültürü olmayanların bundan zevk almayacağı tabiîdir. Millî destanlar halka ve ilkokul çocuklarına kadar yayıldıkça bundan alman zevk de umumîleşecek ve büyüyecektir. Çünkü zevk kısmen öğrenim ve çevre meselesidir. Eskiden makbul olmayan yarım kafiyeler bugün hoşumuza gittiği gibi destanlardaki rûh da yarın beğenilecektir.</p>
<p>Bu bakımdan <span style="font-style:italic;">Basri Gocul</span> bugün, belki kendisinin de farkına varmadığı, büyük bir iş üzerindedir. Acele etmeyişi, yazdıklarını boyuna değiştirmesi (bunu kendi söylüyor), durmaksızın çalışması onun başarısını hazırlayan sebeplerdir. Kendisi şehirlerin gürültülü hayatından uzaktır. Beynini ve gönlünü dinleyebilecek bir çevre içindedir. Bundan dolayı eserine ihtirasla sarılması, ortaya koyabileceği en yüksek değeri yaratabilmes m mkündür.</p>
<p>Şehnameler çağı geçmiş değildir. Bugün başka milletlerde mensur destan olarak çok lirik tarihî romanlar yazıldığına şahit oluyoruz. B z ise her ikisini de başaracak bir tarihî çağda bulunuyoruz. Korkunç sosyal kasırgalar arasında, oluşlar ve ölüşler ortasında yeni bir manevî düzene, yeni bir hamasî devre doğru gittiğimizi gösteren belirtiler de var. Millî destan üzerindeki ümit verici çalışmalar bu belirtilerden biridir.</p>
<p><span style="font-style:italic;">(Orkun, 34. Sayı, 15 Mayıs 1951)</span></p>
</body>
</html>