<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">VARNA MEYDAN SAVAŞI</span></h1>
<p>Osmanlı pâdişâhlarının en büyüklerinden biri olan <span style="font-style:italic;">II. Murad</span> 12 Temmuz 1444'te Macarlarla yaptığı barış andlaşması ile Osmanlı tarihindeki ikinci yenilgiyi kabul ediyor ve 1437'den beri haçlılarla sürüp gitmekte olan savaş faslını kapayarak kendi isteği ile padişahlıktan çekiliyordu. Hiç şüphesiz, Ankara bozgununun bile sarsamadığı Osmanlı Türklerini <span style="font-style:italic;">Jan Hunyad'ın</span> birkaç zaferi yıkamazdı. Fakat Macar, Leh, Alman, Romen, Hırvat orduları ile yedi yıldır yapılan boğuşma devleti de, <span style="font-style:italic;">Sultan Murad'ı</span> da yormuştu. Osmanlı hanedanı içinde ilk şâir olan tedbirli, kahraman, ulu h mmetli ve temiz yürekli <span style="font-style:italic;">II. Murad,</span> ruhunun aradığı sükûnu yeşillikler ve sessizlikler arasında bulmak için Manisa'ya çekiliyor ve tahtım da 13 yaşındaki oğluna, yarının İstanbul fâtihine bırakıyordu.</p>
<p>Osmanlı tahtına tecrübesiz bir çocuğun gelişi mutaassıp haçlılar arasında bir ümit ve istek doğurdu. Bu fırsattan faydalanarak Türkleri Avrupa'dan atmak kuruntusu gönüllerine yerleşti. Barış imzalanalı on gün olmuştu. İncil üzerine yemin ederek verdikleri sözü nasıl bozacaklarını düşünüyorlardı. Papa'nın vekili: <span style="font-style:italic;">&quot;Başka dinden olanlara verilen yeminin hükmü yoktur&quot;</span> diye fetva verdi. Ve hemen savaş hazırlığına başlandı.</p>
<p>Haçlı ordusunu çekirdeğini seçme ve çelik zırhlı Macar atlıları teşkil ediyordu. Buna Almanlar, Lehliler, Romenler ve Hırvatlar da katılmışlardı. Macaristan kralı orduda bulunduğu hâlde, başkumandanlık meşhur <span style="font-style:italic;">Jan Hunyad'a</span> verilmiş ve ordu 20 Eylülde Orsuva'ya gelip Tuna'yı geçmişti. Fakat büyük maksat ve ümitler ile yola çıkan bu ordu kararlaştırdığı yürüyüş hareketini başarı ile uygulayamıyor, ağır hareket ediyordu. Macar kralının 250 arabaya yükletilen ağırlıkları ve ordunun diğer lüzumlu eşyası yürüyüşü geciktiriyor ve Türklere vakit kazandırıyordu. Haçlı ordusu 26 Eylülde Vidin'e geldi. Orsuva ile Vidin arasındaki 110 kilometre beş günde alınmıştı. Demek ki günde ancak 22 kilometre yürünüyordu. Hâlbuki bu sırada Türkler, Anadolu'dan, bunun iki misli çabuklukla yürüyüş yaparak düşmanlarının karşılamaya koşuyorlardı.</p>
<p>Vidin önüne gelen düşman, birkaç gün taarruz ettiyse de şehri alamadı. Oradan Rahova'ya gelindi. Türkler şehri boşaltmışlardı. Haçlılar boş şehre girdiler.</p>
<p>6 Ekim'de Niğbolu'ya gelen haçlılar, <span style="font-style:italic;">Firuz Beğ</span> oğlu <span style="font-style:italic;">Mehmed Beğ</span> kumandasındaki Türk garnizonu tarafından durduruldu. Haçlılar şehri alamadılar ve boşuna kayıp verdiler.</p>
<p>Haçlı ordusu geçtiği yerleri yakıp yıkarak Razgrad'a, oradan da müstahkem bir şehir olan Yenipazar'a geldi. Burasını savaşla alıp içindekileri kılıçtan geçirdiler.</p>
<p>24 Ekim'de Şumnu, Varna, Petriç, Kavarna şehirlerine, teslim oldukları takdirde serbest bırakılacakları, aksi takdirde kılıçtan geçirileceklerini bildiren yazılar gönderildi. Fakat bütün şehirler teslim teklifini reddettiler.</p>
<p>26 Ekim'de, haçlılar Şumnu'ya saldırdılar. Türkler şiddetle karşı koydularsa da yenildiler. Son dakikaya kadar dayanan 50 kişi, hiçbir çâre kalmadığını görünce, tutsak düşmektense ölmeyi üstün bularak, kendilerini burçlardan aşağı attılar.</p>
<p>Haçlılar, Şumnu'da beş gün kalarak vakit kaybettiler. 4 Kasımda Prevadi'ye geldiler. Burasını da güçlükle alıp yıktılar.</p>
<p>6 Kasım'da Petriç kasabasını, hayli kayıp bahasına, ele geçirip içindeki Türkleri kılıçtan geçirdiler.</p>
<p>9 Kasım'da Varna'nın önüne geldiler. Akşam karanlığı basarken, Türk ordusunun, kendi gerilerinde toplu bir halde bulunduğunu gören haçlılar şaşırdılar. Aşağı yukarı 4 kilometre mesafede Türk karargâhı kurulmuş ve Türk ordusunun ateşleri yanmaya başlamıştı.</p>
<p>Bu, nasıl böyle olmuştu? Tahttan çekilip Manisa'ya giden <span style="font-style:italic;">II. Murad,</span> hangi sihirle ordusunun başında olarak haçlıların gerilerine düşmüştü?</p>
<p>Haçlıların, andlaşmayı bozarak yürüyüşe hazırlandıkları öğrenilince, Türk devlet adamları tehlikeyi sezmişler ve çocuk pâdişâha bunu uygun bir şekilde anlatarak babasını tahta çağırmasını teklif edip bunu kabul ettirmişlerdi. Fakat <span style="font-style:italic;">Sultan Murad</span> bu teklife red cevabı vermiş, bunun üzerine geleceğin İstanbul Fâtihi, tarihte pek tanınmış olan: <span style="font-style:italic;">&quot;Pâdişâhsanız ordunuzun başına geçin, pâdişâhsam ordunun başına geçmenizi emrediyorum!&quot;</span> şeklinde mektupla, <span style="font-style:italic;">II. Murad</span> yeniden padişahlığı almağa mecbur etmişti. Ordusunun yenilmesinden ve büyük oğlu <span style="font-style:italic;">Alaeddin'in</span> ölümünden doğan üzüntü ile dinlenmek için çekildiği Manisa'da beklediğini bulamayan <span style="font-style:italic;">II. Murad,</span> büyük bir çabuklukla, ordusunu toplayıp hızla yürüdü. Gelibolu hizalarından Rumeli'ye geçecekti. Fakat haçlı donanmasının Gelibolu önünde beklediğini öğrenince, büyük bir karar çabukluğu ile doğuya yöneldi ve İstanbul Boğazı'na doğru ilerledi. BalıkesirBursaGemlik üzerinden yapılan bu sıkı yürüyüş tamamiyle başarılmış bir hareketti. Gayet gizli olarak yapılmış, Gelibolu önünde bekleyen düşman donanması aldatılarak yerinde bırakılmıştı. Bu donanma, boş yere, Türk ordusunu Çanakkale Boğazında bekliyordu.</p>
<p>Türk ordusu Anadolu Hisarı Önünden, İtalyan gemileriyle Rumeli'ye geçti. 40.000 kişi olan Türk ordusu, er başına bir duka altını isteyen İtalyanlara bu parayı vererek Rumeli'ye geçmiş ve hızla Edirne'ye yürümüştü.</p>
<p>Edirne'ye ekim ortalarında varıldı. Bu sırada düşman, boşuna Niğbolu'yu sarmakla vakit geçiriyordu. Türk ordusu EdirneFilibeŞıpkaTırnova yolu ile Niğbolu'ya ilerledi. Niğbolu'ya varıldığı sırada düşman oradan çekilmiş, Şumnu'ya doğru gitmişti. Niğbolu'daki Türk kuvvetleri de orduya katıldı. Doğuya doğru ilerlendi. Haçlılar, Türk ordusunun kendi ardlarında olduğunu bilmiyorlar, bu toprakları iyi tanıyan Türkler ise, kendilerini saklamak suretiyle yıldırım gibi ilerleyerek düşmana yaklaşıyorlardı.</p>
<ul style="list-style:none;"><li>
<p>9 Kasım'da haçlılara yetişmişlerdi. İki ordu ters cephe ile çarpışacaklardı. Çünkü haçlılar arkalarını Varna'ya vererek batı kuzeye doğru cephe almışlar, Türkler ise cepheyi güney doğuya doğru tutmuşlardı.</p></li></ul>
<p>Macar kralı, Türk ordusunun dört kilometre uzakta olduğunu öğrenince, atların eğerlerinin çıkarılmadan gecelenmesin emretti. Manevî kuvvetleri mükemmeldi. Macarların üstünlüğü zırhlı süvarilerden meydana gelmiş olmalarındandı. Başkumandanları <span style="font-style:italic;">Jan Hunyad,</span> Türkere karşı birkaç zafer kazanmış büyük bir askerdi. İki tarafta da top vardı.</p>
<p>Türk ordusu Anadolu'dan 40.000 kişiyle Rumeli'ye geçmiş, burada da bazı kuvvetler kendine eklenmişti.</p>
<p>Edirne'de bir miktar asker bıraktıkları için, 50.000 kişiden çok değildiler. Haçlılar ise 70.000 kadardı. Yanlış bir düşünce ile bazı Türk kaleleri önünde oyalanıp kayıplar vermeselerdi, Türk ordusuna daha üstün bir durumda bulunacaklardı.</p>
<ul style="list-style:none;"><li>
<p>10 Kasım 1444'te savaş başladı. Türkler, haçlıların bozdukları andlaşmayı bir kargıya geçirerek karargâha dikmişlerdi. Türk ordusunun sağ kanadında <span style="font-style:italic;">Turhan Beğ</span> buyruğundaki Rumeli sipahileri, ortada <span style="font-style:italic;">Karaca Paşa</span> buyruğundaki Anadolu sipahileri bulunuyordu. Sol kanatta akıncılar ile hafif piyadeler olan azepler vardı. Başkumandan olan <span style="font-style:italic;">II. Murad,</span> kapıkulları, yâni yeniçeri ve kapıkulu sipahileri ile ihtiyatta bulunuyordu.</p></li></ul>
<p>Ters cephe ile yapılan bu savaşta iki taraftan birinin yok olacağı muhakkaktı. Bu sonucu kesinleştiren sebeplerden birisi de iki tarafın azmindeki şiddet ve kumandanlarındaki ustalık ile askerlikteki kahramanlıktı.</p>
<p>Taarruza Türkler başladı. Türklerin sol kanadındaki 10.000 azep ve akıncı düşman sağ kanadına, onu çevirecek şekilde, yaklaştılar. Azepler düşmanı ok yağmuruna tuttuktan sonra, akıncılar haçlılara doğru ileri atıldılar. Aynı zamanda Anadolu beğler beğisi <span style="font-style:italic;">Karaca Paşa</span> da Anadolu sipahileriyle düşmana şiddetle taarruza geçti. Düşman, azep ve akın ların yaklaşmasını bekledikten sonra zırhlı süvarileriyle pek sert bir karşı saldırıda bulundu ve hafif Türk kuvvetlerini geriye doğru itti.</p>
<p><span style="font-style:italic;">Karaca Paşa</span> kuvvetleri ise karşılarındaki Hırvatları yenerek ilerlemeye başladılar. Hırvatlar, genlerindeki bütün yedekleri de savaşa sokarak bu saldırıyı durdurmaya çalıştılarsa da başaramadılar. Hırvatlar bataklığa doğru sürülerek hepsi yok edildi.</p>
<p><span style="font-style:italic;">Jan Hunyad,</span> kendi sağ kanadının ötü durumunu görünce, kumandasına aldığı Macar ve Boşnak kuvvetleriyle <span style="font-style:italic;">Karaca Paşaya</span> saldırdı. Bu yan saldırısı pek yaman oldu. Çok kanlı geçen çarpışmada <span style="font-style:italic;">Karaca Paşa</span> şehit düştü. Anadolu sipahileri, yeni erilerin soluna kadar çekildiler.</p>
<p>Türk sağ kanadındaki Rumeli sipahileri de orta solla birlikte düşmana taarruza geçmişlerdi. Düşman, zırhlı süvarileriyle bunlara karşı da saldırarak Rumeli sipahilerini geriye sürdüyse de, yedeklerini alan bu kanat yeniden saldırarak haçlıları püskürttü ve kovalamaya başladı.</p>
<p>Düşman başkumandanı <span style="font-style:italic;">Jan Hunyad,</span> kendi sağ kanadındaki durumu düzelttikten sonra, bozulan sol kanadını da düzeltmek için Macar kralının yanında bulunan yedek alaylarından birini alarak yardıma koştu. <span style="font-style:italic;">Turhan Beğ'in</span> Rumeli sipahilerini geri itmeye başladı. Anadolu sipahileri yeniçerilerin soluna çekilip tutunduğu gibi Rumeli sipahileri de yeniçerilerin sağına çekilip cephe kurdular.</p>
<p>Savaşın buraya kadar olan kısmı, haçlıların lehine gibi görünüyordu. Her ne kadar Hırvatlar yok edilmişse de, Türk ordusunun kanatlarıyla ortası çekilmeye mecbur edilmiş ve cephe, pâdişâhın yedek kuvvetleri olan yeniçerilerle kapıkulu sipahilerinin önüne kadar gerilemişti. Fakat buna karşılık Türklerin lehine de şu vardı: Haçlıların bütün kuvvetleri savaşa sokulduğu hâlde, Türklerin kapıkulu askerleri henüz yıpranmamış bir halde yedekte idiler. Bundan başka, yıpranmış düşman kuvvetleri, Türklerin meşhur kazkanadı tabiyesinin karşısında idiler.</p>
<p>Düşman, Türk hattının iki yanma çekilmiş olan Rumeli, Anadolu sipâhileriyle azep ve akıncıları, belki de, tamamen bozulup bitmiş sanıyordu. Bunların varlığını hiç düşünmeden, yeniçeri ve kapıkulu sipahilerine yüklenmişti.</p>
<p>Bu kuvvetin önüne hendekler açılmış, engeller yapılmıştı. <span style="font-style:italic;">Jan Hunyad,</span> Macar kralının yanındaki alayları, son ihtiyat olarak, kesin sonuç anında savaşa sokmak istediği için, bunların kendisinden emir beklemelerini söylemişti. Fakat bu alayların kumandanları, savaşın Türk karargâhı önünde devam etmekte olduğunu görünce, askerliklerini unutup, kraldan, savaşa girmek izni istediler. Kıral da bu izni vermek yanlışlığını yaptı. Düşmanın son yedekleri de, yeniçerilere taarruz etmek için ileri atıldı.</p>
<p>Haçlıların bütün kuvvetleri savaşa girince, Türkler, son darbeyi vurma anının geldiğine hükmettiler. Yeniçeri cephesinin ortası biraz geriye çekilerek, kazkanadı tabiyesi uygulanmaya başlandı. Düşman, Niğbolu'da olduğu gibi, bir yarım çemberin içine girdiğinin farkında değildi.</p>
<p>Bu sırada, kendi sol kanadının durumunu düzeltip kıralın karargâhına gelmiş olan <span style="font-style:italic;">Jan Hunyad,</span> emrine aykırı olarak son yedeklerin de savaşa girmiş olduğunu gördü ve yapılacak başka bir iş olmadığı için, ordusunu üç kere ve şiddetle taarruz ettirdi.</p>
<p>Haçlılar <span style="font-style:italic;">Sultan Murad'a</span> doğru saldırıyor, Türkler Macar kıralını yakalamak istiyorlardı. Türk karargâhının önünde pek çetin bir boğuşma oluyordu. Bu sırada Sekbanbaşı <span style="font-style:italic;">Yazıcı Doğan</span> da şehit düştü. Büyük bir yiğitlikle saldıran Macar kıralının atını <span style="font-style:italic;">Rüstem</span> adlı bir Türk askeri balta ile devirdi.</p>
<p>Kıral öldürüldü. <span style="font-style:italic;">Koca Hızır</span> adlı yaşlı bir asker, kiralın başını kesip bir mızrağa saplayarak, mızrak ucundaki bozulan andlaşmanın yanma dikti. Bu sırada, yeniçerilerin iki yanında bulunan Anadolu ve Rumeli sipahileri de kazkanadını kapayarak düşmanı çember içine almışlardı. Gece başlarken <span style="font-style:italic;">Jan Hunyad</span> Romenler ile birlikte kuzeye doğru kaçabildi.</p>
<p>Ertesi sabah, düşman karargâhında tutunmakta olan küçük düşman birliklerine taarruz olunarak, kumandanları <span style="font-style:italic;">Kardinal Sezanni</span> başta olmak üzere hepsi kılıçtan geçirildi. Kıralın 250 araba tutan değerli eşyası zapt olundu.</p>
<p><span style="font-style:italic;">Hunyad</span> ile birlikte kurtulan dört beş bin kişi kadar kuvveti, <span style="font-style:italic;">Davud Paşa,</span> iki gün Tuna'ya kadar kovaladı.</p>
<p>Varna Meydan Savaşı, imha savaşlarının en güz l Örneklerinden birisidir. Baştan sona kadar iyi idare edilen bir savaştır. Hareketlerini gizleyerek düşmanı gafil avlayan Türk ordusu, bu savaşla, tarihimize çok şanlı bir yaprak yazmıştır. <span style="font-style:italic;">Jan Hunyad'ın</span> kumandanlıktaki ustalığı ve Macar atlılarının zırhlı olduğu düşünülürse, bu zaferin değeri daha iyi anlaşılır. XV. Yüzyıldaki zırhlı süvariler, bugünün tankları gibi önüne geleni süpüren yaman bir kuvvetti. Türkler böyle bir kuvveti yok etmişlerdir. O korkunç kuvveti yenip yok <span style="font-style:italic;">eden II. Murad</span> ve Türk ordusu kutlanmaya lâyıktır.</p>
<p><span style="font-style:italic;">(Çınaraltı, 15. Sayı, 15 Kasım 1941)</span></p>
</body>
</html>