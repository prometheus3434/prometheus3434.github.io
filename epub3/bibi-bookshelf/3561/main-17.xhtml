<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">TÜRK DESTANI ÜZERİNDE ÇALIŞANLAR</span></h1>
<p>Benim bildiğime göre, Türk destanı üzerinde ilk çalışan Türk, <span style="font-style:italic;">Ziya Gökalp tır. Gökalp,</span> iyi bir şâir olmamakla beraber, Türk destanının bazı parçalarını sâde ve özlü bir dille nazma çekmiş ve bununla ilmî değil, yalnız millî ve terbiyevî bir gaye gütmüştür. Fakat <span style="font-style:italic;">Gökalp'in</span> çocuklar için yazdığı ve aslına göre az çok değiştirdiği manzum masallar ve destanlar, gerçekte çocukların anlayabileceği manzumeler değildir. Bu alandaki ilk denemeleri sembolik mâhiyette olduğundan, ancak belirli kültürü olan aydınların anlayabileceği parçalardır.</p>
<p><span style="font-style:italic;">Gökalp'in,</span> vaktiyle, ilkokul çocukları için çıkan <span style="font-style:italic;">&quot;Çocuk Dünyası&quot;</span> adlı haftalık dergiden <span style="font-style:italic;">&quot;Türk Tufanı” </span>başlığı ile yazdığı bir manzume, <span style="font-style:italic;">Oğuz Destanının</span> değiştirilmiş bir şeklidir. Bu destanın aslındaki <span style="font-style:italic;">Karahan, Oğuz Han'ın</span> babası olduğu halde, Gökalp, onu yabancı bir düşman hâline sokmuş ve Karahan kelimesi, Türkleri basan karanın bir sembolü hâline getirilmiştir. Bu manzume, <span style="font-style:italic;">&quot;Çocuk Dünyası'nın</span> 30 Mayıs 1329 (=1913) tarihli sayısında çıktığına göre, <span style="font-style:italic;">Gökalp,</span> o zaman 37 yaşında idi ve Türkoloji bakımından henüz olgunlaşmamıştı. O, yalnız, Balkan Savaşının felâketle biten günlerinde, geçmişten kuvvet almak ve gelecek için ümitli bulunmak gayesiyle bu manzumeyi yazmıştı. Nitekim 58 beyitlik manzumenin son mısraları bunu açıkça göstermektedir;</p>
<p><span style="font-style:italic;">Gerçek yalan içinde,</span></p>
<p><span style="font-style:italic;">Budur kalan içinde;</span></p>
<p><span style="font-style:italic;">Türk'ü kara basmışken</span></p>
<p><span style="font-style:italic;">Oğuz, onu bu dertten</span></p>
<p><span style="font-style:italic;">Kurtardı, verdi necat!</span></p>
<p><span style="font-style:italic;">Başladı yeni hayat;</span></p>
<p><span style="font-style:italic;">Şimdi bizi al bastı;</span></p>
<p><span style="font-style:italic;">Camilere haç astı,</span></p>
<p><span style="font-style:italic;">Koptu kızıl kıyamet,</span></p>
<p><span style="font-style:italic;">Yeni güne alâmet;</span></p>
<p><span style="font-style:italic;">Eğer bugün Tanrıdan</span></p>
<p><span style="font-style:italic;">İsteyerek kol ve kan,</span></p>
<p><span style="font-style:italic;">Çıkarmazsak bir Oğuz,</span></p>
<p><span style="font-style:italic;">Bilelim: artık yoğuz...</span></p>
<p><span style="font-style:italic;">Gökalp'in</span> Birinci Dünya Savaşı sırasında çıkan <span style="font-style:italic;">&quot;Kızılelma&quot;</span> adlı şiir kitabında da Türk destanının az çok işlenmiş parçaları vardır. <span style="font-style:italic;">&quot;Alageyik&quot;</span> ve <span style="font-style:italic;">&quot;Ergenekon&quot;</span> adlı parçalar tamamen veya kısmen Türk destanından alınmıştır. Hece vezninin yedilisi ile yazılan <span style="font-style:italic;">&quot;Alageyik&quot;</span> manzumesi Gök Türklere ait Ergenekon Destanı'nın oldukça değiştirilmiş bir şeklidir. <span style="font-style:italic;">Gökalp,</span> burada Türkçesinin kudretini en güzel şekilde isbât eden bir nazımadır:</p>
<p><span style="font-style:italic;">Açtım bir elmas oda,</span></p>
<p><span style="font-style:italic;">Dev şahını uykuda</span></p>
<p><span style="font-style:italic;">Gördüm, kestim başını,</span></p>
<p><span style="font-style:italic;">Dedim: Ey ifrit, hani</span></p>
<p><span style="font-style:italic;">Nerde dünya güzeli?</span></p>
<p><span style="font-style:italic;">Dedi: &quot;Elinde eli!&quot;</span></p>
<p><span style="font-style:italic;">Döndüm, baktım bir Kırgız</span></p>
<p><span style="font-style:italic;">Elbiseli güzel kız</span></p>
<p><span style="font-style:italic;">Durmuş bakar yanımda,</span></p>
<p><span style="font-style:italic;">Şimşek çaktı canımda!</span></p>
<p>Bu manzumenin Ergenekon Destânı'ndan alındığını gösteren parçası son mısralarıdır:</p>
<p><span style="font-style:italic;">Geçtik nice dağ, kaya,</span></p>
<p><span style="font-style:italic;">Geldik Demirkapı'ya.</span></p>
<p><span style="font-style:italic;">Kapanması çok yıldı,</span></p>
<p><span style="font-style:italic;">&quot;Açıl!, dedim, açıldı.</span></p>
<p><span style="font-style:italic;">Yol verince gizli yurt,</span></p>
<p><span style="font-style:italic;">Aldı bizi bir bozkurt,</span></p>
<p><span style="font-style:italic;">Kaf Dağından geçirdi,</span></p>
<p><span style="font-style:italic;">Türkeli'ne getirdi.</span></p>
<p>Hecenin sekizlisiyle yazılan <span style="font-style:italic;">&quot;Ergenekon&quot;</span> manzumesi ise şekil bakımından olduğu gibi muhtevası bakımından da hem destan, hem de tarihtir. İlk dörtlüklerinde Oğuz Destânı'nın malûm olan Îslâmî şeklini ve Ergenekon Destanı'nı anlatır, <span style="font-style:italic;">Gökalp</span> bu kısımları belli ki <span style="font-style:italic;">Ebülgâzi Bahadur Han'ın &quot;Türk Şeceresi&quot;</span> adlı eserinden almıştır. Daha sonraki dörtlükler ise Türk tarihinin bir özü halindedir.</p>
<p>Fakat <span style="font-style:italic;">Gökalp,</span> manzumelerini dâima telkin maksadı ile yazdığı için, bunun sonunda da okuyuculara bir ders vermeyi ihmâl etmemiştir:</p>
<p><span style="font-style:italic;">Kırım, Kazan heder oldu!</span></p>
<p><span style="font-style:italic;">Tuna, Kafkas beter oldu!</span></p>
<p><span style="font-style:italic;">Türkistan 'da neler oldu,</span></p>
<p><span style="font-style:italic;">İşitmedi kulağımız.</span></p>
<p><span style="font-style:italic;">Yurt girince yâd eline</span></p>
<p><span style="font-style:italic;">Ergenekon oldu yine.</span></p>
<p><span style="font-style:italic;">Çıkmaz mı bir Börteçine?</span></p>
<p><span style="font-style:italic;">Nurlanmaz mı çırağımız?</span></p>
<p><span style="font-style:italic;">Gökalp,</span> Kurtuluş Savaşı'ndan sonra, 1339 (=1923) da, çocuklar için yayınladığı manzum ve mensur masallardan meydana gelen <span style="font-style:italic;">&quot;Altın Işık&quot;</span> adlı kitapta da, bazı Türk destan parçalarını nazma almıştır. <span style="font-style:italic;">&quot;Altın Işık&quot;</span> taki parçalar Dede Korkut'tan alınmıştır. Hecenin 4+4+3 vezniyle yazılan <span style="font-style:italic;">&quot;Deli Dumrul&quot; </span>masalı, aslına çok uygun ve yine sâde, güzel Türkçe iledir. Yine Dede Korkut'taki <span style="font-style:italic;">&quot;Tepegöz&quot;</span> parçasının nazma çekilmiş sekli olan <span style="font-style:italic;">&quot;Arslan Basat&quot;</span> adlı uzun parça ise, nazım tekniği ve sanat bakımından, diğer manzumelerinden daha az başarılıdır.</p>
<p><span style="font-style:italic;">Ziya Gökalp,</span> çeşitli millî ve toplum görevlerinin ele alınmadığı veya iyi görülmediği bir devirde yetişmiş milliyetçi bir aydın olduğu ve bundan büyük bir ızdırap duyduğu için, ihmâl edilenlerin hepsini birden yapmaya kalkmış, bu yüzden yaptıklarının bir kısmı eksik veya yarım kalmıştır. Türk destanını yazmak hususundaki teşebbüsü de böyledir. Bununla beraber birçok alanlarda olduğu gibi, bu sahada da ilk çığırı açmış olması, onun büyük şereflerinden birisidir.</p>
<p>***</p>
<p><span style="font-style:italic;">Gökalp'tan</span> sonra Türk destanı ile uğraşan fikir adamlarından birisi de <span style="font-style:italic;">Hilmi Ziya Ülken'dir.</span> 13401341 (=1924-1925) yıllarında yalnız 12 sayı olarak çıkan ve Anadoluculuk fikrini yaymaya uğraşan aylık Anadolu dergisinde, Türk destanı üzerinde çalışmalarının ürünlerini yayınlamıştır. <span style="font-style:italic;">Hilmi Ziya Ülken'in, o</span> sıralarda lise öğretmeni olduğunu sanıyorum. Anadoluculuk inancının fikriyatını yapan ve millî tarihimizin adı, konusu, milletimizin adı, Anadolu coğrafyası, millî bayram, Anadolu kadınlığı, Anadolu edebiyatı gibi sırf Anadolu'ya ait şeylerle uğraşan, hattâ milletimizin adını Anadolu milleti, devleti de</p>
<p>Anadolu cumhuriyeti diye adlandıran ve hepsi de genç olan bu grup arasında <span style="font-style:italic;">Hilmi Ziya,</span> Türk destanı ile uğraşan tek kişidir.</p>
<p>***</p>
<p>O, bu konu ile iki yönden uğraşmıştır: Hem bazı destan parçalarını uzun manzumeler halinde yazmış, hem de destanı ilmî bir konu olarak ele alıp nasıl teşekkül ettiğini göstermiştir.</p>
<p><span style="font-style:italic;">HilmiZiya'ya,</span> manzumelerinde başarı göstermiştir denemez. Çünkü zaten şâir değildi. &quot;Anadolu Örfü ve Destanlar&quot; adı ile yayınladığı ve destanı ilmî olarak ele aldığı iki makalesinde de fazla başarılı değildir. Çünkü o zaman kendisi pek genç, ele aldığı konu da bizim için yeni ve el değmemiş gibi idi. Bundan başka <span style="font-style:italic;">Hilmi Ziya,</span> Anadolu dergisinin prensibine uyarak, işe, Anadoluculuk ön fikriyle başlamış bulunuyordu. Bu ön fikrin, onu, bazı tarihî gerçekleri görmekten alıkoyduğu muhakkaktır.</p>
<p>Bununla beraber, destanlar hakkında vardığı sonuç ve verdiği hüküm doğrudur: <span style="font-style:italic;">&quot;Galip veya mağlûp, zengin veya fakir bütün milletlerin mefkûresini gösteren, istikâmetlerini tâyin eden destanlardır.&quot;</span></p>
<p><span style="font-style:italic;">(Orkun, 30. Sayı, 27 Nisan 1951)</span></p>
</body>
</html>