<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">NAMIK KEMAL</span></h1>
<p>Yakın tarihimizin en büyük insanlarından biri olan <span style="font-style:italic;">Nâmık Kemâl</span> hakkında, şimdiye kadar yazılan eserlerde, birbirine çok aykırı düşünceler ileri sürülmüştür. Bütün insanlar hakkında, birbirine benzemeyen fikir ve düşünceler ileri sürmek tabiîdir. Fakat vatana hizmet etmiş, millet için çalışmış ve hürriyet uğrunda her şeye katlanmış yüksek ahlâk sahibi bir insanı, bu gibi meziyetlerin tam tersi görmek ve göstermek, elbette ki, hususî maksatlarla hareket etmek demektir.</p>
<p><span style="font-style:italic;">Nâmık Kemâl</span> için yazılmış eserlerin en büyükleri, tarih sırası ile <span style="font-style:italic;">Sadettin Nüzhet, Rızâ Nur</span> ve <span style="font-style:italic;">Necip Fazıl</span> tarafından kaleme alınmış olanlardır. Millî Eğitim Bakanlığı tarafından para ile ve ısmarlama olarak yazdırılan sonuncusunun hiçbir ilmî değeri yoktur. Kaynakları arasında <span style="font-style:italic;">Rızâ Nur'un</span> kitabı alınmadığı hâlde, onun bir kopyası olduğu anlaşılan, fakat içinde ilmî ve ciddî bir mütalâaya rastlanmayan bu eserin yazarı da, esasen, <span style="font-style:italic;">Nâmık Kemâl</span> hakkında ilmî bir monografi yazacak yetkide değildir.</p>
<p><span style="font-style:italic;">Sadettin Nüzhet</span> ve <span style="font-style:italic;">Dr. Rızâ Nur'un</span> eserleri ise ayrı bakımlardan kaleme alınmıştır. <span style="font-style:italic;">Rızâ Nur'un </span>eserinde <span style="font-style:italic;">Nâmık Kemâl</span> hakkında ileri sürülen düşünceler ve fikirler, çoğunluğunkine uygundur. Yâni <span style="font-style:italic;">Nâmık Kemâl'in</span> vatanseverliği, yüksek şairliği, milliyetçiliği, ahlâkî büyüklüğü kabul edilmektedir. <span style="font-style:italic;">Sadettin Nüzhet</span> ise, <span style="font-style:italic;">Nâmık Kemâl'de</span> bazı meziyetler kabul etmekle beraber, onun milliyetçiliğini ve ülkücülüğünü kabul etmemekle, üstelik de <span style="font-style:italic;">Nâmık Kemâl'in</span> Arnavut olduğunu ileri sürmektedir.</p>
<p>Çok iyi tanıdığım <span style="font-style:italic;">Sâadettin Nüzhet'in</span> bu fikirlerinin samimî olmadığını biliyorum. Onun hangi kaygular ve ne gibi düşünceler ile böyle yazdığım da biliyorum. Şahsiyata dökülmemek için, bu zoraki düşmanlığın sebeplerim saymayacağım. Fakat, onun bu yanlış davranışı, bi ok kafaları da bulandırdığı ve bulandırmaya devam edeceği için, bunlara cevap vereceğim. Türk olmayan veya yabancı ülkülere bulaşmış kimseler bu fikirleri sömürmekte oldukları için, <span style="font-style:italic;">Sadettin Nüzhet</span> de bilmeyerek ve istemeyerek kötülük yapmış bir duruma düşmektedir.</p>
<ul style="list-style:none;"><li>
<p>1 <span style="font-style:italic;">Nâmık Kemâl'e</span> yapılan hücum ve iftiraların başında, Arnavutluğu hakkındaki iddia gelir. Bu iddia, iki sebebe dayandırılmaktadır:</p></li></ul>
<ul style="list-style:none;"><li>
<p>a) <span style="font-style:italic;">Kemâl'in</span> annesinin babası <span style="font-style:italic;">Abdüllâtif Paşa'nın</span> Koniçeli olması,</p></li>
<li>
<p><span style="font-style:italic;">b) Nâmık Kemâlin &quot;Tâkib&quot;</span> adlı eserinde: <span style="font-style:italic;">&quot;Bendeniz Arnavudum ama o kadar ciğerden hoşlanmam. Hârâbât'ın her sayfasında ise bir ciğer mazmununa tesadüf ettikçe kendimi Bahçekapısındaki Süslü'nün lokantasında zannediyorum da gönlüme istikrah geliyor.&quot;demesi..</span></p></li></ul>
<p>Bu iki zayıf delil ile <span style="font-style:italic;">Nâmık Kemâl'i</span> Arnavut yapmak için, insanın muhakkak bir niyeti olması gerekir. Çünkü bir insanın, annesinin babası Arnavut olmakla, kendisinin de Arnavut olması gerekmez. Ambriyoloji ilmine göre o insanda ancak %25 Arnavut kanı var demektir. Eğer <span style="font-style:italic;">Nâmık Kemâl'in </span>annesinin babası gerçekten Arnavut ise, kendisinde dörtte bir nispetinde Arnavut kanı olduğunu kabul ederiz. Fakat kanının dörtte üçü ile kültürünün tamamının Türk olmasını bir yana bırakarak Kemâl'e Arnavutluk kondurmak çok gülünçtür. Kaldı ki anne babasının Arnavutluğu da kesin değildir, sadece bir ihtimâldir. Çünkü Koniçeliler Arnavut değildir. Bu, İstanbul'daki Koniçelilerden sorulup öğrenilebilir. <span style="font-style:italic;">Dr. Rızâ Nur, &quot;Nâmık Kemâl&quot;</span> adlı eserini yazarken, Koniçelilerin ırkı hakkında araştırmalar yapmış ve İstanbul'da da benim araştırma yapmamı istemişti. Yaptığım araştırmalara göre &quot;Konice&quot; kelimesinin Sırpça, Rumca ve Arnavutça olmadığını, Koniçelilerin kendilerini Türk saydıklarını, aralarında bozuk bir Rumca, Selanik şivesine benzeyen bir Türkçe ve çarşıda kısmen Arnavutça konuştuklarını öğrenmiştik.</p>
<p>Bu muhtemel <span style="font-style:italic;">%</span> 25 Arnavutluğa karşı, <span style="font-style:italic;">Nâmık Kemâl'in,</span> baba tarafından sağlam bir Türk soy kütüğü vardı ki, inkâr olunamayacak kadar kuvvetlidir. <span style="font-style:italic;">Nâmık Kemâl'in</span> bilinen ilk dedesi <span style="font-style:italic;">Konyalı Bekir Ağa, </span>onun oğlu sadrazam ve şehit <span style="font-style:italic;">Topal Osman Paşa,</span> onun oğlu derya kaptanı ve <span style="font-style:italic;">III. Ahmed'in</span> damadı şâir ve hattat <span style="font-style:italic;">Râtib Ahmed Paşa,</span> onun oğlu beğlerbeğilik rütbesi almış olan ve <span style="font-style:italic;">III, Mustafa'ya,</span> mabeyinci olan <span style="font-style:italic;">Şemseddin Beğ,</span> onun oğlu ve <span style="font-style:italic;">Nâmık Kemâl'in</span> babası da <span style="font-style:italic;">II. Abdülhamid'in</span> baş müneccimi <span style="font-style:italic;">Mustafa Âsim Beğ'dir.</span> Görülüyor ki, <span style="font-style:italic;">Nâmık Kemâl,</span> 250 yıllık aristokrat ve vatana hizmet etmiş bir aileye mensuptur. <span style="font-style:italic;">III. Ahmed'in kızı Ayşe Sultan</span> ile evlenen <span style="font-style:italic;">Râtib Ahmed Paşanın</span> on tane oğlu vardır. Bunlar herhalde aynı hanımdan değildir. Eğer <span style="font-style:italic;">Nâmık Kemâl'in</span> dedesi <span style="font-style:italic;">Şemseddin Beğ, Ayşe Sultandan </span>doğmuşsa, <span style="font-style:italic;">Kemâl,</span> kısmen de Osmanlı hanedanına mensup demektir. Buna göre <span style="font-style:italic;">Kemâl'in</span> soykütüğü şöyle olmaktadır:</p>
<p>Bazıları, <span style="font-style:italic;">Topal Osman Paşa'nın</span> babası olan <span style="font-style:italic;">Bekir Ağayı,</span> tarihî kayıtlarda rastlanmıyor diye kabul etmiyorlar. Tarihî kayıtlarda rastlanmayan şeylerin, ailelerin özel sicillerinde bulunması pekâlâ mümkündür. Böyle olmasaydı, <span style="font-style:italic;">Nâmık Kemâl'in</span> oğlu <span style="font-style:italic;">Ali Ekrem Bolayır&quot; &quot;Nâmık Kemâl&quot;</span> adlı kitabına <span style="font-style:italic;">Konyalı Bekir Ağa'yı</span> almazdı.</p>
<p><span style="font-style:italic;">Konyalı Bekir Ağa</span> uydurma bir ad olsa bile, <span style="font-style:italic;">Topal Osman Paşa'nın</span> Türklüğü aleyhinde hiçbir delil yoktur. Eski hâl tercümesi kitaplarında, Türkten gayrı soylardan olanların asıl milliyeti kaydedildiği halde, <span style="font-style:italic;">Topal Osman Paşa</span> hakkında böyle bir kayıt yoktur. Türklüğü aleyhinde hiçbir kayıt bulunmayan bir Osmanlı paşasını Türk saymamak, kötü niyetten başka bir şey olamaz.</p>
<p><span style="font-style:italic;">Nâmık Kemâlin: &quot;Bendeniz Arnavut'um, ama o kadar ciğerden hoşlanmam!&quot;</span> demesi ise, apaçık bir alaydır. Bu söz, o sırada <span style="font-style:italic;">Kemâl</span> ile arası açık olan <span style="font-style:italic;">Ziya Paşayı</span> horlamak için söylenmiştir. <span style="font-style:italic;">Ziya Paşanın </span>annesi Arnavut'tur. <span style="font-style:italic;">Nâmık Kemâl, Ziya Paşa'nın &quot;Harabat'ını</span> tenkit ederken, onun hakkında böyle bir telmihte bulunmuştur.</p>
<p><span style="font-style:italic;">Kemâl'in</span> oğlu <span style="font-style:italic;">Ali Ekrem,</span> Edebiyat Fakültesinde benim hocamdı. Tam bir Osmanlı olan <span style="font-style:italic;">Ali Ekrem’de </span>öyle aşırı bir Türklük duygusu yoktu. Bu sebepten, ailesinde, gerçekten bir Arnavut olsaydı, bunu, bizlerle çok husûsî ve samimî konuşan <span style="font-style:italic;">Ali Ekrem'den</span> duymamız gerekirdi. Aksine, biz kendisinden bunun tamamen tersini duyduk.</p>
<p>Görülüyor ki, <span style="font-style:italic;">Nâmık Kemâl'in</span> Arnavutluğu iddiası, son yıllarda Türk düşmanları tarafından <span style="font-style:italic;">Ömer Seyfeddin, Abdülhak Hâmid, Ziya Gökalp</span> ve <span style="font-style:italic;">Osman Gazinin,</span> başka soylardan oldukları iftira ve yalanları gibi yalandır.</p>
<ul style="list-style:none;"><li>
<p>2 <span style="font-style:italic;">Nâmık Kemâl'in</span> pâdişâhtan para aldığı hakkındaki sözler de iftiradır. <span style="font-style:italic;">Kemâl,</span> Avrupa'da iken <span style="font-style:italic;">Mustafa Fâzıl Paşa'nın</span> verdiği para ile geçinip mücâdelesini yapıyordu. O para kesilince Türkiye'yedöndü. Pâdişâhtan para alan adam Türkiye'de otururdu.</p></li></ul>
<p><span style="font-style:italic;">Nâmık Kemâl</span> düşmanları, onun, Osmanlı hanedanına düşman olduğu hâlde, onlardan memuriyet almasını da aleyhinde bir delil diye kullanmak istiyorlar. Şunu kesinlikle bilmeli ki, <span style="font-style:italic;">Nâmık Kemâl, </span>Osmanlı hanedanına düşman değildi. Aksine, o hanedanı seven ve sayan bir insandı. Bu gerçek tarihî eserlerinde pek açık görülür. O, yalnız, mutlakıyeti yıkıp meşrûtiyeti getirmek için pâdişâhla</p>
<p>çarpışmıştı. Memuriyet almasına gelince, bundan daha tabiî bir şey olamazdı. Çünkü kendi vatanına hizmet ediyor ve hizmetine karşılık da, yaşamak için, milletin parası demek olan bir maaş alıyordu. <span style="font-style:italic;">Nâmık Kemâl,</span> Rus çarına hizmet etmiyordu. Kendisine memuriyet veren adam, nihayet bir Türk pâdişâhı idi. Nasıl, Osmanlı hanedanını yıkan <span style="font-style:italic;">Atatürk'ün Osmanlı</span> devletinde bir subay ve sultanın yaveri olması onun aleyhine kaydedilecek bir husus değilse, mutlakıyetin düşmanı bulunan <span style="font-style:italic;">Nâmık Kemâl'in</span> de pâdişâhın bir mutasarrıfı olması onu asla küçültmez.</p>
<ul style="list-style:none;"><li>
<p>3 <span style="font-style:italic;">Nâmık Kemâl</span> milliyetçi değildir, Osmanlıcı ve İslamcıdır diyorlar.</p></li></ul>
<p>Şunu düşünmek gerek: Acaba <span style="font-style:italic;">Nâmık Kemâl'in</span> Türkiyesinde bugünkü gibi bir Türkçülük yapılabilir miydi? Her şeyi zaman ve çevre ile ölçmek gerekirken, neden, <span style="font-style:italic;">Nâmık Kemâl,</span> zamanı dikkate alınmadan suçlanıyor?</p>
<p><span style="font-style:italic;">Nâmık Kemâl,</span> Osmanlıcı ve İslamcı idi. Fakat onun zamanında milliyetçilik de ancak o şekilde yapılabilirdi. O kadar ululadığımız <span style="font-style:italic;">Fâtih Sultan Mehmed</span> de bugünkü mânâsı ile Türkçü değildi.</p>
<p>Onu da mı böyle tenkid edeceğiz?</p>
<p>Bu gülünç iddialar, demagojiden başka bir şey değildir. Unutmamalı ki, <span style="font-style:italic;">Nâmık Kemâl,</span> yurdumuza herkesin &quot;Memâliki Osmâniyye&quot; dediği bir sırada <span style="font-style:italic;">&quot;Türkistan&quot;</span> diyordu. Milletimiz için birçok yerlerde <span style="font-style:italic;">&quot;Türkler&quot;</span> deyimini kullanmıştı. Bunlar onun şuurlu bir milliyetçi olduğunu göstermez mi?</p>
<p>Ve nihayet, Nâmık Kemâl'in, gerçek bir Türk milliyetçisi olduğuna bir delil daha vardır ki, küçümsenemez: Türkiye'deki komünistler neden dâima <span style="font-style:italic;">Nâmık Kemâl'e</span> saldırmışlardı? Herhalde kendilerinin tam karşısı olduğu için... <span style="font-style:italic;">Nâmık Kemâl,</span> büyük milliyetçi olmasaydı, Türklük ve vatan düşmanları ilk önce ona s aldırmazlardı.</p>
<p><span style="font-style:italic;">Nâmık Kemâl'in</span> şairliği, bilginliği hakkındaki tenkitlere cevap vermeyeceğim. Bunların asıl konu ile ilgisi azdır. Ancak, şu kadar söyleyey ki, <span style="font-style:italic;">Nâmık Kemâl,</span> Osmanlı Türk edebiyatının bütün incelik]erini bilen bir şâirdi. Öyle sanıyorum ki, Osmanlı şâirlerinin en önemsizlerini bile okumuştu. XV. Yüzyıl sonu tarihçilerinden <span style="font-style:italic;">Neşrî'nin</span> bir gazeline yazdığı nazire bunu gösterir. Çünkü <span style="font-style:italic;">Neşrî,</span> değersiz bir şâirdi.</p>
<p>Büyük <span style="font-style:italic;">Nâmık Kemâl'e</span> yapılan hücumlar ya milliyetçiliği yıkmak, ya da bazı kimselere yaranmak için yapılmaktadır. <span style="font-style:italic;">Kemâ'lin,</span> tenkit olunacak tarafları elbette vardır. Fakat bunlar ne komünistlerin, ne de dalkavukların ile sürdükleri şeyler değildir.</p>
<p><span style="font-style:italic;">(Çınaraltı, 22. Sayı, 3 Ocak 1942)</span></p>
</body>
</html>