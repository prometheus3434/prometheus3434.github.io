<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">ÇENGİZ HAN VE AKSAK TEMİR BEK HAKKINDA</span></h1>
<p>Milli şuurun ve ilmî tarihçiliğin hâlâ gereğince gelişememesi, dînî taas ubun hâlâ ruhlara hükmetmesi yüzünden, tarihimizin bazı büyüklerine karşı saygısızlıkta bulunmak veya Türk soyunun şu veya bu bölümlerini birbirine düşman saymak gibi yanlışlıklar sık sık yapılmaktadır. Bunların arasında en yaygını <span style="font-style:italic;">Çengiz</span> ve <span style="font-style:italic;">Temir</span> düşmanlığıdır. Bu düşmanlığı yapanlar arasında <span style="font-style:italic;">Şar man (=Charlemagne)</span> ile <span style="font-style:italic;">Şartken (=CharlesQuint)i</span> birbirine karıştıran felsefeciler bulunduğu gibi tarihçi geçinenler de vardır.</p>
<p>Bu tarihçi geçinenlerden biri, Türk soyunun güzelliği hakkında yazdığı bir gazete makalesinde, yine dinî taassup sebebiyle <span style="font-style:italic;">Çengiz</span> ve <span style="font-style:italic;">Temir'den</span> &quot;mahlûkat&quot; diye bahsederek, onların sarı &quot;Mongol&quot; ırkından olduğunu, Türklerin ise beyaz ırkın temsilcisi bulunduğunu ileri sürdü.</p>
<p>Artık ilmî bir değeri kalmayan bu eskimiş san ırk, beyaz ırk deyimleri yanında, yazarın, <span style="font-style:italic;">Cengiz</span> ve Moğollar hakkındaki son yayınlardan da habersiz olduğu, bu yazılan kırk yıl önceki ilmin kırıntıları ile yazdığı anlaşılmaktadır.</p>
<p>Burada, tafsilâta girişmeden, gen lerin sorularını da cevaplamak üzere, şimdiye kadar varılan ilmî sonuçların özetini vereceğim:</p>
<p>Türklerle Moğollar iki kardeş milletti . Altay grubu denilen akraba milletlerin en mühim iki tanesidir. Türkçe ile Moğolca eskiden tek dil olup, ancak Hunlar çağında iki ayrı dil hâline gelmiştir. &quot;HunTürk Münâsebetleri&quot; adlı tebliği ile bunu iddia ve isbat eden Türk, Moğol ve Çin dilleri bilgini <span style="font-style:italic;">Von Gabain </span>olmuştur.<sup>(1)</sup></p>
<p>Moğol kelimesini tarihe tanıtan Çengiz Han olmuştur. Kendisinden önce Moğollara (yâni Moğolca konuşan boy ve uruklara) ne dendiği kesinlikle belli değildir. VIII. Yüzyıla ait Orkun yazıtlarında görülen &quot;Otuz Tatar&quot; ve &quot;Dokuz Tatar&quot; adlı birliklerin Moğol olduğu ileri sürülmüşse de, bu, bir faraziyeden ibaret kalmıştır. Çünkü bugün Moğolistan denilen eski Gök Türk ülkesinin ancak X. Yüzyıldan başlayan Moğollar ile dolduğu ortaya konduktan sonra, VIII. Yüzyılın Otuz Tatar ve Dokuz Tatar'larının da Türk olduğu kendiliğinden belli olmuştur. Gök Türkler çağında adı geçen &quot;budun&quot;lardan Moğol olduğu kesinlikle bilinen ancak Kıtay'lardır ki, daha sonraki zamanlarda da tarihe Moğol olarak geçmişlerdir.</p>
<p>Fakat <span style="font-style:italic;">Çengiz'in</span> &quot;Moğol&quot; topluluğu etnik değil, tıpkı &quot;Osmanlı&quot; deyimi gibi siyâsî bir addır ve aralarında Türkçe konuşan veya Türk olan boylar ve uruklar da vardır.</p>
<p>Eserini XI. Yüzyılda yazan <span style="font-style:italic;">Kaşgarlı Mahmud,</span> Tatarları, ayrı lehçeleri olan bir Türk kavmi olarak göstermektedir.</p>
<p>XIII. Yüzyılda Büyük Cengiz İmparatorluğu'nu gezen <span style="font-style:italic;">Marko Polo,</span> &quot;Tatar&quot; kelimesini Türkler ile Moğolların ikisini birden içine alan bir deyim olarak kullanmıştır.</p>
<ul style="list-style:none;"><li>
<p><span style="font-style:italic;">6 Türklerin kendileri de &quot;Tatar&quot; ı, Türklerin bir parçası ve belki de Doğu Türkçesiyle konuşan Türkler olarak saymışlardır. Aşıkpaşaoğlu, tanınmış tarihinde Süleyman şah ile birlikte Anadolu'ya gelen Türkleri &quot;elli bin miktarı göçer Türkmen ve Tatar evi&quot; olarak kaydeder.</span></p></li>
<li>
<p><span style="font-style:italic;">7 Osmanlı pâdişâhlarından II. Murad zamanında, Hicri 843 te yazılıp tarafımdan yayınlanan bir tarihî takvimde Çengiz, Ögedey, Mengü, Hülegü, Abaka, Keyhaku gibi Müslüman olmayan Çengizli kağanlar rahmetle anılmıştır.<sup>12</sup>). Buna göre, XV. Yüzyıl ortalarına kadar Türkiye'de aydınlar arasında bir Tatar düşmanlığı, Çengizli düşmanlığı, Müslüman olmayan Türklere düşmanlık diye bir şey yoktu. Bu hoşgörürlük Doğu Türklerini veya Tatarları yabancı saymamaktan, Çengizli Hanedanını millî bir hanedan</span> saymaktan ileri geliyordu. Umumî bir müsamaha olsaydı, aynı hoşgörürlü Bizanslılara, Ermenilere, Gürcülere ve batılılara karşı da gösterilirdi.</p></li>
<li>
<p><span style="font-style:italic;">8 Türkler ile Moğollar aynı kökten gelen iki kardeş millet olmakla beraber, Çengiz Han, Moğol değil, Türktü. Çengiz'in Türklüğü tarihî geleneklerin dışında, tarafsız çağdaş Çinlilerin tanıklığı ile de sabittir. Prof. Zeki Velidi Togan, 1941 de yayınladığı &quot;Moğollar, ingiz ve Türklük&quot; adlı küçük eserinde (18. Sf.) ve 1946 da çıkardığı &quot;Umumî Türk Tarihine Giriş&quot; adlı büyük ve değerli kitabında (66. Sf.) Çengiz Kaan 'ı 1221 de ziyaret eden Çaohong adlı bir Çin elçisinin verdiği bilgiyi nakletmiştir. Bu elçi, Çengiz'in Şato Türklerinden indiğini gayet açık olarak belirtmiştir. Şato'lar ise, bilindiği üzere eski Gök Türklerden inen büyük bir uruktur. Çengiz'in tipi hakkındaki tarihî bilgiler de (uzun boy, kumral saç, beyaz ten, yeşil göz) eski Gök Türk kağanlarınınkine uymaktadır. Çengiz'in aile adı olan &quot;Börçegin&quot;, &quot;Böre Tegin&quot; in Moğolca söylenişinden ibaret olduğu gibi &quot;Çengiz&quot; kelimesi de &quot;tengiz&quot;, yani &quot;deniz&quot; kelimesinin Moğolca söyleşinden başka bir şey değildir. Türkçede &quot;t&quot; ile başlayan kelimelerin Moğolcada &quot;ç&quot; ile başladığını Altay dilleri uzmanları söylemektedirler.</span></p></li></ul>
<p><span style="font-style:italic;">Çengiz ailesi hiç şüphesiz eski Türk geleneğine uygun olarak çok eski zamandan beri Moğollardan bir kısmı üzerinde (belki de Moğollaşmış Türkler üzerinde) beğlik eden Eçine Hanedanı kolu idi. Bu hanedanda Türk geleneklerinin devam etmekte olduğu Çengiz'in oğullarından Çağatay ve Ögedey'in adlarında görülmektedir. &quot;Çağa&quot; ve &quot;Öge&quot;, bilindiği üzere, Türkçe kelimelerdir.</span></p>
<ul style="list-style:none;"><li>
<p><span style="font-style:italic;">9 Aksak Temir Bek'in bir Barlas beği olması ve Barlasların Moğol uruğu sayılması da, bu büyük hükümdarın Türklüğüne engel değildir. Temir'in ailesi de Çengiz ailesinin bir kolu olup Barlas uruğu üzerinde beğlik etmiştir. Ruslar tarafından Temir'in mezarını açmak suretiyle yapılan incelemeler, onun da uzun boylu ve beyaz tenli olduğunu ortaya koymuştur ki, eski Arap ve Fars edebiyatlarındaki Türk tavsifine tamamen uygundur. Üstelik Temir in anadili de Türkçedir.</span></p></li>
<li>
<p><span style="font-style:italic;">10 Ne Çengiz, ne de Temir Bek, Aryanı tipinde değildi. Klasik Türk tipi, bazı sahtekârların iddia ettiği gibi HintAvrupa tipi olmayıp, Çinlilerle Aryânîler arasında orta bir tiptir. Mezarlardan çıkan kafatasları, eski heykeller, eski duvar resimleri ve tarihi tavsifler bunu gösterdiği gibi, Arap ve Fars şâirlerinde de çekik gözlü Türk güzellerinin övülmesine dâir birçok örnek vardır. Milâdın 1144. yılında, yâni daha Çengiz'in ve Moğolların ortaya çıkmasından ne kadar zaman önce ölmüş olan Zemahşerî'nin bir Türk güzeli için yazdığı şu şiirlere bakın: &quot;O ne kutlu bir gündü ki, Yâfes kızlarından güzel ve cilveli bir kıza mâlik olmuştum. O güzel kızın gözleri her ne kadar dar ise de sihirlilik bakımından geniştir. Baktığı vakit gözlerinin karası görünürse de güldüğü zaman bu siyahların hepsi kaybolur.&quot;</span></p></li></ul>
<p><span style="font-style:italic;">&quot;Türk neslinden bir güzel kız beni kendi isteğimle ölüme doğru götürmektedir. O kızın kendi fettan, gözleri de öldürücüdür. Zaten Türk'ün öldürücülüğü meşhur değil midir? Bu kızın kardeşinin kılıcı ne kadar kesici ve öldürücü ise de bu hususta onun gözü erkek kardeşinin kılıcından dahakeskindir. Kardeşi, aldığı esirleri azad ederse de bunun esirleri azad kabul etmez. Kardeşi bazı insanların kanını dökerse de, bu, herkesin kanını dökmektedir. Bu ise müslümanları inletmektedir. Ben onun hicranı ile ağladıkça o benim karşımda güler ve güldüğü vakit büsbütün darlaşan gözleri kalbimiyakarlar.&quot;</span></p>
<p><span style="font-style:italic;">&quot;Su'da'ya<sup>(3)</sup> şöyle söyle: Bizim sana ihtiyacımız yoktur ve biz iri siyah gözlüleri istemeyiz. Dar gözler ve gözlüler bizim düşüncemizi doldurmuşlardır. Onlar baktıkları vakit yalnız gözlerinin siyahlıkları görülür. Fakat gülecek olurlarsa o siyahlık da görünmez olur. Türk yüzü ki Tanrı onları kem gözden esirgesin gökteki ay gibidir<sup>(4)</sup>.&quot;</span></p>
<ul style="list-style:none;"><li>
<p><span style="font-style:italic;">11 Oğuzların da vaktiyle tam kılasik Türk tipinde olduklarının en büyük delili, daha S lçuklu devleti kurulmadan önce ölmüş bulunan Mes'udî'nin kaydıdır. Mes'udî: &quot;Oğuzlar çekik gözlüdür. Fakat onlardan daha çekik gözlü olanlar da vardır.&quot; demektedir. Genellikle Oğuzların torunları olan bugünkü Türkiye Türklerinin arasında da bu tipin tam veya biraz değişik örnekle millîk sayıda göze çarpmaktadır.</span></p></li>
<li>
<p><span style="font-style:italic;">12 Aksak Temir'in Türkiye Türkleri ile çarpışmasını bir millî dâva hâline getirmeye çabalamak millî bir ihanetten başka bir şey değildir. Aksak Temir'in Yıldırım Bayazıd'a karşı savaşan ordusunda pek çok Doğu Anadolulu Türkmen vardı. Bu savaş gerçekte OsmanlıKaraman, OsmanlıAkkoyunlu, OsmanlıSafevî vuruşmaları gibi bir iç savaştır. OsmanlıKaraman ve OsmanlıSafevî savaşlarında gösterilen sertlik OsmanlıÇağatay savaşlarındakini bastıracak derecededir. Bu çarpışmalar Türk tarihinin oluşundaki bir kader sonucudur. Türk tarihi pek çok iç çarpışmalarla doludur. Nitekim Osmanlı tarihinde de prensler arasındaki kıyıcı savaşlar büyük bir bölüm meydana getirir.</span></p></li>
<li>
<p><span style="font-style:italic;">13 Son zamanlarda Kül Tegin anıtının bulunduğu yerde keşfedilip Kül Tegin'e âit olduğu iddia edilen heykelin tipi, arkaik Orta Asya tipidir. Herhalde Kül Tegin'in veya Gök Türklerin de &quot;Mongol&quot; olduğu iddia edilemez.</span></p></li>
<li>
<p><span style="font-style:italic;">14 Selçukluların İranlı saray şâirlerinden &quot;Dih Huday Ebu'lMa'aliyi'rRazi&quot;, Selçuk sultanının sarayındaki Türk kölemenlerden bahsederken şöyle demektedir: &quot;Hepsi Kırgız ve Çin kökünden olan selvi boylular, hepsi Yağma ve Tatar tohumundan olan gül yüzlü güzeller. Aralarında gümüş çeneli Oğuz ve Kıpçak güzelleri, mis yüzlü ve ay gibi Kay ve Kimekler de var. Tanrım, bu Türk çocukları ne güzel şeyler ki, onlara bakan insanın gözleri bahar gibi olur.&quot;</span></p></li></ul>
<p><span style="font-style:italic;">Buradaki Çin'den maksat Uzakdoğu Türkleri ve belki de Moğollardır. Tatarların Yağmalar ile birlikte gül yüzlü güzeller olarak gösterilmesi onların su katılmamış Türklüklerine en büyük delildir.</span></p>
<ul style="list-style:none;"><li>
<p><span style="font-style:italic;">15 Bugün, özellikle &quot;Tatar&quot; denilen Türkler Kazanlılar ile Kırımlılardır. Kazanlılar, eski Bulgar Türklerinin, Kırımlılar da Kıpçakların torunlarıdır. Yani bugün siyâsî ve hattâ coğrafî bir anlamı olan Tatar kelimesini bir Moğol uruğu yahut Türkten başka bir şey diye düşünmekimkânsızdır.</span></p></li></ul>
<p>Bu şartlar içinde Türk tarihinin iki büyük şahsiyeti olan <span style="font-style:italic;">Çengiz Han</span> ile <span style="font-style:italic;">Temir Bek'i</span> Türkten gayrı ve hele Türk düşmanı olarak görmek, göstermek ve düşünmek, tarihi ve tarihin gerçeklerini bozup değiştirmekten başka bir şey değildir. Özellikle Tatar kelimesini Moğol veya gayrı Türk bir millet anlamında kullanmak hiçbir şey bilmemek demektir.</p>
<p>Türkler, Türk tarihinin birinci sınıf insanlarından bazılarını tenkit etmek, beğenmemek, sevmemek hakkına sahiptirler. Fakat hanedanlar arasındaki rekabetler sebebiyle bunlardan birini tutarak onun hasmını düşman diye ilân edemezler. Irk davalarında coğrafyanın hiçbir değeri yoktur.</p>
<p>Türklerden bazılarını millî düşman diye göstermek hem tarihi değiştirmek, hem de yarınki Türk birliğini bugünden baltalamak olur. Bu baltalama, tarihi düşmanlarımızın ekmeğine yağ sürmektir.</p>
<ul style="list-style:none;"><li>
<p>(1) İkinci Türk Tarih Kongresi, 895-911. Sf. İstanbul 1943, Kenan Matbaası.</p></li>
<li>
<p>(2) Osmanlı Tarihine Ait Tarihî Takvimler, 92-94. Sf. İstanbul 1961. Küçük aydın Basımevi.</p></li>
<li>
<p>(3) &quot;Su'dâ&quot;, Zemahşerî'nin Arap sevgilisininadıdır.</p></li>
<li>
<p>(4) Şerefeddin Yaltkaya: Zemahşerî'nin Divanında Türkçe Şiirler. Atsız Mecmua, 15. Sayı, 15 Temmuz 1932, 66-67. Sf.</p></li></ul>
<p><span style="font-style:italic;">(Ötüken, 31-32. Sayı, Ağustos 1966)</span></p>
</body>
</html>