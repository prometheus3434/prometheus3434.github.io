<?xml version="1.0" encoding="UTF-8"?>

<html xmlns="http://www.w3.org/1999/xhtml">
<head><meta name="charset" content="UTF-8"/><title></title><link rel="stylesheet" href="main.css" type="text/css"/>
</head>
<body>
<h1><a id="bookmark0"></a><span style="font-weight:bold;">ABDÜLHAMİD HAN(= GÖK SULTAN)</span></h1>
<p>Toplumun en büyük haksızlığına uğramış tarihî şahsiyetlerden biri, <span style="font-style:italic;">II. Abdülhamid'dir.</span> Kendisinden önceki devirlerin ağır yükünü omuzlarında taşıyan, en güvenebileceği adamların ihanetine uğrayan ve dağılmak üzere olan içi dışı düşman dolu bir imparatorluğu 33 yıl sırf zekâ ve hamiyeti ile ayakta tutan bu büyük pâdişâh katil, kanlı, müstebit, kızıl sultan, câhil ve korkak olarak tanıtılmış, dâima aleyhinde işleyen bu propagandanın tesiriyle de böyle tanınmış talihsiz bir insandır.</p>
<p>Daha ilkokul sıralarında belirli bir propagandanın tesirinde kalmaya başlayarak, yaşları ilerledikçe aynı telkinler ile büyütülen nesillerin, o propagandanın yalanlarını bir gerçek gibi benimsemelerinden tabii ne olabilir?</p>
<p><span style="font-style:italic;">Öğren yavrum ki On Temmuz bayramların en büyüğü,</span></p>
<p><span style="font-style:italic;">Esir millet böyle bir gün zincirini kırdı, söktü.</span></p>
<p><span style="font-style:italic;">Ondan evvel geçen günler, bilsen yavrum ne siyahtı,</span></p>
<p><span style="font-style:italic;">Milletin her iyiliğini düşünecek pâdişâhtı;</span></p>
<p><span style="font-style:italic;">Hâlbuki o zaman sultan, insan değil, canavardı,</span></p>
<p><span style="font-style:italic;">Canlar yakar, kan dökerdi, millet ondan pek bizardı!</span></p>
<p>gibi saçmalar, kim bilir hangi kırılası kalemlerle yazılarak okuma kitaplarına geçiyor, körpe beyinlere <span style="font-style:italic;">Sultan Hamid</span> düşmanlığı aşılıyordu.</p>
<p>Bu düşmanlığı aşılayanlar ilkönce İttihatçılar, yâni hürriyet kahramanları (!), yâni <span style="font-style:italic;">Sultan Abdülhamid'in</span> 33 yıl ayakta tuttuğu imparatorluğu 10 yılda dağıttıktan sonra memleketten kaçan kişilerdi. İttihatçılardan sonra da Ermeniler, Rumlar, Yahudilerdi. Yâni, yabancıları işe karıştırarak Türkiye'yi batırmak için Osmanlı Bankası'nı basan, Anadolu'da kargaşalık çıkaran ve Avrupalının gık demesine meydan vermeden <span style="font-style:italic;">Sultan Abdülhamid</span> tarafından tepelenen Ermeniler; yâni Balkanlara saldırıp karışıklık çıkarmak ve yine yabancıların da işe karışması ile Türkiye'yi parçalamak isterken <span style="font-style:italic;">Sultan Hamid</span>tarafından 1897 de tepelenen Yunanlılar (ve bizdeki adı ile Rumlar); ve Filistin'de bir Yahudistan kurmak teşebbüsleri <span style="font-style:italic;">Sultan Hamid</span>tarafından önlenen Yah di'lerdi.</p>
<p><span style="font-style:italic;">Sultan Hamid,</span> bin türlü siyâsî tertiple bu azınlıkların azgınlıklarını yere sererken, onlarla birleşerek pâdişâhı tahtından indiren kabadayılar:</p>
<p><span style="font-style:italic;">Türk, Musevî, Rum, Ermeni,</span></p>
<p><span style="font-style:italic;">Gördük bu rûzı rûşeni!</span></p>
<p>şarkısını, bu unutulmaz ahmaklık ve ihanet bestesini söyleyerek çınlatıyor, Birinci Dünya Savaşı ile mütârekesine kadar Musevî, Rum ve Ermeni vatandaşların nasıl &quot;Rûzi Rûşen&quot; beklediklerini anlamamak, anlayamamak gibi bir alıklıkla bir imparatorluğu idare ettiklerini sanıyorlardı.</p>
<p><span style="font-style:italic;">Sultan Hamid'i</span> iyice anlamak için tahta çıktığı zamanı iyi bilmek lâzımdır. <span style="font-style:italic;">Sultan Aziz'in</span> son zamanlarındaki çöküntü sırasında, memleketi, yürütmek için beliren iki akımdan, liberalizmi <span style="font-style:italic;">V.Murad, </span>muhafazakârlığı <span style="font-style:italic;">II. Abdülhamid</span> temsil ediyordu. Liberaller, İngiltere ve Fransa'ya bakarak parlamento ile her şeyin düzeleceğine inanıyor, muhafazakârlar, 30 milyonluk imparatorlukta 10 milyon Türkün hâkimiyetini sağlamak için mutlak idareye lüzum görüyordu. Masonlar, <span style="font-style:italic;">Sultan Murad'ı</span> da Mason yapmışlardı. Gerçek yüzünü <span style="font-style:italic;">Sultan Murad'a</span> göstermeyen Masonluğun arkasında ise Yahudilik ve Avrupa emperyalizmi vardı.</p>
<p>İlk Meşrûtiyet Meclisinde, Hıristiyan mebusları, Türkiye'nin bir an önce parçalanması için Ruslar ile savaşa şiddetle taraftar olmuşlardı. Ve gerçekten de neredeyse imparatorluk dağılacaktı. <span style="font-style:italic;">Sultan Hamid,</span> bunu gördükten sonra, meşrutiyeti devam ettirseydi, elbette ki yanlış bir iş yapmış olurdu. Müslüman olmayan mebuslarla birlikte, dışardan körüklenen Arap ve Arnavut milliyetçiliklerine de set çekmek üzere Meclisi kapatması, <span style="font-style:italic;">Sultan Hamid'in</span> en büyük başarısı ve hizmetidir. Bu meclis kapatılmasaydı ne olacaktı? 8 milyon Hıristiyan ve 12 milyon Müslüman yabancıya karşı, kültür seviyesi hepsinden geri 10 milyon Türkle bu devlet nasıl tutulacaktı? Demokrasi bir çoğunluk rejimi olduğuna göre, Türklerden çok olan Araplar, meselâ, resmî dilin Arapça olmasını teklif etseler ve</p>
<p>Arnavutları da yanlarına alsalar, sonuç ne olacaktı? Bütün Türk olmayanlar birleşerek Osmanlı İmparatorluğunun Avusturya Macaristan gibi federatif bir devlet olmasını isteseler, bunun,<sup>(1)</sup> nasıl önüne geçilecekti? Karışmak için fırsat gözleyen Avrupa devletlerini kışkırtmak üzere demokratik nümayişler yapılsa, bu, ne ile önlenebilecekti?</p>
<p>İşte <span style="font-style:italic;">Sultan Hamid,</span> Meclisi kapatarak bütün bu tehlikeleri önledi ve tahtından indirilmeseydi, daha da önleyecekti.</p>
<p>Fakat onun hizmeti bu kadar da değildir. 1877-1878 savaşından yenilerek çıkan Osmanlı ordusunu, o zamanın en mükemmel silâhları ile meselâ mavzer tüfekleriyle silâhlandırdı. Denizci devletlerin ve Rusların denizden yapmaları mümkün taarruzlara karşı, İstanbul ve Çanakkale boğazlarını tahkim etti. Ve Birinci Dünya Savaşı'nda İngilizlerle Fransızların 18 Mart 1915 saldırılan bu istihkâmlarla durduruldu.</p>
<p>Mükemmel kurmaylar yetiştirildi. 1914-1918 Savaşı ile İstiklâl Savaşı'nı bunlar idare ettiler. <span style="font-style:italic;">Suttan Aziz'in,</span> Ruslarla çarpışıp Kırım'ı kurtarmak için hazırladığı donanma, denizcilik tekniğinin değişmesi karşısında değerini kaybetmişti. 8-10 mil giden gemilerle artık iş görülemez i. Bunları kadro dışı ederek iki zırhlı ile iki kruvazör aldı. Büyük Osmanlı borçlarının üçte ikisini ödedi. Pek çok okul açtı. Pek çok yol ve köprü, ayrıca hastahâne ve çeşme gibi hayrat yaptırdı. Görülmemiş bir haber alma şebekesi kurdu. Yabancı elçilerden bile casusları vardı. Avrupa'da kuş uçsa haberi oluyor, aleyhimizdeki kararları önceden öğrenerek tedbirini alıyordu. Hilâfeti, Osmanlı Hanedanından almak için Mısır'da kurulan gizli bir derneğin üyelerinden biri <span style="font-style:italic;">Sultan Hamid'in</span> adamlarından biri idi. Balkanlıların mezhep ve milliyet ayrılıklarını körükleyerek birleşmelerine engel olduğu gibi, İngiliz, Alman ve Rusları da birbirine düşürerek aleyhimizde birleşmelerini engelledi.</p>
<p>Bunları yaparken de vezirlerinden, paşalarından kimseye güvenmemekte ne kadar haklı olduğunu zaman göstermiş ve koca vezirler, hiç sıkılmadan, yabancı elçiliklere, konsolosluklara sığınmışlardı.</p>
<p>Çok namuslu ve dindar bir adam olduğu için, asla kan dökmemiştir. <span style="font-style:italic;">Mithat Paşayı</span> öldürttüğü hakkındaki söylenti iftiradır. Gerçi o, <span style="font-style:italic;">Mithat Paşadan</span> şüphe ediyor, onun <span style="font-style:italic;">Sultan Aziz'i</span> öldürtmüş olduğuna inanıyordu. Fakat dindar bir insan olarak, kan dökmekten, bütün hayatınca çekinmiş, <span style="font-style:italic;">Mithat Paşa</span> ile arkadaşlarının idam kararlarını müebbet hapse çevirmişti. İsteseydi idam kararını imzalayamaz mı idi? Buna hangi kuvvet engel olabilirdi? Bunu yapmayarak, sonra, Talifte suikasta girişecek kadar az zekâlı mı idi?</p>
<p>Memleketi doğudan tehdit eden Moskof emperyalizmi ile batıdan tehdit eden Avrupa emperyalizmi ve onun temsilcisi İngiltere'ye karşı devleti savunan <span style="font-style:italic;">Sultan Hamid,</span> ayrıca azınlıklar ve gafil hürriyetçiler ile de uğraşmaya mecbur olmuş, güneyden gelen Siyonizm’e de göğüs germiştir.</p>
<p><span style="font-style:italic;">Sultan Hamid</span> için, Osmanlı İmparatorluğunu, soyumuzun düşmanı Moskoflarla hilâfetin düşmanı İngiltere'ye, devletimizin düşmanları Siyonizme ve azınlıklara, rejimin düşmanı hürriyetçilere karşı savunmak meselesi ve vazifesi vardı. Bunun için de, kendisinin, devlet başkanı kalması gerekti. Kendisi çekilirse, devletin tutunamayacağı hakkındaki düşüncesinin doğruluğu, çok geçmeden gerçekleşmiştir.</p>
<p>Şimdi, bu kadar büyük bir davanın karşısında, <span style="font-style:italic;">PeyamiSafa'nın</span> ileri sürdüğü <span style="font-style:italic;">İsmailSafa'nın</span> sürgün edilmesi gibi hâdiselerin ne ehemmiyeti olabilir? <span style="font-style:italic;">İsmail Safa</span> ne istiyordu. Oğlunun iddiasına göre hürriyet! Yani meşrûtiyet, serbest seçim. Yani bir alay Arap, Arnavut, Ermeni, Rum, Bulgar, Yahudi ve Sırp'ın Türkiye'nin kaderi hakkında söz sahibi olması.. Şimdi akıl, anlayış, vicdan ve millî şuur sahibi olarak düşünelim: Böyle bir sonuca razı olunabilinir mi?</p>
<p><span style="font-style:italic;">Sultan Hamid,</span> sürgün ettiklerine aylık da bağladığına göre, Anadolu'nun en sağlam havalı yerlerinden biri bulunduğu, ahâlisinin dinç ve gürbüz yapısı ile belli olan Sivas'ta <span style="font-style:italic;">İsmailSafa'nın</span> ölmesi <span style="font-style:italic;">Sultan Hamid'in</span> kabahati midir? Verem olan <span style="font-style:italic;">İsmail Safa,</span> İstanbul’da kalsaydı, ölmeyecek miydi?</p>
<p>Babasına karşı beslediği sevgi dolayısıyla, <span style="font-style:italic;">PeyamiSafa'nın</span> bazı özel düşünceleri olması tabiîdir. Fakat, her gün binlerce kişiye seslenen bir yazarın, <span style="font-style:italic;">Sultan Hamid</span>gibi büyük bir pâdişâhı, Osmanlı sultanlarının en câhili ve kanlısı diye göstermeye kalkması, doğru mudur.</p>
<p><span style="font-style:italic;">&quot;Bu dünyada herkes birçok şeyin câhilidir. Yeter ki kendi işinin câhili olmasın!<sup>(1)</sup></span> Kendi işinin ehli olduğunu bin bir delille isbât etmiş bulunan <span style="font-style:italic;">Sultan Hamid</span> ise asla câhil değildir. Onun bir yüksek okul ve hattâ lise diploması yoktu. Fakat özel öğretmenlerle hayattan ve içinde yetiştiği büyük ve muhteşem hanedandan çok cevherli şeyler öğrenmişti. Ressam, hattat ve musikişinas idi. Doğu ve batı dillerinden bazılarını biliyordu. Kurduğu çok değerli Yıldız Kütüphanesi, bugün, Üniversite Kütüphânesi’nin temelini teşkil etmektedir. Bayazıd Umumî Kütüphânesi'ni de yine o kurdu. Yani <span style="font-style:italic;">Sultan Hamid,</span> Türk kültürüne kütüphane kurarak, pek çok okul açarak ve ilmî eserler yazdırarak hizmet etti.</p>
<p>Onun katil olduğu yalan, kızıl sultan olduğu iftiradır. Avrupalıların ve Ermenilerin yakıştırdığı kızıl sultanlığı benimsemek, onların emellerine hizmet etmek olmaz mı?</p>
<p><span style="font-style:italic;">Sultan Hamid,</span> kızıl değil <span style="font-style:italic;">&quot;Gök Sultan&quot;</span> dır. Herkeste bulunması mümkün ufak tefek kusurlarını şişirip erdemlerini inkâr etmekle ne Türk tarihi, ne de Türk milleti bir şey kazanır. <span style="font-style:italic;">İsmail Safa,</span> İngilizBoer savaşında, İngilizlerin bir başarısını, onların elçiliklerine giderek tebrik ettiği için, <span style="font-style:italic;">Sultan Hamid </span>tarafından, haklı olarak, sürgün edilmiştir. Belki <span style="font-style:italic;">İsmail Safa,</span> o zaman, İngilizlerin nasıl bir Türk ve Müslüman düşmanı olduğunu bilmiyordu. Fakat geniş haber alma imkânları ile her şeyi bilen <span style="font-style:italic;">Sultan Hamid,</span> memleket aydınların düşman elçilikleriyle temasına müsaade edemezdi.</p>
<p>Şimdi insafla düşünülsün: Hiçbir sebep yokken, sırf yurtlarındaki elmas madenlerim zapt etmek için, bir avuç Boer'e büyük ordularla saldıran İngiltere'yi ebrik etmek hangi hürriyetçilik anlayışının sonucudur.</p>
<p>O günkü İngiltere'yi Boerleri yendi diye tebrik etmekle, bugünkü Moskofları Finlere karşı başarılarından dolayı alkışlamak arasında ne fark vardır?</p>
<p>Merhum <span style="font-style:italic;">Gök Sultan Abdülhamid Han,</span> bütün hayatında bir fikir, devleti ayakta tutmak ve hazırlamak için yaşadı. Siyasî dehâsı ile Avrupa'yı ve Moskof’u oyalıyor, bir yandan da demiryolu ve okul ile Türk milletini kuvvetlendirmeye çalışıyordu.</p>
<p><span style="font-style:italic;">Sultan Hamid</span> ile onun düşmanları olan hürriyetçileri ölçüştürmek için, yalnız şu noktaya bakmak yeter: Hürriyet kahramanları (!), hürriyeti yok edip yüzlerce masumu astırdıktan sonra, savaşa soktukları devlet yenilince, hırsızlar gibi kaçtılar. <span style="font-style:italic;">Gök Sultan,</span> bir tek siyasî idam yapmadan, en korkunç siyâsî güçlükleri atlatarak 33 yıllık saltanatında devleti ayakta tuttuktan sonra tahtından indirilirken, Moskof çarının Rusya'ya davetini, Selanik'ten Alman gemisiyle İstanbul'a gelirken de Alman İmparatorunun davetini reddederek vatanında bir sürgün ve mahpus gibi yaşamayı tercih etti.</p>
<p>Türkiye, dört sınırında yangınlar olan bir ev, <span style="font-style:italic;">Sultan Hamid,</span> o yangınların eve bulaşmaması için hızla koşarak ateşe su serpen, kum döken ve keçe kapatan bir savunucu idi. Bu koşuşmaları sırasında yoluna çıkan bir iki çocuğu çarpıp düşürdüyse, suç onun değildir. Çünkü yurdun çevresinde yangınlar göğe yükseliyor ve <span style="font-style:italic;">Gök Sultan,</span> alevleri içeri sokmamak için didiniyordu. Ve sokmadı da... Ne diyelim? Durağı cennet olsun...</p>
<p>(1) Bu güzel söz, son devir Osmanlı şehzadelerinden birine aittir.</p>
<p><span style="font-style:italic;">(Ocak, II Sayı, II Mayıs 1956)</span></p>
</body>
</html>