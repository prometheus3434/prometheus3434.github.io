<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="solbaslik" id="calibre_toc_14">Nasuhi Bey’in Konağı ve Hâli<sup class="calibre3"><a href="../Text/EskiIstanbulKonaklari_split_049.html#footnote-806-110" id="footnote-806-110-backlink">[110]</a></sup></h1>

    <p class="normal">Konaklardan bahsederken küçük konakları yani büyükçe evleri derhatır etmemek<sup class="calibre3"><a href="../Text/EskiIstanbulKonaklari_split_049.html#footnote-806-111" id="footnote-806-111-backlink">[111]</a></sup> elden gelmiyor. Onların da bihakkın İstanbul’da yerleri ve kendilerine göre kalabalıkları ve fakirleri; ayrı ayrı hususiyetleri vardı. Âdetleri de mahdut değildi. İstanbul’un her mahallinde ve her mahallesinde konakçıklar mevcuttu. Amirler, yüksek memurlar, hekimler, dava vekilleri, askerler, mektep hocaları, sarıklılar ve şeyhülislamlık erkânı ve ilh. yüzde seksen diyebilirim ki, kendi evlerinde ikamet ederlerdi. Birbirleriyle komşuluk, kahve, gurup sohbetleri ederlerdi. Yukarıda beyler, misafirler otururken aşağıda da ağalar, uşaklar kahve ocağında konuşur, tanışırlardı. Çünkü o tarihlerde efendilerin ve hanımların önünde mumlu feneri çeken ayvazlarla ağalardan veya uşaklardan birinin efendilerine refakat eylemesi bir âdetti.</p>

    <p class="normal">Sonra da bu konakçıkların fakirleri vardır. Gelir, yer içer, giderlerdi. Hatta küçük evlerde dahi misafirperverlik, fukaraseverlik hasletleri adamakıllı yerleşmişti. Yemezlerdi, yedirirlerdi denilebilir. Daha sonra fukara-yı sabirin<sup class="calibre3"><a href="../Text/EskiIstanbulKonaklari_split_049.html#footnote-806-112" id="footnote-806-112-backlink">[112]</a></sup> dediğimiz bir tabaka daha vardı ki zülli suali (dilenmek) asla tahammül etmez, aç ölür, söylemezlerdi. Ancak bu kişileri arayanlar vardı; bulunurlardı; bakılırlardı.</p>

    <p class="normal1">Nasuhi Bey’in Konağı ve Hâli</p>

    <p class="normal">Hayrullah Efendi’nin büyük oğlu; Abdülhak Hamid Bey’in ağabeyi Nasuhi Bey belki lüzumundan ziyade zi-fevkaladelikle<sup class="calibre3"><a href="../Text/EskiIstanbulKonaklari_split_049.html#footnote-806-113" id="footnote-806-113-backlink">[113]</a></sup> mümtaz bir hususiyete malikti. Gençliğinde; orta yaşlılığında; mutasarrıflıklarında; valiliklerinde ve ihtiyarlığında bir türlü iki yakasını bir araya getiremedi. Eğer refikası meşhur Kimyager Derviş Paşa’nın kerimesi hanımefendinin sıkılığı olmasaydı, hiç şüphesiz Nasuhi Bey on parasız kalırdı. Cebinde ne varsa fukaraya verdikten sonra beş parasız eve dönerdi ve bundan dolayı çok münşerih olurdu.<sup class="calibre3"><a href="../Text/EskiIstanbulKonaklari_split_049.html#footnote-806-114" id="footnote-806-114-backlink">[114]</a></sup> Bir kış başlangıcındaydı. Hanımefendi geçen arabalardan ikisini çevirtmiş, Çamlıca’daki köşkün kömürlüğünü lebaleb doldurtmuştu. (Zira o kış köşkte kalacaklardı). Ve bununla çok memnun olarak misafirliğe gitmişti. Geç vakit köşke avdetinde kömürlüğün kapılarının kapanıp kapanmadığını ayvaza sorunca, kömürlükte bir habbe kömür kalmadığını öğrendi. Nasuhi Beyefendi mahallede ne kadar fukara varsa gitmiş, Kısıklı Muhtarı Mehmed Efendi vasıtasıyla davet etmişti, küfe küfe dağıtmıştı. Torunlarına şunu bunu almak için cebine koyduğu parayı bile tutamaz, yolda rast geldiklerine verir, akşama konağına eli boş dönerdi. Memuriyetlerinde ve âmirliklerinde işin içinde daima borçlu çıkardı. Lisan aşina, ulemadan; güzel sohbeti daimî bir beyefendiydi. Hak rahmet eyleye.</p>

    <p class="normal1">Uncu Mehmed Efendi</p>

    <p class="normal">Sadrazam Mustafa Reşit Paşa hazinedarlarından Mahinur Hanım’ın komşularından Mehmed Efendi’yle evlendirdiği ahretliği Azmidil Hanım, Fitnat Hanım oldu. Evlendikten sonra kocasıyla iyi geçinmiş ve ona yardım etmişti. Bu sayede refaha kavuşan Mehmed Efendi kendi dirayetini muvaffak olarak az zamanda çok iş gördü ve bir değirmen sahibi olarak unculuğa başladı. Namuslu bir adam olduğu için muvaffak da oldu. Evlatları yetişti; onları güzel güzel evlendirdi. Adamakıllı damatlara mazhar oldu. Büyük kızı Feride Hanım’ı Feyzi Paşa’ya verdi. Süleymaniye’de kocasının konağına yolladı. Hatta kışları kendi de gider, damadına misafir olurdu.</p>

    <p class="normal">Küçük kızı Nuriye Hanımefendi’yi de Yusuf Kenan Paşa ile evlendirdi ve iç güvey ile olarak İstinye’daki konağına aldı. Ailenin birbirleriyle iyi ve terbiyeli geçinmesi sayesinde de rahat rahat torunlar doğdu, yetişti. Feride Hanım’la Feyzi Paşa’nın Zekiye ve Lebibe isminde iki kızı ve Ekrem adlı bir oğulları oldu. Hemşiresi Nuriye Hanımefendi’nin Kenan Paşa’dan bir oğlu vardır.</p>

    <p class="normal">Mehmed Efendi’nin evinde meşhur ve muteber bir hususiyet vardı. Misafirlere muhteşem ve mükellef bir kahvaltı tepsisi arz olunurdu. Kavurmalar, soğuk etler, jelatine balıklar, dondurulmuş yumurtalar, tavuklar, tatlılar, reçeller, şuruplar, helvalar, peynirlerin envai ve mevsim yemişleri...</p>
  </div>

  <div class="calibre1" id="calibre_pb_21"></div>
</body>
</html>
