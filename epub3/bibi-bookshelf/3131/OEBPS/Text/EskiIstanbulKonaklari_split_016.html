<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_12">Suphi Paşa Konağı</h1>

  <p class="normal">Adviye, Mihrimah, Adile, Ayşe Gülsüm, Hasibe, Zehra, Hamiyet, Emine ve Semiha Hanımefendilerle Ayetullah, Sami, Mahmud, Ali, Yusuf, Mehmed, İbrahim; Vahap, Kerim, Hüseyin ve Hamdullah Suphi Beyefendilerin pederleri Samipaşazade Suphi Paşa, Sultan II. Mahmud ricalinden kethüda-yı sadr-ı âli<sup class="calibre3"><a href="../Text/EskiIstanbulKonaklari_split_049.html#footnote-806-97" id="footnote-806-97-backlink">[97]</a></sup> Hadi Efendi’nin Horhor’daki konağını satın almış, yerleşmişti. Bu konağın arsası maamüştemilat<sup class="calibre3"><a href="../Text/EskiIstanbulKonaklari_split_049.html#footnote-806-98" id="footnote-806-98-backlink">[98]</a></sup> 20.000 metre murabbaında idi. Kapılarından biri Babahasan Alemi Mahallesi’ne, birisi Muhtesip Karagöz Hüseyin Efendi Mahallesi’ne, diğeri Horhor Caddesi’ne çıkardı. Ahırlar ve arabalıklar sokak aşırı ve bahçe bir yerde idiler. Bunlardan gayri bir de bostanı vardı.</p>

  <p class="normal">Kırk odalı koca bir konak... Haremle selamlık bir binada idi. her koca konak gibi mabeyn odalarıyla ayrılır ve dönme dolaplarla evin harem içi görülürdü. Bu konakta üç de hamam ve içlerinde havuzlar vardı; bunlar mineli taşlarla süslüydü. Bir tanesinin üzeri kubbeliydi. Konağın tavanları yaldızlar içinde, avizeler üstünde duvarları kollu şamdanlarla “applique” müzeyyendi. Bu kubbeli ve içi içe üç odalı hamamda vaktiyle Sultan II. Mahmud’un gelip yıkandığını söylerler. Millîye meyilli barok stili taşıyan müzeyyenat<sup class="calibre3"><a href="../Text/EskiIstanbulKonaklari_split_049.html#footnote-806-99" id="footnote-806-99-backlink">[99]</a></sup> hakikaten göze batmayan mahviyetkâr<sup class="calibre3"><a href="../Text/EskiIstanbulKonaklari_split_049.html#footnote-806-100" id="footnote-806-100-backlink">[100]</a></sup> bir güzellikte ve şüphe yok en güzel tarafı da bundaydı.</p>

  <p class="normal1">Yeni Binalar</p>

  <p class="normal">Ailenin kalabalığına inzimam eden hanegîler yani aylarca oturan misafirler gitgide konağın tahammülünü aştığı için Suphi Paşa ayrıca bir selamlık dairesi inşasına karar vermişti 1271’de [1854]. Bu konak büyük konak karşısına inşa edildi. Ceviz ağacından merdivenler ve parmaklıklar; yağlı boya yaldızlı ve oyma tavanlar; mozaik döşemeli sofalar; yirmi, yirmi beş oda selamlık dairesini süslemişti. Bu daire kârgirdir. Zannediyorum, selamlıkla harem arasında inşa olunan köşk bundan sonra yaptırılmıştı. Bereket versin yaptırılmıştı. Çünkü Mısırlı bir misafir efendinin geç vakit istediği nargileyi içerken uyuması üzerine yere düşen bir ateş parçası keçeyi; keçeden perdeyi; perdeden tavanı; hülasa odayı ve binaenaleyh koca konağı yakmış, kül etmişti ve gene bereket versin kâgir selamlık, konağı yangından masun kalmıştı. Harikulade bir hadise: Konakta aileyle Mısır’dan İstanbul’a gelen Sitti Hatice adlı ihtiyar bir kadın vardı ve bu kadın kötürümdü. Yangındaki tehlikeyi görür görmez “Ya Rab” diyerek ayaklanmış ve paşanın mahdumu Sami Bey’in beşiğini kaparak bahçeye fırlamış... Bu kadın ölünceye kadar sapasağlamdı. Tıpkı böyle bir mazhariyetin 1310 [1894] zelzelesinde komşumuz bir kötürüm kadına müyesser olduğunu bir yerde yazmıştım.</p>

  <p class="normal1">Konaktaki Düğünler ve Misafirler</p>

  <p class="normal">Adviye Hanımefendi, Sultan Mecid’in başmabeyincisi Tevfik Bey’in oğlu Baha Bey’le evlendi. (Bu zat son zamanlara kadar yaşamıştır). Düğünleri henüz yangından yanmamış olan büyük ahşap konakta yapıldı. İstanbul tabiriyle ilk mürüvvet olduğu için muazzam ve muhteşem bir düğün yapıldı; günlerce devam etti. Bundan sonra Mihrimah Hanımefendi ile Saffet Paşazade Refet Bey’in; Ayşe Hanımefendi’yle (birkaç ay evvel vefat etmiştir) Bay Suphi Ziya’nın Ziya Bey’in (paşa), Adile Hanımefendi ile İşkodralı Reşad Bey’in; Gülsüm Hanımefendi’yle Kazaskerzade Muhyiddin Bey’in; Hasibe Hanımefendi’yle Tevfik Derviş Bey’in; Zehra Hanımefendi’yle Tesalya muharebesinde temayüz eden kumandanlarımızdan Ferik Haydar Paşa’nın ağabeyi Müşir İsmail Paşazade Fuad Bey’in; Hamiyet ve Emine Hanımefendilerle Meclis-i Maarif azasından Hulusi ve Hayrullah Paşa hafidi Necip Bey’in; Semiha Hanımefendi’yle de Müşir Fuad Paşazade Âli Bey’in düğünleri yapıldı ki bazıları Çamlıca’daki köşkte (Suphi Paşa Korusu namını alan köşk) icra edildi. Mısır’dan bile bu düğünlere gelenler ve bu vesile ile aylarca konak veya köşke yerleşenler olurdu. Mahdum beyefendilerin evlenmeleri merasimi de buralarda yapıldı. Hele sünnet düğünleri mahallede sünnetsiz çocuk ve sevindirilmedik fakir bırakmazdı. Çocuklarla beraber aileler dahi yeni elbiseler giyindirilirdi.</p>

  <p class="normal1">Konağın Hali</p>

  <p class="normal">Paşa dairesi ulema ve üdeba ile kethüdanın dairesi orta halli komşularla; ağaların odaları kimsesizlerle misafir odaları tıpkı Sami Paşa Konağı misillü Hindistan’dan, Afganistan’dan, Acemistan’dan ve Irak’tan; Konya’dan veya Bursa’dan gelenlerle dolu idi. Paşa bunların hepsiyle konuşur, hatırlarını sorar, işlerini kolaylaştırır, lazım gelenlere tavsiye eder; misafirleriyle de ilim ve edebiyattan bahisler ve münakaşalar ederek faydalı vakitler geçirirdi. Konak bir mektepti denebilir. Herkes okur, okutturulurdu. Ağalardan evli olanların çocukları mekteplere verilir ve dersleri konaktaki hocalarla murakabe ettirilirdi. Bunlardan kaç tanesi böylece yetiştirildi, memur, hatta âmir oldu. Bunlar böyle olduğu gibi genç memurlardan kimde istidat görürse Suphi Paşa onu kolundan tutar, himaye eder, işe sarar yetiştirirdi. Konağa müdavim ulema ve üdebadan birçoğu da paşazadelere hususi dersler verirlerdi.</p>

  <p class="normal">Her akşam fırınlardan konağa gelen dört küfe ekmeğin iki küfesi mahallenin fukarasına verilir, ayrıca da ellerine beş on para sıkıştırılırdı. 1888 tarihinde pederi Sami Paşa gibi çok ilerlemeyen bir yaşta Suphi Paşa vefat ettiği zaman yanlı konaktakiler değil, İstanbul ağlamıştı. Harikten<sup class="calibre3"><a href="../Text/EskiIstanbulKonaklari_split_049.html#footnote-806-101" id="footnote-806-101-backlink">[101]</a></sup> sonra harem dairesine tahvil olunan kârgir konakla selamlık dairesine tahvil edilen kârgir köşk bugün on bir aylık bir yaşta iken babasını kaybeden Hamdullah Suphi [Tanrıöver] Bey’in necibane bir savletiyle harabiden<sup class="calibre3"><a href="../Text/EskiIstanbulKonaklari_split_049.html#footnote-806-102" id="footnote-806-102-backlink">[102]</a></sup> kurtarılmış, kendisine mesken olmuştur. Baba ocağını söndürmeyen evlatların mübarek ve mebruk<sup class="calibre3"><a href="../Text/EskiIstanbulKonaklari_split_049.html#footnote-806-103" id="footnote-806-103-backlink">[103]</a></sup> olduklarına dair büyük sözler var, bu da öyle olacaktır inşallah...</p>

  <p class="sagnormal"><span class="ideitalik">Akşam,</span> 20 Mart 1947</p>

  <div class="clrb"></div>
</body>
</html>
