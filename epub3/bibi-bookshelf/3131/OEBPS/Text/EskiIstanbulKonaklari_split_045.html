<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal1">Mustafa Süreyya Bey’in Yalısı</p>

    <p class="normal">Bahriye Nâzırı Hasan Hüsnü Paşa, merhumun mahdumu Bahriye erkânıharplerinden, rahmetli Mustafa Süreyya Bey’in iskeleye doğru Zeki Paşa Yalısı’ndan evvel gelen güzel ve ahşap bir yalısı vardı. Bu yalı Mustafa Bey’in çocuklarının anne babalarının yalısıydı. Mustafa Bey almıştı ve fevkalâde bir surette ihya etmişti. Fevkalâde sağlam kerestelerle ve en mahir ustalarla inşa edilen binanın metanet ve resaneti<sup class="calibre3"><a href="../Text/EskiIstanbulKonaklari_split_049.html#footnote-806-197" id="footnote-806-197-backlink">[197]</a></sup> hususunda Mustafa Bey’in de hizmeti mütemadi nezareti sebketmişti.<sup class="calibre3"><a href="../Text/EskiIstanbulKonaklari_split_049.html#footnote-806-198" id="footnote-806-198-backlink">[198]</a></sup> Geniş odalar, yayık merdivenler, hamamlar, banyolar, mutfaklar; zira Mustafa Bey’in yemeğe merakı vardı ve en enfesini kendisi yapardı. Ayrıca uşak odaları, ahırlar bu yalıya kolaylık (konfor) veriyordu. Girmesi, çıkması, oturması, kalkması kolay bir konaktı. Hele halayıkları ve uşakları müeddep ve mürettepti.</p>

    <p class="normal">Haremi vefat ettikten hayli sonra Mustafa Bey bu yalıda bir daha evlendi. Senelerce de oturdu. Beş sene mukaddem<sup class="calibre3"><a href="../Text/EskiIstanbulKonaklari_split_049.html#footnote-806-199" id="footnote-806-199-backlink">[199]</a></sup> bu canım yalıyı da sattılar ve emsaline lâyık bir günah olsun diye yıktılar. Zavallı Mustafa selâmlık kapısı önündeki rıhtım üzerinde balık avlardı. Davet ederdi, balık ziyafetleri verirdi. Hele elleriyle hazırladığı bir Çerkeztavuğu vardı, dünya mislini ne görmüştür, ne görecektir, diyeceğim.</p>

    <p class="normal1">Kayıkhaneli Yalılar</p>

    <p class="normal">Rumelihisarı’nda bunlardan da vardı. Arkalarında cadde yani yol (!) geçen yalılar denize ziyade yakın idiler. Ve her birinin ayrı ayrı rıhtımı vardı. Bu rıhtımların arası açıktı. Ve bu açıklıktan binaların altındaki kayıkhanelere girilirdi. Binaenaleyh açıkların üstünde köprüler vardı, oralardan geçilirdi. Bu yalılardan bir tanesi hatırımda kalmış. Profesör Kadri Raşit Paşa’nın, büyük biraderinin yalısı... Kırmızı boyalı bir yalıydı. Hatta bu dahi hatırımdadır. Mukim Paşa’dan çok evvel bu sahilhanede bilahare Mekke Emiri olan Şerif Ali Haydar Paşa’nın kayınvalidesi Tevhide Hanımefendi oturmuştu. Babamla kız kardeş çocukları oldukları için sık sık gider, bu yalıda oynar, rıhtımda balık avlardım. Büyük pencereleri, yüksek köşe pencereleri, eflâke ser çekmiş tavanları, kocaman kocaman kapıları bunu da hatırlıyorum. Her kapıya asılmış kapı perdeleri binanın ve dâhilinin hususiyetinden idi. Rumelihisarı’nda bilahare valiliklerde bulunmuş olan, Şura-yı Devlet ricalinde Hacı Reşid Bey’in (paşa) de küçük ve güzel bir yalısı vardı. İskeleye çok yakındı ve Mukim Paşa Yalısı gibi caddenin önünde denizin üstünde kaimdi. Ailece sevdiğimiz ve hürmet ettiğimiz Reşit Paşa vefatından sonra da oğulları Salih ve Feyzi Beyler burada yazları geçirirlerdi.</p>

    <p class="normal">Reşit Paşa’nın deniz üstündeki odasında ve penceresinin önünde müptelâsı olduğu nargilesini içişi, içire içire ders verircesine konuşuşu hakikaten inşirah verici<sup class="calibre3"><a href="../Text/EskiIstanbulKonaklari_split_049.html#footnote-806-200" id="footnote-806-200-backlink">[200]</a></sup> bir güzellikte ve kıymette idi. Bu yalı da tarihe düştü. İstimlâk edildi; yıkıldı filân. Güzel ve Boğaziçi’ne yakışan ahşap ve mütevazı derli tolu bir yalı idi. Cenab-ı Hak Reşid Paşa’ya da yalıya da rahmet eylesin.</p>

    <p class="sagnormal"><span class="ideitalik">Akşam,</span> 15 Eylül 1947</p>

    <div class="clrb"></div>
  </div>
</body>
</html>
