<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_22">Yine Çamlıca Köşkleri</h1>

  <p class="normal">Eski Jön Türklere şiddetle muhalif olmakla meşhur Ramiz isimli bir paşanın köşkü Bağlarbaşı-Kısıklı şosesi üzerinde kâin idi. Harem selamlık iki büyük ahşap binayı ortasına alan büyük bir bahçe ve yüzlerce ağaç bu köşkün şöhretini dillere destan etmişti. Ramiz Paşa çok muhterem bir zat<br class="chapter" />
  imiş.</p>

  <p class="normal1">Mustafa Fazıl Paşa Köşkü</p>

  <p class="normal">Mısırlı Mustafa Fazıl Paşa, Hıdiv İsmail Paşa’nın küçük biraderidir ve Osmanlı Devleti’nin Maliye Nâzırlığı’nda bulunmuştu. Çamlıca yolu üzerindeki köşkünün mevkiini kendi intihap etmiş ve burasını bir şevk ve zevk merkezi haline sokmuştu. Sarayında sabahlara kadar bakara oyunu oynanır, gece yatısına gelen misafirlere ikramlar edilir, köşkün karşısındaki umumi bahçede sazlar çalınır, aynı zamanda da yüzlerce halk eğlendirilirdi. Çamlıca’nın civcivli zamanı Mustafa Fazıl Paşa’nın vefatına kadar devam edebilmişti. Bu köşklerde babasından sonra kerimelerinden Prenses Rukiye senelerce oturmuştur. Bir kısmı hâlâ durur. Bu köşkün müstesna bir hususiyeti de sahibinin cömertliğinde ve kumarda kazandığı paraları kura çekerek misafirlerinden birine vermesinde idi, derler. Bir şey daha derler; o da Maliye hazinesinde para azaldıkça nazır paşanın kesesinden tediyat<sup class="calibre3"><a href="../Text/EskiIstanbulKonaklari_split_049.html#footnote-806-141" id="footnote-806-141-backlink">[141]</a></sup> yapmasıdır. Para yekçeşmdi. Fakat erkek güzeli idi, kardeşine çok benzerdi.</p>

  <p class="normal1">Tunuslu Mahmud Paşa’nın Köşkü</p>

  <p class="normal">Mal-i Karun’a sahip Tunuslu Mahmud Paşa’nın Köşkü Mustafa Fazıl Paşa’nın ta karşısında ve yine Millet bahçesi’ne yakındı. Asıl zevk u tarab bu hanede cari idi. Paşanın cariyelerini bahçedeki küçük havuzda yüzdürürken harem dairesinde ve selamlık köşkünde gece gündüz kalabalıklı ıyş u nûş<sup class="calibre3"><a href="../Text/EskiIstanbulKonaklari_split_049.html#footnote-806-142" id="footnote-806-142-backlink">[142]</a></sup> devam ederdi. Bahçeye nâzır komşu evlere birer balkon vazifesi görür, hem o evlerin sahiplerini, hem de misafirlerini tenşit ederdi.</p>

  <p class="normal">Sonradan bunun farkına varan paşa köşkün diğer komşu köşklere bitişik olan duvarları üzerine eflake ser çeken tahta perdeler ördürmüş, hatta bu yüzden Mabeyinci Emin Bey’le aralarında senelerce süren davalar açılmıştır.</p>

  <p class="normal">Bu Tunuslu Mahmud Paşa’nın büyük oğlu Tahir Bey, Mısırlı Mustafa Fazıl Paşa’nın Prenses Rukiye ile evlendirilmişti. Bunların oğullarından Adil Ayat Bey’in Suriye krallığına talip olduğunu, hatta Mösyö Claudia Farrer’e <span class="ideitalik">Figaro</span>’da bir başmakale yazdırdığını hatırlıyorum. Bu paşanın ikinci oğlu Ahmed Bey de bizim İstanbul’da ve Ankara’da tanıdığımız ve sevdiğimiz Reşid b. Ayat’tır. Hayatın harareti ve emelin neşeleri içinde servetlerini heba eden Tunuslu Mahmud Paşalar, sonraları korularında asırlar görmüş ağaçları satmaya başlayınca Samipaşazade Sezai Bey merhum <span class="ideitalik">Bir Asır İki Yüz Elli Kuruşa</span> isimli bir eser yazmış, felekten şikâyet etmişti.</p>

  <p class="normal1">Kazasker Necip Molla’nın Köşkü</p>

  <p class="normal">Çamlıca’daki Bektaşî tekkesi Sultan Mahmud’un hemşiresi Esma Sultan Sarayı’nın civarına tesadüf ediyordu ve bundan sonra Marmara’ya nazır Küçük Çamlıca eteklerinin Bağlarbaşı tarafında Necip Molla’nın köşkü vardı. [Necip Molla] Şura-yı Devlet azasından Vahit Bey’in pederidir. Bu köşkün hususiyeti bağları ve üzümleri idi ve yanılmıyorsam eğer çeşmesindeki suyun letafeti, lezzeti idi. 1310 [1894] depreminden sonra idi zannediyorum Sultan Aziz’in en küçük oğlu Şehzade Seyfeddin Efendi merhum bu köşkü kiralamış, bir müddet sonra da satın almıştı. (Seyfeddin Efendi Nice’de ölmüştür). Yalnız bağlarından pek istifade edememişti. Filoksera hastalığı bir aralık İstanbul’da ne kadar bağ ise hepsini bozmuştu. Şu halde bu yokluğa çare bulmuştu. Bağları sökmek ve yerine kocaman bir havuz yapmak. Bu yapıldı ve bir ufak motor şehzadeye bu havuzda eğlence oldu. Meşrutiyet’ten sonra (1908) havuzunda staj yapan Seyfeddin Efendi Şirket-i Hayriye vapurlarının bazılarında zevk namına kaptanlık ettiğini biliyoruz. Muvaffak da olmuş imiş. Fakat o canım bağa yazık olmamış değildi.</p>

  <p class="normal1">Madrit Sefiri Sermed Efendi’nin Köşkü</p>

  <p class="normal">Eski ricalden Sermed Efendi’nin köşkü Bağlarbaşı’nda Altunizade Mahallesi’ne sapan meydanda kâin idi. Meşrutiyet’ten evvel Adana’ya vali olan Bahri Paşa Priştina mutasarrıflığından mazûl iken bu köşkte otururdu. Hususiyeti, Bahri Paşa’nın önünden geçen her dostu pencereden bağıra bağıra çevirip ikramlar etmesinde ve “Huda hakkı” için nidasıyla tavanları çınlatmasında idi. Bahri Paşa çok dost adamdı, çok da güzel adamdı ve Çamlıca komşularından Doktor Profesör Müşir Nafiz Paşa ile sevişir, sık sık görüşürlerdi.</p>

  <p class="normal">Sermed Efendi’nin köşkü Şehzade Abdülmecid Efendi’nin sarayına bitişik olduğu ve efendi sık sık ata binerek gezmeye çıktığı için Bahri Paşa, tesadüften çekinir, şehzadeyi görür görmez, önünde oturduğu pencereden hemen çekilirdi. Bu köşkün pek büyük olmayan harem selamlık iki bahçesi vardı amma nezareti yoktu.</p>

  <p class="normal1">Hassa Müşiri Rauf Paşa ve Komşuları</p>

  <p class="normal">Küçük Çamlıca’nın Marmara’ya nazır bir yerinde de Rauf Paşa’nın ve damadı Ali İhsan Bey’in (Çerkez İsmail Paşazade. Sonraları Hariciye müsteşarı olmuştu.) köşkleri ve bahçelerinde bostanları, ekin tarlaları, ziraat makineleri, yemiş ağaçları, müteaddit kuyu ve üzüm bağları vardı. Rauf Paşa, yazları Sultan II. Hamid’den izin alarak sık sık köşke gelir, bir ufacık çiftlik gibi olan bahçesinde meşgul olur, eğlenirdi. En yakın komşu köşkü de Menemenli Tahir Bey’in köşküydü. Paris sefiri Numan Bey’in [Menemencioğlu] babası Rifat Bey de bu ailedendi.</p>

  <p class="normal">Biraz ötede Acıbadem Caddesi’nin başında, Köçeoğlu’nun malikânesi bulunurdu. Bunu sonraları Mısırlı bir prensesle evlenen padişahın yaveri “serhafiye” lakabıyla meşhur olan Ahmed Celaleddin Paşa satın almıştı. Müşir Namık Paşazade Cemil Paşa’nın köşkü de bahçesi geniş olduğu için arka taraftan Küçük Çamlıca’ya kadar uzanırdı. Bu ahşap köşk Cemil Paşa’nın oğlu Hamid Bey hayatta iken umranını muhafaza ediyordu. Şimdi harap ise de zannederim aileden çıkmamıştır.</p>

  <p class="normal1">Sadrazam Fuad, Damad Mahmud Paşaların Köşkleri</p>

  <p class="normal">Erkânı-ı Harbiye Umumiye Müşiri İbrahim Edhem Paşa’nın köşkü evvelce Sadrazam Fuad Paşa’nın malı idi. Varisleri tarafından Edhem Paşa’ya satılmıştır. Fuad Paşa Çamlıca’yı çok severdi. Hele Kısıklı suyunu diğerlerine tercih ederdi, derler. Sultan Mecid’in kızı Seniha Sultan’ın ve Sultan Mahmud’un kızı Adile Sultan’ın köşkleri de Koşuyolu’na giden etekler üzerinde idi. Seniha Sultan yazları bu sarayında otururken sık sık atla gezmeye çıkan kocası Damat Mahmud Paşa’yı ve yanında yine atla beraber gezdirdiği Prens Sabahaddin Bey’i sokakta görürdük.</p>

  <p class="normal">Bir defasında ben babamla beraberdim; kendisine rast geldik. Atını durdurdu, babamla konuşmaya başladı. O kadar nazikâne tavırlar aldı ki ayrıldıktan sonra pederim, “Bu paşamız çok müstehzidir, ondan dolayı böyle konuşur” demişti, hiç unutmam.</p>

  <p class="normal">Altunizadelerin köşkleri ve Altunizade Cami-i Şerifi dahi Koşuyolu Caddesi üzerindedir. Altunizadelerin şöhreti, fukaraperverlikleri idi. Ben babamın ahbaplarından ve bu aileden beyaz sakallı bir zat tanımıştım. İsmi Necip Bey’di. Hâlâ gözümün önündedir, insan güzeli bir adamdı.</p>

  <p class="normal1">Adile Sultan</p>

  <p class="normal">Doksan yaşlarına kadar yaşayan Adile Sultan bir gün kızmış, Sultan II. Hamid’e yani küçük kardeşi Sultan Mecid’in oğluna gelerek; “Sen neden benim sözümü yerine getirmiyorsun. Ben erkek olsaydım, senin babandan evvel padişah olacaktım, utanmıyor musun? Haydi bakayım istediğimi yap!” dediği muhakkaktır. Sultan II. Hamid halasının elini öperdi.</p>

  <p class="sagnormal"><span class="ideitalik">Akşam,</span> 26 Aralık 1946</p>

  <div class="clrb"></div>
</body>
</html>
