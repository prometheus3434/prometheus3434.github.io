<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_18">Eski Konaklarda Saz Takımları</h1>

  <p class="normal">Evvel zaman içinde yaz mevsimlerini Bebek’teki evimizde geçirirdik. Kalabalıktık. Babamın annesi, babam, ben ve dadım –zira anacığımı ölüm almış götürmüştü- amcam ve bütün ailesi, akrabasından olduğumuzu Plevne kahramanı Gazi Osman Paşa ile çocukları hep beraber otururduk. Evimizde usul bize dadılarımızla ayrı yemek yedirmek bizi erken yatırmaktı.</p>

  <p class="normal">Bu, müstesnası olmayan bir haletti. Elinden kurtulamaz, uykumuz gelsin gelmesin, yataklarımızı boylardık. Ancak tek bir müstesna vardı. Mehtaplı geceler Boğaziçi’nde yapılan ve mutlaka Bebek’ten geçen saz âlemlerini bize göstermek... “Çocuklarımıza bu zevki vermeliyiz” derler bizi bekletirlerdi. Bir de bu usulün tuhaf tarafı vardı. o akşam duyulan şarkılarından bazılarını ısrar eder, bize de mırıldatırlardı. Ben ilk şarkıyı böyle öğrenmiştim. “Küçüksu’da ne işin var?” şarkısı...</p>

  <p class="normal">Hatırımda yanlış kalmamışsa Sultan Mahmud’un şarkısıdır.</p>

  <p class="normal1">Konaklarda Saz Takımları</p>

  <p class="normal">Bazı konaklarda ve bilhassa harem dairelerinde kalfalardan istidatlı ve arzulu olanlara şarkı saz ve raks öğretirlerdi. Saz ve şarkı hocaları evlerinde ders verdiren konakların kapılarını muttasıl çalar, aylarca, senelerce ders vererek hanende ve sazende yetiştirirler. Ve bununla övünürlerdi. Meşhur Kemanî Ağa, Kemençeci Tatyos, Kanunî Şemsi ve Arif, Udî İbrahim, Tanburî Cemil Beyler gibi üstatlar, hatta Enderun-i Hümayun sanatkârları ve daha isimlerini şimdi hatırlayamadığım bir hayli musiki ve usul hocaları bu sayede musikimizi iptizale düşmekten muhafaza ederlerdi.</p>

  <p class="normal">Benim yetiştiği devirde yani Sultan II. Hamid devrinde şu konaklarda muntazam saz takımları vardı: Hamdipaşazade Karesi Valisi Neşet Paşa, Suphipaşazade Sami Bey, Merkez Kumandanı Sadedin Paşa, Bahriye Nâzırı Hasan Paşa, Damat Nureddin ve biraderi Kemaleddin Paşalar, Başkâtip Tahsin ve İkinci Kâtip İzzet Paşa ve diğerleri... Bu zatların harem dairelerinde hanendeler, rakkaseler, sazendeler yetiştirilmişti.</p>

  <p class="normal">Sık sık kadın davetleri olur, ziyafetler çekilirdi. Hülasa bu kapalı kutuların içerilerinde bin bir gûna eğlenceler, var edilmişti. Şu kayıtla ki, selamlık halkı cümbüşlerden hisseçin<sup class="calibre3"><a href="../Text/EskiIstanbulKonaklari_split_049.html#footnote-806-117" id="footnote-806-117-backlink">[117]</a></sup> olamazlar, hareme sokulamazdı. Yalnız selamlıklarda saz âlemi yapılırsa harem halkı kafes arkasından bu âlemi görür ve dinlerdi. Buna müsaade edilmişti. Mesağ<sup class="calibre3"><a href="../Text/EskiIstanbulKonaklari_split_049.html#footnote-806-118" id="footnote-806-118-backlink">[118]</a></sup> vardı.</p>

  <p class="normal1">Konaklarda Saz Teşrifatı</p>

  <p class="normal">Ta çocukluğumdan beri kaç tanesinde bulundum. Bilmem ki, şu saz teşrifatımı nasıl arz edeyim. Aşağı yukarı şöyle idi:</p>

  <p class="normal">1. Başı veya dişi ağrıyan, yani neşesiz görünmek zorunda bulunan sanatkâr (équipe) kümeye giremezdi. “Neşesiz görünüyor, keyif kaçırır” derlerdi.</p>

  <p class="normal">2. Sazendeler, hanendeler bir renkten ve bir biçimden elbiseler, oyalarla süslü hotozlar giyerlerdi. Rakkaseler oyunun icabına göre; mesela zeybek oyunlarında kâmilen zeybek esvabı giyerlerdi. Bu pahalıya mal olurdu; amma olurdu.</p>

  <p class="normal">3. Şarkılardan bazıları da solo olarak söylettirilirdi; bütün saz takımıyla beraber... Kim söyleyecekse kalkar, solosunu yapardı. Hele saz ve rakkase guruplarının büyük salonlarda veya sofalarda toplanmış misafirlerin huzuruna çıkışı zevkli bir manzara idi. Talimli muntazam asker gibi gelir, selam verir, yerlerini alırlardı.</p>

  <p class="normal">4. Saz çalınırken veya oyunlar oynanırken kimse yerinden kalkmaz ve kimseye tepsilerle şu veya bu ikram edilmezdi. Kimlerdi hâlâ hatırımdadır, bir de Zekiye Sultan’ın tertip ettiği bir eğlentide iki misafir hanım -yeni hanımefendi olmuşlardan idiler- saz çalınırken fazla gürültü etmelerinden naşi kemal-i nezaketle salondan dışarıya davet edilmişlerdi.</p>

  <p class="normal1">Sazsız Konaklar</p>

  <p class="normal">Bazı konaklar da zevk u tarab<sup class="calibre3"><a href="../Text/EskiIstanbulKonaklari_split_049.html#footnote-806-119" id="footnote-806-119-backlink">[119]</a></sup> vadisinden geçmemişlerdi. Bunlarda incesaz takımı ve rakkaseler yoktu. Fakat dairelerinin intizamı ve tertibi hususunda diğerlerinden farklı değillerdi ve dağdağaları daha az olduğu için evleri daha sakin ve daha mürettepti. Gazi Osman Paşa, Sadrazam Arifî ve Abdurrahman, Ahmed, Ali Rıza Mümtaz Paşaların ve daha birçoğunun konakları gibi. Gerçi bunlarda herhangi bir sazı öğrenmek isteyene rastlanmazdı; ama çalgıcı ve oyuncu gurupları yoktu. Hülasa bu hanelerde mektep gibi adamlar yetiştirirler ve bunlar evlendirmek, iyi kocalara kavuşturmak için dikkat sarf ederlerdi. Bu âdetin öyle de iyi tarafı da vardı ki çıraklar, yeni evlendirilmiş olarak saraylardan ve konaklardan çıkmış, çoluk çocuk sahibi olmuş olanlar efendilerini taklide yeltenir, ellerinden gelen iyilikleri yapmakta tereddüt etmezlerdi. Mesela Sadrazam Reşid Paşa’nın kalfalarından Mahnur Hanım’ın evladı olmadığı için fart-ı şefkatle ve parasıyla yetiştirdiği bir çocuğu evlendirmesi, sermaye ve iş sahibi, hülasa adamakıllı bir adam etmesi gibi misaller çok vardı.</p>

  <p class="normal1">Haremlerde Teşrifat</p>

  <p class="normal">Eski saraylarla büyük konaklarının şöyle de bir teşrifatı vardı. Çamaşır ve ütücüler, kilerci ve sofracılar, ortalık temizleyenler, misafir kabul edenler ve bunların başında baş kalfalar ve bu müstahdemlerin derece atlamalarını baş kalfalar tayin ederlerdi. Çalışma günleri de kalfaların ayırdıkları günlerde yapılırdı. Aklına gelen çamaşır yıkayamaz, ütü ütüleyemez, ortalığı silemezdi. Bunların günü ve saatleri mukayyetti. Bazı kayıtlar daha vardı.</p>

  <p class="normal">1. Büyük saraylarla konaklarda alaturka hamamlar her gün yandığı için çok temiz olmak.</p>

  <p class="normal">2. Mağrur görünmemek.</p>

  <p class="normal">3. Misafirleri fazla sıkacak kadar didelememek.</p>

  <p class="normal">4. Daima güler yüzlü gözükmek, “suratsızlık uğursuzluktur.”</p>

  <p class="normal">5. Misafirlere sual sormamak. Aksi takdirde mütecasiri ceza görürdü. Mutlaka belden aşağı vurulmak şartıyla dövülmek şartıyla...</p>

  <p class="normal">Bunun bazen komik tarafı hâdis olurdu; mesela büyük hanımefendinin hiddetlendiği bir halayığı cezalandırmak için keyfiyeti gelin hanıma havale etmesi gibi. Gelin hanımlardan biri bana aynen şöyle söylemişti: Kayınvalidem bir kıza kızmış, beni odamdan çağırdılar, yanına gittim. Elime bir Çerkez kamçısı verdi: “Haydi, git falan kızı döv” demesin mi elim ayağım titredi, şaşırıp kalmıştım. Bu kayınvalide dayağın cennetten çıktığına kani idi. Kızları pestile çevirirdi.</p>

  <p class="normal">Sultanların ve hanımefendilerin ehemmiyet verdikleri bir mesele daha vardı. Konaklarına saz takım taklavatlarını göstermemek... Bunun için çalışırlar, mâni olurlardı. Yahut öyle zannederlerdi, diyelim. Çünkü paşalarımızdan biri:</p>

  <p class="indentmetin"><span class="ideitalik">Bir zemin bulmuş olurdum dil-i didende senin</span></p>

  <p class="indentmetin"><span class="ideitalik">Girmiş olsaydım eğer râz-ı nihânının yerine</span></p>

  <p class="indentmetin"><span class="ideitalik">Saz-ı sinem ile ben nağmeler icâd edeyim</span></p>

  <p class="indentmetin"><span class="ideitalik">Beni al sevdiğim aguşa kemanın yerine</span></p>

  <div class="clrb"></div>

  <p class="normal">Demiş. Kaşla göz arası sazendelerden birini istifraş;<sup class="calibre3"><a href="../Text/EskiIstanbulKonaklari_split_049.html#footnote-806-120" id="footnote-806-120-backlink">[120]</a></sup> hanımefendinin zabıta-i mâniasını hurdahaş etmişti.</p>

  <p class="sagnormal"><span class="ideitalik">Akşam,</span> 27 Şubat 1947</p>

  <div class="clrb"></div>

  <div class="calibre1" id="calibre_pb_29"></div>
</body>
</html>
