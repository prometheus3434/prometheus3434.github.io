<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_10">Reşid Akif Paşa’nın Konağı</h1>

  <p class="normal">Senelerce Babıâli Âmedî Odası hülefalığında, Şura-yı Devlet Mülkiye Dairesi azalığında ve sonraları da üç beş sene kadar Sivas valiliğinde bulunan ve 1324 [1908] hürriyetini müteakip Dâhiliye Nezaretine getirilerek ahval-i sıhhiyesi bahanesiyle istifa eden Reşid Akif Paşa’nın Sivas’a gitmezden evvel ve sonra Şehzadebaşı’nda Vezneciler’de Burmalımescit civarındaki konağı -bir yangında yanmıştır, yerinde yeller esiyor-; âdeta bir akademi gibi bir yerdi. Bu zat biraderi Kazım Bey’le beraber oturduğu için bu eski hanedan evlatlarının misafirleri de sayılayamayacak kadar çoktu. Komşulardan bu eve layık olanlar; edip ve şairler; hacılar, hocalar; âlimler, cahiller; gençler, ihtiyarlar; akraba ve emektarlar maaile<sup class="calibre3"><a href="../Text/EskiIstanbulKonaklari_split_049.html#footnote-806-82" id="footnote-806-82-backlink">[82]</a></sup> bu konakta yerler, içerler; bazıları da aylarca misafir olarak yatar, kalkarlardı.</p>

  <p class="normal">Rodos’ta bir mahkeme reisi olan şair-i meşhur Hersekli Arif Hikmet Bey İstanbul’a geldikçe Reşid Akif Paşa’nın misafiri olurdu. Buna sebep de o zaman Akif Paşa’nın Rodos valisi olarak hayatta bulunması ve Arif Hikmet Bey’e müteveccih olmasıydı.</p>

  <p class="normal">Mutasarrıflıklarda gezen şair Celal Paşa, Adliyecilerden Şair Tevfik Lâmi Bey, “Serhafiye” lakabıyla meşhur ve fakat çok namuslu hareket eden Kadri Bey (Sultan II. Abdülhamid’in bendelerinden idi), Osman Nizami Paşa (bir aralık Harbiye Nâzırı olmuştur ve Müşir Ali Rıza Paşa’nın oğludur), Mütareke senelerinde sadrazam olan (1918-19) Müşir Ahmed İzzet Paşa (Reşid Akif Paşa’nın akrabasındandır), Hicaz valiliğinde bulunan Babanzade Mustafa Zihni Paşa (Profesör Şükrü Baban’ın pederidir), ezkiya-yı üdebadan<sup class="calibre3"><a href="../Text/EskiIstanbulKonaklari_split_049.html#footnote-806-83" id="footnote-806-83-backlink">[83]</a></sup> Manastır Valisi Faik Paşa, Haremeyn Kapı Kâhyası Hacı Kâmil Efendi merhum (bu zat müddet-i ömrünce ot minder üzerinde yatıp uyumuştur ve Fatih’teki konağından memuriyetine gidip gelirken atından başka bir şeye binmemiştir, doksan yaşında vefat etti), Sadaret<sup class="calibre3"><a href="../Text/EskiIstanbulKonaklari_split_049.html#footnote-806-84" id="footnote-806-84-backlink">[84]</a></sup> müsteşarı Âyan’dan Tevfik Paşa gibi bir çok güzide zevat Müşir Akif Paşa’nın konağını terk etmezler ve hürriyetten sonra satranç meraklıları arasında bazen Reis-i Cumhur İsmet [İnönü] Bey’i de gördükçe hâsıl ettikleri zevk ve neşeyi de saklamazlardı.</p>

  <p class="normal">İsmet İnönü Yemen’de Ahmed İzzet Paşa ile birleşmiş ve sevişmiş olduğu için vefatına kadar İzzet Paşa’yı himaye etmiş ve merhumu son zamanlarında zaruretten kurtarmıştır. İstitraden şunu söyleyeyim vefatından birkaç gün evvel kendisini ziyaret ettiğim zaman halinden bana bahsederken “Şunu da bil ki oğlum, eğer İsmet Paşa olmasaydı ben aç kalırdım” demişti.</p>

  <p class="normal">Babam merhum Reşid Mümtaz Paşa, Reşid Akif Paşa’nın çok samimi arkadaşı olduğu için sık sık görüşürler; o zaman âdetince beni de peşlerinden sürüklerlerdi. İlim ve irfan ile mücehhez<sup class="calibre3"><a href="../Text/EskiIstanbulKonaklari_split_049.html#footnote-806-85" id="footnote-806-85-backlink">[85]</a></sup> olan bu adamlarla dostları ve misafirleri laklakıyattan ziyade ciddi bahislerle vakit geçirdikleri için şakalarında bile edebî ve edibane tavırlar gösterir; nükteli de olsa ukdesiz konuşurlardı.</p>

  <p class="normal">Biz çocuk denecek kadar gençtik. Mektebe gidiyorduk. Derse çalışmalı, erken kalkmalı idik. Buna rağmen bu toplantılardan kaçamazdık. Babalarımızın bir derdi de bizi aralarında bulundurmak, dinlemeye ve söylemeye alıştırmaktı. Bazı bahislerde bize notlar tuttururlar, birkaç gün sonra imtihan ederler, muvaffak olursak bir lutf-ı mahsus olarak bizi Abdürrezzak’ın ve Mınakyan’ın tiyatrosuna gönderirlerdi. Yalnız şakalarını biraz dekolte bulduklar için Kel Hasan Efendi’ye pek göndermezlerdi.</p>

  <p class="normal">Reşid Akif Paşa’nın en büyük zevki âlem-i ulemadan Molla Esad Bey ile Babanzade Mustafa Zihni Paşa’yı tutuşturmak ve münakaşalarından istifadeli neticeler çıkarmaktı. Bu zevatın her ikisi cidden âlim hatta birer âlem idiler. Molla Esad Efendi, babamın büyük teyzesinin ve Balıkesir eşrafından Şerif Paşa’nın oğludur.</p>

  <p class="normal">1311 [1895] senelerinde idi. Büyük validemi kaybettikten sonra artık Bebek’teki yalımızda oturmak istemeyerek Çamlıca’da bir köşk kiralamıştık. O sene Reşid Akif Paşa da Kısıklı’da bir köşk tutmuştu ve Ahmed İzzet Bey (Paşa) ile beraber oturuyordu. Ahmed İzzet Bey bu tarihte Erkânıharbiye<sup class="calibre3"><a href="../Text/EskiIstanbulKonaklari_split_049.html#footnote-806-86" id="footnote-806-86-backlink">[86]</a></sup> binbaşısı idi ve lütfen bize hocalık ediyordu. Yaz mevsiminin cuma ve pazar günleri hepimize bayram gibi gelirdi. Çünkü misafirlerimiz gelirdi. Bir hafta evvelden hazırlanan yemekler hazırlanırdı. Ayranlar, şerbetler yapılırdı. Kuyular kazılır, kuzular çevrilirdi. Yemekten sonra da bermutat bahisler ve münakaşalar edilirdi. İşte bu günlerden birinde idi, nasıl oldu pek dikkat etmemişim galiba. Birdenbire ortaya “Felaketzede demek doğru değildir, felekzede demelidir”, bahsi çıktı ve saatlerce devam etti. Bizi de bırakmadılar sürekli notlar tutturdular.</p>

  <p class="normal">Dava şu idi: “Araplar ‘felek’ kelimesini şöyle tarif ederler. Felek=medarü’n-nücum... Yani yıldızların daire olduğu gök deryanın çalkanan dalgası ve her şeyin müstedarı...”<sup class="calibre3"><a href="../Text/EskiIstanbulKonaklari_split_049.html#footnote-806-87" id="footnote-806-87-backlink">[87]</a></sup> “Hassaten deveranın ismi Türkçede ve Farisî’de olduğu gibi Araplar ‘felek’ kelimesini dühûr<sup class="calibre3"><a href="../Text/EskiIstanbulKonaklari_split_049.html#footnote-806-88" id="footnote-806-88-backlink">[88]</a></sup> mânâsında kullanmazlar. Zaten bu kelime Türkçede de kullanılmış değildir. Ancak son zamanlarda duyulmuştur. Hem nasıl olmuştur da bazı lügatçiler bu kelimeyi Arabî’dir diye kitaplarına sokmuş ve mânâlandırmışlardır, hayret olunur” diyen Molla Esad Bey’e Mustafa Zihni Paşa, “Molla Esad Beyefendi’nin hakları vardır. ‘Felaket’ diye bir mastar yoktur, binaenaleyh ‘felaketzede’ demek galattır, hatta yanlıştır” cevabını veriyordu. Hülasa “felekzede, afetzede, asibzede<sup class="calibre3"><a href="../Text/EskiIstanbulKonaklari_split_049.html#footnote-806-89" id="footnote-806-89-backlink">[89]</a></sup> diyelim; fakat ‘felaketzede’ demeyelim” diyorlar; bize de dikkat etmemizi emrederek bazı mısralar yazdırıyorlardı:</p>

  <p class="indentmetin"><span class="ideitalik">Dost bî-perva; felek bî-rahm; devrân bî-sükûn</span></p>

  <p class="indentmetin"><span class="ideitalik">Dert çok, hemderd yok, düşmen kav’i, tali’ zebûn</span></p>

  <p class="indentmetin"><span class="indentmetin1"><span class="indentmetin1"><span class="indentmetin1"><span class="indentmetin1"><span class="indentmetin1">Fuzulî’den</span></span></span></span></span></p>

  <p><br class="chapter" /></p>

  <p class="indentmetin"><span class="ideitalik">Felek dedikleri nâ-pâyidârı benden sor</span></p>

  <p class="indentmetin"><span class="indentmetin1"><span class="indentmetin1"><span class="indentmetin1"><span class="indentmetin1">Nedim’den</span></span></span></span></p>

  <p><br class="chapter" /></p>

  <p class="indentmetin"><span class="ideitalik">Iyş ü nûşu bize devrinde felek baş etti</span></p>

  <p class="indentmetin"><span class="indentmetin1"><span class="indentmetin1">Koca Ragıp Paşa’dan</span></span></p>

  <p><br class="chapter" /></p>

  <p class="indentmetin"><span class="ideitalik">Evza’-ı nâ-becâsını nevcâh olanların</span></p>

  <p class="indentmetin"><span class="ideitalik">Nâçâr halk çekse felek çekmek gerek</span></p>

  <p class="indentmetin"><span class="indentmetin1"><span class="indentmetin1">Esad Muhlis Paşa’dan</span></span></p>

  <p><br class="chapter" /></p>

  <p class="indentmetin"><span class="ideitalik">Felekte baht utansın bî-nasib erbâb-ı himmetten</span></p>

  <p class="indentmetin"><span class="indentmetin1"><span class="indentmetin1"><span class="indentmetin1"><span class="indentmetin1">Namık Kemal’den</span></span></span></span></p>

  <p><br class="chapter" /></p>

  <p class="indentmetin"><span class="ideitalik">“Feleğin çemberi” veya “kambur felek”</span></p>

  <p class="indentmetin"><span class="indentmetin1"><span class="indentmetin1"><span class="indentmetin1">Halk lisanından</span></span></span></p>

  <div class="clrb"></div>

  <p class="normal">Ve emsali gibi... Binaenaleyh dehrin musibetine giriftar olanlara;<sup class="calibre3"><a href="../Text/EskiIstanbulKonaklari_split_049.html#footnote-806-90" id="footnote-806-90-backlink">[90]</a></sup> ikbali idbara<sup class="calibre3"><a href="../Text/EskiIstanbulKonaklari_split_049.html#footnote-806-91" id="footnote-806-91-backlink">[91]</a></sup> dönenlere; ayağı başına çıkanlara; evi başına yıkılanlara; dostundan tokat, ailesinden sille yiyenlere “felekzede” ıtlak olunabilir, “felaketzede” demek ıtlak olunamaz. Kitapta yeri yoktur, yanlış olur, kararını vermişlerdi.</p>

  <p class="normal">Biz de dua edelim. Felaket mastarının yokluğunu, yalnız ilmimizle değil, memleketimizin saadet ve selametiyle teyit ve teeyyüt edelim. Reşid Akif Paşa’nın konağında toplanan zevatın bir meziyeti de bilâkayd ü şart erbab-ı namustan<sup class="calibre3"><a href="../Text/EskiIstanbulKonaklari_split_049.html#footnote-806-92" id="footnote-806-92-backlink">[92]</a></sup> oluşlarıydı. Güzeran olan<sup class="calibre3"><a href="../Text/EskiIstanbulKonaklari_split_049.html#footnote-806-93" id="footnote-806-93-backlink">[93]</a></sup> seneler zarfında ve bin türlü münakaşalar, müzakereler, sitemler ve şikâyetler arasında kimsenin burnu kanamamış, hafiyelik bu evin duvarlarına nüfuz edememişti. İlmin, irfanın, şiirin, edebin, samimiyet ve tesanütün, vefa ve sefanın merkezi olan bu konak dediğim gibi bir akademi halinde senelerce dayanmış, aynı zamanda da bir sürü fakiri beslemişti. Felekzede ona derler ki bu gibi mahafilden<sup class="calibre3"><a href="../Text/EskiIstanbulKonaklari_split_049.html#footnote-806-94" id="footnote-806-94-backlink">[94]</a></sup> mahrum kalmışlardır.</p>

  <p class="sagnormal"><span class="ideitalik">Yeni Sabah,</span> 30-31 Mart 1943</p>

  <div class="clrb"></div>
</body>
</html>
