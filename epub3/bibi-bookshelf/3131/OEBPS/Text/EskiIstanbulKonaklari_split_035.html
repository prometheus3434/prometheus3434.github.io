<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_26">Çiftesaraylar</h1>

  <p class="normal">Ortaköy’le Kuruçeşme arasında bir akıntı vardır. Adına Defterdarburnu derler. Oracıklarda kâin ufak bir cami-i şerifin önlerine tesadüf eder. Bu burunda ta Sultan Selim-i Sâlis devrinde bile bir saray varmış ve padişahın hemşiresi ikamet edermiş. Hatta biraz sonra başka sultanlarda orada oturmuşlar, yazları geçirmişler. Rivayet sahih ise Sultan Mahmud-ı Sânî’nin<sup class="calibre3"><a href="../Text/EskiIstanbulKonaklari_split_049.html#footnote-806-168" id="footnote-806-168-backlink">[168]</a></sup> kerimesi Adile Sultan da Kaptan-ı Derya Mehmed Ali Paşa ile bu sarayda evlenmiş. Saray-ı Hümayun’dan bu saraya gelmiş. Şöyle de bir hikâyesi vardır: Bir kuşlu saltanat kayığıyla gelin alayı gelirken Damad-ı Hazret-i Şehriyari Mehmed Ali Paşa’yı beray-ı istikbal<sup class="calibre3"><a href="../Text/EskiIstanbulKonaklari_split_049.html#footnote-806-169" id="footnote-806-169-backlink">[169]</a></sup> rıhtıma getirmişler. Yüzlerce saray kayığı kuşlu kayığı sarmış ve rıhtıma yanaştırmışlar. Usulün icabı sultanın hemen kayıktan çıkmaması olduğu için Adile Sultan da bu kaideye riayet etmiş, yerinden kımıldamamış. Bu da usuldenmiş: Bir saat tutarlarmış, dakikaları sayarlarmış.</p>

  <p class="normal">Elpençe divan duran Mehmed Ali Paşa, değil dakikaların, yarım saatin geçtiğini hissetmişse de yapacak bir şey bulamamış. Muttasıl temenna ederek sultanın teşrifini temenni edermiş. Bu da kâr etmemiş. Nihayet yanı başında tutulan saati bir vurmuş yere düşürmüş ve yüksek sesle: “Sultan efendimizin teşrifleri vakti geldi. Eşref saattir. Kaçırmayalım” nidasında bulunmuş, sultan da kayıktan çıkmış, koltuğa girmiş, ilahilerle sarayına doğru yürümüş.</p>

  <p class="normal">Düğün başlamış, eğlenceler, ziyafetler günlerce sürmüş, şehir de donanmış. Adile Sultan’ın zevcine fart-ı muhabbeti<sup class="calibre3"><a href="../Text/EskiIstanbulKonaklari_split_049.html#footnote-806-170" id="footnote-806-170-backlink">[170]</a></sup> rıhtımdaki saat hadisesiyle başlamıştır ve Mehmed Ali Paşa ölünceye kadar sultan, kocasına râm olmuştur. Sonra da onu vefatına kadar bir an olsun unutmamış durmuştur.</p>

  <p class="normal1">Hedm ü İnşa<sup class="calibre3"><a href="../Text/EskiIstanbulKonaklari_split_049.html#footnote-806-171" id="footnote-806-171-backlink">[171]</a></sup></p>

  <p class="normal">Ben çocuktum, Sultan II. Hamid’in kızları Gazi Osman Paşa’nın kızlarıyla evlendirildikleri zaman, nerede evlendiklerin biliyorum; amma nasıl evlendiklerini asla hatırlamıyorum. Çünkü elimden tutulup düğünlere götürülecek yaşta bile değildim. (Bana her zaman ağabey diyen ablamın kulakları çınlasın). Yalnız Defterdarburnu’ndaki ahşap sarayı halen derhatır ediyorum. Denize çok yakın, geniş, kafesli ve cumbalı, hatta bazı yerlerinde direkli bir sahilsaray idi. Büyük kızı Zekiye Sultan evlendikten bir hayli sene sonra bu harap; fakat emsali nadir kâşâneyi padişah yıktırarak yerine iki saray yapılmasını ve ilk kızına tahsisini yalısı oracıklarda bulunan Bahriye Nâzırı Hasan Paşa’ya emretmişti. Canım sarayı yıktılar ve yan yana iki ahşap bina inşa ettiler. İsimlerine de “Çiftesaraylar” dediler. Yıkılan sarayla yapılan binaların arasında ummanlar arasındaki farklar kadar uzunluklar vardı. Giden âsâr-ı nefise-i atikadan<sup class="calibre3"><a href="../Text/EskiIstanbulKonaklari_split_049.html#footnote-806-172" id="footnote-806-172-backlink">[172]</a></sup> biriydi. Gelenler bildiğimiz büyük konaklar gibiydi.</p>

  <p class="normal">O zaman benden büyük yaşlılar, hatta çok yaşlılar bu ameliyeden nâşi çok, hem pek çok mahzun olmuşlardır. Eskiyi beğenmez yıkarız; amma yeniyi yaparken zevksizliklere bakarız, diyenler de bulunmuştu. Hülasa Çiftesaraylar’ı kimse beğenmemişti. Hele gidenler, bilenler söylerler; haremde olsun, selamlıkta olsun methaller çok çirkindi. Çünkü bodrum katında içeriye girilirdi. Ancak dehrin<sup class="calibre3"><a href="../Text/EskiIstanbulKonaklari_split_049.html#footnote-806-173" id="footnote-806-173-backlink">[173]</a></sup> padişahının kızlarına açılmış saraylar oldukları için içerilerine çok girilirdi. Misafirsiz kaldıkları gün olmazdı.</p>

  <p class="normal">Zekiye Sultan çok nazikti. Asla azameti yoktu. “Bendeniz” diye konuşurdu. Sonra da tatlı ve güler yüzlü konuşurdu. O kadar da mahcup idi ki, eteğini öpmekte ısrar edildikçe âdeta kızarırdı. Sade idi de şatafatsız giyinirdi. En kıymetli elmaslara malik olduğu halde takıp takıştırmazdı.</p>

  <p class="normal">Babası gibi müzikten hoşlanırdı. Kocası kadar saza meftun olmamakla beraber bigane değildi. Birçok şarkı bilir; sever ve çalardı. Misafirlerine sazlarla ikram ettirirdi. Semih idi de ondan alırlardı, alırlardı. Para alırlardı; elmas alırlardı; aylık alırlardı. Hiç sesini çıkarmaz verirdi ve “Hamdolsun, kimin parasını kimden saklayacağız; helal olsun” derdi. Sarayında fukara sofraları vardı. Ortaköy fukarasından birçoğu yemek yerlerdi. Hatta evlerine yemek götürürlerdi.</p>

  <div class="calibre1" id="calibre_pb_39"></div>
</body>
</html>
