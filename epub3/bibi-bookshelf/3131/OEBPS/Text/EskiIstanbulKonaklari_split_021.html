<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Bu zatın mahdumu bizim Nuri Bey’imizdi. (Said Paşa damadı). Ve demek ki onun meşhur olan ziyafetleri, davetleri babadan mevcut bir tabiat idi. Mehmed Efendi ve Fitnat Hanım... Karı koca epeyce mamur ve mesuttular ve evlatlarının mürüvvetini görmekle Cenab-ı Hakk’a hamd edip durdular. Sadrazama dünür, paşalara kayınbaba, kaynana oldular. Sonra da kendilerini mahcup bırakmayan evlatlar yetiştirdiler. Şaka kabilinden şunu da arz edeyim ki tek bir hicranları vardı: O da canları gibi sevdikleri Kenan Paşa’ya yoğurtlu porohi ile tel kadayıfını bir türlü beğendirememeleriydi. Yalnız bundan müştekiydiler. Onların sevdiği bu iki yemeği damat paşa bir türlü sevememişti.</p>

    <p class="normal1">“Anberbu” Pilavı</p>

    <p class="normal">Bilmem bu niçin böyleydi, memuriyetleri arasında İstanbul’da bulunduğu müddetçe, Mustafa Zihni Paşa’nın “anberbu” pilavı, midelerine düşkünler hazaratını<sup class="calibre3"><a href="../Text/EskiIstanbulKonaklari_split_049.html#footnote-806-115" id="footnote-806-115-backlink">[115]</a></sup> âdeta mest ederdi. Bir aralık Vefa semtinde ikamet eden Mustafa Zihni Paşa babamı sevenlerden olduğu için onu ve beni yemeğe çağırır; bu enfes pilavı ikram ederdi. Yalnız bizi mi ya; dostlarımızdan Mucip Bey’i, biraderi Rahmi Bey’i, Reşid Akif Bey’i (paşa), Manastır Valisi Faik Paşa’yı, Beylikçi Nasır Bey’i toplar, pilav yedirirdi. Mübalağasız söyleyeceğim. Anberbu pirincinin kokusu, pilavın pişiriliş tarzı belki İran şahlarına nasip olmuştu. Bunu haşâ aşçılar değil, paşamızın kalfaları yaparlardı. Hanımefendinin yetiştirdiği kalfalar... Bir de sütlü bir tatlı yapılırdı bu konakta. İsmini bir türlü hatırlayamıyorum. Bunlarla beraber bir tatlılık daha vardı: Mustafa Zihni Paşa’nın kendisi... Gayet sevimli, güler yüzlü, alabildiğine zeki, hayret veren bir hafızaya malik; âlim, münşi, hele hüsnü hattı orijinal ve açık, şakaları ve fakat sevdiklerine karşı teyakkuzları çok samimi bir zattı... Fukaraperverdi de... Emektarlar, eski ağalar, babadan kalma bacılar, kimsesizler, pek iyi biliyorum bizim davetli olduğumuz günlerde konakta iseler, bizim yediğimiz yemekleri yerlerdi, bizim anberbuya çullanırlardı. Bilmiyorum, bugün o enfes pilavları yapan bacılardan veya bacızadelerden bir tanesi olsun, baba yadigârı olarak baba dostumuz zade Babanzade Şükrü [Baban] Bey ağabeyimize kalmadı?</p>

    <p class="sagnormal"><span class="ideitalik">Akşam</span>, 5 Haziran 1947</p>

    <div class="clrb"></div>
  </div>
</body>
</html>
