<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="solbaslik" id="calibre_toc_19">Konaklardaki Mektepler</h1>

    <p class="normal">Babamın ağabeyi Ali Rıza Mümtaz Paşa ile aile dostlarımızdan ve arkadaşlarımızdan ve akrabamızdan Defter-i Hakanî Senedat-ı Şeriye Müdürü Molla Esad Bey; Divan-ı Muhasebat ikinci reislerinden Mucip Bey; Babanzade Mustafa Zihni Paşa; Reşid Akif Bey (Paşa); Beylikçi Nasır Bey ve emsali zatlar bizim evde toplandıkları zaman yemek faslından sonraya kadar mâlâyaniyyatla eğlenirlerdi. Daha sonra kahveler ve sigaralar içilirken ciddi münakaşalara başlarlar, güzel güzel konuşurlardı.</p>

    <p class="normal">Bu kadar âlâ! Okumuş yazmış adamlar elbette konuşmalıydılar. Fakat iş bu kadarla kalmazdı. Müteaddî bir veçhe<sup class="calibre3"><a href="../Text/EskiIstanbulKonaklari_split_049.html#footnote-806-121" id="footnote-806-121-backlink">[121]</a></sup> yani bizleri de aralarına alırdı. Dinle bre dinle! Baygınlıklar geçirirdik ama odadan çıkamazdık. Bir fena tarafı daha vardı. Ara sıra bize de hitap ederek: “Ne diyorduk?” diye de sorarlardı. İyi tarafı da vardı ha! Sapıtmaz sırtarmazsak, bize yemiş ziyafetleri verirlerdi. Hatta tiyatroların birinde bir de loca ikram ederlerdi.</p>

    <p class="normal1">Vehbi Efendiler</p>

    <p class="normal">Hâlâ hatırlarım. Bir ramazan gecesiydi. Amcamın damadı Nazım Bey’in konağında iftardan ve teravihten sonra bir Vehbi Efendi hikâyesi tutturdular. Tarihimizde ismi geçen Vehbi Efendiler kimlerdi ve hangi devrin adamlarıydı? Üzerinde durdular. İçlerinden birisi: “Vehbi Efendi, Sultan Mahmud devrinde büyümüşlerdendir. Farisî lisanını iyi bildiği için onu İran sefirliğine gönderdiler. Bağdat tarikiyle İsfahan’a gitti. Hüsnü hizmet etti; tekrar Bağdat’a döndü. Oradan padişaha bir ariza yazarak ‘Devlet-i Âliye ile İran münasebetlerinin bozulmasına Bağdat Valisi Ömer Paşa’nın münasebetsizlikleri sebep olmuştur’ isnat ve iddiasında bulundu. Nasılsa bunu haber alan Ömer Paşa da hemen yola bir katar çıkararak ‘Vehbi Efendi aldatıldı, devletimizin menafini feda etti, aynı zamanda da Acemistan’da sarhoşluk ve çapkınlıklar yaptı; şerefimizi lekeledi’ haberini İstanbul’a yolladı. Ötekinden evvel almış olacak, Sultan Mahmud fena halde hiddetlendi. Vehbi Efendi’nin idamı emrini verdi. Bereket versin bu zatın halis dostları efendiye haber verdiler ve onun kendini belli etmeyerek İstanbul’a gelebilmesiyle beraber Üsküdar’da bir evde saklanmasını temin eylediler. Bu zat pek meşhur olan kasidesini bu zaman içinde yazdı. Manzumeyi padişaha gönderdiler, pek beğendi. ‘Eyvah adamcağıza kıydık’ dedi. Cesaret aldılar, hakikati söylediler. Padişah sevindi ve tedbiri beğendi. Vehbi Efendi’yi taltif etti” mütalaasında bulundu.</p>

    <p class="normal1">Molla Esad Bey</p>

    <p class="normal">Molla Esad Bey, yüksek sesle bu mütalaaya; nazı geçtiği için itiyadı veçhile “Hey gidi cahiller” diyerek şu cevabı verdi: “Hikâye doğrudur; fakat bazı hataları ve noksanları vardır. Evet, tarihte ismi geçen Vehbi ikidir. Bir Seyyid Vehbi; diğeri Sünbülzade Vehbi Efendilerdir. Birincisi 1149’da [1736] ölmüştür ve Sultan Ahmed-i Salis<sup class="calibre3"><a href="../Text/EskiIstanbulKonaklari_split_049.html#footnote-806-122" id="footnote-806-122-backlink">[122]</a></sup> devri şairlerindendir. Hâlâ yerinde dimdik duran Sultanahmet Çeşmesi’nin üzerinde mahkûk<sup class="calibre3"><a href="../Text/EskiIstanbulKonaklari_split_049.html#footnote-806-123" id="footnote-806-123-backlink">[123]</a></sup> kaside bu adamındır. Sünbülzade Vehbi Efendi’ye gelince bu zat Sultan Mahmud devrine ait değildir. Doksan küsur yaşında vefat etmiştir. Yani Sultan Mahmud’un cülusundan<sup class="calibre3"><a href="../Text/EskiIstanbulKonaklari_split_049.html#footnote-806-124" id="footnote-806-124-backlink">[124]</a></sup> tam bir sene sonra azim-i dâr-ı beka olmuştur<sup class="calibre3"><a href="../Text/EskiIstanbulKonaklari_split_049.html#footnote-806-125" id="footnote-806-125-backlink">[125]</a></sup> ve şu halde sultan Mahmud’dan ziyade daha evvelki devirlerin büyüklerindendir.</p>

    <p class="normal">İran seferi hikâyesi Sultan II. Mahmud’un pederi Sultan I. Abdülhamid zamanına düşer. Sünbülzade’nin vefat 1224 [1809 ’tedir]. ‘Gülşen-i cenneti me’va kıla Sünbülzade’<sup class="calibre3"><a href="../Text/EskiIstanbulKonaklari_split_049.html#footnote-806-126" id="footnote-806-126-backlink">[126]</a></sup> merhumun vefatına tarihtir. ‘Kaside-i tannane’ Vehbi divanında mevcuttur. Bu zat evvelce sarıklı olduğu halde Sultan Mustafa-yı Sâlis<sup class="calibre3"><a href="../Text/EskiIstanbulKonaklari_split_049.html#footnote-806-127" id="footnote-806-127-backlink">[127]</a></sup> zamanında hâcegân<sup class="calibre3"><a href="../Text/EskiIstanbulKonaklari_split_049.html#footnote-806-128" id="footnote-806-128-backlink">[128]</a></sup> mesleğine girmişti. İdamdan kurtulduktan sonra yine eski kıyafetine avdet etti ve Sultan III. Selim asrında serlevha-i şuara oldu; iltifat ve ihsanlar aldı.”</p>

    <p class="normal">Molla Esad Bey’in bu izahatı ortalığı tenvir etmişti. Biz de Vehbi Efendilerin kimler olduklarını yalnız dinlemek sayesinde öğrenmiştik. Bu hatıraları bugüne kadar unutmamaklığımızın sebebi şu idi:</p>

    <p class="normal">Dinlediğimiz hikâyeleri günlerce aramızda tekrar ederdik ve bir sırasını bekleyerek dinleyenlere dinletirdik. Muvaffak olduk mu, dualar, iltifatlar alırdık bahusus... Evet, belki en büyük sebep şu idi: İzin alır; para alır; tiyatrolara, gezmeler giderdik. Gençliğimizde ve bu arz ettiğim şekilde ihtiyarlar arasında çektiğimiz sıkıntılara helal olsun.</p>

    <p class="sagnormal"><span class="ideitalik">Akşam,</span> 10 Şubat 1949</p>

    <div class="clrb"></div>
  </div>
</body>
</html>
