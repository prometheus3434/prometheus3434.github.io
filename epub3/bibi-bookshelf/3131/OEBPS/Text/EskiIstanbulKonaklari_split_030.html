<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_21">Eski Çamlıca Köşkleri</h1>

  <p class="normal">Büyük Çamlıca’da Şehzade Yusuf İzzeddin Efendi’nin köşkü namı altındaki binalar ve duvarlar içindeki ormanlar, bahçeler, parklar Sultan II. Mahmud devrinde gözdelerinden Tiryal Hatun için inşa ettirilmiş olan tek bir köşkten sonra büyümüş yayılmıştır. Hazine-i hassa arazisi içinde vücut bulan bu saraylar Sultan II. Hamid tarafından Yusuf İzzeddin Efendi’ye verilmiş ve bu yeni sahibi kırk seneye yakın bir müddet zarfında Büyük Çamlıca’da yazları geçirerek buraları ıslah, tevsi ve tezyin etmiştir.<sup class="calibre3"><a href="../Text/EskiIstanbulKonaklari_split_049.html#footnote-806-137" id="footnote-806-137-backlink">[137]</a></sup></p>

  <p class="normal">Bizim bildiğimiz ve gördüğümüz tek hususiyeti Sultan II. Abdülhamid’in cülusu ve veladeti günlerine tesadüf eden gecelerde, Büyük Çamlıca Dağı’nın binlerce fenerler ve tak-ı zaferlerle donattırılmış olması ve sazlarla eğlendirilen halka ikramlar edilmesi mevsime göre içecek yiyecek verilmesi idi. Hele gazete muhabirlerine birer ikişer altın hediye verildiği için gazeteler ballandıra ballandıra bu donanmadan bahsederlerdi.</p>

  <p class="normal1">Abdülhak Molla’nın Köşkü</p>

  <p class="normal">Tiryal Hatun’dan bir hayli sonra Yusuf İzzeddin Efendi’ye intikal eden Büyük Çamlıca Sarayı’nın hemen yanı başında Hekimbaşı Abdülhak Molla’nın köşkü vardı. Bu köşkün hususiyeti fevkalâde nezareti idi. Boğaz’ın Marmara’ya, bahusus Haliç’e o kadar hâkim ve nazır bir yerinde idi ki, emsali bir yerde yoktu. Abdülhak Molla Hazine-i Hassa arazisine bitişik olan köşkünün ve ormancığının muttasıl<sup class="calibre3"><a href="../Text/EskiIstanbulKonaklari_split_049.html#footnote-806-138" id="footnote-806-138-backlink">[138]</a></sup> ilerlemekte olan tecavüzlerden kurtarılması için mühim bir rüya gördüğünü ve rüyasında kendisine gösterilen bir mahalde bir evliya yattığı haberi verildiğini işaa ettirmiş<sup class="calibre3"><a href="../Text/EskiIstanbulKonaklari_split_049.html#footnote-806-139" id="footnote-806-139-backlink">[139]</a></sup> ve hemen oracıkta bir türbe ve büyük bir bahçe yaptırmış ve hikâye tarikiyle bu hadiseyi bazı dostlarına anlatmıştı, derler.</p>

  <p class="normal">Abdülhak Molla’nın bir komşusu da Sami Paşa idi. Sami Paşa bu köşkünü ve bağlarını, bostanlarını Sultan Selim-i Salis<sup class="calibre3"><a href="../Text/EskiIstanbulKonaklari_split_049.html#footnote-806-140" id="footnote-806-140-backlink">[140]</a></sup> ricalinden olan Köse Kâhya Raşid Efendi veresesinden satın almıştı. Sami Paşa köşkünde mümtaz ve müstesna bir başkalık, paşazadelerin birbirinden ayrılmayan terbiyeli çalışkanlıkları, vatanperverlikleri neşeleri ve misafirperverlikleri gibi kibarlıkları idi. Hele babalarının hayırhahlığı, sonra da âlimliği ve fazileti ikametgâhını bir mekteb-i edep kıyafetine sokmuştu. Oğlu Suphi Paşa’nın da meşhur olan ve Serdar-ı ekrem Ömer Paşa veresesinin terhini üzerine, Köçeoğlu Agop Efendi’den satın alınan köşkü ve korusu, bu evin de birbirinden mümtaz ve müstesna evlatları, bilhassa Suphi Paşa’nın vakarlı ve sevimli tavrı ve tarzı bu emsalsiz köşkün güzelliklerini bir kat daha parlatıyordu. Abdülhak Hamid Bey’in “Mazi Mesirelerinden” isimli bir manzumesinden aldığım birkaç mısraı muhterem karilerime arz ediyorum:</p>

  <p class="indentmetin"><span class="ideitalik">Bir yer o, mâder-i vatanın en güzel yeri</span></p>

  <p class="indentmetin"><span class="ideitalik">Yıldızlı Çamlıca; vatanın mihr-ü mâderi</span></p>

  <p class="indentmetin"><span class="ideitalik">Bir türbe bir harâbe il anda komşudur</span></p>

  <p class="indentmetin"><span class="ideitalik">Sâmî Paşâ Konağı bu yangın yeri odur</span></p>

  <p class="indentmetin"><span class="ideitalik">Sâmî Paşa harâbesi, mâzî mesîresi</span></p>

  <p class="indentmetin"><span class="ideitalik">Zâhirdi bir tarafta Selâmî hazîresi</span></p>

  <p class="indentmetin"><span class="ideitalik">................................................</span></p>

  <p class="indentmetin"><span class="ideitalik">Seksen yaşında şâhikalar tay iderdi o</span></p>

  <p class="indentmetin"><span class="ideitalik">Yağmur yağardı, seller akardı, giderdi o</span></p>

  <p class="indentmetin"><span class="ideitalik">Allâme-i zamâne idi, bî-nâzır idi</span></p>

  <p class="indentmetin"><span class="ideitalik">Hak rahmet eyleye, o büyük vezir idi</span></p>

  <div class="clrb"></div>

  <p class="normal1">Arif Efendi, Öküz Mehmed Paşa Köşkleri</p>

  <p class="normal">Viyana Sefiri Arif Efendi ile biraderi Ziver Efendi’nin köşkleri de bu Büyük Çamlıca’nın Kısıklı yolu üzerinde ve etrafa hâkim bir mevkide idi. Bu iki zata ait hatırımda fazla bir şey kalmamıştır. Yalnız Ziver Efendi’nin babamın teyzezadesi Tevhide Hanım’la evlendiğini, Nahit isminde bir oğulları olduğunu, kızlarının sonraları Mekke-i Mükerreme emiri olan Şerif Ali Haydar Paşa ile evlendirildiğini biliyorum. Hatırımda kaldığına göre bu iki kardeş fevkalade müeddep ve mürettep zatlardan imişler ve çok inatçı kalarak Nuh demişler, Peygamber dememişler.</p>

  <p class="normal">Öküz Mehmed Paşa köşkü dahi Kısıklı’da, Kısıklı Camii’nin üst taraflarında idi. Fakat mevkii ötekiler kadar geniş bir nezarete malik değildi. Mehmed Paşa hakkında verilecek başka bir haberi hiçbir zaman duymadım. Evladı var mıdır, yok mudur, pek bilmiyorum. Şu kadarını söyleyebilirim, kendisi başıbozuklardan değil, asker imiş.</p>

  <p class="normal1">Nuri Paşa, Nuri Bey Köşkleri</p>

  <p class="normal">Müşir Derviş Paşa’nın kayınbiraderi vüzeradan Nuri Paşa köşkünün en güzel tarafı, eflake ser çekmiş (çok yükselmiş) fıstık ağaçlarının bolluğu, bostanlarının ve kuyularının çokluğu idi. Burada bir sene biz de oturmuştuk. Geniş sofaları ve odaları ve her tarafında ağaçları ve yemiş ağaçları vardı.</p>

  <p class="normal">Reji komiseri Nuri Bey’in köşküne gelince Küçük Çamlıca sırtlarına düşen bu “Cihannüma”da Nuri Bey gibi muhterem bir zatın ikamet-i ihtiyar edişi ayrıca bir güzellikti. Zannediyorum Nuri Bey şu şarkısını bu köşkünde söylemiştir:</p>

  <p class="indentmetin"><span class="ideitalik">Bak şu güzel köylüye işte bu kızdır peri</span></p>

  <p class="indentmetin"><span class="ideitalik">Toprak ile oynamış belli güzel elleri</span></p>

  <p class="indentmetin"><span class="ideitalik">Böyle midir hep acep köylülerin dilleri</span></p>

  <p class="indentmetin"><span class="ideitalik">Düştü gönül aşkına terk edemem bu yeri</span></p>

  <div class="clrb"></div>

  <p class="normal">Nuri Bey’in köşkünün arsası Suphi Paşa veresesinden alınmıştı ve vefatından sonra Sultan Aziz’in kızı Nazıma Sultan’a satılmıştı. İlk zamanlar bu köşkün bahçesi çıplakça idi ve Suphi Paşa Korusu’ndan beş on ağaç olsun duvarları içine girememişti. Köşkün sahibi paşa ve veresesi hayli müddet bu koruyu hüsnü muhafaza etmişlerdi. Şimdi galiba belediyede imiş. Pek de isabet olmuş ağaçlar muhafaza edilmekte zira.</p>

  <p class="normal">Eski adamlar Çamlıca’yı çok sever ve oraları imar ederlerdi. Büyük Çamlıca, Kısıklı, Küçük Çamlıca memba suları ve bu suların lezzet ve letafeti Çamlıca muhabbetini ziyadeleştirirdi. Bugün nedense metruk ve harap bırakılan Çamlıca evvel zaman içinde fevkalade rağbette idi, makbuldü.</p>

  <p class="sagnormal"><span class="ideitalik">Akşam,</span> 20 Aralık 1946</p>

  <div class="clrb"></div>
</body>
</html>
