<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik1" id="calibre_toc_35">I</h2>

  <p class="normal1">Saib Bey’in Yalısı<sup class="calibre3"><a href="../Text/EskiIstanbulKonaklari_split_049.html#footnote-806-186" id="footnote-806-186-backlink">[186]</a></sup></p>

  <p class="normal">Bebek’te çarşıdan Hisar’a doğru yürürken sağ tarafta deniz üstündeki yalılar nihayet bulur bulmaz, yalıları geride, önü denizde bulunan rıhtıma çıkarsınız. Biraz yürüdükten sonra sol kolda ahşap ve direkli bir sahilhane vardır. Kapıları, iki tarafındaki bahçeleri bulunan duvarlardadır. Çarşı cihetindeki selamlık; öteki harem kapılarıdır. Sahibi Bebekli Saib Bey’dir. Bu yalıyı şu veçhile tanıdım: Selamlığında meşhur hocalarımızdan Sakızlı Ohannes Efendi (II. Abdülhamid zamanında paşa ve Hazine-i Hassa Nâzırı) ikamet ederdi. Hâlâ hatırlarım, selamlık kapısı üzerine tesadüf eden balkonda sık sık otururdu. Refikası hayattaydı; bir tanecikte kız evladı vardı. Harem dairesinde Saib Bey’in mahdumu Mikdat oturmaktaydı. Bu Mikdat Bey bilahare Dâhiliye Nâzırı Münir Paşa’nın mühürdarı Neyyir Bey’e damat olmuştu. Bugün hâlâ yerinde duran bu harap yalıda Mikdat Bey’in çocukları oturuyorlar sanıyorum. Üç dört sene mukaddem<sup class="calibre3"><a href="../Text/EskiIstanbulKonaklari_split_049.html#footnote-806-187" id="footnote-806-187-backlink">[187]</a></sup> seksen küsur yaşında iken vefat eden merhum Neyyir Bey’den öğrenmiştim. Mikdat II. Sultan Hamid’in yaverlerinden ve namuslu bir adamdı. Genç öldü zavallı...</p>

  <p class="normal">Saib Bey, Sultan Mecid ve Aziz devirlerinde tanınmış, kendisini sevdirmiş, büyüklere mahrem, onlarla hemdem olmuş bir zattı. Kendisini tanımadım. Ben küçükken göçmüş olacak ki bir defa olsun yüzünü görmedim.</p>

  <p class="normal1">Diğer Yalılar: Faik Bey’in Yalısı, Mahmud Nedim Paşa Yalısı</p>

  <p class="normal">Saib Bey’in direkli yalısından sonra zannederim Mabeyn kâtiplerinden Faik Bey’in yalısı geliyordu. Bu da hâlâ yerinde duruyor. Yalnız, ön tarafı kesilmiş, yani darlaştırılmış olarak. Kendimi bildim bileli bu binayı Faik Bey’in yalısı olarak bilirim. Fakat bir hususiyetini bilmem. Faik Bey merhum Mabeyn-i Hümayun kâtiplerinden olduğu için olacak, dikkatli bir hayat yaşardı. Hatta kendisiyle konuşmaklığım 1908 Meşrutiyeti’nden sonra olmuştu. Muhterem bir zattı. Komşusu da gene Mabeyn kâtiplerinden Cevat Bey’di. Yalıları da saraydaki iskemleleri gibi yan yana olduğu için bu ikisi görüşürlerdi. Cevad Bey sahilhanesini Fuad Bey hafidi Keçecizade Reşat Fuad Bey’den satın almıştı. Güzel bir yalıydı; iki tarafında bahçeleri vardı. İçerisi de çok ferahtı. Gayet de kullanışlıydı. Biz de Bebek’te bir yalı sahibi olduğumuz için, hiç unutmam, babamın validesi vefat ettiği gece beni Reşat Bey’in yalısına yollamış günlerce misafir etmişlerdi. Çünkü bizim Fuad Paşalara çok hürmetimiz ve hususiyetimiz vardır.</p>

  <p class="normal">Bu yalıdan sonra Mahmud Nedim Paşa’nın yalısı gözükürdü. Ben bu yalıyı damadı Ahmed Bey’in (paşa ve Dâhiliye Müsteşarı olmuştu) oturduğu zamandan itibaren tanırım; evvelki halini bilmem. Akrabası, akranı, hadem ve haşemi çok bir yalı imiş. Dağlara çıkan güzel bir bahçesi, ağaçları ve köşkleri vardı.</p>

  <p class="normal1">Ahmed Cevdet Paşa Yalısı</p>

  <p class="normal">Ahmed Cevdet Paşa Yalısı, Mahmud Nedim Paşa Yalısı’ndan sonra gelirdi. Bu tarihî yalı Abdülhak Hamid Bey’in büyük pederinden Sadrazam Mütercim Rüştü Paşa’ya ve sonra Ahmed Cevdet Paşa’ya intikal etmişti. Cevdet Paşa’dan sonra Mabeyinci Faik Bey’e; Faik Bey’den II. Sultan Hamid’in kızı Ayşe Sultan’a geçti. Bugün bunun arasında bir sürü yalıcıklar var. Kocaman bir yalıydı. Geniş sofaları, altışar pencereli büyük odaları; uzun uzun koridorları; alt katında kubbeli hamamları, selamlığın methalinde<sup class="calibre3"><a href="../Text/EskiIstanbulKonaklari_split_049.html#footnote-806-188" id="footnote-806-188-backlink">[188]</a></sup> muazzam bir avlu ve akarsulu çeşmeler, uşak odaları, ayrıca bir yalı, Cevdet Paşazade Sedad Bey’in dairesi; hariçte mutfaklar, ahırlar ve serler, dağa yükselen bahçede bir köşk ve araba yolu bu yalıyı güzelleştirirdi, süslerdi. Deniz üzerinde ve dolapları duvarlara gömülü yağlıboyalı odayı hâlâ hatırlarım. Cevdet Paşa bu odada otururdu; bu odada mütalaa ederdi. Oda kitaplarla dolu ve dağınıktı. Zira Paşa merhum birçok kitap karıştırırdı. Görmedim; fakat duydum arada sırada bir iki kadeh atıştırırdı. Şu kıtayı bu gecelerin birinde söylemiştir, derler:</p>

  <p class="indentmetin"><span class="ideitalik">Bezm-i meyde kusura bakma sakın</span></p>

  <p class="indentmetin"><span class="ideitalik">Âlem-i âb başka âlemdir</span></p>

  <p class="indentmetin"><span class="ideitalik">Mey-i ikbali hazmeden emma</span></p>

  <p class="indentmetin"><span class="ideitalik">Mezhebimce sahih âdemdir.</span></p>

  <div class="clrb"></div>

  <p class="normal">Cevdet Paşa mazûl olduğu zamanlarda bile sabahtan akşama kadar meşgul olur; mutlaka her gün bahçeye çıkar, saatlerce dolaşır, yürür, gezinirdi. En büyük zevki oğlunun oğlu Muhiddin’di. Onu çok severdi, ölmüş zavallı.</p>

  <p class="sagnormal"><span class="ideitalik">Akşam,</span> 21 Ağustos 1947</p>

  <div class="clrb"></div>
</body>
</html>
