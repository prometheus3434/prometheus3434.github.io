<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_30">Yine Yalılara Dair</h1>

  <p class="normal">Bebek’teki yalılardan biri de Sadrazam Keçecizade Fuad Paşa’nın oğlu şişman Reşad Bey’in yalısıydı. Bugün betondan bir bina olmuştur ve Londra sefirimizindir. Ufak tefek iki bahçenin ortasında kâr-ı kadim ahşap bir yalıydı ve dağ tarafında bahçesi yoktu. Fakat bu bahçeciklerde güzel ağaçlar, manolyalar vardı; mis gibi kokarlardı. Reşad Bey’in bu yalıyı kimden satın aldığını şimdi hatırlayamıyorum; ama iyi biliyorum, yeniden yaptırmamıştı. Tamir ile ve boyatmakla iktifa etmişti. Ferah bir yerdi; çok aydınlıktı. Kocaman sofaları, büyük büyük odaları, o kadar da büyük pencereleri vardı. Babamla kardeşten daha kuvvetli dost oldukları için çok girip çıktığım; sofalarında, bahçelerinde koşup oynadığım bu yalıyı çok severdim. Güzel de döşemeleri vardı. Eski usul divanları; ipekli perdeleri; bembeyaz storları, hatta yerde saçakları hâlâ gözümün önündedir. Bundan bir evvelki yazıda bahsini geçirdiğim Bebekli Saib Bey’in yalısıyla Reşad Bey’in yalısı aralarında bir yalı daha vardı ki hâlâ yerinde duruyor, yalnız yol için biraz kırpmışlar. Bu, Mabeyn-i Hümayun kâtiplerinden Faik Bey’in hanesiydi. Fakat ötekiler kadar nedense ferah değildi ve girip çıkanı da diğerleri gibi çok olmadığı için başka neleri vardı bilmiyorum.</p>

  <p class="normal1">Daha Ne Vardı</p>

  <p class="normal">Bebek’te güzel kayıkhaneler de vardı. Bazıları yalıların alt katlarında, bazıları da Bebek Koyu’nda yerleşmişlerdi ve şuna buna ait idiler. Oracıkta bazı ufacık yalılar vardı. Soğancızade Ali Bey’in yalıcıkları hep burada idiler ve meşhur bostanın ön tarafındaki kıyılarda bina edilmişlerdi. İki tane de –yine bu yerde- umumî deniz hamamları vardı ve hususiyetleri hakikaten tertemiz olmalarında idi. Bu hamamların büyüğünün kiracısı kocaman kazanlarda su kaynattırır; peştamalları o su ile kaynatır; yıkattırırlardı (Bir nevi etüv). Kayıkhaneleri binanın altında olan yalılar daha keyifli idi ve bu kayıkhanelerin methaline tesadüf eden tarik-i âmm yani sokak hemen yükselirdi ve bir kemer gibi; altından kayıklar veya sandallar geçerler, girer çıkarlardı. Bizim müteveffa yalının kayıkhanesi de böylelerinden idi. Çok da büyüktü. Hemen hemen kocaman harem taşlığının altına serilmişti ve oradan bir kenarına çıkılırdı. Ve bu taşlılarda birer musluk vardı ve dağdan gelen buz gibi sular çıkardı. Biz Beyrut’ta iken suyun mecrasını değiştirmek isteyen komşu emektar Sofiçamızın saye-i tehevvüründe<sup class="calibre3"><a href="../Text/EskiIstanbulKonaklari_split_049.html#footnote-806-201" id="footnote-806-201-backlink">[201]</a></sup> utanmış, bu işi yapamamıştı. İşin letafeti iki haremde, bir de selamlıktaki üç hamamın suyunu bu su ile idare eder, hatta bol bol yetişirdi. Duş yapanlar fazla üşüdüklerini söylerlerse de “Hem dökündük, hem de içtik” der gülerlerdi.</p>

  <p class="sagnormal"><span class="ideitalik">Akşam,</span> 3 Ağustos 1950</p>

  <div class="clrb"></div>
</body>
</html>
