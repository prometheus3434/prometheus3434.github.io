<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_20">Tanrı Misafirleri</h1>

  <p class="normal">Tam veya yarım leylî gece misafirleri eski konakların ve evlerin şenlikleriydi. Haremde ve selamlıkta ev sahiplerinin hem de ev halkının yüzü gülerdi. Misafir ağırlamak, misafiri memnun etmek, ona ikram, onu îzaz etmek, neşeli hüsnü kabul göstermek ve bunun samimiliğine kanaat zevk etmek iftiharı istilzam edici hareketlerdendi. Gelen misafirlerin de beşûş, neşeli olmaları âdetti. Keyifsiz adamlar buna âgâh oldukları cihetle sıkıntılı günlerinde misafirliğe gitmezler; misafirlerden kaçarlar; tagayyüp ederlerdi.<sup class="calibre3"><a href="../Text/EskiIstanbulKonaklari_split_049.html#footnote-806-129" id="footnote-806-129-backlink">[129]</a></sup> Hatta bazı konaklar ta-besabah<sup class="calibre3"><a href="../Text/EskiIstanbulKonaklari_split_049.html#footnote-806-130" id="footnote-806-130-backlink">[130]</a></sup> denilecek derecede kalabalık ve eğlenceli olurlardı. Bunlardan birkaçının içinde büyüdüğüm için hâlâ o zamana talibim ben. Zira çok istifadeli anlar yaşanırdı. Biz çocuktuk gerçi; fakat büyüklerin yanlarında duyduğumuz zevki aramızda bulamazdık. Dikkatle olanlara bakar; onları dinlerdik ve aklımızca taklide çalışırdık. Gerçi bu taklit bugünkü çocuklarımızın ayaklarını başlarımıza vururcasına uzatmaları, nerede olursa olsun ıslık çalmaları misillü medenî bir teklif değil idiyse de elbette ki, daha güzel ve istifadeli bir taklitti; bazı şurût ve kuyûda<sup class="calibre3"><a href="../Text/EskiIstanbulKonaklari_split_049.html#footnote-806-131" id="footnote-806-131-backlink">[131]</a></sup> maruz iseler bile. Bu kayıt ve şartlar sayesinde tertibe ve teeddübe alıştırılmaklığımız müyesser olurdu.</p>

  <p class="normal">Tarih, şiir ve edebiyat bahis ve münakaşaları saatlerce sürerdi. Müverrihlerin<sup class="calibre3"><a href="../Text/EskiIstanbulKonaklari_split_049.html#footnote-806-132" id="footnote-806-132-backlink">[132]</a></sup> mukayeseleri yapılır, şairlerin tarzları ve ilham kaynakları, yaşadıkları diyarın iklimi üzerinde lakırdılar edilir, ilahilerin, naatların, kasidelerin, gazellerin ve şarkıların evveli ve ahirleri üzerlerindeki bilgiler ortaya dökülür, uzun uzun konuşulurdu. Kolaylarından bize de şiirler ezberletip okuttukları olurdu. Kelimelerin mânâsını bilmekliğimize dahi sarf-ı mâ-hasal ederlerdi.<sup class="calibre3"><a href="../Text/EskiIstanbulKonaklari_split_049.html#footnote-806-133" id="footnote-806-133-backlink">[133]</a></sup> Bu kadarı bizim hoşumuza gelmezdi amma, ne yapılır; biz de mektep gibi olan bu âlemden tahlis-i giriban edemezdik; yani yakamızı kurtaramazdık.</p>

  <p class="normal">Daha pek küçükken bendenizi ilk defa olarak kalabalık mektebin ilk sınıf talebesi olduğum Numune-i Terakki Mektebi müdürü Nadir Efendi idi. İlk mektebin ilk sınıf talebesi olduğum halde tevzi-i mükafat<sup class="calibre3"><a href="../Text/EskiIstanbulKonaklari_split_049.html#footnote-806-134" id="footnote-806-134-backlink">[134]</a></sup> günü bana “Bu bina cedd-i âlâmdan<sup class="calibre3"><a href="../Text/EskiIstanbulKonaklari_split_049.html#footnote-806-135" id="footnote-806-135-backlink">[135]</a></sup> kalmıştır, bugün ise bizim gibi vatan yavrularının istikbaline kapılarını açmıştır” mukaddemeli bir nutuk irad ettirmişti. Ve bu “cedd-i âlâm” tabiri, -nasılsa bunu da unutmamışım- Nadir Efendi ile Divan-ı Muhasebat reislerinden aile dostumuz aile dostumuz Mucip Bey ve Babanzade Mustafa Zihni Paşa arasında münakaşayı icap etmişti. İkisi ceddim dediklerinin doğruluğuna ısrar etmişlerdi. Nadir Efendi “cedd-i alâma” da mu’sırdı. En nihayet onun dediği oldu. Nadir Efendi dikkatli bir müdürdü. Bana o nutku söyletmek için beni Bebek’teki yalımızdan Şehzadebaşı’nda ikamet eden büyük teyze kızımız Tevhide Hanımefendi’nin konağına getirtmiş; günler ve gecelerce bana nutku okutmuş, tekrar ettirmiş; uzaklara çekilmiş, dinlemiş; sesimi ayar ettirmişti. Babaannem bana çok düşkün olduğu için bu seyrüseferde o da beraber taşınmıştı. Hey gidi günler hey! Bacak kadar çocuğun nutkunu tanzim için yorulanlar meyanında ihtiyar büyükler de ihtiyar-ı zahmet ediyorlardı, evvel zaman içinde. Eski konakların topluluklarından hatırımda kalan şiirlerden bir parçasını bu yazıya sıkıştırıyorum. Zannedersem muhterem karilerimi sıkmazlar. Bu kıtayı Reşid Akif Paşa söyler dururdu. Şairi kimdir şimdi hatırlayamıyorum:</p>

  <p class="indentmetin"><span class="ideitalik">İdbâr-ı seht âkili divâne gösterir</span></p>

  <p class="indentmetin"><span class="ideitalik">İcbâr-ı baht câhili ferzâne gösterir</span></p>

  <p class="indentmetin"><span class="ideitalik">Mirât-ı devletin bu da bir mübhemi</span></p>

  <p class="indentmetin"><span class="ideitalik">Mansıpta âşinâları bigâne gösterir</span></p>

  <div class="clrb"></div>

  <p class="normal">İstanbul’u çok sevenlerden Babanzade Mustafa Zihni Paşa da şiire mültefit olmamakla beraber taşradan babama yazdığı mektuplarında Mütercim Asım Efendi’nin şu beytini tekrar eder dururdu:</p>

  <p class="indentmetin"><span class="ideitalik">Kalmadan hâk-i mezellette ey Asım</span></p>

  <p class="indentmetin"><span class="ideitalik">Azim-i sûy-i şem-asâ-yı Stanbul olalım</span></p>

  <div class="clrb"></div>

  <p class="normal">Gece misafirlerinin geldikleri evde günlerce kalmaları gerçi hizmetkârlar için zahmetsiz bir şey değildi; amma evlere şenlik verirdi vesselam. Hanegîler, yani evlerden çıktıktan sonra yine o evlere avdet edip yerleşen mütekaitler müstesna. Onlar yine hizmete müsaraat<sup class="calibre3"><a href="../Text/EskiIstanbulKonaklari_split_049.html#footnote-806-136" id="footnote-806-136-backlink">[136]</a></sup> ve hizmetkârlara nezaret ederlerdi ve böylece yine evin adamı sayılırlardı; hatta ev sahibi tavrı takınırlardı!!</p>

  <p class="sagnormal"><span class="ideitalik">Son Saat,</span> 19 Ocak 1955</p>

  <div class="clrb"></div>
</body>
</html>
