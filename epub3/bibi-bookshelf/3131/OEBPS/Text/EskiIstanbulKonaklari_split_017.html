<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_13">Sami Paşa Konağı</h1>

  <p class="normal">Öz İstanbul’un göbeğinde, Taşkasap’ta bir şeyhülislam konağı vardı. Bu konağı Suphi Paşa’nın pederi Sami Paşa satın aldı ve kalabalık ailesiyle yerleşti. Senelerce oturdu. Sami Paşa, Suphi Paşa ile Hasan, Halim, Baki, Galip, Sezai ve Hüdai Beylerin ve Damat Necip Paşa’nın Dürri, Neyyire, Zeynep ve Melek Hanımefendilerin babasıdır. Bu konak bir konaktan ziyade bir saraya benzerdi ve İstanbul’da benzeri yoktu.</p>

  <p class="normal">Bütün aileler beraber otururlardı. Beyler, hanımlar, gelin hanımlar, çocuklar, dadılar, kalfalar, bacılar, lalalar, kâhyalar ağalar, hademeler, seyisler ve aşçılar kocaman konağı ve müştemilatıyla birlikte misafir dairelerini doldurmuşlardı. Doğrusu burası bir konak, bir saray değil belki bir kasaba idi. Konak içinde daima dolaşışlar, daireden daireye bölmelerden, mabeyn odalarından geçişler, sofalardan odalara gidiş gelişler, konağın kapılarından giriş çıkışlar, orada hiç durmayan bir hayat gösterir ve bunların hepsi o koca Sami Paşa’nın yüzündeki ve gönlündeki nurla beslenirdi.</p>

  <p class="normal1">Konağın Kapıları</p>

  <p class="normal">Perşembepazarı’na çıkan kapıya gidilirken cesim bir saha kâmilen konağın bostanıydı. Sebzenin, salatalıkların, turpun, marulun ve otların en meşhuru, en meşhur bostancıların elleriyle burada yetiştirilir; konağa sebze namına hariçten hiçbir şey alınmazdı. Molla Güranî mahallesine reside olan<sup class="calibre3"><a href="../Text/EskiIstanbulKonaklari_split_049.html#footnote-806-104" id="footnote-806-104-backlink">[104]</a></sup> kapının yanında da ahırlar ve arabalılar vardı. Ve araba ile binek atlarından maada ineklere de ayrı yerler verilmişti. Konağın sütünü kaymağını ve yağını bu ineklerle koyunlar temin ederdi. Ayrıca manda ve keçi sütleri de gene konaktaki mandıradan temin olunurdu. Kapının bir tanesi de Haseki’ye çıkardı. Bunun arsalarında bakla tarlaları yetiştirilmişti. Biraz gerilerinde de yemiş ağaçları vardı.</p>

  <p class="normal">Bu kapı da Zindankapısı’na iltisak ederdi.<sup class="calibre3"><a href="../Text/EskiIstanbulKonaklari_split_049.html#footnote-806-105" id="footnote-806-105-backlink">[105]</a></sup> Zannediyorum burada da misafir daireleri ve kütüphane binası bulunuyordu. Misafir daireleri daima doluydu. Hindistan’dan, Irak’tan, Basra veya Afganistan’dan birçok adamlar Sami Paşa’nın misafir dairelerine gelir, aylarca oturur, beslenir ve memleketlerine dönerlerdi. İçlerinde İstanbul’da kalanlar bile olurdu. Şura-yı Devlet azasından merhum Arap Sami Efendi ile eski devrin valilerinden ve nâzırlarından bir beyin pederi olan gibi ki, bunlar Sami Paşa Konağı’nda yetiştirilmişler ve paşanın kütüphanesinin memurluğunu yapmışlardı. Her ikisi ve birinin oğlu bu konaktan feyiz alan erbab-ı dirayettirler. Sonraları Arap Sami Efendi, Samipaşazade Suphi Paşa’nın oğlu Sami Bey’e mükemmel surette Arapça okutmuştu. Eski valilerden Mehmed Salih Paşa dahi (Şura-yı Devlet Mülkiye Dairesi azasındandı) Sami ve Suphi Paşaların yetiştirilmesinden idi ve müstakil Zor sancağında, Musul’da adamakıllı mutasarrıflık ve valilik etmişti. Şunu da unutmayalım, Sami Paşa Konağı’nın misafir dairelerine mahsus bir hamamı vardı ve dairelerin hamamı bile ayrıydı.</p>

  <p class="normal1">Konağın Kendisi</p>

  <p class="normal">Konak Taşkasap’ta Sarı Musa Sokağı başlarında kâindi. İçerisine hiç kapanmayan büyük bir kapıdan geçilerek büyük bir avluya girilirdi. Buradan arabalar da girer, işlenmiş ağaçtan mamul sütunlar önünde dururdu. Burası binek taşı bulunduğu mahaldi. Buradan konağa ve büyük çifte merdivene gidilirdi. Konak çok büyüktü. O kadar büyüktü ki, içerisinde fenerlerle gezilirdi. Lambalar kâfi gelmezdi. Yalnız Mabeyn Dairesi –haremden selamlığa geçilen daire demektir- zülvecheyn<sup class="calibre3"><a href="../Text/EskiIstanbulKonaklari_split_049.html#footnote-806-106" id="footnote-806-106-backlink">[106]</a></sup> dairesi dört büyük odaya ve bir de hamam bölüğüne sahipti. Büyük sofalar üç bölüklü konağın odaları ortasında ve hasırla döşenmiş olarak ve dairenmadar<sup class="calibre3"><a href="../Text/EskiIstanbulKonaklari_split_049.html#footnote-806-107" id="footnote-806-107-backlink">[107]</a></sup> büyük divanlarla -bir nevi büyük kanepeler demektir- süslenmiş çıplaklıktan kurtarılmıştı. Zannediyorum aile erkânı ve efradı kalabalık olduğu için odalardan ziyadece bu vasi sofalarda oturur, birbirlerine adeta misafirlik ederlerdi. Misafirlik ederlerdi diyorum; çünkü evvel zaman içinde açık saçık kıyafetlerle konakların içinde dolaşmak pek akla gelmezdi.</p>

  <p class="normal">Herkes vaktinde yatar kalkar, vaktinde üstünü başını giyer, vaktinde mektebine ve dairesine gider, evde kalanlar da ev işleriyle meşgul olurlar veya hususi hocalarıyla çalışırlardı. Ayrıca konağın büyük salonlarında sofalara, dışarılara doğru çıkıntılı direkler, altın yaldızlı tezyinat büsbütün güzelleştirilmişti. Bundan başka da Yesarizade’nin yazıları bu salonları bir kat daha tezyin ederdi. Ve ayrıca her kapının üzerinde musanna levhalar vardı. Yaldızlı oda bölüğündeki hücreler dantelâlar gibi işlenmiş dallarla tezhip edilmişti. Ve tali müzehhep yazılarla bir kat daha zenginleşen kütüphane ve teneffüs odası abanozdan mamul levhalar içinde devrin en güzel yazılarını toplamıştı. Haremde veya selamlıkta konağın tavanları ortasında göbekler kâmilen yaldızlıydı. Hele yaldızlı odanın tepe pencereleri ve altları boş saçaklarla direkleri, bunların altındaki fıskiyeli havuzlar ilk bakışta hatta her bakışta insana hayranlık ve o kadar da zevk ve neşe ve imbisat verirdi. Döşemelerin kumaşları, halılar, seccadeler, yol halıları kâmilen şark mamulatı, avizeler ve aplikler kâmilen bronzdan idi. Ve bunların hepsinde kıl kadar inhiraf etmeyen bir yakınlık vardı. Göze batan bir çöp yoktu, kıskançların kem nazarından başka. Bunu da hüsnü takdir itivermişti.</p>

  <p class="normal1">Konağın İçi</p>

  <p class="normal">Başta koca pir-i muhterem Sami Paşa olduğu halde yukarıda isimlerini verdiğim aile erkânından başka belki daha kalabalık cemiyet; yâran ve asdika ve bendegân<sup class="calibre3"><a href="../Text/EskiIstanbulKonaklari_split_049.html#footnote-806-108" id="footnote-806-108-backlink">[108]</a></sup> gece gündüz yemeklerinde Sami Paşa’ya ve oğullarının dairelerine ve hanımefendilerle kerimelerine misafir gelirler, yerler, içerlerdi. Konağın hususiyeti, ciddiyeti helva sohbetleri, misillü içkili eğlencelerden masuniyeti idi. Yalnız düğünlerde hokkabaz ve orta oyunu, hayal oyunlarına müsaade vardı. Ve bittabi nadir olarak vukua gelen bu nevi toplantılar daha cazip ve neşeli olurdu. Sami Paşa’nın kerimesi Neyyire Hanım sonraları Sultan II. Hamid’in Viyana sefir-i kebiri olan Mahmud Nedim Bey (Paşa) Melek Hanım da Mısırlı Mustafa Fazıl Paşa’nın oğullarından Prens Hüsameddin Paşa ile evlendirilmişlerdi. Dürri Hanım’ın zevci de Gümrükçü Raşid Efendi oğlu Arif Bey’di. Necip Paşa da Sultan Mecid’in kerimesi Mediha Sultan’la evlenmişti. Bu izdivaçtan birkaç gün sonra da pir-i muhterem Koca Sami Paşa rahmet-i Rahman’a kavuştu. Allah rahmet eylesin. Paşanın oğulları ne yaptılar baba ocağını yıkmamışlardı. Mehmaemken<sup class="calibre3"><a href="../Text/EskiIstanbulKonaklari_split_049.html#footnote-806-109" id="footnote-806-109-backlink">[109]</a></sup> muhafaza ediyorlardı. Nihayet o da Aksaray yangınında yandı ve yerine konulamadı.</p>

  <p class="sagnormal"><span class="ideitalik">Akşam,</span> 27 Mart 1947</p>

  <div class="clrb"></div>

  <div class="calibre1" id="calibre_pb_18"></div>
</body>
</html>
