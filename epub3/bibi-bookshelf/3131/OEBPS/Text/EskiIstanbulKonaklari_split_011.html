<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>EskiIstanbulKonaklari</title>
  <link href="../Styles/stylesheet.css" rel="stylesheet" type="text/css" />
  <meta name="Adept.resource" value="urn:uuid:f6c71b61-44bd-45b9-b390-2dbce4502069" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="solbaslik" id="calibre_toc_7">Eski Konaklar<sup class="calibre3"><a href="../Text/EskiIstanbulKonaklari_split_049.html#footnote-806-57" id="footnote-806-57-backlink">[57]</a></sup></h1>

  <p class="normal">Çocukken yemekleri selamlıkta babamızın sofrasında yedirirlerdi. Sofradan kalkar kalkmaz da: “Haydi çocuklar, hareme” derlerdi. Büyüklerin arasında bulunmaklığımızın verdiği gururu müteakip duçar olduğumuz bu istiskal<sup class="calibre3"><a href="../Text/EskiIstanbulKonaklari_split_049.html#footnote-806-58" id="footnote-806-58-backlink">[58]</a></sup> ile harem dairesine girer girmez gördüğümüz hüsnü istikbal<sup class="calibre3"><a href="../Text/EskiIstanbulKonaklari_split_049.html#footnote-806-59" id="footnote-806-59-backlink">[59]</a></sup> bir çeyrek saat devam edemezdi. Bizi kendi odalarımıza götürür, yataklara sürerlerdi. “Uyku çocuklar için en sıhhî ve mukavvi<sup class="calibre3"><a href="../Text/EskiIstanbulKonaklari_split_049.html#footnote-806-60" id="footnote-806-60-backlink">[60]</a></sup> gıda gibidir” mealinde de nasihatler verir, ninniler söylerlerdi. Yatırılmak pek hoşumuza gitmezdi ama çaresini bulamazdık. Ailemiz ve bize bakanlar asla adamsendecilerden değillerdi. Yakamıza yapışır, başımızı boş bırakmazlardı. Her evde çocuğun nasibi böyle olduğu için bize akran çocuklar misafir çocuklar bulamazdık gerçi, fakat büyüklerden ayrılmak azametimize dokunurdu. Bunlardan başka büyüklerin yanlarında bulunmanın yalnız gurur mu ya! Faydası vardı. Birçok şey öğrenirdik. Öğrendik amma biraz evvel de arz ettiğim gibi sıhhatimizi bu faydalara taksim ederler, vaktinde bizi uyuturlardı. Ve biz ortadan çekildikten sonra istedikleri gibi konuşurlardı. Çünkü çocukların yanında temkinli söyleşmek devrin âdetlerinden biriydi.</p>

  <p class="normal1">Gençler, İhtiyarlar</p>

  <p class="normal">Konakların kalabalığı şöyle bir tarife girebilir: Evvela ev halkı, sonra hanegî, yani eve misafir olarak gelip gitmesini bilmeyenler; hakiki dostla ahbaplar ve âşinalar; konu komşu ve ekseriya davetlere gelen davetliler... Ve bunların arasına kabul edilen gençler... Bu kalabalıklar çok neşeli olurdu. Neşeli haberlerle güzel sözler ve bazen de sazlar; değil evin, mahallenin havasını tasfiye, gam ve kasaveti defederdi. Böyle günlerde ve hatta adi günlerde misafirlerin huzurunda yahut sokaktan eve girer girmez duyulmuş fena bir haber varsa onun birdenbire hele ihtiyarlara söylenmemesi bize edilen tembihlerin başında gelirdi. Böyle dikkatsizlikler “lâ-yecuz”dur<sup class="calibre3"><a href="../Text/EskiIstanbulKonaklari_split_049.html#footnote-806-61" id="footnote-806-61-backlink">[61]</a></sup> denilirdi.</p>

  <p class="normal">Bu kayıtlara rağmen biz gençler ihtiyarların huzurunda asla sıkılmazdık, onları da sıkmazdık. Bu da bize aile topluluklarında dost ahbap ortasında mütekabil<sup class="calibre3"><a href="../Text/EskiIstanbulKonaklari_split_049.html#footnote-806-62" id="footnote-806-62-backlink">[62]</a></sup> hürriyet ve hürmetin “nuance” yani inceliklerini; gözle derhal görülemeyecek kadar olan inceliklerini tefrik ve temyize temrin olurdu.<sup class="calibre3"><a href="../Text/EskiIstanbulKonaklari_split_049.html#footnote-806-63" id="footnote-806-63-backlink">[63]</a></sup> Bittabi bu dersleri ve örnekleri görenler kabiliyetleri derecesine göre müstefit olurlardı.<sup class="calibre3"><a href="../Text/EskiIstanbulKonaklari_split_049.html#footnote-806-64" id="footnote-806-64-backlink">[64]</a></sup> Zira bilmiyorum şimdi var mıdır? O zaman kabiliyet hassasında henüz müsavat ve demokrasi mevcut değildi.</p>

  <p class="normal1">Bazı Misafirler</p>

  <p class="normal">Çocukluğumda evimize sık sık gelenlerden biri de Hasan Hüsnü Paşa imiş. Bu zat Bahrısefid<sup class="calibre3"><a href="../Text/EskiIstanbulKonaklari_split_049.html#footnote-806-65" id="footnote-806-65-backlink">[65]</a></sup> kumandanı ve iktidarıyla meşhur amirallerdendi. Büyük pederimi de tanımışlardan bulunduğu için amcama ve babama ihlâs gösterirdi. Bizler de onu çok sevdiğimizden iki de bir “İnşallah Bahriye nâzırı olursun” duası huzurunda bulunurdu. Çok terbiyeli ve mütevekkil bir zat olduğu cihetle bu teveccüh ile böbürlenmez, yalnız “Mukadderse olur” veya “Olursa Hasan Paşa Bahriye Nâzırı olarak ölür” derdi. Birkaç sene sonra talih kendisini Bahriye Nâzırlığı’na getirdi ve hakikaten dediği gibi vefatına kadar bu makamda kaldı, kıpırdamadı. Ancak bir defaya ve bir güne mahsus olmak üzere Said Paşa’nın üçüncü sadaretinde azl veya Ahmed Vefik Paşa’nın bir günlük sadareti müddetinde ma’zûl oldu.<sup class="calibre3"><a href="../Text/EskiIstanbulKonaklari_split_049.html#footnote-806-66" id="footnote-806-66-backlink">[66]</a></sup> Yerine Ahmed Ratip Paşa geldi, gitti. Bir gün sonra hem Said, hem de Hasan Hüsnü Paşa makamlarına iade olundular. Bundan sonra ilk toplanan Meclis-i Vükela’da<sup class="calibre3"><a href="../Text/EskiIstanbulKonaklari_split_049.html#footnote-806-67" id="footnote-806-67-backlink">[67]</a></sup> babamı görünce, “Merak etme oğlum, başımızdan bir hülle geçti, yine dediğim dediktir” demişti.</p>

  <p class="normal">İstitraten<sup class="calibre3"><a href="../Text/EskiIstanbulKonaklari_split_049.html#footnote-806-68" id="footnote-806-68-backlink">[68]</a></sup> şunu da arz edeyim ki Ahmed Vefik Paşa, Bursa valiliğinden ikinci defa olarak sadrazam olunca Bursa defterdarı Halid Bey’i Maliye Nâzırı tayin ettirmiş, beraber getirmişti. Sadaret alayından bir gün sonra infisal edince<sup class="calibre3"><a href="../Text/EskiIstanbulKonaklari_split_049.html#footnote-806-69" id="footnote-806-69-backlink">[69]</a></sup> Halid Bey yine Bursa defterdarlığına iade edilmiş demek ki o da bir rüya görmüştü. (Bu zat <span class="ideitalik">Servet-i Fünun</span> sahibi Ahmed İhsan [Tokgöz] Bey’in pederidir.</p>

  <p class="normal">Bu toplulukların bir de tuhaflığı vardı. Misafirlerin baş ağaları, evin baş ağasının odasında otururlar; evlerinin kilerlerinden ve hünerlerinden bahis ve münakaşa ederlerdi. Çünkü bunlardan her birinin bir nevi ustalığı vardı. Midhat Paşa’nın konağında Hüseyin Avni Paşa’nın katlinden sonra konakların ağa odalarında tavla mavla gibi oyunlara artık müsaade edilmiyordu. Çünkü Çerkez Hasan Bey ağaları ve paşaların yaverlerini tavla ile eğlenir görmesi sayesinde kimsenin nazar-ı dikkatini celbetmeyerek kendi kendine yukarı kata çıkmış ve salonun kapısını açarak “Davranma, Hüseyin Avni Paşa” feryadıyla ateş açmış, paşayı öldürmüştü. Bu eski ağalardan bazılarını tanırım. Yaptıkları yemeklere, tatlılara, şerbetlere doyum olmazdı ve müsabakaları yapılır, kazananlara bahşiş verilirdi.</p>

  <p class="sagnormal"><span class="ideitalik">Akşam,</span> 15 Aralık 1947</p>

  <div class="clrb"></div>
</body>
</html>
