<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>��</title>
    <meta name="generator" content="pdftohtml 0.36"/>
    <meta name="author" content="��"/>
    <meta name="date" content="2009-04-04T14:46:34+00:00"/>
    <meta content="http://www.w3.org/1999/xhtml; charset=utf-8" http-equiv="Content-Type"/>
    <link href="stylesheet.css" type="text/css" rel="stylesheet"/>
    <style type="text/css">
		@page { margin-bottom: 5.000000pt; margin-top: 5.000000pt; }</style>
  </head>
  <body class="calibre">
<h1 class="calibre1" id="calibre_pb_6">CEZALAR</h1><p class="calibre2">
1.  Fiziksel: Erkek eşini arzuladığında kadın onu reddeder. Onun fiziksel ilgisini iter. Cinsel açıdan da onu reddedebilir. Kendisine dokunulmasına ya da yaklaşılmasına izin vermez. Memnuniyetsizliğini belirtmek için erkeğe vurabilir ya da bir şeyler kırıp dökebilir. Erkek uzaklaştığı için cezalandırıldığında bunu bir daha yapmaya korkacaktır. Bu korku da onun ilerde yine kendini çekmesine engel olur. Doğal döngüsü bozulur. Onun yakınlık duymasını engelleyen bir öfke de doğurabilir. Artık çekildiğinde bir daha geri dönmeyebilir. </p><p class="calibre2">
2. Duygusal: Erkek döndüğünde kadın mutsuzdur ve onu suçlar. Kendisini ihmal ettiği için onu bağışlamaz. Erkeğin onu mutlu etmek için yapabileceği hiçbir şey yoktur. Kadını tatmin etmekten umudu keser. Geri döndüğünde, kadın memnuniyetsizliğini sözcüklerle, ses tonuyla ve incinmiş bakışlarla ifade eder. </p><p class="calibre2">
3.  Zihinsel: Erkek döndüğünde kadın açılıp duygularını paylaşmayı reddeder. Soğuk biri olur ve içini dökmediği için eşine öfke duyar. Erkeğin kendisine gerçekten güvendiğine inanmayı, onu dinleyip</p><p class="calibre2">
— 114 —</p><p class="calibre2">
bir şans vermeyi reddeder. Erkek mutlu bir şekilde eşine döndüğünde başı derttedir. Erkek uzaklaştığı için cezalandırıldığını hissettiğinde, bir daha uzaklaşırsa eşinin sevgisini yitireceğinden korkar. Kendini geri çekerse onun sevgisine layık olmayacağını hissetmeye başlar. Kendini ona layık görmediği için de kadının sevgisini kazanma girişiminde bulunmaya çekinir; nasılsa reddedileceğini düşünür. Bu reddedilme korkusu onun mağarasından geri dönmesini engeller. ERKEĞİN GEÇMİŞİ YAKINLIK DÖNGÜSÜNÜ NASIL ETKİLER</p><p class="calibre2">
Erkeğin bu doğal döngüsü daha çocukluğunda engellenmiş olabilir. Babasının duygusal olarak uzaklaşmasını annesinin kınadığını gördüğü için kendini çekmeye korkabilir. Böyle bir erkek, geri çekilme ihtiyacı olduğunu bile bilmez. Bilinçsiz olarak, kendini çekmesini haklı gösterecek tartışmalar başlatabilir. Bu tip erkek, doğal olarak kadınsı tarafını daha fazla geliştirir ve erkeksi gücünü bastırır. Duyarlı bir erkektir. Karşısındakini memnun etmek ve sevecen olmak için çok çaba harcar, ama bu süreçte benliğinin erkeksi yanını yitirir. Geri çekildiği için kendini suçlu hisseder. Olanları bilmeden arzusunu, güç ve ihtirasını kaybedeı, pasif ya da aşırı bağımlı biri olur. Yalnız kalmaya ya da mağarasına çekilmeye korkabilir. İçinden, sevgisini yitirmekten korktuğu için yalnız kalmak istemediğini düşünür. Çocukluğunda annesinin babasını reddettiğine tanık olmuştur. </p><p class="calibre2">
Bazı erkekler nasıl geri çekileceklerini bilmezken, diğerleri de yaklaşmayı bilmezler. Maço erkeğin geri çekilmede bir sorunu yoktur. Aksine, geri dönüp açılamaz. İçinde sevgiye layık olmadığı korkusunu taşıyabilir. Yakın ve ilgili olmaya korkar. Yakınlaşmasının karşı tarafı ne kadar sevindireceğini bilmez. Hem duyarlı, hem de maço erkekler doğal yakınlık döngülerinde olumlu bir manzara ya da deneyim geçirme-mişlerdir. </p><p class="calibre2">
—115 —</p><p class="calibre2">
Erkeğin yakınlık döngüsünü anlamak, kadınlar için olduğu kadar erkekler için de önemlidir. Bazı erkekler mağaralarında zaman geçirmek zorunda oldukları için kendilerini suçlu hissederler ya da uzaklaşıp sonradan geri döndüklerinde kafaları karışır. Yanlışlıkla kendilerinde bir hata olduğunu düşünürler. Erkeklerle ilgili bu gizleri bilmek hem kadınların, hem de erkeklerin içini rahatlatır. </p></body>
</html>
