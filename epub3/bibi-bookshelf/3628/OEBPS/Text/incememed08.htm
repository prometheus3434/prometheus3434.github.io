<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="MsoNormal1" style="text-align: center;"><span class="calibre2">4</span></h1>

    <p class="MsoNormal1"><span class="calibre2">On dört yaşındaki çoban çocuk Müslüm dün geceden beri bu yamaca oturmuş kimi uyuklayarak, daha çok da uyanık burada öylecene kendi kendine bekliyordu. İşlemeli kızılcık değneğini önüne, ayaklarının ucuna uzatmış, göğsünde turuncu bir güneş nakısı olan kepeneğini de yanına, bir keven çiçeğinin üstüne sermişti. Yandaki kayanın dibinde de sarı kocaman çoban köpeği büyük başını uzattığı ön ayaklarının üstüne koymuş uyukluyordu. Boynundaki tohtun dikenleri bir hançer gibi uzundu. Koyunlar, aşağıdaki tek tük ağaçlar bitmiş yemyeşil düzlükte uyukluyorlardı. Buradan dağın doruğuna kadar pespembe keven çiçekleri yamacı örtmüştü. Doğan güneş bütün bolluğuyla ışıklarını ortalığa salıvermiş, ormanı, kayaları, gökyüzünü pembe bir aydınlıkla doldurmuştu.</span></p>

    <p class="MsoNormal1"><span class="calibre2">Çoban çocuk Müslüm hiç de rahat değildi, arada bir ayağa kalkıyor, günbatısındaki uzun kayanın tepesine çıkıyor, gündoğusundan kıvrılarak akan ince suyu, aşağıdaki binbir yeşilde kaynaşan, dalgalanan ormanı, günbatıdaki karşı dağın çıplak yamacına tırmanıp öte yüze aşan yolu gözlüyor, sonra gelip gene kepeneğinin yanına uzanıyordu. Yüzü de durmadan renkten renge giriyordu. Dün gece, ormanın içinden, oradaki yüksek kayalığın ardından yaylım ateşleri gelmiş, sonra da kesilmişti. Sabaha karşı da şu koyunların yayıldığı düzlüğün alt yanında bir bağırtı olmuş, bağırtının ardından da üç el kurşun atılmıştı.</span></p>

    <p class="MsoNormal1"><span class="calibre2">Çoban Müslüm Sarıkeçili obasından olurdu. Oba her zamanki yaylağına dağın gündoğusundaki büyük Kızılkartallı koyağına kurulmuştu. Yemyeşil koyağın tam ortasından bir değirmen döndürecek kadar, dağın tam doruğunun altındaki ulu kayanın dibinden ak köpükler saçarak bir su kaynardı.</span></p>

    <p class="MsoNormal1"><span class="calibre2">Obada dün geceden beri bir sessizlik vardı. Herkes fısıltıyla konuşuyor, çadırdan çadıra gidip gelmeler, bir telaş, biraz korku, daha çok sevinç. Çoban Müslüm her şeyi biliyor, koyunlarını buraya çekmiş dün akşamdan beri bekliyordu. Obadaki korkuyu da, sevinci de ta yüreğinin başında duyuyordu. Ona hiçbir kimse bir şey söylememişti ve hem de, hay Müslüm çocuk sen şöyle yap, böyle yap dememişlerdi. Çimeni yeşil gözleri bir ışıklı sevinç, bekleme içindeydi. Ara sıra yüreğine de bir korku, ardından da bir acı çökmüyor değildi. Ama o ne yapması gerektiğini biliyordu. Şu aşağıdan, Çukurovadan, kim nereden gelirse gelsin, işte şu ormanın içindeki, o küçük çayın dolandığı yeşil yosunların tepeden tabana kadar örttüğü kayalığın dibindeki yoldan geçecek, koyunların yayıldığı düzlüğün ortasındaki yola gelecek, oradan ya Kızılkartal koyağına, ya da uzaktaki dağı aşan yola vuracaktı. Ve Çoban Müslüm yolların ağzını tutmuştu. İçi alıp alıp veriyor, yüreği durmadan atıyordu.</span></p>

    <p class="MsoNormal1"><span class="calibre2">Uzun bir süre olduğu yerde keven çiçeklerinin ardında yattı. Diken öbeklerinin altı, kırmızı kara benekli uğurböcekleriyle kaynaşıyordu. Bu yamacın keven çiçekleri çok pembe olduğu gibi, dikenler bir billur ışıltısında çakarak gün ışığı altında yanar söner, fışkırırlardı, buranın uğurböcekleri çok kırmızıydı, bir yalım gibi kırmızı kırmızı çakarlardı.</span></p>

    <p class="MsoNormal1"><span class="calibre2">Çoban Müslüm sabırsızlanmaya başlamıştı. Gözleri uzak bir karartıda, kulakları ufak bir çatırtıdaydı. Koyunlar aşağıdaki düzlükte rahat otluyorlardı. Köpekse yanda uyuyordu. Biraz da acıkmıştı ya, sabırsızlığından karnını doyurmak aklına gelmiyordu. Sonunda belindeki çamçağını alıp aşağıya, koyunların yanına indi, mor büyük bir koyunu yakalayıp sağmaya başladı. Çamçağı sıcak, köpürmüş sütle dolunca geriye güneşli kepeneğinin yanına geldi, dağarcığından ekmeği çıkarıp kokulu sütü içmeye başladı. Bir ak bulut ormanın üstünden yukarı doğru ağıp geliyordu. İncecik bir yel esti söndü. İlk güz güneşi gittikce aydınlığını artırıyor, orman, pembe keven dikenlerinin çiçekleri derin bir yeşilde, yoğun bir pembede biribirlerine karışmış tütüyorlardı. Orman, buradan dağın yamacından ta aşa" lara, belki de Çukurovanın ucuna kadar inip gidiyor, çıplak amacı bürümüş keven çiçekleri de ormandan dağın doruğuna kadar balkıyarak, ışıkları savurarak, bir sırma ışığında, pembede, morda, kırmızıda yukarıya çıkıyordu. Çok uzaklardan birtakım uğultuya benzer sesler geliyor, yücelerde kanatlarını iyice germiş iri kartallar uçuyor, yerlerinden hiç kıpırdamıyor, göğe yapışmışlar gibi oldukları yerde süzülüyorlardı. Uzun boyunlu, kırmızı salkımıyla bir çiçek, bir çalılığın ortasından güneşe doğru uzanmıştı. Kısacık mavi, mor, sarı çiçekler kevenlerin aralarını doldurmuşlardı. Kaim, kara, güçlü arılar çok sesli, gürültüyle vızılayarak çiçekten çiçeğe uçuşuyorlardı. Küçücük, bir başparmak kadar küçücük, renkli kuşlar kevenden kevene konuyorlardı. Karnını doyuran Müslümün canı sıkılıyordu. Oysa onun canı hiç sıkılmazdı. Bir küçücük kuşa, bir karıncaya, bir arıya, böceğe, kartala dalar, onların yaşamına katışır, kendini unutur giderdi. Gökyüzü de onun için bir tuhaf, kocaman mavi bir çiçek, koskocaman, kanatlarını açmış bir kuştu. Karnını doyurduktan sonra hep çiğdem soğanı çıkarmaya gider, çiğdemin çiçeklerinden, yeraltındaki en kocaman soğanları bulur çıkarırdı. Solgun, kurumuş çiçeklerin soğanları büyük ve çok sütlü olurdu. Müslüm kökücüyle bir abanmada bir kökü dışarıya alıverirdi. Bu işte çok ustalaşmıştı. En iri çiğdemler de taş dipleriyle çalı aralarında, kevenlerin altlarında biterlerdi. Koyu sarı, kısa saplı çiçekleri göz kamaştırırdı. Öylesine parlak, öylesine sarı. Müslüm çiğdem köklerini kazarken hiç bilmediği taze, buğulu bir kokuyla toprak kokar, onun başını döndürür, sarhoş ederdi.</span></p>

    <p class="MsoNormal1"><span class="calibre2">Çiğdem çıkarması epeyce uzun sürdü. Günbatıya yıkılıp gitmiş, o çiğdem çıkarma telaşesinden her şeyi unutmuştu. Torbası soğanlarla dolunca, birazıcık ağrımış belini doğrulttu aşağılara ormana, ardından da yukarıya, dağın doruğundaki süzülen kartallara baktı. Sonra da oturdu, somurtarak çiğdem soğanlarını soymaya başladı. Soğanların üstünü zar gibi açık kahverengi bir ağ kaplardı. Ağı soğanın üstünden sıyırıp alınca iri bir nohut tanesinden biraz daha iri soğan apak ortaya çıkardı. Çiğdem çiçekleri ister çiğ, ister sütle kaynatılıp yenirdi. Her derde deva sayılır, kokusu uzun bir süre insanın genzinden gitmezdi.</span></p>

    <p class="MsoNormal1"><span class="calibre2">Müslüm bir yandan usul usul çiğdemlerini soyuyor, bir yandan da ağır ağır çiğneyerek yiyordu. Yüzü terlemiş, keven çiçekleri gibi pespembe olmuş, çimeni yeşil gözleri kartal gözleri gibi yöreyi araştırıyordu durmadan. Bir ara köpeğinin başını kaldırıp, kulaklarını diktiğini gördü. Ayağa kalktı, bir yandan soyduğu çiğdemleri avuç avuç atıştırıyor, bir yandan gözleri ormanı, yöreyi araştırıyordu. Sonra köpek ayağa kalkıp ormana doğru ürmeye başladı, sonra da koyunlara doğru ürerek koştu. Tam bu sırada da ormanın içinden ilk candarmanın şapkasının altındaki pirinç ay yıldızı parlayıp söndü. Ardından da kır bir ata binili Faruk Yüzbaşı çıktı. Yüzü azgındı. Onun ardından da tüfeklerini omuzlarına asmış candarmalar gözüktü. Düzlüğün sağ yanındaki pınarın orada Yüzbaşı atından indi. Göğsündeki dürbün ilk anda göze çarpıyordu. Tabancasını manevra kayışının tam altına bağlamıştı, kocaman bir tabancaydı. Parlayan çizmeler giymişti. Bıyıklarını da sipsivri burmuştu. Bu bıyıklar ona heybet veriyordu. Giyitleri yeni ütüden çıkmış, az önce giyilmiş gibiydi. Candarmalar da pınarın üst başına tüfeklerini çatıp sırasıyla çam oluktan mataralarını doldurup su içtiler. Onlara üren köpeğini durdurmak için Müslüm yıldırım gibi koşmuş, düzlüğe inip köpeğini tutmuş, bomboş, şaşkınlık dolu gözlerle orada dikilmiş kalmış, onlara bakıyordu.</span></p>

    <p class="MsoNormal1"><span class="calibre2">Onbaşı Kertiş Ali, çoban çocuğu Yüzbaşıya gösterip:</span></p>

    <p class="MsoNormal1"><span class="calibre2">"Bir çoban," dedi, "ilk olarak buralarda bir insanla karşılaşıyoruz."</span></p>

    <p class="MsoNormal1"><span class="calibre2">Yüzbaşı az ötedeki çocuğa başını kaldırıp baktıktan, elindeki sapı gümüş savatlı kırbacıyla oynadıktan sonra, başını önüne geri indirdi:</span></p>

    <p class="MsoNormal1"><span class="calibre2">"Bu bir çocuk," dedi yavaşça.</span></p>

    <p class="MsoNormal1"><span class="calibre2">Kertiş Ali, şu karşıki kıraç dağların koyağına yerleşmiş, ot bitmez, verimsiz, fıkaralıktan canı çıkmış bir köyden olurdu. Askere gidince tezkere bırakmış, uzatmalı olmuştu. Birçok karakolda komutanlık yaptıktan sonra kendi kasabasına atanmıştı. Çok kıvançlıydı bundan. Burada karakollardaki gibi fazla rüşvet alamıyorsa da, şimdiye kadar kazandıkları yeterdi de artardı bile. Daha şimdiden kasabaya büyük, Ermenilerden kalma bir bahçe içerisine bir ev yaptırmıştı. Kendisini göstermek, köyündeki ününe ün katmak, bütün Çukurovaya namını salmak istiyordu. Onun için para pul hiçti. Onun naçizane düşüncesine göre insana nam gerekti. Bu nam için de onun İnce Memedi yakalaması, ya da vurması gerekti. İnce yakalansa, ya da vurulsa bütün nam Yüzbaşının olurdu ya, küçük de olsa ona da bir pay düşerdi. Asım Çavuşu dersen, o ne nam istiyordu, ne de şan. O zaten canından bezmişti. Üstelik de İnce Memede, o kan içiciye, Abdi Ağamızı, Hamza Efendimizi, Ali Safa Beyimizi, çiçeği burnundaki Cumhuriyetimizin daha nice kıymetlisini gözlerinin yaşına bakmadan ta gözbebeklerinin ortasından kurşunlamış, beşikteki bebekleri süngülemiş, ben Ağayım, ben Beyim diyenlerin dillerini kökünden kesmiş, ardından da bu insan insanlarımızı kazığa oturtmuşa hayrandı. Şu dağlar eşkıya doluydu. Kertiş Ali Onbaşı iyi biliyordu ki, dağlardaki birçok eşkıya çetesine dokunulamazdı. Mustafa Kemal Paşa benzeri Yüzbaşı Faruk Bey değil, İsmet Paşa bile dokunamazdı. Çünkü onların birçoğu aşağıdaki Çukurova Beylerinin, Ağalarının adamlarıydılar. Bir de kimsesiz eşkıyalar vardı. İnce Memed namlıydı, onu gene fakir fıkaralar, köylüler tutuyorlar, canları gibi, onu gözbebekleri gibi koruyorlardı. Ya ötekiler, hiç kimseye yar olamamışlar... Ne Beylere, ne köylülere... İşte onları kırıp geçiriyorlardı. Onlar da o kadar çoktu ki dağlarda, her ay beş onunu öldürüyorlar, gene bitiremiyorlardı. Kertiş, eşkıya öldürmekte, kurşunu gözlerinin içine sıkmakta ün yapmıştı. Ona daha şimdiden, eşkıya kasabı Allahsız Kertiş Ali diyorlardı. Şu candarmalar içinde köylüleri dövmekte de onun üstüne yoktu. Hele dağ köylülerini... Karakollarda öyle bir dayak uzmanı olmuştu ki, Ankaradakileri on yıl okuturdu. Onun karşısında kurt kuş, yılan çıyan, taş bile dile gelirdi, değil köylü yaratığı. "Bu köylüler sadece dayak atılmak, donlarına işeyinceye, altlarına sıçıncaya kadar dövülmek için kurban olduğum yüce Tanrı tarafından halk edilmişlerdir," derdi. Birkaç yılda uzatmalı onbaşılıktan istifa edecek, Anavarza ovasında Akçasaz yakınlarında bir çiftlik sahibi olacaktı. Daha şimdiden yolunu yapmıştı. Bunun için de Zülfü Efendiye, Arif Saim Beye yanaşmak gerekti.</span></p>

    <p class="MsoNormal1"><span class="calibre2">"Çocuklar bu iş için daha iyidir Yüzbaşım," dedi Kertiş Ali. Yüzbaşının karşısında taş kesilmiş dimdik, göğüs ilerde, karın içerde, başı yukarda hazır olda duruyordu. "Çocuktan al haberi."</span></p>

    <p class="MsoNormal1"><span class="calibre2">"Çağır öyleyse..."</span></p>

    <p class="MsoNormal1"><span class="calibre2">Kertiş Ali koşarak Müslümün yanına gitti. Çocuk daha orada durmuş, köpeğinin tohtundan tutmuş candarmalara bakıyordu. Kertiş Alinin koşarak kendisine doğru geldiğini görünce çok sevindi ya sevincini belli etmemeye çalıştı.</span></p>

    <p class="MsoNormal1"><span class="calibre2">"Çabuk gel! Bırak o köpeği de gel, Yüzbaşım seni istiyor." Alnı kırışmış, boyun damarları şişmişti. "Kov o köpeği de çabuk gel."</span></p>

    <p class="MsoNormal1"><span class="calibre2">Müslüm boynundan tuttuğu köpeği bırakıp koyunlara doğru saldı. Köpek onun buyruğunu dinleyip sürünün yanına gitti.</span></p>

    <p class="MsoNormal1"><span class="calibre2">Kertiş önde, Müslüm arkada Yüzbaşının yanına vardılar.</span></p>

    <p class="MsoNormal1"><span class="calibre2">Yüzbaşı başını kaldırdı, tepeden tırnağa Müslümü süzdükten sonra:</span></p>

    <p class="MsoNormal1"><span class="calibre2">"Sen buralarda ne yapıyorsun?" diye oralı olmayarak sordu.</span></p>

    <p class="MsoNormal1"><span class="calibre2">"Çobanım," dedi Müslüm kıpkırmızı kesilip eli ayağı titreyerek.</span></p>

    <p class="MsoNormal1"><span class="calibre2">"Nerede oturuyorsun, hangi kabiledensin?"</span></p>

    <p class="MsoNormal1"><span class="calibre2">"Sarıkeçili oymağındanım."</span></p>

    <p class="MsoNormal1"><span class="calibre2">"Kimin oymağı o?"</span></p>

    <p class="MsoNormal1"><span class="calibre2">"Bizim oymağımız."</span></p>

    <p class="MsoNormal1"><span class="calibre2">Yüzbaşı gülümsedi.</span></p>

    <p class="MsoNormal1"><span class="calibre2">"Sen ne kadardır buradasın?"</span></p>

    <p class="MsoNormal1"><span class="calibre2">"Bir gece, iki gündüz oluyor."</span></p>

    <p class="MsoNormal1"><span class="calibre2">"Buradan geçen bir atlı, bir adam, bir silahlı, bir yaralı kişi gördün mü?"</span></p>

    <p class="MsoNormal1"><span class="calibre2">"Hiç kimseyi görmedim. Buralara hiç kimsecikler gelmez ki... Ben burada hiç adam görmem, kaç yıldır koyun güderim burada. Siz adam arıyorsanız o aşağılardadır."</span></p>

    <p class="MsoNormal1"><span class="calibre2">"Anladım Yüzbaşım, bu it yalan söylüyor."</span></p>

    <p class="MsoNormal1"><span class="calibre2">Yüzbaşı elindeki kırbacı ona doğru, sus, diye kaldırdı.</span></p>

    <p class="MsoNormal1"><span class="calibre2">"Sen bu gece hiç kurşun sesi duydun mu?"</span></p>

    <p class="MsoNormal1"><span class="calibre2">"Duymadım."</span></p>

    <p class="MsoNormal1"><span class="calibre2">"Nasıl olur, nasıl duymazsın, bütün orman kurşun sesinden biribirine girdi, çarpışma oldu, nasıl duymadın?"</span></p>

    <p class="MsoNormal1"><span class="calibre2">"Uyuyordum. Benim uykum ağırdır."</span></p>

    <p class="MsoNormal1"><span class="calibre2">"Sen nasıl bir çobansın ki uyuyorsun, koyunları kurt kapmaz mı?"</span></p>

    <p class="MsoNormal1"><span class="calibre2">"Kapamaz," diye övündü çoban çocuk. "Sen o sarıyı görüyor musun, on tane kurdu yer. Onun gibi bir köpek yok."</span></p>

    <p class="MsoNormal1"><span class="calibre2">Onun köpeği, o sarı tıpkı insan gibiydi. Her şeyi bilir, anlar, düşünürdü. Bir tek konuşamıyordu. Meram etse belki de konuşurdu.</span></p>

    <p class="MsoNormal1"><span class="calibre2">"Benim bu sarı var ya, hiç çobana bir gerek olmadan bu sürüyü alır bir hafta, on gün, bir ay dağlarda güder. Benim bu sarı var ya, küçücük tehlike olsun, bir yılan, bir akrep, bir insan, ben de uyuyor olayım, gelir beni usulca kolumdan tutar uyandırır."</span></p>

    <p class="MsoNormal1"><span class="calibre2">"Bu gece seni uyandırmadı mı, kurşun seslerini duymadı mı?"</span></p>

    <p class="MsoNormal1"><span class="calibre2">"Kurşun seslerini duysa o beni uyandırırdı."</span></p>

    <p class="MsoNormal1"><span class="calibre2">"Uyandırmıştır," diye bağırdı Kertiş Ali, "ama o duymadım diye yalan söylüyor."</span></p>

    <p class="MsoNormal1"><span class="calibre2">"Uyandırırdı," diye karşılık verdi Müslüm. "Demek ki duymamıştır. O kurşun seslerini bilir. Eşkıyayı, candarmayı, iyi adamı, kötü adamı biribirinden ayırır. Geçenlerde bir adamın boynunu kaptı şu aşağıdaki ormanda az daha adamı boğuyordu. O adam var ya, bir kızın başına çöktükten sonra da onu parçalamışmış. Ya benim sarı öyle bir sarıdır. O, köpeklerin ağası, piridir."</span></p>

    <p class="MsoNormal1"><span class="calibre2">"Çok mu seversin köpeğini?"</span></p>

    <p class="MsoNormal1"><span class="calibre2">"Herkesten çok... O benim arkadaşımdır."</span></p>

    <p class="MsoNormal1"><span class="calibre2">"Anasıdır Yüzbaşım, babasıdır," diye alay etti Kertiş Ali.</span></p>

    <p class="MsoNormal1"><span class="calibre2">Müslüm de ona sert çıkıştı. Onun kim olduğunu iyi biliyordu. Onbaşı olunca on beş candarmayla kendi köyüne gitmıŞ, bütün köyü üç gün üç gece sopadan geçirmişti.</span></p>

    <p class="MsoNormal1"><span class="calibre2">"Ne sandın ya..."</span></p>

    <p class="MsoNormal1"><span class="calibre2">"Yalan söylüyor Yüzbaşım. Bu adam İnce Memedin ne yana gittiğini biliyor. Şunun ifadesini alayım."</span></p>

    <p class="MsoNormal1"><span class="calibre2">"Al," dedi Yüzbaşı soğukkanlı.</span></p>

    <p class="MsoNormal1"><span class="calibre2">"Burada mı, ormanda mı?"</span></p>

    <p class="MsoNormal1"><span class="calibre2">"Burada," dedi Yüzbaşı. "Şu aşağıda. Bakalım bu deyyusu nasıl konuşturacaksın?"</span></p>

    <p class="MsoNormal1"><span class="calibre2">Kertiş, Müslüme yumuşacık, sevecenlikle yaklaştı:</span></p>

    <p class="MsoNormal1"><span class="calibre2">"Bak yavrum," dedi, "dün sabah ortalık ışırken, bir yağız ata binmiş, hem de çıplak bir yağız ata, doludizgin önünden geçen tüfekli adamı görmedin mi? Atın üstündeki adam senden az irice... Söyle yavrum, tam ormandan çıktı, senin üstüne geldi, at ayaklarının tapırtısından da sen uyandın, ya da seni köpek uyandırdı. Sen de uyanınca o doludizgin atlıyı gördün. Hangi yana gitti o atlı?"</span></p>

    <p class="MsoNormal1"><span class="calibre2">"Görmedim."</span></p>

    <p class="MsoNormal1"><span class="calibre2">"Görmedin mi?"</span></p>

    <p class="MsoNormal1"><span class="calibre2">"Hiç görmedim."</span></p>

    <p class="MsoNormal1"><span class="calibre2">"Yavrum, senin adın ne?"</span></p>

    <p class="MsoNormal1"><span class="calibre2">"Müslüm."</span></p>

    <p class="MsoNormal1"><span class="calibre2">"Müslüm yavrum, söylemezsen senin için iyi olmaz."</span></p>

    <p class="MsoNormal1"><span class="calibre2">"Hiçbir atlı görmedim."</span></p>

    <p class="MsoNormal1"><span class="calibre2">Dört candarma çoktan hazırlanmışlar bekliyorlardı. En iriyarısının elinde kalın bir sopa vardı.</span></p>

    <p class="MsoNormal1"><span class="calibre2">"Yıkın şunu."</span></p>

    <p class="MsoNormal1"><span class="calibre2">Hemencecik Müslümü yıkıp tüfeğin kayışını ayaklarına geçirdiler.</span></p>

    <p class="MsoNormal1"><span class="calibre2">"Çıkarın çarıklarını."</span></p>

    <p class="MsoNormal1"><span class="calibre2">Çabucak çarıklarını, çoraplarını çıkarıp öteye, bir keven öbeğinin üstüne attılar. "Başla."</span></p>

    <p class="MsoNormal1"><span class="calibre2">İriyarı candarma bütün gücüyle sopayı Müslümün ayaklarına durmadan indiriyor, çocuktan hiçbir ses sada çıkmıyordu. Yüzbaşı gözlerini şaşkınlıkla açmış bu tansık işe bakıyordu.</span></p>

    <p class="MsoNormal1"><span class="calibre2">"Devam, daha sert."</span></p>

    <p class="MsoNormal1"><span class="calibre2">Yüzü gözü ter içinde kalmış Müslüm salt dişlerini sıkıyor, sopa her indikçe bedeni bir geriliyor, hopluyor, ardından da çözülüyordu.</span></p>

    <p class="MsoNormal1"><span class="calibre2">Aradan epey bir süre geçti, Müslümden çıt çıkmadı. Yüzbaşı gözlerini faltaşı gibi açmış şaşkınlıkla ona bakıyor, o ses çıkarmadıkça öfkeleniyordu.</span></p>

    <p class="MsoNormal1"><span class="calibre2">"Ali, sen al sopayı eline," diye sert bir komut verdi. "Bu da nasıl bir iş böyle!"</span></p>

    <p class="MsoNormal1"><span class="calibre2">İriyarı candarmadan sopayı eline alan Ali, bütün gücü, hüneri ustalığıyla abandı çocuğun üstüne. Müslüm, gene gık demiyordu.</span></p>

    <p class="MsoNormal1"><span class="calibre2">Köpek de gelmiş az ilerde, dört bir yanını mavi çiçekli yarpuz almış pınarın ayakucunda duruyor, kaygılı gözlerle yere yıkılmış, ayaklarına boyuna sopalar inen Müslüme bakıyordu başını dikmiş, tetikte bir hali vardı. Ama Müslümden en küçük bir çıt, bir işaret gelmiyordu.</span></p>

    <p class="MsoNormal1"><span class="calibre2">Yüzbaşı dayanamadı, yerinden kalktı, gitti çoban çocuğun başucunda durdu. Kertiş Ali kapkara kesilmiş, dişlerini sıkmış, kaim sopayı kaldırıyor, bütün gövdesiyle abanarak indiriyor, çocuktan, hoplayıp gerilmekten başka en küçük bir tepki gelmiyordu.</span></p>

    <p class="MsoNormal1"><span class="calibre2">Sonunda çocuğun ayakları kanamaya başladı.</span></p>

    <p class="MsoNormal1"><span class="calibre2">Yüzbaşı:</span></p>

    <p class="MsoNormal1"><span class="calibre2">"Olamaz Ali Onbaşı, olamaz. Sen hiç böyle bir mahlukata rastlamış mıydın?"</span></p>

    <p class="MsoNormal1"><span class="calibre2">Soluk soluğa, ter içinde kalmış Kertiş Ali, "Yok," diye karşılık veriyordu ona, var gücüyle, hıklayarak sopasını indirirken, "yok Yüzbaşım, ben ömrümde böyle bir bela görmedim."</span></p>

    <p class="MsoNormal1"><span class="calibre2">"Söyle oğlum, sen İnce Memedi gördün, değil mi?"</span></p>

    <p class="MsoNormal1"><span class="calibre2">Müslümün dişleri kenetlenmişti, açılmıyordu.</span></p>

    <p class="MsoNormal1"><span class="calibre2">"Söyle oğlum, yoksa bu Ali Onbaşı seni öldürecek. O, böyle döve döve çok adam öldürmüştür."</span></p>

    <p class="MsoNormal1"><span class="calibre2">"Çok öldürdüm, çok öldürdüm," diye bütün bedeni gerilmiş, boyun damarları şişmiş Kertiş Ali, Yüzbaşıyı onaylarken, ayağa inen kalın sopa sanki bükülüyordu. Ve ayaktan kanlar fışkırıyordu. Sopa bir anda kıpkırmızı oldu.</span></p>

    <p class="MsoNormal1"><span class="calibre2">Gözü bir ara orada dikilmiş kalmış köpeğe ilişen Yüzbaşı Faruk:</span></p>

    <p class="MsoNormal1"><span class="calibre2">"Dur," diye sevinç içinde buyurdu Kertiş Aliye, "dur Ali Onbaşı."</span></p>

    <p class="MsoNormal1"><span class="calibre2">Ali Onbaşı derin bir soluk alarak durdu.</span></p>

    <p class="MsoNormal1"><span class="calibre2">"Kaldır onu."</span></p>

    <p class="MsoNormal1"><span class="calibre2">Kertiş Ali çocuğu elinden tutup zorla ayağa kaldırdı. Müslüm ayakta duramayıp boylu boyunca yere serildi.</span></p>

    <p class="MsoNormal1"><span class="calibre2">"Kaldır şu köpeği."</span></p>

    <p class="MsoNormal1"><span class="calibre2">Kertiş Ali çocuğu yerden kaldırdı, koluna girdi. Çocuğun öteki koluna da bir candarma girdi. Çocuk aralarında cansızmışcasma sallanıyordu.</span></p>

    <p class="MsoNormal1"><span class="calibre2">Asım Çavuş başından beri olanı biteni boş gözlerle seyretmiş, sonra ayağa kalkıp yanlarına gelmişti.</span></p>

    <p class="MsoNormal1"><span class="calibre2">"Bu çocuk ölüyor Yüzbaşım. Bakın, can çekişiyor."</span></p>

    <p class="MsoNormal1"><span class="calibre2">"Bunlar yedi canlıdır, bir şey olmaz bunlara," diye sert çıkıştı ona Yüzbaşı. "Görmedin mi, bu kadar sopa yedi de of bile demedi."</span></p>

    <p class="MsoNormal1"><span class="calibre2">"Yedi canlıdırlar," dedi Kertiş.</span></p>

    <p class="MsoNormal1"><span class="calibre2">"Ben onu konuşturmasını bilirim," dedi Yüzbaşı. Tabancasını belinden çıkardı, orada durup kalmış köpeğe çevirdi: "Aç gözlerini şimdi çoban bey, aç da şimdi az sonra ne olacak onu gör!" Sesi bıçak gibi keskindi, öfkeli, utkulu bir sevinç doluydu.</span></p>

    <p class="MsoNormal1"><span class="calibre2">Çocuk ağır ağır gözlerini açtı, bir tabancaya, bir Yüzbaşıya, bir köpeğe baktı.</span></p>

    <p class="MsoNormal1"><span class="calibre2">"Şimdi söyle," diye gürledi Yüzbaşı. "Eğer şu anda doğruyu hemen söylemezsen köpeğini öldüreceğim."</span></p>

    <p class="MsoNormal1"><span class="calibre2">Çocuk gözlerini kirpiştirdi, çabucak bir köpeğine, bir güneşten menevişlenen Yüzbaşının tabancasına, bir uçları titreyen Yüzbaşının bıyıklarına baktı: "Söyleyeceğim," dedi. "Sarıyı vurma. Hemen söylerim. İnce Memedi gördüm."</span></p>

    <p class="MsoNormal1"><span class="calibre2">"Ha şöyle," diye güldü Yüzbaşı. "Getirin şunu..."</span></p>

    <p class="MsoNormal1"><span class="calibre2">Gitti eski yerine bir sekinin üstüne çöktü. Çocuğu karşısına getirdiler oturttular.</span></p>

    <p class="MsoNormal1"><span class="calibre2">"Ne bildin İnce Memed olduğunu onun?"</span></p>

    <p class="MsoNormal1"><span class="calibre2">"Tüfeği vardı."</span></p>

    <p class="MsoNormal1"><span class="calibre2">"Başka?"</span></p>

    <p class="MsoNormal1"><span class="calibre2">"Altındaki at yağızdı."</span></p>

    <p class="MsoNormal1"><span class="calibre2">"Başka?"</span></p>

    <p class="MsoNormal1"><span class="calibre2">"Altındaki at çıplaktı."</span></p>

    <p class="MsoNormal1"><span class="calibre2">"Başka?"</span></p>

    <p class="MsoNormal1"><span class="calibre2">"Benim kadar bir çocuktu."</span></p>

    <p class="MsoNormal1"><span class="calibre2">"Başka? Hangi yana gitti?"</span></p>

    <p class="MsoNormal1"><span class="calibre2">"Şu yana..." Günbatıyı gösterdi. "Ben onun gittiği yeri de biliyorum... "</span></p>

    <p class="MsoNormal1"><span class="calibre2">"Nereye gitti?"</span></p>

    <p class="MsoNormal1"><span class="calibre2">"Bakırgediği var ya, işte oradaki mağarada Kel Eşkıya var, dokuz kişisiyle. İnce Memed işte onlara karışmaya gitmiş."</span></p>

    <p class="MsoNormal1"><span class="calibre2">"Ne biliyorsun bütün bunları?"</span></p>

    <p class="MsoNormal1"><span class="calibre2">"Onlar konuştu."</span></p>

    <p class="MsoNormal1"><span class="calibre2">"Kim?"</span></p>

    <p class="MsoNormal1"><span class="calibre2">"Dün Kel Eşkıya burada, şu pınarın başında konuşurken, İnce Memed geliyor, dedi, ondan haber geldi. Onu Bakırgediğindeki mağarada bekleyeceğiz. Sonra da gittiler. Başlarında kırmızı fesleri vardı."</span></p>

    <p class="MsoNormal1"><span class="calibre2">"Peki, daha önce niçin söylemedin bunları?"</span></p>

    <p class="MsoNormal1"><span class="calibre2">"Çok korktum."</span></p>

    <p class="MsoNormal1"><span class="calibre2">Yüzbaşı ayağa kalktı, gerindi, bacaklarının üstünde birkaç kere yaylandıktan sonra, önüne getirdikleri atına atladı ve hareket emrini verdikten sonra, atını orada dikilmiş kalmış köpeğe doğru sürüp tabancasını çıkardı, köpeğe doğrultmasıyla tetiğe asılması bir oldu. Köpek derinden bir venildedi, kıvrandı, kendi yöresinde dönmeye başladı. Yüzbaşı tabancasındaki bütün kurşunları üst üste köpeğin başına boşalttı. Bir anda kan golüne batıp çıkan köpek oraya, yeşil çimenlerin üstüne cansız serildi. Kurşun sesini duyan Müslümün kalkmasıyla köpeğe koşması bir oldu ya, köpek çoktan ölmüş, kevenlerin arasına bir insan gibi upuzun serilmişti.</span></p>

    <p class="MsoNormal1"><span class="calibre2">Candarmalar çekilip giderlerken Müslüm köpeğini kucaklamış, kanlı başını kucağına almış, bir ölü çocuğa ninni söyler gibi ığranıyordu usul usul...</span></p>

    <p class="MsoNormal1"></p>
  </div>
</body>
</html>
