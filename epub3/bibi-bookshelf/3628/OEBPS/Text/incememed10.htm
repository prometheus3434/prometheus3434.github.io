<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="MsoNormal1" style="text-align: center;"><span class="calibre2">6</span></h1>

    <p class="MsoNormal1"><span class="calibre2">Çiftliğe gönderilen yanaşma İngiliz kırması al bir atı alıp gelmişti. At, beş yaşında, dayanıklı, bineği iyi, rahat bir attı. Murtaza Ağa gerçekten, kendi bindiği attan sonra bunu severdi, iyi de koşan bir attı. Aliyle birlikte avluda duran atın yöresinde dönüyorlar, ata hayran bakıyorlardı. Demek Ali bu ata binecekti... Ali gözlerine bir türlü inanamıyordu. Parlak güz güneşinde atın tüyleri pırıl pırıldı. Alnı sakar, sağ ayağı dize kadar sekili at onlar yöresinde dönerlerken keyifli kuyruğunu sallıyordu.</span></p>

    <p class="MsoNormal1"><span class="calibre2">"Çerkes eyeri mi Ali, Türkmen eyeri mi, hangisini seversin?"</span></p>

    <p class="MsoNormal1"><span class="calibre2">Ali sıkıldı, ellerini ovuşturdu, başını yere dikti, yüz etleri gerildi.</span></p>

    <p class="MsoNormal1"><span class="calibre2">"Sıkılma bre Ali, sen benim kardaşımsın."</span></p>

    <p class="MsoNormal1"><span class="calibre2">"Ağam bilir."</span></p>

    <p class="MsoNormal1"><span class="calibre2">"Git içeriye, içerde bir oda dolusu eyer var, hangisini beğenirsen al."</span></p>

    <p class="MsoNormal1"><span class="calibre2">"Ağam bilir. Sen hangisini münasip görürsen."</span></p>

    <p class="MsoNormal1"><span class="calibre2">Murtaza yanaşmanın elindeki atı aldı:</span></p>

    <p class="MsoNormal1"><span class="calibre2">"Git de içerden kaşı gümüş savatlı Çerkeş eyerini getir," dedi.</span></p>

    <p class="MsoNormal1"><span class="calibre2">"Baş üstüne Ağam."</span></p>

    <p class="MsoNormal1"><span class="calibre2">Eyer gelince Ali gözlerine inanamadı. Eyer, çok değerli bir eyerdi, attan bile değerliydi.</span></p>

    <p class="MsoNormal1"><span class="calibre2">"Ali, eyeri atına sen vur."</span></p>

    <p class="MsoNormal1"><span class="calibre2">Ali, yanaşmanın elindeki eyeri elleri titreyerek aldı, ata gitti, usta bir binici gibi alışkın, eyeri atın sırtına yerleştirip kolanı bir iyıce sıkıladı.</span></p>

    <p class="MsoNormal1"><span class="calibre2">''Bin ata da şöyle köprünün ötesine, dün gittiğimiz yerlere sür."</span></p>

    <p class="MsoNormal1"><span class="calibre2">Ali kıpkırmızı kesilmiş, terlemiş, elleri titriyor, konuşamıyor yerinden de kıpırdayamıyordu.</span></p>

    <p class="MsoNormal1"><span class="calibre2">"BinAli."</span></p>

    <p class="MsoNormal1"><span class="calibre2">En sonunda Ali kendini zorladı, konuştu:</span></p>

    <p class="MsoNormal1"><span class="calibre2">"Binemem Ağam."</span></p>

    <p class="MsoNormal1"><span class="calibre2">"Neden imiş o?"</span></p>

    <p class="MsoNormal1"><span class="calibre2">"Çünküleyim ben kimim ki Ağamın şu görkemli atına bineyim. Ben kim oluyorum... "</span></p>

    <p class="MsoNormal1"><span class="calibre2">"Sus," diye bağırdı Murtaza Ağa, "sus! Sen benim öz bir kardaşım değil misin, bu at da senin değil mi? Derakap ata bin!"</span></p>

    <p class="MsoNormal1"><span class="calibre2">Ali ne yaptığını bilmeden kendini atın üstünde buldu.</span></p>

    <p class="MsoNormal1"><span class="calibre2">Murtaza Ağa geriye çekilip gerindi, bir ata bir Aliye baktı:</span></p>

    <p class="MsoNormal1"><span class="calibre2">"Vasüphanallah, Allah nazardan saklasın! Demek yiğidin yakışı da at imiş... Ali!"</span></p>

    <p class="MsoNormal1"><span class="calibre2">"Buyur Ağam," hafif bir ses çıkardı Ali, atın boynuna doğru yumulmuş.</span></p>

    <p class="MsoNormal1"><span class="calibre2">"Giyitlerini yarın alacağız. Belinde nagant tabanca, elinde de Alaman filintası, başında fötür şapka..." Sevinçle bağırdı: "Haydi şimdi sür ve de yel gibi kasabayı çık da geri gel, işimiz var."</span></p>

    <p class="MsoNormal1"><span class="calibre2">Ali atı üzengiledi, al at avlu kapısından dışarıya bir uzun yalım gibi sünüp gözden yitti.</span></p>

    <p class="MsoNormal1"><span class="calibre2">Murtaza Ağa arkasından:</span></p>

    <p class="MsoNormal1"><span class="calibre2">"Aliye de pıravo, kardaşıma," diye bağırdı.</span></p>

    <p class="MsoNormal1"><span class="calibre2">Hüsne Hatun, öteki kadınlar, çocuklar, evdeki konuklar, konağın balkonunda durmuşlar onları seyreyliyorlardı.</span></p>

    <p class="MsoNormal1"><span class="calibre2">Murtaza Ağa avludan ayrılmamış, bir duvardan bir duvara gidip gelerek giden atlıyı bekliyor, başını önüne eğmiş düşünüyordu. Arada sırada da yüzünü avlu kapısına çevirip bir süre duruyor, sonra gene yürümesini sürdürüyordu. Ali gittiği yerden döndüğünde onun haberi bile olmamıştı. Öylesine dalmış gitmişti. Ağanın kendisini görmesini, attan in, demesini bekleyen Ali konak kapısının önünde atın üstünde dikilmiş duruyor gidip gelerek kendi kendine konuşan Ağaya bakıyordu.</span></p>

    <p class="MsoNormal1"><span class="calibre2">Hüsne Hatun yukardan balkondan seslendi sonunda:</span></p>

    <p class="MsoNormal1"><span class="calibre2">"Ağa, Ağa, Ali geldi, duymadın mı?"</span></p>

    <p class="MsoNormal1"><span class="calibre2">Murtaza Ağa başını kaldırdı, şaşırmış, Aliye bir baktı. Az sonra da sert, gerilmiş yüzü yumuşadı:</span></p>

    <p class="MsoNormal1"><span class="calibre2">"Alim, kardaşım geldin mi," dedi. "Nasıl atın iyi mi?"</span></p>

    <p class="MsoNormal1"><span class="calibre2">Ona doğru yürüdü.</span></p>

    <p class="MsoNormal1"><span class="calibre2">Ali attan ineyim mi, inmeyeyim mi diye ikircik içindeydi. Murtaza Ağa birkaç adım ötede durdu, bir ata gözlerini dikip uzun uzun bakıyor, bir Aliye. Ali de ona gözlerini dikmiş buyruğunu bekliyordu.</span></p>

    <p class="MsoNormal1"><span class="calibre2">"Çok güzel, çok münasip," diye gülümsedi sonunda Murtaza Ağa. "Ve de uygun. Ve de başka türlüsü olamaz. Dünyalar izcisi Aliye ve hem de Murtazanın öz bir kardaşma yakışsa yakışsa böyle soylu bir at yakışır."</span></p>

    <p class="MsoNormal1"><span class="calibre2">Hayran hayran, sevgi dolu gözlerle Aliye bakıyor, ona attan in demek aklına gelmiyordu.</span></p>

    <p class="MsoNormal1"><span class="calibre2">Yukardan gene Hatun seslendi:</span></p>

    <p class="MsoNormal1"><span class="calibre2">"Ağa, buyur da Ali Efendi kardaşımız attan insin, senin buyruğunu bekliyor."</span></p>

    <p class="MsoNormal1"><span class="calibre2">"Ne, ne?" diye kendi yöresinde telaşla dönen Murtaza Ağa bağırdı. "Estağfurullah, haşa! İn kardaşım Ali..." Yanaşmaları çağırdı: "Çocuklar, neredesiniz, Ali Ağanın atının başını tutun..."</span></p>

    <p class="MsoNormal1"><span class="calibre2">İki yanaşma birden koşup attan inmiş Topal Alinin elinden atın dizginini aldılar. "Çarşıya çıkalım Ali Efendi kardaşım, önce Hacı İsmaile gidelim, sana oradan bir fötür alalım, hem de mebus fötürü."</span></p>

    <p class="MsoNormal1"><span class="calibre2">Ali sıkılmış, başını yere dikmiş, korkarak konuştu:</span></p>

    <p class="MsoNormal1"><span class="calibre2">"Ağam ben fötür giyemem ki... Ben hiç giymedim ondan... Beni bağışla gözünü sevdiğim Ağam."</span></p>

    <p class="MsoNormal1"><span class="calibre2">"Olmaz," diye gürledi Ağa. "O sana ısmarladığım takım elbise fötürsüz giyilmez. Beni ele aleme rezil mi edeceksin Ali, el ne diyecek, söyle, ne diyecek? Murtazanın kardaşının fötür şapkası bile yok, diyecekler. Düş önüme!"</span></p>

    <p class="MsoNormal1"><span class="calibre2">Murtaza Ağa önde, Ali arkada avlu kapısından çıktılar. Ağa çabuk çabuk yürüyor, hem de durmadan konuşuyordu:</span></p>

    <p class="MsoNormal1"><span class="calibre2">"Olur mu, olur mu böyle işler, kardaşım? Hem takım elbise ek, soylu İngiliz atına binecek, beline fildişi saplı, sapı altın kaplı nagant tabanca takacaksın, bir de Karadağlıoğlu Murza Ağanın büyük hünerli, dünyada bir tanecik usta olan, izciler başı olan, ve de izciler şahı olan, er lakabıyla anılır, gözümüzün bebeği ve hem de tüm Çukurovanın umudu Topal Ali olasın, ondan sonracığıma da sen fötür şapka giymeyesin, olamaz kardaşım olamaz."</span></p>

    <p class="MsoNormal1"><span class="calibre2">Durdu, geriye döndü, gene gözlerini bir şeyler arayarak çivi gibi Alinin gözlerinin içine dikti, ardından da:</span></p>

    <p class="MsoNormal1"><span class="calibre2">"Olamaz kardaşım olamaz. Böyle bir adam Arap atsız, fötür şapkasız, nagantsız ve hem de Alaman filintasız, ve hem de Ali Efendi kardaşım, fötür şapkasız olamaz. Hem de öyle bir fötür şapka ki yalınız be yalınız onu ancak mebus beyler ve hem de emekli büyük paşalar giyer. Oldu mu?"</span></p>

    <p class="MsoNormal1"><span class="calibre2">"Baş üstüne Ağam, sen nasıl buyurursan öyle olsun."</span></p>

    <p class="MsoNormal1"><span class="calibre2">"Hah, böyle işte." Yürümeye başladı. Bir, hızla coşkuyla yürüyor, bir, durup Aliyle konuşuyordu. "Yarından tezi yok Ali kardaş, şu Sülemiş tepesinin öte yamacına nişan talimine gideceğiz. Elimiz alışsın. Bakmışsın ki İnce Memedle karşı karşıya gelmişiz, o daha tetiğe basmadan, biz ikimiz iki yerden basacağız tetiğe." Gene durdu: "Ali!"</span></p>

    <p class="MsoNormal1"><span class="calibre2">"Buyur Ağam?"</span></p>

    <p class="MsoNormal1"><span class="calibre2">"Ali sen bir insanı gözünün bebeğinden vurabilir misin?"</span></p>

    <p class="MsoNormal1"><span class="calibre2">"Eskiden vurabilirdim Ağam."</span></p>

    <p class="MsoNormal1"><span class="calibre2">"Mavzerle, uzaktan?"</span></p>

    <p class="MsoNormal1"><span class="calibre2">"Uzaktan Ağam."</span></p>

    <p class="MsoNormal1"><span class="calibre2">"İnce Memedle karşılaşırsak..."</span></p>

    <p class="MsoNormal1"><span class="calibre2">Ali de durmuş, o da çivi gibi gözlerini onun gözünün içine dikmişti. Murtaza Ağa gözlerini onun gözlerinden kaçırıyor, yere, sağa sola bakıyor, nereye bakarsa baksın Alinin gözleri onun gözlerine yapışmış bir türlü bırakmıyordu.</span></p>

    <p class="MsoNormal1"><span class="calibre2">Sonunda Ağa dayanamadı bağırdı:</span></p>

    <p class="MsoNormal1"><span class="calibre2">"Söyle Ali, söyle kardaşım, söyle benden ne istiyorsun?"</span></p>

    <p class="MsoNormal1"><span class="calibre2">Ali de sesini yükseltti:</span></p>

    <p class="MsoNormal1"><span class="calibre2">"Ağa, Ağa," dedi, "sen bana iyi bak, ben Topal Aliyim. Öyle İnce Memed, Mince Memed benim yanıma yaklaşamaz. Mademki sen bana kardaş dedin, bu kadar itibar ediyorsun bana İran Şahım ağırlar gibi ağırlıyorsun, sen artık gerisine karışma Senin yanına hiç kimse yaklaşamaz. Değil İnce Memed, Mustafa Kemal Paşa bile yaklaşamaz. Mademki biz kendimizi Topal Ali olarak bilmişiz, sen bundan sonra kimseden korkmadan çekinmeden rahat uyu." Sesini biraz daha yükselterek: "Bir daha da beni denemeye kalkma, olur mu? Mademki biribirimize kardaş dedik. Var mı bundan ötesi?"</span></p>

    <p class="MsoNormal1"><span class="calibre2">"Yok," diye gözleri sevinç içinde kalmış Murtaza onun koluna girdi, yürüdüler. "Yok, ben ayıp ediyorum. Can korkusu, ne varsa bu canda, nasıl olsa ölecek değil miyiz, insan gene de korkuyor, korkup zıvanadan çıkıyor. Kusura kalma kardaşım, sana ta başta kardaş dediğimde güvenmeliydim."</span></p>

    <p class="MsoNormal1"><span class="calibre2">Murtaza Ağanın ayakları sevinçten uçuyor, Topal Aliyi kolundan yakalamış sürüklüyordu.</span></p>

    <p class="MsoNormal1"><span class="calibre2">"Koktu," dedi, "çok koktu."</span></p>

    <p class="MsoNormal1"><span class="calibre2">"Kokar," dedi Ali.</span></p>

    <p class="MsoNormal1"><span class="calibre2">"Şişti."</span></p>

    <p class="MsoNormal1"><span class="calibre2">"Şişer," dedi Ali, "güz günü de olsa, Çukurova çok sıcak."</span></p>

    <p class="MsoNormal1"><span class="calibre2">"Ali!"</span></p>

    <p class="MsoNormal1"><span class="calibre2">"Buyur Ağam."</span></p>

    <p class="MsoNormal1"><span class="calibre2">"Sen saata bakmasını bilir misin?"</span></p>

    <p class="MsoNormal1"><span class="calibre2">"Bilirim."</span></p>

    <p class="MsoNormal1"><span class="calibre2">"Sana bir de altın ve hem de bir okka altın köstekli Longines marka saat gerek."</span></p>

    <p class="MsoNormal1"><span class="calibre2">Ali susuyordu.</span></p>

    <p class="MsoNormal1"><span class="calibre2">"Evet ve hem de evet, sana böyle bir saat yakışıp gelir... Saati yeleğin bir cebine, kösteğin ucunu da yeleğin öteki cebine sokarsın, bir okka kösteği de göbeğinin üstüne sarkıtırsın..." Kendi saatini gösterdi, "İşte böyle, işte böyle gece gündüz ışıldar durur."</span></p>

    <p class="MsoNormal1"><span class="calibre2">"Sağ ol Ağam, kardaşım."</span></p>

    <p class="MsoNormal1"><span class="calibre2">Ne giyitler, ne at, ne tabanca, ne mavzer, hiçbir tanesi saat kadar etkilememişti Topal Aliyi. Saat sözünü duyunca heyecanlandı, yüzü sarardı, dudakları titredi, ayakları feldirdedi. Alideki bu değişiklik de Murtaza Ağanın gözünden kaçmadı.</span></p>

    <p class="MsoNormal1"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">" Ve hem de altının parıltısı yüzüne vurup durur."</span></p>

    <p class="MsoNormal1"><span class="calibre2">Hacı İsmailin dükkanının önüne gelmişler, orayı çoktan geçmişler, Murtaza Ağa, Alinin saat işine çok sevindiğini anlayınca, veryansın ediyordu saatlar üstüne. Alinin koluna iyice eirmiş, uzun gövdesiyle ona abanmış, kendinden geçmiş, alacağı saatin ne biçim bir saat olacağını, onu İsviçreden doğrudan doğruya saatin fabrikasından getirteceğini söylüyor, saati, taşlarını, nakışlarını, kösteğinin ağırlığını, minelerini bir bir sayıp döküyordu.</span></p>

    <p class="MsoNormal1"><span class="calibre2">"Yiğide dört şey gerek. Bir yiğit dört şeysiz olamaz. Hem de senin gibi bir yiğit. O dört şeyden birincisi saat, ikincisi güzel, kalın sağrılı avrat, üçüncüsü silah, dördüncüsü yavuz, kulağı kalem gibi, tüyleri yıldırdayan attır."</span></p>

    <p class="MsoNormal1"><span class="calibre2">Çarşıyı dışarıya çıktılar gittiler, Murtaza Ağa coşmuş konuşuyordu. Neredeyse kasabayı çıkacaklardı.</span></p>

    <p class="MsoNormal1"><span class="calibre2">Murtaza:</span></p>

    <p class="MsoNormal1"><span class="calibre2">"Ali!" diye gene durunca, farkına vardı ki neredeyse kasabayı dışarı çıkacaklar. "Kasabayı çıkmışız Ali, dönelim."</span></p>

    <p class="MsoNormal1"><span class="calibre2">Döndüler, Hacı İsmailin dükkanına geldiler. Hacı İsmail onları yerden temennanla karşıladı:</span></p>

    <p class="MsoNormal1"><span class="calibre2">"Buyur, buyur, buyur karagözlü, soylu Ağam benim. Seni görmeyeli... Gözleyi gözleyi gözümüz dört oldu. Şu İnce Memed işi de... Duydun mu karnı Hüt dağı gibi... Kokusu daha kasabayı dolanıp durur, ağaçlara, toprağa, duvarlara sinmiş çıkmıyor..." Hemen kasadan kolonya şişesini çıkardı, önce Murtaza Ağanın üstüne, sonra Topal Aliye, ardından da dükkana, sonra da kendine sepeledi. "Kokuyor. O İnce Memed zavallı Ali Safayı tam gözünün bebeğinden..."</span></p>

    <p class="MsoNormal1"><span class="calibre2">"Gözünün bebeğinden," dedi Murtaza. "İnce Memedin merakıdır, vurduğu kimseyi vurunca tam gözünün bebeğinin orta yerinden, yıldızından vuruyor, öyle değil mi Ali?"</span></p>

    <p class="MsoNormal1"><span class="calibre2">Ali:</span></p>

    <p class="MsoNormal1"><span class="calibre2">"Huyudur," dedi.</span></p>

    <p class="MsoNormal1"><span class="calibre2">"Evet huyudur. Bundan sonra da bu kasabadaki Ağaların hepsini gözlerinin bebeklerinden vuracakmış. Haber göndermiş, ahdetmiş, ant içmiş, Peygamberin başı için, Allahın adı üstüne, ben Çukurovada, diyormuş gözbebeğinden vurmayacağım ağa bırakmayacağım, hem de domdom kurşunuyla. İsterse hacı olsun, hoca olsun, benim için fark etmez..."</span></p>

    <p class="MsoNormal1"><span class="calibre2">"Allah göstermesin, aman Allah göstermesin, aman Allaaah... Musibet, felaket, bela... Demek Allahın bir gazabı... Buyurun, oturun..." İkisine birer sandalya uzattı. Kendi de titreyerek oturdu. Çember sakalının üstündeki yanakları kıpkırmızı olmuştu. "Musibet..." Hacı latasını savurarak oturduğu sandalyasmı onların karşısına çekti. "Demek yemin etmiş, ant vermiş Allahın adı üstüne? Hiçbir kimseyi... Öyle mi? Gözbebeği demek..." Hacı dualar okuyor, ardından da: "Lain," diyordu, "şeytanı lain, demek bütün ağaları?"</span></p>

    <p class="MsoNormal1"><span class="calibre2">Murtaza gülerek Alinin kulağına fısıldadı:</span></p>

    <p class="MsoNormal1"><span class="calibre2">"Bir ben kalacağım, gözbebeğinden kurşun yemeyecek, o da senin yüksek sayende, kardaşlığının yüzü suyu hürmetine."</span></p>

    <p class="MsoNormal1"><span class="calibre2">Ali de gülmeye başladı:</span></p>

    <p class="MsoNormal1"><span class="calibre2">"Evet Hacı Bey, hiç kimse aldırmıyor ama, bu musibet, bu şeytanı lain bence bir şeyler yapacak."</span></p>

    <p class="MsoNormal1"><span class="calibre2">Hacı okuyup üfleyerek:</span></p>

    <p class="MsoNormal1"><span class="calibre2">"Yapacak," dedi. Ardından da gene okuyup üfleyerek: "Bir emriniz mi?"</span></p>

    <p class="MsoNormal1"><span class="calibre2">Murtaza, Aliyi anlatmaya başladı Hacı İsmail Efendiye.</span></p>

    <p class="MsoNormal1"><span class="calibre2">"Biliyorum Ali Ağa kardaşımızı," dedi Hacı İsmail. "Öyle bir ünlü kişiyi kim bilmez ki... "</span></p>

    <p class="MsoNormal1"><span class="calibre2">"Kimse bilmiyor," diye gene başladı Murtaza Ağa. Alinin bütün marifetlerini, izciliğini, gökteki kuşun, sudaki balığın bile izini sürebildiğini bir bir söyledi. Anlattıkça coşuyor, coştukça Alinin akla hayale sığmaz marifetlerini sayıp döküyordu, sonunda sözünü: "İşte bu adam benim öz bir kardaşımdır. Şu darı dünyada tek şeyim budur. İşte bu kardaşıma bir fötür şapka istiyorum ki mebus şapkası olacak ve de Arif Saim Beyin şapkasına benzeyecek."</span></p>

    <p class="MsoNormal1"><span class="calibre2">"Baş üstüne, öyle bir şapka var, var," diye ayağa fırladı sevinçle Hacı İsmail. "Sakladım, kıymetini bilmezler görüp de almasınlar diye bu güzel şapkayı. İnşallah Ali Ağanın başına uyar''</span></p>

    <p class="MsoNormal1"><span class="calibre2">Dükkanın ardiyesine girmesiyle elinde büyücek bir bohça çıkması bir oldu. Bohçayı masanın üstüne koydu, kırılıp dökülecekmişcesine parmaklarının ucuyla incitmeden açtı. Şapka simsiyah, sol yanında kırmızı tüyüyle ortaya çıktı. Gerçekten göz kamaştırıyordu.</span></p>

    <p class="MsoNormal1"><span class="calibre2">Murtaza Ağa hemen ayağa kalktı:</span></p>

    <p class="MsoNormal1"><span class="calibre2">"Ne güzel," dedi. "İnşallah Ali Efendi kardaşımın başına uyar."</span></p>

    <p class="MsoNormal1"><span class="calibre2">"Uyar," dedi Hacı ismail, şapkayı masadan iki eliyle usulcana aldı, yavaş yavaş Alinin yanına geldi: "Lütfen Bey kardaşım serpuşunuzu çıkarır mısınız?"</span></p>

    <p class="MsoNormal1"><span class="calibre2">Ali hemen takkesini başından alıp dizinin üstüne koydu. Doğruldu, başını dikti, Hacı İsmail gene usulca getirdi şapkayı onun başına koydu. Koyduktan sonra da şöyle bir baktı:</span></p>

    <p class="MsoNormal1"><span class="calibre2">"Tam oturdu," diye de ellerini çırptı.</span></p>

    <p class="MsoNormal1"><span class="calibre2">Murtaza Ağa çok ciddi bir yüz takınarak Aliye yaklaştı, uzaklaştı, baktı, eğildi, doğruldu, sağdan soldan gözden geçirdi:</span></p>

    <p class="MsoNormal1"><span class="calibre2">"Oldu," dedi. "Sağ ol. Ceremesi ne kadar?"</span></p>

    <p class="MsoNormal1"><span class="calibre2">Hacı:</span></p>

    <p class="MsoNormal1"><span class="calibre2">"Kıymeti yok," dedi. "Hele siz şapkayı alın götürün, ben deftere yazarım."</span></p>

    <p class="MsoNormal1"><span class="calibre2">Çaylar geldi, içtiler, dükkanda biraz daha oturdular. Ali daha öyle dimdik, kaskatı kesilmiş duruyor, sağına soluna bile bakmıyordu.</span></p>

    <p class="MsoNormal1"><span class="calibre2">"Bir de aynada kendinize bakmaz mısınız efendim?" diye onu elinden tutup baldırdı Hacı İsmail. Ali, gene dimdik, kaskatı, bir kalıp gibi ayağa kalktı. Aynanın önüne gittiler. Ali aynanın önünde hazır olda gibi kaskatı durdu kaldı. Eğer Murtaza Ağa, "Ali kardaş işimiz var, haydi gidelim," demeseydi, belki de Ali sonuna kadar kıpırdamadan aynanın önünde öyle dikilip kalacaktı.</span></p>

    <p class="MsoNormal1"><span class="calibre2">Oradan köşkere gittiler. Köşker çok güzel bir deriden kırmızı, uzun konçlu postalı hazırlamıştı. Ali postalı giyip dükkanın içinde şöyle bir dolaştı.</span></p>

    <p class="MsoNormal1"><span class="calibre2">"İyi mi, ayağına iyi geliyor mu Ali kardaş?"</span></p>

    <p class="MsoNormal1"><span class="calibre2">"İyi geliyor," dedi Ali. "Sağ ol Ağam."</span></p>

    <p class="MsoNormal1"><span class="calibre2">"Öteki, hele öteki, öyle olan ayağına da? Hani şahin yuvasından düşüp de..."</span></p>

    <p class="MsoNormal1"><span class="calibre2">"Ona da, ona da çok iyi geldi."</span></p>

    <p class="MsoNormal1"><span class="calibre2">Murtaza Ağa köşkere çıkardı parasını verdi.</span></p>

    <p class="MsoNormal1"><span class="calibre2">"Sağ ol Ağam, Allah ziyade etsin. Efendi kardaşımıza bir postal diktim ki üç yılda eskitemez."</span></p>

    <p class="MsoNormal1"><span class="calibre2">"Sağlıcakla kal. Haydi gidelim Ali."</span></p>

    <p class="MsoNormal1"><span class="calibre2">Ali bekliyordu.</span></p>

    <p class="MsoNormal1"><span class="calibre2">"Haydi Ali, ne duruyoruz?"</span></p>

    <p class="MsoNormal1"><span class="calibre2">"Ağa," dedi, durdu Ali.</span></p>

    <p class="MsoNormal1"><span class="calibre2">"Söyle!"</span></p>

    <p class="MsoNormal1"><span class="calibre2">"Eski postalım nerede acaba?"</span></p>

    <p class="MsoNormal1"><span class="calibre2">"Ne yapacaksın eski postalı, altları delik, paramparça olmuş."</span></p>

    <p class="MsoNormal1"><span class="calibre2">"Gerek olur Ağam."</span></p>

    <p class="MsoNormal1"><span class="calibre2">"Haydi canım, ne gereği olacak o eski postalın, bizim canımız sağ iken!"</span></p>

    <p class="MsoNormal1"><span class="calibre2">Ali başında fötr şapkası, ayaklarında kırmızı postalıyla köşker dükkanının ortasında dikilmişti. Sonunda köşker eski postalları getirip eline tutuşturdu.</span></p>

    <p class="MsoNormal1"><span class="calibre2">"Yok," diye bağırdı Murtaza Ağa, "olamaz, bu eski paramparça postallarla çarşıda dolaşamayız. Zinhar, böyle bir şey olamaz! Elalemi üstümüze güldürme kardaşım Ali."</span></p>

    <p class="MsoNormal1"><span class="calibre2">Alinin elindeki postalları alıp dükkanın bir köşesine fırlattı, koluna girdi dükkandan çıktılar. Doğru terziye gittiler, terzi onları epeyce uzaktan görmüş karşılamaya çıkmıştı. Sevinç içinde onları karşıladı, dükkana geldiler.</span></p>

    <p class="MsoNormal1"><span class="calibre2">"Kumaş çok güzel," diye konuşuyordu terzi. "Böyle güzel kumaş geçecek ki insanın eline, işte böyle güzel elbise dike... Demek bu kardaş namlı izci Topal Ali Ağa? Böyle bir adama elbise dikmek benim için şereftir Ağamız."</span></p>

    <p class="MsoNormal1"><span class="calibre2">"Sen izciler başı Topal Ali Ağayı nereden biliyorsun?"</span></p>

    <p class="MsoNormal1"><span class="calibre2">"Onu kim bilmez ki Ağamız? Onun namı yedi düveli tutmuştur. O öyle bir izciymiş ki, kara taş üstünde kara karıncanın izini karanlık gecede sürer imiş."</span></p>

    <p class="MsoNormal1"><span class="calibre2">Ağa kahkahalar atarak güldü. Sevinç içindeydi.</span></p>

    <p class="MsoNormal1"><span class="calibre2">"Tevatür, tevatür," diyordu durmadan, "hem de ne tevatür." Gülmesi geçince: "Bak, terzibaşı," dedi, "senin o dediğin yanlış"</span></p>

    <p class="MsoNormal1"><span class="calibre2">Terzi üzüldü:</span></p>

    <p class="MsoNormal1"><span class="calibre2">"Neymiş o yanlış olan Ağam, bir kusur mu işledik?"</span></p>

    <p class="MsoNormal1"><span class="calibre2">"Her şey doğru da, haşa, ne kusur olacak terzibaşı, haşa... Yalnız o karınca işinde bir hata var. O kara taşın üstünde karanlık gecede kara karıncanın izini süren Ali kardaş değildir. Kara karıncayı gören Allahtır, öyle derler. Ali kardaş gökte uçan kuşun bile izini sürer."</span></p>

    <p class="MsoNormal1"><span class="calibre2">"Karıncanın da," dedi terzi. "Bütün Çukurova, bütün Türkiye onu tanıyor. Hem de Avrupa gazeteleri onun için yazılar yazıyorlar. Dünya da tanıyor onu."</span></p>

    <p class="MsoNormal1"><span class="calibre2">Murtaza Ağa ciddileşti:</span></p>

    <p class="MsoNormal1"><span class="calibre2">"İşte bunu duymamıştım, demek Avrupa gazeteleri onun fotoğrafını basıyor?" "Basıyor," dedi terzi. "İşte şu kulaklarımla öğretmen Zeki Beyden duydum. Tam şu kulaklarla. Zeki Bey yedi düvelin gazetelerini okur mu okumaz mı?"</span></p>

    <p class="MsoNormal1"><span class="calibre2">Murtaza Ağa yüzünü buruşturarak:</span></p>

    <p class="MsoNormal1"><span class="calibre2">"Okur ama, o bir zındık," dedi.</span></p>

    <p class="MsoNormal1"><span class="calibre2">"Bütün dünyayı bilir mi bilmez mi?"</span></p>

    <p class="MsoNormal1"><span class="calibre2">"Bilir ama, zındık..."</span></p>

    <p class="MsoNormal1"><span class="calibre2">"Zındık olsun," dedi terzi. "O diyor ki, Ali gibi bir adam Avrupada olsa onu baş tacı ederler. Karun kadar da zengin olur, diyor. Böyle bir hüner yeryüzünde kimsede yokmuş. Ama, diyor Zeki Bey..."</span></p>

    <p class="MsoNormal1"><span class="calibre2">"Ne diyor, ne diyor?" diye telaşlandı Murtaza Ağa.</span></p>

    <p class="MsoNormal1"><span class="calibre2">"Diyor ki, çok yazık, diyor, İnce Memed onu yaşatmaz, diyor. İnce Memedin başına gelenler bu Ali Ustanın yüzündenmiş."</span></p>

    <p class="MsoNormal1"><span class="calibre2">"Hiçbir şey yapamaz İnce Memed," diye gürledi Murtaza Ağa. "Onun, o İnce Memedin bizim üstümüze geleceği varsa, göreceği de var. Şu Avrupanın Karun işine gelince, Ali kardaş yakında burada da Karun olacak. Sen tapucu Zülfüyü biliyor musun, onun Arif Saim Beyle nasıl konuştuğunu gördün mü? Selam söyle Zeki Beye, Ali kardaş burada da Karun olacak. Burada da onu baş tacı edeceğiz." Elini terzinin omuzuna pat, diye indirdi: "Bak," dedi, "iyi bak Ali Kardaşın şu başındaki fötür şapkaya, böyle bir şapkayı Arif Saim Bey, Mustafa Kemal Paşa giymiş mi?"</span></p>

    <p class="MsoNormal1"><span class="calibre2">Terzi, Topal Alinin yöresinde birkaç kere döndükten sonra, saygılıca:</span></p>

    <p class="MsoNormal1"><span class="calibre2">"Ustam," dedi, "şu başındaki şapkaya bakabilir miyim?" sesinde hayranlık vardı.</span></p>

    <p class="MsoNormal1"><span class="calibre2">Topal Ali öyle dimdik, değnek yutmuş gibi duruyor, gözlerini bir noktaya dikmiş donmuş kalmış, hiç kıpırdamıyordu. Sağ eliyle, al, dercesine işaret etti. Terzi şapkayı Alinin başından usulcana aldı, sağına, soluna, üstüne, içine baktı, birkaç kere hafifçe fiskeledi:</span></p>

    <p class="MsoNormal1"><span class="calibre2">"Abooov Ağam!" dedi ardından da. "Bu İtalyan şapkası, abooov, bu bir kucak para... Bunu Adanadaki Deli Memet bile giyemez."</span></p>

    <p class="MsoNormal1"><span class="calibre2">"Giyemez ya," diye övündü Murtaza Ağa.</span></p>

    <p class="MsoNormal1"><span class="calibre2">"Elbiselerini şimdi burada mı giyecek Ali Ustamız, evde mi, bohça yapayım mı?" "Evde," dedi Murtaza Ağa. "Ancak ev münasiptir böyle bir elbiseye."</span></p>

    <p class="MsoNormal1"><span class="calibre2">Terzi elbiseleri hemen bir bohça yapıp Aliye uzattı:</span></p>

    <p class="MsoNormal1"><span class="calibre2">"Buyur ustam, hayırlı olsun, güle güle giy."</span></p>

    <p class="MsoNormal1"><span class="calibre2">"Yaz deftere."</span></p>

    <p class="MsoNormal1"><span class="calibre2">"Baş üstüne, baş üstüne Ağam."</span></p>

    <p class="MsoNormal1"><span class="calibre2">Murtaza Ağa önde, Topal Ali arkada terziden çıktılar. Konağa doğru gelirlerken:</span></p>

    <p class="MsoNormal1"><span class="calibre2">"Avrupaymış, kadir kıymet bilirmiş Avrupa, deyyus zındık Zeki Bey, biz sanki bilmiyormuşuz gibi. Değil mi Ali kardaş?"</span></p>

    <p class="MsoNormal1"><span class="calibre2">"Öyle Ağam."</span></p>

    <p class="MsoNormal1"><span class="calibre2">"Muallim zındık Zeki gelsin de şu fötürü, şu elbiseyi görsün, Avrupada böylesini giymişler mi bakalım, söylesin. Dillerine pelesenk etmişler, Avrupa da Avrupa! Aaah, ayağındaki şu kırmızı postallar da olmasaydı, o zaman işte, kim kadir kıymet biliyor, kim bilmiyor bütün dünya görürdü."</span></p>

    <p class="MsoNormal1"><span class="calibre2">Avluyu geçip konağın kapısına geldiler. Yukardan, balkondan Hüsne Hatun onları gülümseyerek, sevinerek izliyordu. Aliyi sevmişti. İnceliğine, davranışına, insanlığına hayran kalmıştı.</span></p>

    <p class="MsoNormal1"><span class="calibre2">Merdiven başında onları karşıladı: "Aldınız öyle mi giyitleri? Şapka da ne güzel! Hayırlı olsun, hayırlı olsun..."</span></p>

    <p class="MsoNormal1"><span class="calibre2">"Büyük, aynalı oda açık mı?"</span></p>

    <p class="MsoNormal1"><span class="calibre2">"Açtım," dedi Hüsne Hatun. "Açık ama beni bekleyin kanıda azıcık." Hemen çabucak gidip elinde bir bohçayla geriye döndü. "Bu da Ali kardaşa benim hediyem. İki kat don gömlek, üç çift çorap, mendiller... Buyur Ali Efendi kardaş."</span></p>

    <p class="MsoNormal1"><span class="calibre2">"Gel!" Murtaza Ağa kapıyı iteleyip Aliyi içeriye soktu. "Sen giyin, ben geliyorum. Donunu gömleğini de değiştir. Çorap da giy Sonra da berbere gideceğiz."</span></p>

    <p class="MsoNormal1"><span class="calibre2">Kapıyı kapadı, onu balkonda beklemekte olan Hatunun yanına gitti:</span></p>

    <p class="MsoNormal1"><span class="calibre2">"Sağ ol," dedi. "Bu adamı el üstünde tutmalıyız. Onu herkes tanıyor. Muallim Zeki Bey diyormuş ki, onu dünyanın gazeteleri yazıyormuş. O zındık okumuş. İnce Memedden bizi korursa bu adam korur. Millet gittikçe azgınlaşıyor. Koskocaman Bey öldürüldü de kimsenin tüyü kıpırdamadı. Korktuğuyla kaldı Ali Safa Bey..."</span></p>

    <p class="MsoNormal1"><span class="calibre2">"Öldüğüyle kaldı," diye öfkelendi Hüsne Hatun. "Fıkaranın ölüsünü de it ölüsü gibi kokuttular. Allah Ali Safa Bey gibi kimseyi etmesin. Bu adam iyi bir adama benziyor."</span></p>

    <p class="MsoNormal1"><span class="calibre2">"İnce Memedin de adamı..."</span></p>

    <p class="MsoNormal1"><span class="calibre2">"Ne biliyorsun?"</span></p>

    <p class="MsoNormal1"><span class="calibre2">"Ben biliyorum, anlıyorum. Ama yavaş yavaş bizim tarafımıza geçiyor. Bir hain, bir kafir, ama bir insan yanı var bu adamın. Ekmek yediği sofraya bıçak sokuculardan değil. İçtiği bir kahvenin hatırını kırk yıl sayıcılardan..."</span></p>

    <p class="MsoNormal1"><span class="calibre2">"Becerikli, akıllı. İnsan böylesi insanlara güvenmeli."</span></p>

    <p class="MsoNormal1"><span class="calibre2">"Sağ ol Hatun, ona sen de hediyeler yaptın. Biliyordum zaten. Hele ben gideyim bakayım bakalım, giyinmiş mi bizim Ali Ağa!"</span></p>

    <p class="MsoNormal1"><span class="calibre2">İçeriye girdiğinde Ali giyinmiş, aynanın karşısına geçmiş kendisine şaşkın şaşkın bakıyordu.</span></p>

    <p class="MsoNormal1"><span class="calibre2">"Gel Hatun, gel!" diye dışarıya bağırdı Murtaza Ağa, "gel de Ali kardaşımızı gör. Gel gör de ne biçim yiğit, yakışıklı bir adam olmuş bizim kardaşımız, gör!"</span></p>

    <p class="MsoNormal1"><span class="calibre2">Hatun koşarcasına odaya girdi, aynadaki Aliye uzun uzun baktı, çok ciddi bir yüzle:</span></p>

    <p class="MsoNormal1"><span class="calibre2">"Ne güzel bir elbise yaptırmışsınız," dedi. "Çok da yakışmış Ali kardaşa, tıpkı mebus gibi olmuş. Hayırlı olsun. Güle güle eskit Ali kardaş."</span></p>

    <p class="MsoNormal1"><span class="calibre2">Alinin "Sağ ol," diye sesi ancak duyulabildi.</span></p>

    <p class="MsoNormal1"><span class="calibre2">Murtaza Ağa da Alinin yöresinde dönüyor, şapkaya, elbiseye, gömleğe bakıyor, Aliyi tepeden tırnağa inceliyordu. Sonunda dingin bir sesle:</span></p>

    <p class="MsoNormal1"><span class="calibre2">"İyi, münasip, güzel," dedi. "Yalnız bel kemeri eksik, onu unuttuk. Hatun, benim bel kemerlerinden birisini al da getirsene."</span></p>

    <p class="MsoNormal1"><span class="calibre2">Hatun hemencecik çıktı geldi:</span></p>

    <p class="MsoNormal1"><span class="calibre2">"Al," dedi, "bunu daha yeni getirmiştin Adanadan."</span></p>

    <p class="MsoNormal1"><span class="calibre2">Murtaza Ağa kemeri aldı, kendi eliyle Alinin pantolonuna geçirdi, tokayı sıktı.</span></p>

    <p class="MsoNormal1"><span class="calibre2">"İstersen gevşeteyim."</span></p>

    <p class="MsoNormal1"><span class="calibre2">Ali başıyla, iyi işareti yaptı.</span></p>

    <p class="MsoNormal1"><span class="calibre2">Murtaza Ağa geriye çekildi, yana gitti, öne geçti Aliye baktı. Aynanın içinde onu seyreyledi. Pencerenin önüne ışığa götürdü bir süre de inceledi orada onu:</span></p>

    <p class="MsoNormal1"><span class="calibre2">"Oldu," dedi. "Ali kardaşı böylece al götür Büyük Millet Meclisine, orta yerine oturt, herkes Başkan geldi sanır. Aaaah, şu postallar da olmasa... Yakışmıyor, üstte fötür, İtalyan malı, altta da kırmızı dağlı çarığı, yakışmıyor."</span></p>

    <p class="MsoNormal1"><span class="calibre2">"Yakışıyor," dedi Hatun, "hem de bir güzel... Postal bizim geleneğimiz, göreneğimiz değil mi, hem de dede yadigarımız, Mustafa Kemal Paşa da onu istemiyor mu?"</span></p>

    <p class="MsoNormal1"><span class="calibre2">Murtaza Ağanın gözleri parladı:</span></p>

    <p class="MsoNormal1"><span class="calibre2">"Doğrusun Hatun," dedi. "Geleneğimiz, göreneğimizdir bizim kırmızı postal. Orta Asyadan bu yana dede yadigarımızdır. Mustafa Kemal Paşa bunu duysa, bilse, kendisi de bizim Ali Ağa gibi bu postalı giyer, Büyük Millet Meclisinin içinde zort zort gezinirdi... Sen sağ ol hatun. Teşekkür ederim, konuğuma, hem de bana iyi davrandın. Asil azmaz, yol tezikmez, demişler. Sen ki bu dünyanın, koca Türkmenin en soylu Beyinin kızısın... Biz şimdi Ali kardaşlan berbere gidiyoruz."</span></p>

    <p class="MsoNormal1"><span class="calibre2">"Güle güle," dedi Hatun, onlar oda kapısından çıkarlarken.</span></p>

    <p class="MsoNormal1"><span class="calibre2">Ali dimdikti, gerilmişti. Kaskatı yürüyor, önüne bakamadığından bastığı yeri görmüyordu. Merdivenleri inerlerken nerdevse yuvarlanıyordu. Murtaza Ağa onu kolundan muhkem kavradı da Ali yukardan aşağıya tepetaklak düşüp bir yerini kırmadı.</span></p>

    <p class="MsoNormal1"><span class="calibre2">"Güle güle gidin. Akşama gelecek misiniz yemeğe?"</span></p>

    <p class="MsoNormal1"><span class="calibre2">"Dur Hatun dur," diye telaşlandı Murtaza Ağa. "Az daha unutuyordum. Ali Ağanın partallarını ateşe at da gözüm görmesin kardaşım Alinin böyle paramparça giyitler giydiğini... Amanın ihmal etme Hatun, derakap yak!"</span></p>

    <p class="MsoNormal1"><span class="calibre2">"Olur, Ağa, olur, hemen şimdi," diye yukardan aşağıya konuştu Hatun.</span></p>

    <p class="MsoNormal1"><span class="calibre2">Ali boğazlanmaya götürülen birisi gibi derinden inledi:</span></p>

    <p class="MsoNormal1"><span class="calibre2">"Elini ayağını öpeyim Ağam, oğlunu öldürdüm ocağına düştüm, yaktırma benim partalları. O şalvarı bizim köroğlu dokumuştu yedi yıl önce kendi eliyle. İpliğini kendi eğirmiş, boyasını kendi boyamış, kendi elceğiziyle dokumuş, biçmişti, dikmişti. Ayağını öpeyim Ağam, yakmayın benim partallarımı."</span></p>

    <p class="MsoNormal1"><span class="calibre2">"Olmaz," diye kükredi Murtaza Ağa. "Olmaaaz, benim gözüm bir daha göremez senin, kardaşımın, o eski halini anımsatan partalları. Dayanamam, göremem, duramam. Yakın onları, yakın!" Sesi konağın içinde çın çın öttü.</span></p>

    <p class="MsoNormal1"><span class="calibre2">"Hemen," diye kesin konuştu Hatun. "Hemen şimdi, ocak yanıyor zaten."</span></p>

    <p class="MsoNormal1"><span class="calibre2">Ali sustu, bir imdat arar gibi sağa sola bakındı, Ağa onun koluna girmiş dışarıya sürüklüyordu.</span></p>

    <p class="MsoNormal1"><span class="calibre2">Çarşıyı böylece geçtiler, dut ağacının altındaki berber dükkanına girdiler. İçerde berberden başka kimsecikler yoktu. Murtaza Ağa Alinin başındaki fötrü alıp duvardaki çiviye astıktan sonra:</span></p>

    <p class="MsoNormal1"><span class="calibre2">"Ali Ağayı saç sakal... Bir güzel tıraş edeceksin ki..."</span></p>

    <p class="MsoNormal1"><span class="calibre2">"Baş üstüne Ağam..."</span></p>

    <p class="MsoNormal1"><span class="calibre2">Murtaza Ağa orta yerde durmuş kalmış Aliyi kolundan çekerek götürdü koltuğa oturttu.</span></p>

    <p class="MsoNormal1"><span class="calibre2">Berber:</span></p>

    <p class="MsoNormal1"><span class="calibre2">"Demek izci Ali Ağayı da tıraş etmek bize nasip olacakmış Allah bu güzel günü de bize gösterecekmiş..." Beyaz önlüğünü özenle bağladı. Makas şakırdamaya başladı.</span></p>

    <p class="MsoNormal1"><span class="calibre2">Murtaza Ağa biraz öteye, kirli koltuğa dört köşe olup oturmuş, ünlü izci kardeşi Topal Alinin tıraşının bitmesini bekliyordu, kendi kendine övünerek.</span></p>

    <p class="MsoNormal1"></p>
  </div>
</body>
</html>
