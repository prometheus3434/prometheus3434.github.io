<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="MsoNormal1" style="text-align: center;"><span class="calibre2">5</span></h1>

    <p class="MsoNormal1"><span class="calibre2">Yağız at uzakta, açık kahverengi keskin çakmaktaşından kayalığın üstünde duruyor, usul usul da kuyruğunu sallıyordu.</span></p>

    <p class="MsoNormal1"><span class="calibre2">Kertiş Ali Onbaşı:</span></p>

    <p class="MsoNormal1"><span class="calibre2">"Yüzbaşım," diye bağırdı, "işte o at, İnce Memedin atı. Ali Safa Beyin atı. Demek İnce Memed buralarda. Çoban çocuk doğru söylemiş. Demek İnce Memedi Bakırgediği mağarasında sıkıştıracağız."</span></p>

    <p class="MsoNormal1"><span class="calibre2">"Bu atı vur," diye bağırdı Yüzbaşı.</span></p>

    <p class="MsoNormal1"><span class="calibre2">"Çok uzakta," dedi Kertiş Ali Onbaşı. "Ama onu vurmalı."</span></p>

    <p class="MsoNormal1"><span class="calibre2">Kayalığa doğru koşmaya başladı.</span></p>

    <p class="MsoNormal1"><span class="calibre2">Yüzbaşı arkasından:</span></p>

    <p class="MsoNormal1"><span class="calibre2">"Dur," diye bağırdı. Kertiş Ali Onbaşı olduğu yerde durdu. Yüzbaşı atını üzengiledi, onun yanına vardı. "Ver tüfeğini bana. Sen oraya yetişinceye kadar o at gider." Yamaca doğru atını doldurdu. Yamaç kepir taşlıktı ve bu kepir taşlıkta Yüzbaşının atı zor koşuyor, durmadan tökezliyordu. Yüzbaşı birkaç kere attan düşme korkusu geçirdi ama düşmedi. Kayalığın dibine gelip durduğunda atı köpüğe batmıştı, körük gibi de soluyordu. Yağız at bal rengi, pul pul ışıltılı kayalığın sivrisinde duruyor, daha usul usul kuyruğunu sallıyordu. Yüzbaşı aşağıdan yukarıya bir iyice nişan aldıktan sonra tetiğe bastı, o tetiğe basar basmaz da yağız at ortadan o anda yitti gitti. Yüzbaşı bu işe çok şaşırdı, sağa sola bakındı, attan bir iz bulamadı.</span></p>

    <p class="MsoNormal1"><span class="calibre2">Onu bekleyen askerlerine döndüğünde çok öfkeliydi:</span></p>

    <p class="MsoNormal1"><span class="calibre2">"Vuramadım," dedi. "Nasıl olur?"</span></p>

    <p class="MsoNormal1"><span class="calibre2">Kertiş Ali Onbaşı:</span></p>

    <p class="MsoNormal1"><span class="calibre2">"Yüzbaşım," dedi, "ben buradan iyice baktım, siz daha tüfeği doğrultur doğrultmaz o at gözükmez oluverdi. Ne oldu, nereye gitti göremedim. Köylülerin dedikleri gibi bu at büyülü."</span></p>

    <p class="MsoNormal1"><span class="calibre2">Yüzbaşının alnı kırışıp bıyıkları titredi:</span></p>

    <p class="MsoNormal1"><span class="calibre2">"Ne büyülü, ne bir şey," dedi yere tükürerek. "Vuramadım gitti. Çoktan beridir mavzer kullanmıyorum. Keşki benim yerime Asım Çavuş ateş etseydi."</span></p>

    <p class="MsoNormal1"><span class="calibre2">Asım Çavuş gülümsedi:</span></p>

    <p class="MsoNormal1"><span class="calibre2">"Haşa Yüzbaşım," dedi, "haşa, sizin vuramadığınızı ben hiç vuramazdım. Ali Onbaşının da dediği gibi, siz daha tüfeği ona doğrulturken, o, bir sündü, upuzun bir çizgi oldu, bir anda boşluğa aktı gitti. O çok kurnaz, hem de deli bir at. O öldürülen Ademi, Yobazoğluyla Ferhat Hoca bunun için öldürüyorlar, bu at için..."</span></p>

    <p class="MsoNormal1"><span class="calibre2">"Fıkara Adem, bu at yüzünden gitti. Rahmetli Ali Safa Bey anlatırdı, o, dünyanın en büyük avcısı, nişancısıymış. Öyle bir adam bu atın ardından yıllarca dolaşmış da onu vuramamış... Sonunda da Ferhat Hocayla atın sahibi Ademi..."</span></p>

    <p class="MsoNormal1"><span class="calibre2">"Ferhat Hocayla Yobazoğlu asılacak, değil mi?"</span></p>

    <p class="MsoNormal1"><span class="calibre2">"Asılacak ya, Ağırceza Reisi çok sert bir adam."</span></p>

    <p class="MsoNormal1"><span class="calibre2">"Kılı kırk yarıyor."</span></p>

    <p class="MsoNormal1"><span class="calibre2">"Giyseler giyseler on sekiz yıl giyerler, diyorlar."</span></p>

    <p class="MsoNormal1"><span class="calibre2">"Onlar asılacaklardır."</span></p>

    <p class="MsoNormal1"><span class="calibre2">"Keski tez günde asılsalar. Başımıza çok iş açacaklar."</span></p>

    <p class="MsoNormal1"><span class="calibre2">"Ne işi?"</span></p>

    <p class="MsoNormal1"><span class="calibre2">"İnce Memed..."</span></p>

    <p class="MsoNormal1"><span class="calibre2">"İnce Memed mi?" Yüzbaşı güldü. "Az sonra onu yakalayacağız."</span></p>

    <p class="MsoNormal1"><span class="calibre2">"Ben bu İnce Memedden bu sefer korkuyorum. Çok deneylerden geçti. Eğer bu sefer onu elimizden kaçırırsak, başımıza Çok bela açacak."</span></p>

    <p class="MsoNormal1"><span class="calibre2">"Atı gibi, öyle mi Çavuşum?"</span></p>

    <p class="MsoNormal1"><span class="calibre2">"Atı gibi Yüzbaşım," diye çekinerek gülümsedi Asım Çavuş.</span></p>

    <p class="MsoNormal1"><span class="calibre2">Yüzbaşı atını sürdü. Asım Çavuş sağ yanında, Kertiş Ali Onbaşı solunda, candarmalar da arkadan yürüyorlardı.</span></p>

    <p class="MsoNormal1"><span class="calibre2">"Çoban çocuk sence doğru mu, Asım Çavuş?"</span></p>

    <p class="MsoNormal1"><span class="calibre2">"Bilemem," dedi Asım Çavuş. "Bunlar hiç belli olmazlar. Belki de bizi İnce Memedden uzaklaştırmak için..."</span></p>

    <p class="MsoNormal1"><span class="calibre2">"Peki ya, o kadar dayağı niçin yedi?"</span></p>

    <p class="MsoNormal1"><span class="calibre2">"Bizi inandırmak için."</span></p>

    <p class="MsoNormal1"><span class="calibre2">"Az daha ölüyordu..."</span></p>

    <p class="MsoNormal1"><span class="calibre2">"Ölürdü de... Dedim ya Yüzbaşım, bu sefer İnce Memedi elimizden kaçırırsak işimiz zor."</span></p>

    <p class="MsoNormal1"><span class="calibre2">"Kaçırmamalıyız," dedi Yüzbaşı.</span></p>

    <p class="MsoNormal1"><span class="calibre2">"Kara İbrahimi de bulmalıyız."</span></p>

    <p class="MsoNormal1"><span class="calibre2">"Onun köyünden geçelim mi?"</span></p>

    <p class="MsoNormal1"><span class="calibre2">"Adam gönderip onu köyün dışına çağıralım bu gece. O bilir İnce Memedin yerini."</span></p>

    <p class="MsoNormal1"><span class="calibre2">"Bilir," dedi Asım Çavuş.</span></p>

    <p class="MsoNormal1"><span class="calibre2">"Bakın Yüzbaşım," diye onların konuşmalarını kesti Kertiş Ali Onbaşı.</span></p>

    <p class="MsoNormal1"><span class="calibre2">Yüzbaşı başını çevirip onun gösterdiği yere baktı, yağız at orada bal rengi, pul pul ipiltili çakmaktaşı kayalığın sivrisinde duruyor, kuyruğunu da usul usul sallıyordu. Yüzbaşı onu görür görmez:</span></p>

    <p class="MsoNormal1"><span class="calibre2">"Ali ver mavzerini," dedi, onun elinden mevzeri kapar kapmaz da atını üzengileyip yokuş yukarı kepir taşlık yamaca sürdü. Kayanın dibine gelir gelmez de tüfeği doğrultup tetiğe çökmesi, onun tetiğe çökmesiyle de atın yitip gitmesi bir oldu.</span></p>

    <p class="MsoNormal1"><span class="calibre2">Yüzbaşı bal rengi kayalığın dibinde bir süre bekledikten sonra aşağıdaki candarmaların yanına ağır ağır atını sürdü.</span></p>

    <p class="MsoNormal1"><span class="calibre2">"Ne oldu, bu sefer vurabildim mi?"</span></p>

    <p class="MsoNormal1"><span class="calibre2">Kertiş Ali Onbaşı başı yerde susuyordu.</span></p>

    <p class="MsoNormal1"><span class="calibre2">"Al şu tüfeğini. Bu at bizimle alay ediyor..."</span></p>

    <p class="MsoNormal1"><span class="calibre2">Gün batarken Üçoluklara geldiler. Üçoluklar mor kayalıklı, kayalıklarda üst üste kevenler bitmiş, her keven de sikirdim gibi çiçeğe durmuş, sarp bir yamaçtan kaynıyordu. Oluklardaki sular üç yerden bu kayalığın dibinden köpürerek fışkırır, mor bir topraktan geçer, ardından da kırmızı çizgili ak bir gediği üç yerinden aşar, büyük çam ağaçlarından oyulmuş oluklara dökülürdü. Olukların altı, yöresi yarpuzlu bir gölcüktü. Gölcüğün dümdüz kıyılarını çok yeşil çimenler kaplamıştı. Yılın on iki ayında, karda kışta kıyamette bile bu çimenler hep böyle yemyeşil kalırdı. Tüfekleri, içinde binlerce kırmızı benekli alabalık vüzen gölcüğün kıyısına çatıp dinlenmeye geçtiler.</span></p>

    <p class="MsoNormal1"><span class="calibre2">Dinlenmeye geçmişler, Yüzbaşı oturmuş sırtını oradaki bir kayaya dayıyordu ki Kertiş Ali Onbaşının sesi duyuldu:</span></p>

    <p class="MsoNormal1"><span class="calibre2">"Yüzbaşım, Yüzbaşım, işte orada."</span></p>
  </div>

  <div class="WordSection">
    <p class="MsoNormal1"><span class="calibre2">Yüzbaşı başını kaldırınca karşıdaki çıplak tepenin üstünde, batan günün son ışıklarıyla kapkara bir elmas taş gibi ışılayan atı gördü:</span></p>

    <p class="MsoNormal1"><span class="calibre2">"Bunu vurmalıyım Asım Çavuş," diye ayağa kalktı. "Bu at..." Sözünün gerisini getiremedi, bu sırada da Kertiş Ali Onbaşı mavzerini ona uzattı. Tüfeği alan Yüzbaşı aşağıdaki derin dereye indi. Dere kıvrılarak atın durduğu tepenin tam arkasına iniyordu.</span></p>

    <p class="MsoNormal1"><span class="calibre2">Yüzbaşı, bu sefer de gez, göz, arpacık bir iyice nişan aldı, kurşun vızıldadı, ama gene at bir anda ortadan silindi. Yüzbaşı yorgun argın Üçoluklara dönmüştü ki, tepenin ardından bir at kişnemesi geldi, karşı kayalıklarda uzun uzun yankılandı. Yüzbaşının atı da ona bir kişnemeyle karşılık verdi.</span></p>

    <p class="MsoNormal1"><span class="calibre2">Karşıdan, aşağıdaki düzlükten, derenin kıyısındaki ince yoldan bir atlı doludizgin tozu dumana katarak geliyordu.</span></p>

    <p class="MsoNormal1"><span class="calibre2">"Kara İbrahim bu gelen Yüzbaşım," dedi Kertiş Onbaşı.</span></p>

    <p class="MsoNormal1"><span class="calibre2">"Ne bildin?"</span></p>

    <p class="MsoNormal1"><span class="calibre2">"Ben o kadar uzaktan bile onun gelişini bilirim. Üstelik de bize mühim bir haber getiriyor."</span></p>

    <p class="MsoNormal1"><span class="calibre2">"Mühim," dedi Asım Çavuş. "Bizim buralarda olacağımızı biliyordu."</span></p>

    <p class="MsoNormal1"><span class="calibre2">"Yaman adam."</span></p>

    <p class="MsoNormal1"><span class="calibre2">"Çok yaman adam bu İbrahim, Yüzbaşım. Her kaya, her Çalı, her ağaç onun gözü kulağı."</span></p>

    <p class="MsoNormal1"><span class="calibre2">Yüzbaşı sustu. Onlar da susup Kara İbrahimin gelişini beklediler.</span></p>

    <p class="MsoNormal1"><span class="calibre2">Atından gölcüğün kıyısında yere atlayan Kara İbrahim hemen Yüzbaşıya koşup, hazır ola geçip bir selam verdikten sonra:</span></p>

    <p class="MsoNormal1"><span class="calibre2">"Sana haberim var Yüzbaşım," dedi. "Tam dokuz kişiler. Ben kendim teker teker saydım onları."</span></p>

    <p class="MsoNormal1"><span class="calibre2">"İnce Memedi de gördün mü, içlerinde mi?"</span></p>

    <p class="MsoNormal1"><span class="calibre2">"Bilemem, ben İnce Memedi tanımıyorum Yüzbaşım, belki de içlerinde. Ona benzer bir adamı gördüm."</span></p>

    <p class="MsoNormal1"><span class="calibre2">"Nasıl bir adam?"</span></p>

    <p class="MsoNormal1"><span class="calibre2">"İnce Memedin tarifine uygun... Geniş omuzlu, kısa boylu, kalın kaşlı... Bir de Maraş abası giymişti. Bir de dizleme çorapları vardı bacaklarında. Püsküllü fesini sağ yana yıkmıştı. Dört koşar fişeklik bağlamıştı. Silahı da Alaman filintasıydı. Sol kolu omuzuna asılıydı, hem de öne eğilerek bir hoş, yaralı gibi yürüyordu."</span></p>

    <p class="MsoNormal1"><span class="calibre2">"Ne dersin Asım Çavuş?"</span></p>

    <p class="MsoNormal1"><span class="calibre2">"Bilmem, ben onu görmedim ki Yüzbaşım. Görmedim ama, bu tarif İnce Memed tarifine uyuyor."</span></p>

    <p class="MsoNormal1"><span class="calibre2">"Uyuyor, odur," dedi Kertiş Ali. "Ben onu vurdum, bunu iyi biliyorum."</span></p>

    <p class="MsoNormal1"><span class="calibre2">"Ne dersin İbrahim?"</span></p>

    <p class="MsoNormal1"><span class="calibre2">"Yakalanınca o mudur, değil midir belli olur. Üç adam şimdi onların izini sürüyor.</span></p>

    <p class="MsoNormal1"><span class="calibre2">Bu gece nereye sığınırlarsa sığınsınlar, onlar avucumuzun içindeler."</span></p>

    <p class="MsoNormal1"><span class="calibre2">"Erat yemek yesin, istirahata geçsin. Sabaha karşı onları kuşatalım Yüzbaşım."</span></p>

    <p class="MsoNormal1"><span class="calibre2">"Olur Çavuş," dedi Yüzbaşı Faruk. "Şafağa karşı onlar uykudayken."</span></p>

    <p class="MsoNormal1"><span class="calibre2">"Orasını siz bana bırakın Yüzbaşım," dedi Kara İbrahim. "Onların yerini ben bu gece elimle koymuş gibi bulurum. Çok uzakta değiller ve de candarmayı beklemiyorlar."</span></p>

    <p class="MsoNormal1"><span class="calibre2">Yüzbaşı:</span></p>

    <p class="MsoNormal1"><span class="calibre2">"Kara İbrahim," diye onun omuzuna yavaşça, okşarcasına elini koydu, "eğer bu dokuz eşkıyanın içinde İnce Memed varsa, işte o zaman dile benden ne dilersen. Çukurova ağaları seni zengin, Karun ederler. Hele bir etmesinler."</span></p>

    <p class="MsoNormal1"><span class="calibre2">Ve daha tanyerleri ışımamış, ortalık ıhırcık karanlıktı. Eşkıyaların nöbetçi koydukları iriyarı, fesli olduğu alacakaranlıkta bile belli olan eşkıya bir kütüğün üstüne yumulmuş oturmuştu. Uyuklar gibi bir hali vardı.</span></p>

    <p class="MsoNormal1"><span class="calibre2">"Ben bu adamı tanıyorum Yüzbaşım," dedi Kara İbrahim"Benim öz bir dayımın oğlu olur. Eşkıya olmadan yiğit oğlandı işte sonu buymuş, ne yapalım. Su testisi su yolunda kırılır. Ne yapayım, kader böyle imiş. Onu canım kadar severdim."</span></p>

    <p class="MsoNormal1"><span class="calibre2">Yüzbaşı:</span></p>

    <p class="MsoNormal1"><span class="calibre2">"Hazır mısınız Asım Çavuş?" diye sordu.</span></p>

    <p class="MsoNormal1"><span class="calibre2">"Hazırız Yüzbaşım."</span></p>

    <p class="MsoNormal1"><span class="calibre2">"Ben işaret verince toptan yaylım ateşi başlayacak. Ben dur vermeden de durmayacaksınız, isterse hepsi öldürülmüş olsun eşkıyaların."</span></p>

    <p class="MsoNormal1"><span class="calibre2">"Baş üstüne Yüzbaşım."</span></p>

    <p class="MsoNormal1"><span class="calibre2">"Ali Onbaşı!"</span></p>

    <p class="MsoNormal1"><span class="calibre2">"Buyur Yüzbaşım."</span></p>

    <p class="MsoNormal1"><span class="calibre2">"İlk kurşun senden!"</span></p>

    <p class="MsoNormal1"><span class="calibre2">"Baş üstüne Yüzbaşım."</span></p>

    <p class="MsoNormal1"><span class="calibre2">"Şu kütüğün üstündekini ilk atışta..."</span></p>

    <p class="MsoNormal1"><span class="calibre2">"İlk atışta Yüzbaşım..."</span></p>

    <p class="MsoNormal1"><span class="calibre2">Kara İbrahim içini çekti:</span></p>

    <p class="MsoNormal1"><span class="calibre2">"Vay dayım oğlu vay, vay kadersizim, kimsesizim, vay gün görmemişim vay, az sonra öyle mi? Hay benim iki gözüm çıkaydı da bu günleri görmeyeydim, hay," diye kendi kendine söylendi durdu bir süre.</span></p>

    <p class="MsoNormal1"><span class="calibre2">Ve ilk kurşunu Kertiş Ali Onbaşının sıkmasıyla kütüğün üstündeki yumulmuş iri adam havaya sıçrar gibi oldu, sonra da kütüğün bu yanına düşüp cansız yere serildi. Kurşun sesleriyle birlikte de Yüzbaşının atı uzun uzun kişnedi, kayalıkların ardından başka bir at da yankılanan kişnemesiyle ona karşılık verdi.</span></p>

    <p class="MsoNormal1"></p>
  </div>
</body>
</html>
