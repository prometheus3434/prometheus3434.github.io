<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="MsoNormal1"><span class="calibre2">23</span></h1>

    <p class="MsoNormal1"><span class="calibre2">Feleksiz Fazlı Yüzbaşıya şikayet ediyordu.</span></p>

    <p class="MsoNormal1"><span class="calibre2">"Ben bu köyde kalamam Yüzbaşım. Beni öldürmediler, dövmediler bile ya, öldürmekten beter ettiler, benimle köyde hiç kimse konuşmuyor, kimse yüzüme bakmıyor, köyün köpekleri bile. Anam, kardeşlerim bile benimle konuşmuyorlar. Kertiş Ali Onbaşımız, köyde dayaktan geçirmediği kimse bırakmamış, anamın bile kaburga kemiklerini kırmış. Köylü dayak yediğine, zulümlere, aşağılanmalara kızmamış da düğünlerinin bozulmasına kızmış. Ben ne bileyim onun kimin düğünü olduğunu. Ben kasabaya koşarken köyde düğün müğün yoktu. Sonra da öğrenemedim bu düğünün nereden çıktığını, kimse benimle konuşmuyor ki, kime sorayım da öğreneyim o düğünün nereden çıktığını? Ben İnce Memedi bilmez miyim, onu senden de, kardaşımdan da, anamdan da daha iyi tanırım. Şu gözlerimle gördüm. Köylü onu yitirdiyse suç benim mi Yüzbaşım?"</span></p>

    <p class="MsoNormal1"><span class="calibre2">"Suç senin," diye gürledi Yüzbaşı. "Köylü seni bilmemeliydi. Öğrendikten sonra, sen de ortadan kaybolunca İnce Memed de kaçtı. Sen bana başka adamı göndermeliydin."</span></p>

    <p class="MsoNormal1"><span class="calibre2">"Adam bulamıyorum Yüzbaşım. Hepsi, yediden yetmişe bütün köylüler, Çukurovalılar ve hem de dağlılar onu ermiş eylemişler de bastığı toprağı öpüyorlar. Onun geldiğini size haber verdim diye anam bile konuşmuyor benimle. Bir şey yap Yüzbaşım, ben o köyde yaşayamam artık."</span></p>

    <p class="MsoNormal1"><span class="calibre2">"Pekiyi, yerine adam buldun mu?"</span></p>

    <p class="MsoNormal1"><span class="calibre2">"Bulamadım."</span></p>

    <p class="MsoNormal1"><span class="calibre2">"Köye gideceksin."</span></p>

    <p class="MsoNormal1"><span class="calibre2">"Gidemem."</span></p>

    <p class="MsoNormal1"><span class="calibre2">"Emrediyorum."</span></p>

    <p class="MsoNormal1"><span class="calibre2">"Gidemem Yüzbaşım. İnce Memed bir daha köye gelirse ilk işi beni öldürmek olur."</span></p>

    <p class="MsoNormal1"><span class="calibre2">"Köye gelemez o bir daha."</span></p>

    <p class="MsoNormal1"><span class="calibre2">"Gelir Yüzbaşım. O hiçbir şeyden korkmaz. Hem gelir, hem de beni öldürür."</span></p>

    <p class="MsoNormal1"><span class="calibre2">"Sen köye gideceksin, o kadar. Haydi çık şimdi, benim işim var. Murtaza Ağaya git, sana para versin. Sen bugünden tezi yok köye git ve benim emrimi bekle. Seyrandan da gözlerini ayırma."</span></p>

    <p class="MsoNormal1"><span class="calibre2">Feleksiz Fazlı boynunu büktü ve yavaş yavaş Yüzbaşının odasından çıktı.</span></p>

    <p class="MsoNormal1"><span class="calibre2">"Söyle Asım Çavuş," diye masasından, palaskasına parmaklarını sokmuş Yüzbaşı kalktı. "Söyle, bu gece de gelecek mi o mitralyozlu eşkıya kasabayı kurşunlamaya?" "Gelecek Yüzbaşım."</span></p>

    <p class="MsoNormal1"><span class="calibre2">"İnce Memed mi bu adam?"</span></p>

    <p class="MsoNormal1"><span class="calibre2">"İnce Memed olamaz Yüzbaşım. O ciddi bir eşkıyadır."</span></p>

    <p class="MsoNormal1"><span class="calibre2">"Sen seviyorsun onu, değil mi?"</span></p>

    <p class="MsoNormal1"><span class="calibre2">"Severim Yüzbaşım. O da beni sever."</span></p>

    <p class="MsoNormal1"><span class="calibre2">"Biliyorum Asım Çavuş. Düşman ama..."</span></p>

    <p class="MsoNormal1"><span class="calibre2">"Düşmanın yiğidine can kurban."</span></p>

    <p class="MsoNormal1"><span class="calibre2">"Bu kim olabilir?"</span></p>

    <p class="MsoNormal1"><span class="calibre2">"O küçüklerden, nam yapmak isteyenlerden birisi olabilir. İnce Memed ondan kasabayı bir gece basmasını istemişse..."</span></p>

    <p class="MsoNormal1"><span class="calibre2">"O da meydanı boş bulup... Onu bu gece pusuya düşürelim de... Şu işi bitirelim. Kasabanın eşkıyalarca basıldığı Ankarada bir duyulursa... Ferhat Hocayı, Yobazoğlunu da kaçırdı İnce Memed mahpusaneyi basarak, bu da duyulursa seninle ben ondan sonra ancak bir iş görebiliriz, o da Belediyeye, Muhacir Muradın yerine çöpçü yazılabiliriz."</span></p>

    <p class="MsoNormal1"><span class="calibre2">"Doğru Yüzbaşım, ben çarşıya insan içine çıkamaz oldum. Herkes bizimle alay ediyor gibime geliyor."</span></p>

    <p class="MsoNormal1"><span class="calibre2">"Alay ediyorlar. Görmedin mi Vayvay köyünü, herkes bizimle alay ediyordu. Bunlar, bu köylüler bize ne kadar düşmanlar böyle... Korkuyorlar bizden. Sadece korkuyorlar. Bizi hiç sevmiyorlar. Eşkıyadan da korkuyorlar ya bizi hiç sevmiyorlar. Ne yapacağız şimdi?"</span></p>

    <p class="MsoNormal1"><span class="calibre2">"Ferhat Hocanın kaçması?"</span></p>

    <p class="MsoNormal1"><span class="calibre2">Kasaba hiç konuşmuyordu. Sanki hiçbir şey olmamıştı. Üç gecedir, eşkıyalar geliyorlar, kasabayı kurşunluyorlar, sabaha karşı da çekip gidiyorlardı. Murtaza Ağa bile telaş etmiyordu. İki gündür de ortalıkta yoktu. Yüzbaşı soruyor, adamlar çıkarmış araştırıyor, onu kimse bulamıyordu. Kaymakam da, Belediye Başkanı da sus pus olmuşlardı. Zülfü Beyinse ağzı kulaklarındaydı. Emekli yargıç Hüdai Beyin dilinin altında bir şeyler vardı da söylemiyor, konuşmuyorlardı. İnce Memed, Molla Duran Efendinin evini basmış, onun adamı Topal Aliyi yakalamış, elini ayağını bağlamış, öldürecekken, Molla Duranın yalvarması üstüne vazgeçmişti. Topal Ali de bu utanç verici olaydan sonra evden çıkmıyordu. Onurlu adamdı Topal Ali. İnce Memed gibi bir çocuğun onu yakalaması çok ağırına gidiyordu. Böyle bir adamın bu hale düşmesi, aşağılanması onun biraz da ölümü demekti. Bundan sonra Molla Duran ona niçin iş versindi.</span></p>

    <p class="MsoNormal1"><span class="calibre2">"Topal Ali bize bundan sonra yardım edebilir, onu iz sürmekte kullanabiliriz, değil mi Asım Çavuş?"</span></p>

    <p class="MsoNormal1"><span class="calibre2">"Benim bu adamı hiç gözüm tutmadı Yüzbaşım. Bana bu adam her zaman el altından bir şeyler çeviriyor gibi geldi. İki yüzlü bir adam. Ya da İnce Memedden çok korkuyor."</span></p>

    <p class="MsoNormal1"><span class="calibre2">"Herkes bu adamdan çok korkuyor ya, ben onu kendi elimle öldüreceğim."</span></p>

    <p class="MsoNormal1"><span class="calibre2">"Şevket Yüzbaşı da onun ardındaymış."</span></p>

    <p class="MsoNormal1"><span class="calibre2">Yüzbaşı güldü.</span></p>

    <p class="MsoNormal1"><span class="calibre2">"Ardında," dedi. "O hiçbir zaman beni çekemedi, şimdi de İnce Memedi elimden alacak. Biz onunla sınıf arkadaşıyız. O kadar eşkıya temizledi, yakaladı daha doymuyor."</span></p>

    <p class="MsoNormal1"><span class="calibre2">"Bazı insanlar doymaz," dedi Asım Çavuş.</span></p>

    <p class="MsoNormal1"><span class="calibre2">"Ağır Ceza Reisiyle görüşmeliyiz."</span></p>

    <p class="MsoNormal1"><span class="calibre2">"Sert bir adam Yüzbaşım..."</span></p>

    <p class="MsoNormal1"><span class="calibre2">"Ferhat Hocanın hiçbir suçu yoktu ki... Biliyorsun Adem kayboldu gitti. Kim öldürdü Ademi biliyor muyuz? Belki de ölmemiştir. Biz sırf Ali Safa Beyin hatırı için onu tevkif ettirdik. Adil bir mahkemenin onu beraat ettirmesi gerekti. O korkak, ağlayan inatçı adamın adı neydi?"</span></p>

    <p class="MsoNormal1"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">"Yobazoğlu."</span></p>

    <p class="MsoNormal1"><span class="calibre2">"Hah, o. Adam öldürebilir mi?"</span></p>

    <p class="MsoNormal1"><span class="calibre2">"Öldüremez."</span></p>

    <p class="MsoNormal1"><span class="calibre2">"Öyleyse beraat etmeleri gerek."</span></p>

    <p class="MsoNormal1"><span class="calibre2">"Adil bir mahkeme onları çoktan beraat ettirmeliydi, delil kifayetsizliğinden."</span></p>

    <p class="MsoNormal1"><span class="calibre2">"Taşkın Halil Beyin..."</span></p>

    <p class="MsoNormal1"><span class="calibre2">"Siz kendiniz gidin Ağır Ceza Reisine, her şeyi anlatın. Kaçmış değil de, beraat etmiş de bırakılmış gibi."</span></p>

    <p class="MsoNormal1"><span class="calibre2">"En iyisi bu ya... Ya Ferhat Hoca da eşkıya olursa?"</span></p>

    <p class="MsoNormal1"><span class="calibre2">"Onu da sonra düşünürüz."</span></p>

    <p class="MsoNormal1"><span class="calibre2">"Bir de başımızda imam, eşkıya imam! Bir acayip iş."</span></p>

    <p class="MsoNormal1"><span class="calibre2">Akşamüstü candarmalar tam teçhizat hazırlandılar. Domuz tepesindeki çalılıkta pusuya yatacaklar, bu gece kasabayı kurşunlamaya gelen eşkıyaları pusuya düşüreceklerdi.</span></p>

    <p class="MsoNormal1"><span class="calibre2">"Topal Aliyi de yanımıza alalım."</span></p>

    <p class="MsoNormal1"><span class="calibre2">"Alalım Yüzbaşım. Onu bir de böyle deneyelim. Belki bir faydası dokunur."</span></p>

    <p class="MsoNormal1"><span class="calibre2">Bir candarma gitti Topal Aliyi Molla Duran Efendinin yanından aldı getirdi.</span></p>

    <p class="MsoNormal1"><span class="calibre2">Odaya giren Topal Ali, elinde lenger şapkası, çizmeleri, külot pantolonuyla hazır ola geçti.</span></p>

    <p class="MsoNormal1"><span class="calibre2">Yüzbaşı ona otur demeden doğrudan doğruya soruna girdi:</span></p>

    <p class="MsoNormal1"><span class="calibre2">"Şimdi, bu gece Asım Çavuşla pusuya yatacak kasabayı kurşunlamaya gelen eşkıyaları yakalayacaksınız. Otur."</span></p>

    <p class="MsoNormal1"><span class="calibre2">Topal Ali yandaki boş sandalyaya ürkek, sağına soluna bakınarak çöktü. Şapkasını dizlerine geçiriyor, ellerini bacaklarının üstüne koyabilmek için, şapka bir türlü dizlerinde durmuyor, düşüyordu. Asım Çavuş yerdeki şapkayı aldı sonunda, duvardaki çiviye astı.</span></p>

    <p class="MsoNormal1"><span class="calibre2">"Sağ ol Çavuşum."</span></p>

    <p class="MsoNormal1"><span class="calibre2">Çavuşun elindeki yara izi Alinin gözlerinden kaçmadı. İnce Memed onu demek ki bu elinden vurmuştu. Bu Asım Çavuş kadar akıllı, yürekli bir adamı görmedim, diye düşündü. Bu Çavuş böyle candarma olup sürüneceğine eşkıya olmuş olsaydı eğer şu dağlarda İnce Memedden de daha çok nam verir, adı dillere destan olur, bütün Türkiye Cumhuriyetinin candarmaları bir araya gelseler onu yakalayamazlar, vuramazlardı.</span></p>

    <p class="MsoNormal1"><span class="calibre2">"İnce Memed sana çok kötülük etti mi?"</span></p>

    <p class="MsoNormal1"><span class="calibre2">"Etmedi. O beni öldürecek. O bana kötülük etmez. Molla Duran Efendiyi, din adamıdır ya, saydı da beni öldürmedi."</span></p>

    <p class="MsoNormal1"><span class="calibre2">"Kimler bu kasabayı kurşunlayanlar, hiçbir fikrin var mı?"</span></p>

    <p class="MsoNormal1"><span class="calibre2">"Bence küçücük, genç çocuklar bunlar. Aklı başında kimseler bunu yapmazlar."</span></p>

    <p class="MsoNormal1"><span class="calibre2">"İnce Memedin parmağı var mı bu işte?"</span></p>

    <p class="MsoNormal1"><span class="calibre2">"Var. O, Ferhat Hocayı kurtarmak için candarmayı kasaba dışına çıkarmak istedi... Bunların da kasabayı kurşunlamak hoşlarına gitti. Durmadan kurşunluyorlar her gece. Çocuk dedim ya... Nam için. Yakında kim olduklarını dünyaya ilanat verirler."</span></p>

    <p class="MsoNormal1"><span class="calibre2">"Eğer bu gece biz onları yakalamazsak... Bu gece gelirler mi?"</span></p>

    <p class="MsoNormal1"><span class="calibre2">"Eğer öteki çeteler onların önüne geçmezlerse..."</span></p>

    <p class="MsoNormal1"><span class="calibre2">"Kasabamız için yüzkarası."</span></p>

    <p class="MsoNormal1"><span class="calibre2">"Öyledir Yüzbaşım."</span></p>

    <p class="MsoNormal1"><span class="calibre2">"Sen ne diyorsun, gelirlerse yakalayabilir miyiz?"</span></p>

    <p class="MsoNormal1"><span class="calibre2">"Asım Çavuş geliyor mu?"</span></p>

    <p class="MsoNormal1"><span class="calibre2">"Geliyor."</span></p>

    <p class="MsoNormal1"><span class="calibre2">Ali gülümsedi:</span></p>

    <p class="MsoNormal1"><span class="calibre2">"Öyleyse yakalarız. Ben de bir silah alabilir miyim?"</span></p>

    <p class="MsoNormal1"><span class="calibre2">"Alabilirsin. Hem de kendi silahını..."</span></p>

    <p class="MsoNormal1"><span class="calibre2">"Baş üstüne Yüzbaşım."</span></p>

    <p class="MsoNormal1"><span class="calibre2">"Ben kasabada kalıyorum bu gece. Siz istediğiniz kadar candarma alın yanınıza."</span></p>

    <p class="MsoNormal1"><span class="calibre2">Ali sevindi.</span></p>

    <p class="MsoNormal1"><span class="calibre2">O gece Domuz tepeye gizlice çıktılar, çalıların arasına yerleştiler, sabaha kadar beklediler, kimseler gelmedi.</span></p>

    <p class="MsoNormal1"><span class="calibre2">Gün doğunca Ali eşkıyaların izlerini sürdü bir süre.</span></p>

    <p class="MsoNormal1"><span class="calibre2">"Bunlar altı kişiler," dedi. "Altısı da acemi çaylak. Bugün de gelmelilerdi, niçin gelmediler? Öteki eşkıyalar ya onları vurmuş, ya da kulaklarını çekmiş olacaklar."</span></p>

    <p class="MsoNormal1"><span class="calibre2">"Keski onları yakalasaydık," dedi Asım Çavuş. "Senin için de, benim için de iyi olurdu."</span></p>

    <p class="MsoNormal1"><span class="calibre2">"İyi olurdu," dedi Ali.</span></p>

    <p class="MsoNormal1"><span class="calibre2">"Bu İnce Memedi ne yapacağız?"</span></p>

    <p class="MsoNormal1"><span class="calibre2">"Onu yakalamak zor."</span></p>

    <p class="MsoNormal1"><span class="calibre2">"Zor ama yakalamalıyız. Yüzbaşı kederinden ölecek. İnce Memed diyor da başka bir şey demiyor."</span></p>

    <p class="MsoNormal1"><span class="calibre2">"Herkes bir İnce Memed."</span></p>

    <p class="MsoNormal1"><span class="calibre2">"Atını bile evliya ilan ettiler."</span></p>

    <p class="MsoNormal1"><span class="calibre2">"Ben biliyorum o atı," dedi Topal Ali. "Ali Safa Beyin soylu atı. İnce Memedin değil ki... "</span></p>

    <p class="MsoNormal1"><span class="calibre2">"Bütün dağlara emir verdik, yakalayın da getirin diye, kimse yaklaşamıyor o ata, niçin anlamıyorum. Vuramıyorlar da..."</span></p>

    <p class="MsoNormal1"><span class="calibre2">"Attan korkuyorlar. Bizim köylüler böylesi hayvanlardan ürkerler. Onu yakalar, onu vururlarsa başlarına bir felaketin geleceğinden korkarlar."</span></p>

    <p class="MsoNormal1"><span class="calibre2">"Sen de korkar mısın?"</span></p>

    <p class="MsoNormal1"><span class="calibre2">"Korkarım. İnce Memedi vururum da o atı vuramam."</span></p>

    <p class="MsoNormal1"><span class="calibre2">O gün Asım Çavuş, Topal Ali candarmalarla birlikte yakın köylere kadar çıkıp geriye döndüler, kasabayı basanların kim olduklarını köylerde herkes biliyordu. Kasabaya geldiklerinde bütün kasabanın da bildiğini gördüler. İnce Memedin, üstelik de kasabayı bastırarak Ferhat Hocayı hapisten aldığı halde adından kimse söz etmiyordu. Varsa da eşkıya Sinemoğlu, yoksa da eşkıya Sinemoğlu.</span></p>

    <p class="MsoNormal1"><span class="calibre2">Asım Çavuşla Topal Ali kasaba yöresinde bir hafta daha pusuya yattılar, o yörelerde kuş bile uçurtmadılar, ne gelen oldu ne de giden.</span></p>

    <p class="MsoNormal1"><span class="calibre2">Yüzbaşı Asım Çavuşa:</span></p>

    <p class="MsoNormal1"><span class="calibre2">"İşler karıştı Asım Çavuş. Ağır Geza Reisine, çok düşündüm, ben gidemedim. Hiç kimse de Ferhat Hocanın kaçırılışı üstünde durmuyor. Murtaza Ağa uğraşıyor şimdi bu işlerle... Bundan sonra seninle biz halledeceğiz bu işi. İşler de çok karıştı. Bir izci daha bulduk. Zülfü Bey de İnce Memedin bir arkadaşını getirecek bana. Onu İnce Memede göndermemizi istiyor. Kancıklayarak İnce Memedi öldürsün diye. Biliyorsun Çavuş, ben bunu yapamam. Biraz ağırıma gider bu iş. Yıllardır ben İnce Memedle karşı karşıyayım. Onu ben yakalamak, öldürmek isterim. İnce Memed de benden bunu beklemez."</span></p>

    <p class="MsoNormal1"><span class="calibre2">"Beklemez Yüzbaşım."</span></p>

    <p class="MsoNormal1"><span class="calibre2">"Çok acayip bir insan bu İnce Memed."</span></p>

    <p class="MsoNormal1"><span class="calibre2">"Bir eski zaman adamı."</span></p>

    <p class="MsoNormal1"><span class="calibre2">"Çok da genç. Ölümün ötesine geçmiş. Belki de yiğitliği, temizliği, mertliği bundan. Zülfü Beyin çiftliğinde çalışan eşkıyanın adı Cabbar. Onu sen hatırlıyor musun?"</span></p>

    <p class="MsoNormal1"><span class="calibre2">"Hatırlamaz olur muyum..."</span></p>

    <p class="MsoNormal1"><span class="calibre2">"Af çıktığında ilk teslim olanlardan birisi. Hani hep İnce Memedi anlatmıştı da bize, kendisinden hiç söz etmemişti. Deli Durduyu da söylemişti. İnce Memedi niçin sevdiğini de... Biz İnce Memed çetesini çok sanıyorduk, sadece iki kişi olduklarını ondan öğrenmiştik. Hoş bir adamdı, temiz, çocuk yüzlü. Şimdi Zülfü Beyin çiftliğinde çalışıyormuş. Bugün de Reise Taşkın Bey gidecekti. Diretiyor Reis. Varsın diretsin. Ama suçsuz Ferhat Hocaya acıyorum. O da çok hoş bir adam. Adalet yerini bulsun istiyorum. Yoksa öbür kısmını, biliyorsun kolay hallettik. Bu Murtaza yaman adam. Kasabayı istediği gibi konuşturuyor, istediği gibi herkesi düşündürüyor, inandırıyor. Kaymakam çok pasif. Müddeiumumi ateş gibi. Ben Cabbarın İnce Memedi kancıklamasını nasıl kabul ederim? Biliyorum başımıza bela."</span></p>

    <p class="MsoNormal1"><span class="calibre2">Taşkın Halil Bey, o gece Ağır Ceza Başkanının evine gitti. O da eski bir hukukçuydu. Gençliğinde mahkemelerde çalışmış, sonra da kasabada bir süre davavekilliği yapmıştı. Ceza Reisiyle de sevişirlerdi.</span></p>

    <p class="MsoNormal1"><span class="calibre2">"Buyurun Halil Bey, hoş geldiniz."</span></p>

    <p class="MsoNormal1"><span class="calibre2">Çok ince, saygılı bir adamdı Başkan. Dazlak kafalı, zeki görünüşlü, parlak gözlü, çok görmüş olduğu her halinden belli olan bir kişiydi. Kartal burnu, güçlü, geniş çenesi ona sert bir insan görünümü veriyordu. Babası da, dedesi de yargıçtı. Yargıç olmakla, bir yargıç soyundan gelmekle övünürdü. Babasının yargıç cüppeli karakalem resmi evinin duvarında asılı tek resimdi.</span></p>

    <p class="MsoNormal1"><span class="calibre2">Halil Bey, gevşemiş eski taban tahtalarını gıcırdatarak gitti yargıcın gösterdiği çok eski, kumaşı solmuş, eprimiş bir koltuğa çöktü. Bu evdeki tek koltuğun yıllardır, ülkenin birçok ilini, kasabasını dolaştığı belliydi. Ağaç kısımlarını da yer yer kurt yemişti.</span></p>

    <p class="MsoNormal1"><span class="calibre2">"Ne haber Halil Bey, çoktandır görüşemiyoruz?"</span></p>

    <p class="MsoNormal1"><span class="calibre2">"İşler," dedi Halil Bey. "Memleket yeniden kuruluyor, işler başımızdan aşkın. Hem memleket işleri, hem şahsi işlerimiz. Şu çiftliği biraz yenileyelim, şu yıllardır boş kalmış toprakları biraz işleyelim, bir traktör, birkaç makina alalım dedik, mahsul hiç para etmiyor. Pamuklar da ambarlarda yığıldı kaldı, kimse satın almıyor. Adanadaki fabrikalar daha yeni yeni açılıyor. Ziraat Bankasının kasaları tamtakır, bir kuruşluk kredi vermiyor. O boş topraklara baktıkça yüreğim sızlıyor. Bir hasta, sakat işsizler ordusu ki ovada sürünüyorlar aç susuz. Tekmil ovada sıtmalanmamış bir tek kişiye rastlayamazsınız. Millet açlıktan yıllardır ot yiyor. Ot da olmamış olsaydı halimiz dumandı. Sapır sapır dökülüyor insanlarımız. İşler karmakarışık, ne yapacağımızı bilemiyoruz. Bir de başımızda bu eşkıyalar... Kasabayı bile keyifleri için basıyorlar, kurşunluyorlar. Murtaza Ağanın bu kadar korkmakta hakkı varmış, geçen gün İnce Memed sergerdesi Molla Duran Efendinin evine gelmiş, onun yeni bir adamı var, Topal Ali, onu öldürmek istemiş, Molla Duran Efendi rica etmiş de adamın canını kurtarmış. O da hapisaneden Ferhat Hoca nam kişiyi kaçırmış. Yüzbaşı Faruk Bey benden..."</span></p>

    <p class="MsoNormal1"><span class="calibre2">"Yapamam Halil Bey!" Yargıç kızdı. "Hiçbir zaman böyle bir şey yapmadım, gene de yapamam..."</span></p>

    <p class="MsoNormal1"><span class="calibre2">"Ama hiçbir suçu yokmuş Ferhat Hocanın."</span></p>

    <p class="MsoNormal1"><span class="calibre2">"Hiçbir suçu yoktu da peki niçin adamı idamlık iddialarla karşıma çıkardılar, kati surette böyle bir şey yapamam. Adaleti oyuncak haline getiremem. Biliyorum, çok tecrübem var, bundan sonra bu kasabada beni rahat bırakmazlar ama ne yapalım, ben dededen bu yana hakim olan bir ailedenim, benim için adalet mübarektir, hiçbir şekilde onu kirletemem. Ferhat Hoca suçluydu da kaçınca mı suçsuz oldu? Bırakın bunları Halil Bey. Siz bu memleketin halasına kanıyla iştirak etmiş bir kişisiniz. Bunu benden istememeliydiniz. Eğer adalet zedelenirse biz bu memleketi zor ayakta tutarız. Bu Müddeiumumiyi de benim gözüm hiç tutmuyor. Hiç suçu olmayan bir adamı benim karşıma nasıl, nasıl getirirler deliller uydurarak, şahitler göstererek? Kederimden kahroluyorum Halil Bey... Biliyorum, memleket yeni kuruluyor, çok hatalar oluyor, ama adalet fikri, insan vicdanı çok eskidir. Ben onların arzularını maalesef yerine getiremeyeceğim. Ferhat Hoca, benim önüme getirilen delillerle mahkum edilecekse edilecek, beraat edecekse edecektir."</span></p>

    <p class="MsoNormal1"><span class="calibre2">Yargıç o kadar sert, kesin, inanmış konuşmuştu ki bir anda ter içinde kalmıştı. İkide birde de mendiliyle alnını siliyordu.</span></p>

    <p class="MsoNormal1"><span class="calibre2">Karısı:</span></p>

    <p class="MsoNormal1"><span class="calibre2">"Bu kadar öfkelenme Bey, kendini öldürüyorsun," diye ona bir bardak su getirdi, sevecenlikle onun omuzuna okşarcasma dokundu.</span></p>

    <p class="MsoNormal1"><span class="calibre2">"Kahroluyorum Hanım, şu memleketin haline kahroluyorum. Biliyorum, bu günleri de atlatacağız ama... Çok zor olacak... Karşıma gelen, suç işlemiş köylüleri bir görseniz, kendimden, insanlığımdan utanıyorum."</span></p>

    <p class="MsoNormal1"><span class="calibre2">"Zor meslek sizinki," dedi Halil Bey. "Çok zor. Allah yardımcınız olsun."</span></p>

    <p class="MsoNormal1"><span class="calibre2">''Zor" dedi kıpkırmızı kesilmiş Yargıç. "Şimdi ben önüme getirilen delillere bakarak Ferhat Hocayı cezalandırsaydım, ne olacaktı? Şimdi de aynı adamlar karşıma gelmişler, suçu yok, diyorlar. Ben ne yapayım ben? Ben kanun adamıyım. Biz mesleğimizde babamızdan, dedemizden böyle gördük. Kahroluyorum Halil Bey... Beni anlıyor musunuz? İnsanın içindeki adalet duygusunu köreltirsek, insanın insana saygısı kalmaz. İnsanın insana itimadı, hürmeti kalmayınca da bir yerde insanlık çok şey kaybeder, hayat çirkinleşir."</span></p>

    <p class="MsoNormal1"><span class="calibre2">Yargıç coşmuş konuştukça konuşuyordu.</span></p>

    <p class="MsoNormal1"><span class="calibre2">"Biz yeni bir memleket kurarken çok adil olmalıydık."</span></p>

    <p class="MsoNormal1"><span class="calibre2">Başını kaldırdı, bir tuhaf Taşkın Halil Beye baktı.</span></p>

    <p class="MsoNormal1"><span class="calibre2">"Şimdi bu Ferhat Hoca eşkıya mı olacak?"</span></p>

    <p class="MsoNormal1"><span class="calibre2">"Belki de," dedi Halil Bey. Çok utanmıştı, elini koyacak yer bulamıyordu, yanına, koltukla bacağının arasına sakladı elini.</span></p>

    <p class="MsoNormal1"><span class="calibre2">"Şimdi adam eşkıya olur da bizden görmediği adaleti kendisi dağıtmaya çalışırsa, köylüler de İnce Memed gibi onu evliya mertebesine yükseltirlerse biz ne yapacağız, bu adam haksız mı, diyeceğiz?"</span></p>

    <p class="MsoNormal1"><span class="calibre2">Halil Bey bilgiç bir tavırla:</span></p>

    <p class="MsoNormal1"><span class="calibre2">"Bu adam eşkıya olacak, hem de kanlı bir eşkıya."</span></p>

    <p class="MsoNormal1"><span class="calibre2">"Biz onu beraat ettirsek de... Bu duruma göre suçsuz olduğu anlaşılıyor, gene eşkıyalıkta devam eder mi?"</span></p>

    <p class="MsoNormal1"><span class="calibre2">"Belli olmaz ki insanoğlu, belki de hiçbir şekilde eşkıya olamaz."</span></p>

    <p class="MsoNormal1"><span class="calibre2">Yargıç bir su daha içerek düşüncelere daldı. Sonra da güldü.</span></p>

    <p class="MsoNormal1"><span class="calibre2">"Bu insanoğlu hiç belli olmuyor. Şu Yüzbaşıya da doğrusu acıyorum. Burada, bu kadar eşkıyanın, asker kaçağının karşısında tek başına bırakılmış. Bir de karşısında bu kasaba canavarları... Küçücük bir menfaatleri için, Halil Bey, yapmayacakları yoktur. O da öfkelendikçe, sıkıştıkça öfkesini köylülerden alıyor. Karşıma getirilen köylülerin hallerini görüyorum, görüyor ve de kahroluyorum."</span></p>

    <p class="MsoNormal1"><span class="calibre2">Taşkın Halil Bey ayağa kalktı, o da terlemişti.</span></p>

    <p class="MsoNormal1"><span class="calibre2">"Kasabayı bile bastılar, üç gece mitralyozla taradılar. Durumumuz müşkül."</span></p>

    <p class="MsoNormal1"><span class="calibre2">"Müşkül," dedi Yargıç. "Allah yardımcımız olsun."</span></p>

    <p class="MsoNormal1"><span class="calibre2">Taşkın Halil Beyi kasaba ileri gelenleri, Kaymakam, Belediye Başkanı belediyede bekliyorlardı.</span></p>

    <p class="MsoNormal1"><span class="calibre2">Altın dişli, yakışıklı, eski bir kunduracı olan Belediye Başkanı onu daha yolda karşıladı.</span></p>

    <p class="MsoNormal1"><span class="calibre2">"Ne oldu?"</span></p>

    <p class="MsoNormal1"><span class="calibre2">"Ne olacak, Reis yağdı gürledi, ağzına geleni söyledi ama Ferhat Hocayı beraat ettirecek."</span></p>

    <p class="MsoNormal1"><span class="calibre2">"İsterse ettirmesin," dedi Murtaza Ağa. "Ferhat Hoca yok. Ne hapse girdi, ne de çıktı. Hiç kimse bilmiyor bunu, bilmeyecek de... Kasabayı da kimsecikler basmadı. O kurşun sesleri var ya, candarmaların kaçakçılarla giriştikleri müsademelerin kurşun sesleriydi. Bunları da bugün öğrendik."</span></p>

    <p class="MsoNormal1"><span class="calibre2">Molla Durana döndü, onu omuzundan tuttu:</span></p>

    <p class="MsoNormal1"><span class="calibre2">"O senin eve gelen de İnce Memed değildi, öyle mi?"</span></p>

    <p class="MsoNormal1"><span class="calibre2">"Değildi."</span></p>

    <p class="MsoNormal1"><span class="calibre2">"O İnce Memed de yakında yakalanacak, şu kasabanın ortasında o Ferhat Hocayla birlikte asılacaktır. Şimdi Zülfü Bey kardaşımızı dinleyelim."</span></p>

    <p class="MsoNormal1"><span class="calibre2">"Dinleyelim," dedi Kaymakam.</span></p>

    <p class="MsoNormal1"><span class="calibre2">"İnce Memedin bir eşkıyalık arkadaşını buldum, adı da Cabbar. Uzun Cabbar diye tanınıyor. Afta İnce Memedle birlikte dağda gezerken düze inmiş. Tesadüfen öğrendim. Bizim çiftlikte çalışıyor. Sessiz, etliye sütlüye karışmayan bir kişi. Eşkıya demeye bin şahit ister. Köylüler onun çok cesur, namuslu, İnce Memedi İnce Memed yapan kişi olduğunu söylediler. Ben de düşündüm ki, onu İnce Memede eşkıya gibi gönderelim, o da uyurken İnce Memedi bir gece öldürüversin. Bunu Yüzbaşıya söyledim, kabul etmedi. İlle de İnce Memedi ben yakalayacağım, ben öldüreceğim, diyor. Bencil... "</span></p>

    <p class="MsoNormal1"><span class="calibre2">Murtaza Ağa:</span></p>

    <p class="MsoNormal1"><span class="calibre2">"Ya İnce Memed, kasabayı basan, hapisaneden adamlar kaçıran, Vayvay köyünde düğün kuran İnce Memed, Yüzbaşı onu yakalayamadan, ya o bizim hepimizi öldürürse? Hep birlikte Yüzbaşıya gidelim onu ikna edelim."</span></p>

    <p class="MsoNormal1"><span class="calibre2">"Ben çok rica ettim."</span></p>

    <p class="MsoNormal1"><span class="calibre2">Belediye Başkanı:</span></p>

    <p class="MsoNormal1"><span class="calibre2">"O beni sever, beni dinler."</span></p>

    <p class="MsoNormal1"><span class="calibre2">Kaymakam:</span></p>

    <p class="MsoNormal1"><span class="calibre2">"En kolayı Cabbar formülü. Yüzbaşının bunu kabul etmesi gerek. Ama Cabbara sordunuz mu, kabul etti mi, yiğit bir adam diyorsunuz, öylesi bir adam arkadaşını kancıkça öldürmeyi kabul eder mi?"</span></p>

    <p class="MsoNormal1"><span class="calibre2">Zülfü Bey kahkahayla güldü:</span></p>

    <p class="MsoNormal1"><span class="calibre2">"Sormadım ama kabul eder. Ben ona kabul ettiririm. Daha küçücük küçücük üç çocuğu var."</span></p>

    <p class="MsoNormal1"><span class="calibre2">"Siz Yüzbaşıya kabul ettirin yeter ki, ben Cabbara kabul ettiririm," dedi güvenle Murtaza Ağa. "Ben de duyardım Cabbarı.</span></p>

    <p class="MsoNormal1"><span class="calibre2">Yüzbaşıyla ertesi sabah konuşmaya karar verdiler.</span></p>

    <p class="MsoNormal1"><span class="calibre2">Sabah erkenden Kaymakam, Belediye Başkanı, Taşkın Halil Bey Belediyede buluşup Yüzbaşıya gittiler. Ve Yüzbaşı bir süre direttikten sonra kabul etti.</span></p>

    <p class="MsoNormal1"><span class="calibre2">Eski komitacı Taşkın Halil Bey:</span></p>

    <p class="MsoNormal1"><span class="calibre2">"Biz de bu iyiliğin altında kalmayacağız, Yüzbaşım," dedi.<br /></span></p>

    <p class="MsoNormal1"><span class="calibre2">"Ne gibi?"</span></p>

    <p class="MsoNormal1"><span class="calibre2">"Eğer Cabbar onu öldürürse, biz de Ankaraya, Adanaya, bütün dünyaya İnce Memedi senin öldürdüğünü ilan edeceğiz."</span></p>

    <p class="MsoNormal1"><span class="calibre2">Kaymakam:</span></p>

    <p class="MsoNormal1"><span class="calibre2">"Çok güzel bir fikir."</span></p>

    <p class="MsoNormal1"><span class="calibre2">Belediye Başkanı coşkun bir adamdı, ayağa kalktı, Yüzbaşının elini yakaladı, ardından da onu kucakladı:</span></p>

    <p class="MsoNormal1"><span class="calibre2">"Sizi şimdiden tebrik ederim Yüzbaşım. Ha siz öldürmüşsünüz İnce Memedi, ha böyle bir tertiple öldürtmüşsünüz, gene şeref sizin."</span></p>

    <p class="MsoNormal1"><span class="calibre2">"Ben bunu kabul edemem. Ben bu sahtekarlığı... Bu adam ortadan kalksın da onu kim öldürürse öldürsün. Ama onu ben öldürmek isterdim, o adam benimle çok oynadı, onurumla benim. Onu yakalamak, konuşmak sonra da onu öldürmek isterdim. Ardında gençliğimi tükettim. Ne yapalım, şimdi de onu tertiple, kancıklayarak öldürteceğiz. Ne yapalım... Ben düşmanıma böyle bir oyun oynamak istemezdim. Düşmanıma, hem de düşman-ı biamanıma..."</span></p>

    <p class="MsoNormal1"><span class="calibre2">"Teşekkür ederiz Yüzbaşım."</span></p>

    <p class="MsoNormal1"><span class="calibre2">"Hürmete şayan bir insansınız."</span></p>

    <p class="MsoNormal1"><span class="calibre2">"Murtaza Ağa Cabbarla konuşacak, ona kabul ettirecek."</span></p>

    <p class="MsoNormal1"><span class="calibre2">Yüzbaşı içini çekti:</span></p>

    <p class="MsoNormal1"><span class="calibre2">"İnşallah kabul etmez," dedi kederden kahrolan bir yüzle. "En büyük düşmanıma bile bunu yapmak, onu en yakın arkadaşına öldürtmek istemezdim, ne yapayım ki çaresizim. Önümüz de kış, hiçbir harekatta bulunamam. Onun da tezelden imhasını herkes istiyor, herkes o adamdan niçin bu kadar korkuyor, anlamıyorum." "Korkuyoruz, ben bile ondan korkmaya başladım Yüzbaşım," diye onun sözünü kesti Taşkın Halil Bey.</span></p>

    <p class="MsoNormal1"><span class="calibre2">"Siz de mi?"</span></p>

    <p class="MsoNormal1"><span class="calibre2">"Ben de Yüzbaşım."</span></p>

    <p class="MsoNormal1"><span class="calibre2">"İnşallah kabul etmez Cabbar ya, ben bu köylüleri yakından bilirim. Korkusundan, hele üç çocuğu da varsa ırgat Cabbarın, zaruretten kabul edecektir."</span></p>

    <p class="MsoNormal1"><span class="calibre2">"Üzülmeyiniz Yüzbaşım, neticeden çok memnun kalacaksınız."</span></p>

    <p class="MsoNormal1"><span class="calibre2">Yüzbaşı onları merdiven başına kadar uğurladı.</span></p>

    <p class="MsoNormal1"><span class="calibre2">"Asım Çavuş, duydun mu?" "Duydum Yüzbaşım."</span></p>

    <p class="MsoNormal1"><span class="calibre2">"Kabul edecek mi Cabbar?"</span></p>

    <p class="MsoNormal1"><span class="calibre2">"Kabul ettirecekler."</span></p>

    <p class="MsoNormal1"><span class="calibre2">"Cabbar bu işi becerebilecek mi?"</span></p>

    <p class="MsoNormal1"><span class="calibre2">"Onu iyi tanırım, mert, kendi halinde, çok iyi bir adamdır. Teslim olduğunda, İnce Memedi bıraktım geldim dağlarda, diye çok üzülüyordu. Kendine yediremiyordu arkadaşını tek başına dağlarda bırakıp indiğini. Ben onu teselli etmeye çalışmıştım. Demek Zülfü Beyde çalışıyormuş ha? Belki de İnce Memedi öldürebilir."</span></p>

    <p class="MsoNormal1"><span class="calibre2">"En yakın arkadaşını öyle mi, ah bu bizim köylüler..."</span></p>

    <p class="MsoNormal1"><span class="calibre2">"Böylesi eşkıyaları çoğunlukla arkadaşları..."</span></p>

    <p class="MsoNormal1"><span class="calibre2">"Hiç mi arkadaşlık... Arkadaşlık bir insanın canından daha değerli değil mi? Belki de Cabbar gider de İnce Memed çetesine girer, her şeyi ona anlattıktan sonra."</span></p>

    <p class="MsoNormal1"><span class="calibre2">"Olabilir... "</span></p>

    <p class="MsoNormal1"><span class="calibre2">"Böyle bir şey olursa çok sevineceğim."</span></p>

    <p class="MsoNormal1"><span class="calibre2">"Ben de," dedi Asım Çavuş.</span></p>

    <p class="MsoNormal1"><span class="calibre2">"Biz şimdi, Cabbar ona yetişmeden, İnce Memed daha toparlanmadan bir harekata girişsek... "</span></p>

    <p class="MsoNormal1"><span class="calibre2">"Önümüz kış, Torosta da yağmurlar başladı."</span></p>

    <p class="MsoNormal1"><span class="calibre2">"Kaç kişisi varmış yanında, dedin?"</span></p>

    <p class="MsoNormal1"><span class="calibre2">"Fazlının söylediğine göre üç kişilermiş."</span></p>

    <p class="MsoNormal1"><span class="calibre2">"Bahara kadar toparlanırlar."</span></p>

    <p class="MsoNormal1"><span class="calibre2">"Toparlansınlar. Biz de toparlanırız."</span></p>

    <p class="MsoNormal1"><span class="calibre2">"Cabbar?"</span></p>

    <p class="MsoNormal1"><span class="calibre2">"Belli olmaz," dedi Asım Çavuş. "Beceremezse ölüsü de gelir."</span></p>

    <p class="MsoNormal1"><span class="calibre2">"İnce Memed en yakın arkadaşını öldürür mü?"</span></p>

    <p class="MsoNormal1"><span class="calibre2">"Öldürür," dedi Asım Çavuş.</span></p>

    <p class="MsoNormal1"><span class="calibre2">Zülfü Bey o gün çiftliğe Cabbarı alsın gelsin, diye bir adam gönderdi. Cabbarla Murtaza Ağa konuşacaktı.</span></p>

    <p class="MsoNormal1"><span class="calibre2">Murtaza Ağa:</span></p>

    <p class="MsoNormal1"><span class="calibre2">"Eğer," diyordu ellerini kıvançla ovuşturarak, "eğer Cabbar bu işin altından kalkamazsa, elimde bir kozum daha var ki koz derim size. Değil İnce Memedi öldürmek, bütün dağlardaki eşkıyaların tozunu attırır. Ama ben, doğrusu bu Cabbara da çok güveniyorum. Ulan şu Zülfü yok mu, şu Zülfü, eğer onun üstüne bir adam daha varsa şu Çukurovada, ben de şu iki elimi ve hem de şu bıyıklarımı kökünden keserim."</span></p>

    <p class="MsoNormal1"><span class="calibre2">Cabbarı sabırsızlıkla bekliyor, onun nasıl bir adam olduğunu çok merak ediyordu. Teslim olduğunda onu karakolda görmüştü, öbür eşkıyaların arasında, İnce Memedin arkadaşıdır, diye azıcık üstünde durmuştu, o günden bugüne çok bir zaman geçmişti, ancak büzülmüş, iki kat olup oturmuş çok uzun boylu bir adamı şöyle böyle anımsıyordu.</span></p>

    <p class="MsoNormal1"><span class="calibre2">"Yüzbaşı çok üzülecek."</span></p>

    <p class="MsoNormal1"><span class="calibre2">"Üzülsün," diye güldü Murtaza Ağa. "Ona ne oluyor? Biz gönderiyoruz Cabbarı. Ona, bunu haber vermenin bile lüzumu yoktu. O kendi işine, kasabayı İnce Memede bastırdığına karışsın. İnce Memed herhangi bir şekilde öldürülürse mesulü o mu olacak? Gene bize şükretsin o Yüzbaşı, beceriksiz, İnce Memedi Cabbara biz öldürteceğiz, ya da başkasına, parsayı o toplayacak. Eğer bu Cabbar da bu işin üstesinden gelemezse, bende de bir adam, bir adam, bir adam var ki İnce Memedi su gibi içer. Yalnız şimdilik, ince bir taktik icabı onun adını kimsecikler öğrenemeyecekler. Ben adamımı İnce Memedi öldürmeye gönderdiğimde de bunu ne kimseye söyleyeceğim, ne de kimseye bir şey soracağım, ne de muhterem Yüzbaşı Faruk Beyden icazet dileneceğim. Hele Cabbarı bir deneyelim. Ben, maşa dururken közü elimle tutmak, kendi adamımı zahmete koşmak istemiyorum. Çünkü o kahraman insan, o bana, bu kasabaya her zaman lazım olacak bir cesur, gözü kanlı kişidir. Öyle kişiler ancak bir asırda bir kere gelebilirler bu Çukurovaya ve hem de biltekmil Toros ve hem de Binboğa dağlarına. Bende de bu adamlardan bir değil, iki alıcı kuş var."</span></p>

    <p class="MsoNormal1"><span class="calibre2">"Şimdi anladım sendeki değişikliğin sebebini," diye güldü Taşkın Halil Bey. "Ağzın kulaklarında. İnce Memedden de hiç korkmuyorsun."</span></p>

    <p class="MsoNormal1"><span class="calibre2">"Onun için İnce Memed çantada keklik."</span></p>

    <p class="MsoNormal1"><span class="calibre2">"Ne sandın ya oğlum Zülfü?" diye gürledi Murtaza Ağa. "Tabii İnce Memed çantada keklik. Beni Ali Safa mı sandın? O İnce Memed benim için bir içimlik su bile değil... Onun benim için bir karınca kadar bile hükmü yok. O İnce Memed mi ne kızılkurt, o, ayağı yalın, çıplak köylü mü ne, o öksüz... Öylesi bin eşkıya benim için bir kuru çöp bile değil. Onu bağırlarına basan köylülere de bu muhterem Türkiye Cumhuriyetinin bir sözü olacak, Yüzbaşıya da..."</span></p>

    <p class="MsoNormal1"><span class="calibre2">Arif Saim Beye de diyecekti ya sustu. Öyle durup dururken ortaya attığı o söz ortalığı velveleye vermiş, Adana, Ankara ve hem de İstanbulu çalkalamıştı. Aldığı son haberlere göre, Arif Saim Beyin Mustafa Kemal Paşaya suikast yapacağı haberi bütün ülkede bomba gibi patlamıştı. Ankarada yüksek rical Mecliste, rakı sofralarında, gazete matbaahanelerinde hep bunu konuşuyorlardı. Kasabada da bu suikast işini herkes biliyordu ya, hiç kimse öyle uluorta konuşamıyordu. Ateş olmayan yerden duman çıkmazdı. Belki de doğruydu, Murtaza Ağa böyle mühim bir hadiseyi kendi işkembeyi kübrasından çıkaracak değildi ya... Nasıl olsa Mustafa Kemal Paşanın da kulağına gidecekti bu hadise. İşte o zaman gör sen, Zülfüyü ve işte gör sen Arif Saim Bey adındaki milli kahramanı! Boğazında ip, göğsünde yafta, ipte sallanan Arif Saim Bey ve de Zülfü ve hem de yandaşları...</span></p>

    <p class="MsoNormal1"><span class="calibre2">Zülfü onun birkaç kere ağzını aramış, Murtaza Ağa hiçbir şey duymamış gibi davranmış, oralı bile olmamıştı. Biliyordu ki, Zülfü bir gün bu meseleyi onunla açık açık konuşacaktı. Şimdiden ödü kopmaya başlamıştı.</span></p>

    <p class="MsoNormal1"><span class="calibre2">Cabbarı gördüğünde, Murtaza Ağanın gözü onu hiç tutmadı. Ayağında çiftçi edikleri, bacağında solmuş, yırtık bir kara şalvar, başında siperliği kırılmış bir kasket, süklüm püklüm, soluk yüzlü bir adam, utangaçlığından da kimsenin yüzüne bakamıyor.</span></p>

    <p class="MsoNormal1"><span class="calibre2">Konağa geldiğinde çok erkendi. Murtaza Ağa, aba altında er yatar, diye düşünerek onu iyi kabul etti, kahvaltıya çağırdı. Cabbar kahvaltıda şaşkındı, çayı içerken, tabaklardan peyniri, zeytini alırken bir kere olsun başını kaldırmamış, onun yüzüne bakmamıştı. Elleri de titriyordu. Sofradaki bala, tereyağına elini bile sürememişti.</span></p>

    <p class="MsoNormal1"><span class="calibre2">"Evet Cabbar Efendi, demek sen İnce Memedin arkadaşıydın?"</span></p>

    <p class="MsoNormal1"><span class="calibre2">Cabbar sıkıldı, utandı, bir şeyler söylemek istedi söyleyemedi.</span></p>

    <p class="MsoNormal1"><span class="calibre2">"Demek öyle ha, sen dağda İnce Memedle mi gezdin, birlikte mi başladınız eşkıyalığa?"</span></p>

    <p class="MsoNormal1"><span class="calibre2">"Daha önce ben Deli Durdu çetesindeydim, Deli Durdu Kerimoğlunu dövünce... Evini de soyunca ben de, bir de Recep Çavuş ondan ayrıldık, İnce Memedle birlikte dolaştık. Recep Çavuş da Akçasazda ölünce biz Memedle birlikte kaldık."</span></p>

    <p class="MsoNormal1"><span class="calibre2">"Hep iki kişi miydiniz?"</span></p>

    <p class="MsoNormal1"><span class="calibre2">"İki... "</span></p>

    <p class="MsoNormal1"><span class="calibre2">"Sen neden eşkıya çıkmıştın?"</span></p>

    <p class="MsoNormal1"><span class="calibre2">"O adam anamı çok dövdü de... Anam ölünce de ben... İşte onu..."</span></p>

    <p class="MsoNormal1"><span class="calibre2">"Sonra?"</span></p>

    <p class="MsoNormal1"><span class="calibre2">"Sonra af çıkınca ben indim. İnce Memed dağda kaldı, dağda kalınca da Abdi Ağayı öldürdü, sonradan da ortalıktan yitti gitti, imi timi bellisiz oldu. Bir de baktım, Ali Safa Beyi öldürmüş, dediler. Ayrıldığımızdan sonra ben onu hiç görmedim."</span></p>

    <p class="MsoNormal1"><span class="calibre2">"Şimdi İnce Memed dağda, geçen gün de kasabayı bastı, Topal Aliyi öldürecekti, Molla Duran Efendi de onu elinden aldı, yalvararak yakararak. Sen biliyor musun İnce Memedin Topal Aliye niçin düşman olduğunu?"</span></p>

    <p class="MsoNormal1"><span class="calibre2">"Biliyorum, İnce Memed söylemişti bana."</span></p>

    <p class="MsoNormal1"><span class="calibre2">"Niçin?"</span></p>

    <p class="MsoNormal1"><span class="calibre2">"Topal Ali, İnce Memed Hatçeyi kaçırdığında onun izini sürüp onu yakalatmış da, İnce Memed onun yüzünden eşkıya olmuş da, bir de Hürü Ana var ya, ona, ille de Topal Aliyi öldür, diyor da, o da Hürü Anayı hiç kıramaz da..."</span></p>

    <p class="MsoNormal1"><span class="calibre2">"Nasıl bir adam bu İnce Memed, çok mu yürekli?"</span></p>

    <p class="MsoNormal1"><span class="calibre2">"Yürekli de söz mü, deli o. Kendisini ateşin içine kapıp koyuverir. Yeter ki gözlerindeki o ışık bir kez yanmasın."</span></p>

    <p class="MsoNormal1"><span class="calibre2">"Nasıl bir ışık o?"</span></p>

    <p class="MsoNormal1"><span class="calibre2">"Nasıl bir ışık olduğunu bilemem. O çok kızar da, bir şey yapmaya kalkarsa gözlerinde iğne ucu gibi ışıklar çakar. İşte o ışıklar çakınca da İnce Memedi bir daha kimse zapt edemez."</span></p>

    <p class="MsoNormal1"><span class="calibre2">"Çok mu kurnaz, çok mu akıllı?"</span></p>

    <p class="MsoNormal1"><span class="calibre2">"O çok akıllıdır, bir çocuk kadar da iyidir, azıcık da kurnazdır. O, karıncayı bile incitemez. Herkese de inanır, bir çocuk gibidir, dedim ya."</span></p>

    <p class="MsoNormal1"><span class="calibre2">"Sen onu çok mu seversin?"</span></p>

    <p class="MsoNormal1"><span class="calibre2">"İnsan arkadaşını sevmez mi?"</span></p>

    <p class="MsoNormal1"><span class="calibre2">Murtaza Ağa gözlerini Cabbarın gözlerinin içine dikti, Cabbar gözlerini ondan kaçıramadı. Böyle göz göze bir süre kaldılar.</span></p>

    <p class="MsoNormal1"><span class="calibre2">"Seni şunun için buraya çağırdım ki, sen... Sen..." Cabbarı yokluyordu. "Sen İnce Memedi öldüreceksin."</span></p>

    <p class="MsoNormal1"><span class="calibre2">Sanki Cabbar böyle bir öneriyi bekliyordu, yüzünde hiçbir değişiklik olmadı, bir söze de varmadı.</span></p>

    <p class="MsoNormal1"><span class="calibre2">"Hükümet bu İnce Memedin üstünde çok duruyor. Ankaradaki İsmet Paşa, öteki büyükler, bu İnce Memedin vücudu ortadan kalkmalı diyorlar da başka hiçbir şey demiyorlar. Bizi burada çok sıkıştırıyorlar. Biz de İnce Memedi ortadan kaldıracak bir gözü pek, yiğit kişi ararken Zülfü Bey de seni söyledi. Ben de münasiptir dedim. İnce Memedi öldürmek şerefi de onun en yakın arkadaşının olsun, dedim. İnce Memed gibi bir yiğidi, cömert, iyi, arkadaş canlısı, Hazreti Ali emsali yürekli bir kişiyi de kanı ciğeri beş para etmez birisi öldürmesin de, onun yakın arkadaşı şerefli Cabbar öldürsün, dedim. İnsanın gönlü İnce Memed gibi bir adamı bir kötünün öldürmesine razı gelmiyor. İnce Memed erinde geçinde nasıl olsa öldürülecek. Hiçbir eşkıyanın, İnce Memed gibi bir eşkıyanın sen sonunda kurşundan gitmediğini gördün mü?"</span></p>

    <p class="MsoNormal1"><span class="calibre2">Durdu, sorusuna karşılık bekledi.</span></p>

    <p class="MsoNormal1"><span class="calibre2">Cabbar:</span></p>

    <p class="MsoNormal1"><span class="calibre2">"Anlamadım," dedi. "O, Abdi Ağayı öldürdükten sonra eşkıyalık yapmayacaktı. Bunu ben biliyordum. Ali Safa Beyi öldürdüğünü duyunca inanamadım."</span></p>

    <p class="MsoNormal1"><span class="calibre2">"Herkes biliyor Ali Safa Beyi onun öldürdüğünü."</span></p>

    <p class="MsoNormal1"><span class="calibre2">"İnanamam. Onun derdi Abdi Ağaydı, onu da öldürünce kaçıp gidecekti. Ben dedim ki, Ali Safa Beyi başka birisi, bir düşmanı, başka bir köylü Öldürmüştür de İnce Memedin üstüne atmışlardır. Ben öyle dedim."</span></p>

    <p class="MsoNormal1"><span class="calibre2">"Topal Ali var ya, o şimdi Molla Duran Efendinin yanında çalışıyor, daha önce de benim yanımda çalışıyordu..."</span></p>

    <p class="MsoNormal1"><span class="calibre2">"Duydum."</span></p>

    <p class="MsoNormal1"><span class="calibre2">"Sen onu da iyi tanır mısın?"</span></p>

    <p class="MsoNormal1"><span class="calibre2">"Tanırım."</span></p>

    <p class="MsoNormal1"><span class="calibre2">"İşte o Topal Ali, İnce Memedi Ali Safa Beyi öldürürken gözüyle görmüş."</span></p>

    <p class="MsoNormal1"><span class="calibre2">Cabbarın ilk olaraktan yüzünde bir değişiklik oldu, elle tutulurcasına bir şaşkınlık belirdi, bu da Murtaza Ağanın gözünden kaçmadı.</span></p>

    <p class="MsoNormal1"><span class="calibre2">"Şimdi İnce Memed dağda. Bu kati ve eşkıyalık yapıyor, adam öldürüyor, yol kesiyor."</span></p>

    <p class="MsoNormal1"><span class="calibre2">"O yol kesmez," diye kesin konuştu Cabbar.</span></p>

    <p class="MsoNormal1"><span class="calibre2">"Önce dediler ki, İnce Memedi Topal Aliye, Kürt Rüsteme, daha başkalarına öldürtelim. Zülfü Bey de senin adını söyleyince, ben de işte İnce Memedi öldürmek böylesi bir adama yakışır dedim. Bak, ben harbi adamım, lafı öyle evelemesini, gevelemesini bilmem, kurşunu adamın alnına alnına sıkarım. Onun için iyi dinle beni ve hem de kulaklarını bir iyice açaraktan. Sen İnce Memedi öldürünce, Zülfüyle, öteki Ağalarla Beylerle konuştuk, sana üç yüz dönümlük, beğendiğin yerden bir tarla vereceğiz. Bir çift beğendiğin at, dört öküz, iki pulluk, tohumluk, bir de ev yaptıracağız sana. Bir de sana, ne kadar gerekliyse aramızdan toplayarak para vereceğiz. Paran Molla Duran Efendide kalacak. İnce Memedi öldürüp döndüğünde de para senin olacak. İnsan halidir bu, eğer sen gider de, sen İnce Memedi değil de, o seni öldürürse bütün para, sana söylediklerim, tarla marla karına, çocuklarına verilecek. Eğer sen bizim şimdi bu dileğimizi kabul etmezsen, hem İnce Memede ve hem de bize kötülükte bulunacağın için, seni bu Çukurovada yaşatmayacağız. Önce seni Zülfü Bey çiftlikten atacak. Bu da olmadı öyle mi, seni bu dünyada hiçbir yer kabul etmeyecek, bizim ve hem de Hükümetimizin eli kolu uzundur taa arşa kadar, seni nereye gitsen bulacağız. Bana hiçbir şey de mi yapamazsınız diyorsan, yaparız, öldürülmüş bir adamı senin üstüne atarız. Ya dağa çıkar İnce Memede karışır, gene de kurşundan gidersin, ya da içeriye girersin, hapisanede çocuklarının yüzünü göremeden ölürsün. Ya da asılırsın şu kasaba meydanında..."</span></p>

    <p class="MsoNormal1"><span class="calibre2">O sözünü bitirince Cabbar sapsarı ölü gibi kesildi:</span></p>

    <p class="MsoNormal1"><span class="calibre2">"Etme bunu bana Ağa," diye onun ellerine sarıldı. "Bunu yapma, kıyma bana. Beni İnce Memede öldürtme."</span></p>

    <p class="MsoNormal1"><span class="calibre2">"O ne bilecek senin ona niçin geldiğini? Eşkıya çıktım dersin, senin dağa çıktığını duyunca, o da sana inanır."</span></p>

    <p class="MsoNormal1"><span class="calibre2">"İnanmaz o. Bilir beni o. Benim bir daha eşkıya çıkmayacağımı da bilir. Kendisini öldürmeye geldiğimi de bilir, etme bunu bana. Küçük, küçücük çocuklarım var, kıyma bana."</span></p>

    <p class="MsoNormal1"><span class="calibre2">"Tamam! Başka söz istemem. İnce Memedi senden isterim. Ve hem de tüm kasabamız ve hem de bilumum Hükümetimiz böyle bir şerefi sana layık gördüler de... Sus! Al tüfeğini, çık dağa... Senin bu kasabaya geldiğini, bizimle görüştüğünü kul olan bilmeyecek. Yolun açık, gazan mübarek olsun."</span></p>

    <p class="MsoNormal1"><span class="calibre2">Cabbar bundan sonra ne kadar inledi sızladı, yalvardı yakardıysa da Murtaza Ağaya, onun ağzından bir tek söz alamadı. Murtaza Ağa taş kesilmişti de dil vermiyordu. Sonunda:</span></p>

    <p class="MsoNormal1"><span class="calibre2">"Bana on gün izin," dedi Cabbar. "Bir düşüneyim, taşınayım."</span></p>

    <p class="MsoNormal1"><span class="calibre2">"Gene eşkıya çıkmaya kalkma, alimallah yanarsın..."</span></p>

    <p class="MsoNormal1"><span class="calibre2">"Eşkıyalık nerde, biz nerde," diye acı acı gülümsedi Cabbar.</span></p>

    <p class="MsoNormal1"><span class="calibre2">Upuzun boyuyla ayağa kalktı, sendeliyordu.</span></p>

    <p class="MsoNormal1"><span class="calibre2">"Sana on beş gün izin, düşün taşın."</span></p>

    <p class="MsoNormal1"></p>
  </div>
</body>
</html>
