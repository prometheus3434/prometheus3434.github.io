<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <h1 class="MsoNormal1"><span class="calibre2">9</span></h1>

    <p class="MsoNormal1"><span class="calibre2">Önce o bıyığı yeni terlemiş eşkıyanın anasıyla babası geldi. Ana oğlunun ölüsünü görünce çığlık atarak vardı ona sarıldı. Baba susuyor, öyle, kanı çekilmiş, sapsarı durmuş kalmış boş gözlerle karısına bakıyordu. Candarmalar anayı zorla oğlunun üstünden aldılar. İnce Memedin ölüsünün biraz uzağına, duvarın dibine oturttular. Ananın sanki kanı kurumuştu, ondan da en küçük bir ses çıkmıyordu.</span></p>

    <p class="MsoNormal1"><span class="calibre2">Candarmalar, babayı alıp Yüzbaşıya götürdüler. Bitişik odadaki Asım Çavuş babanın ifadesini alıyor, bir candarma da daktiloyla yazıyordu.</span></p>

    <p class="MsoNormal1"><span class="calibre2">Bıyığı yeni terlemiş delikanlı, ekinlerine sığırlarını salıvermiş kapı komşuları Pehlivanı vurmuştu. Pehlivan köyün baş belası birisiydi. Köyde herkese söver, herkesi döver, aşağılardı. Bütün köyün gözünü korkutmuş, delikanlının anasını da, ölümünden birkaç ay önce köyün ortasında, onun gözünün önünde ağzından burnundan kan getirinceye kadar dövmüş, kimse de ona ses çıkaramamıştı. Bu olaydan sonra bıyığı yeni terlemiş delikanlı iflah olmamış, insan içine çıkamamış, herkesten, her şeyden utanmış, yemeden içmeden kesilmişti. O gün bu gündür, başını kaldırıp da anasının yüzüne bakamamıştı.</span></p>

    <p class="MsoNormal1"><span class="calibre2">Evlerinde çok eskilerden kalma bir tabanca vardı. Onu almış uzaklara gidip tabancayı denemişti. Tabancanın kurşunu kalın, yaş bir ağacın bir yanından girmiş, öbür yanından çıkmıştı. Kocaman, karadağ dedikleri cinsten toplu bir tabancaydı. Delikanlı tabancayı bir daha yanından ayırmamıştı.</span></p>

    <p class="MsoNormal1"><span class="calibre2">Pehlivanın sığırları onların ekinlerine aşağı yukarı her gün giriyor, bıyığı daha yeni terlemiş delikanlı da her gün koşarak gidiyor, tarlalarından Pehlivanın sığırlarını çıkarıyordu. Bir gün Pehlivanla karşılaştılar, Pehlivan ona bağırdı:</span></p>

    <p class="MsoNormal1"><span class="calibre2">"Sen ne hakla benim sığırlarımı tarladan çıkarıyorsun? Sen bilmiyor musun ki benim sığırlarım hür ve serbesttir? Yarın atlarımı, eşeklerimi de sizin ekine bırakacağım."</span></p>

    <p class="MsoNormal1"><span class="calibre2">Delikanlı bir şeyler söyleyecek olmuş, Pehlivan onu kaptığı gibi yere fırlatmış, ayaklarıyla yerdeki genci çiğnemeye başlamıştı. Delikanlı koltuğunun altındaki tabancayı çekememişti.</span></p>

    <p class="MsoNormal1"><span class="calibre2">İkinci gün atlar, eşekler, sığırlar doluşmuşlardı gene ekinlerine. Böyle giderse bütün ekin bitecek, onlar da tarladan bir buğday tanesi bile alamayacaklardı.</span></p>

    <p class="MsoNormal1"><span class="calibre2">Muhtara, köyün büyüklerine gittiler, kimse Pehlivanın sığırlarını durduramıyordu. Hayvanlar her gün tarlaya salıveriliyorlar, delikanlı da her gün onları çıkarmaya gidiyor, kemikleri kırılıncaya kadar dayak yiyerek geriye dönüyordu.</span></p>

    <p class="MsoNormal1"><span class="calibre2">Bir bayram sabahıydı. Herkes giyinmiş kuşanmış, köyün alanında toplanmıştı. Delikanlı da giyinmiş kuşanmıştı. Bir yeni yetme kadar değil de, daha çok bir çocuğa benziyordu.</span></p>

    <p class="MsoNormal1"><span class="calibre2">Kalabalığın karşısında durup şöyle bir baktıktan sonra:</span></p>

    <p class="MsoNormal1"><span class="calibre2">"Bana bak orospu avratlı Pehlivan," dedi. "Korkak köpek..."</span></p>

    <p class="MsoNormal1"><span class="calibre2">Gülüyordu.</span></p>

    <p class="MsoNormal1"><span class="calibre2">Pehlivan kalabalığın ortasından hışımla ona doğru atladı. Delikanlı usulca tabancayı çekti, soğukkanlı, eli titremeden doğrulttu, tetiğe bastı. Pehlivan havada bir perende attı, geldi ayaklarının dibine boylu boyunca serildi. Çocuk gene soğukkanlı, tabancasında ne kadar kurşun varsa hepsini de Pehlivanın üstüne boşalttı. Pehlivan her kurşunu yedikçe sırtı usulca kalkıp iniyordu.</span></p>

    <p class="MsoNormal1"><span class="calibre2">Sonra çocuk kalabalığa döndü:</span></p>

    <p class="MsoNormal1"><span class="calibre2">"Kusura kalmayın, mübarek bayramınızı kana buladım... Hakkınızı helal edin, ben gidiyorum," dedi, çekildi gitti.</span></p>

    <p class="MsoNormal1"><span class="calibre2">Ne arkasından bir koşan, ne de ona bir tek söz söyleyen oldu.</span></p>

    <p class="MsoNormal1"><span class="calibre2">Sonra onun dağa çıktığı, daha sonra da Kara Osman çetesine girdiği duyuldu.</span></p>

    <p class="MsoNormal1"><span class="calibre2">Baba, komutanlığın merdivenlerinden gene öyle donmuş kanı çekilmiş, uyurgezer indi. Oğlunun ölüsünü sırtladı, avlu kapısında bekleyen at arabasına götürdü. Sonra döndü orada kalakalmış anayı aldı, arabaya, oğlunun yanına koydu. Ova köylüklerinden olurlardı, atları kırbaçladı.</span></p>

    <p class="MsoNormal1"><span class="calibre2">Onlar daha gitmeden, kadın erkek bir köylü kalabalığı candarma komutanlığının avlusunu doldurdu. Soldan üçüncü yanık yüzlü adam için gelmişlerdi. Bu eşkıyanın adı Ökkeşti. Tam otuz yıldır dağdaydı. On beş yaşından bu yana yol kesiyor, topladıklarının bir kısmını köylüsüne veriyordu. O hiç kimseyi öldürmemiş, bir Ağanın işlediği bir suçu üstüne almıştı. Suçunu üstüne aldığı Ağanın öldürdüğü de başka bir Ağaydı ve ölenle öldüren kardeş gibiydiler. Öldürülen Ağanın çok akrabaları vardı. Ökkeş hapiste bir ay bile kalsaydı, kesinlikle öldürülürdü. Belki suçunu üstüne aldığı Ağanın da yardımıyla hapisten kaçtı. Dağdan başka hiçbir yerde yaşayamazdı. Düşmanları o kadar güçlüydüler ki nerede olursa olsun onu bulup öldürürlerdi. Tam otuz yıl çeteden çeteye geçerek, dağdan dağa kaçarak onların ellerinden kurtuldu. Dağa çıkar çıkmaz adını hemen değiştirmiş, başına kırmızı fesi giyer giymez adıyla sanıyla başka bir adam olmuştu. Bir çeteden çıkıp başka bir çeteye girişinde, bir dağdan öbür dağa geçişinde de ad değiştiriyordu.</span></p>

    <p class="MsoNormal1"><span class="calibre2">Köylülerden birisi yukarıya çıkıp Asım Çavuşa ölüyü alacaklarını söyledi. Candarmalar ölünün üstündeki silahları aldılar, Ökkeşi de köylülere teslim ettiler.</span></p>

    <p class="MsoNormal1"><span class="calibre2">Onların arkasından da bir gelin geldi. On sekiz yaşlarında gösteren, uzun boyunlu, ceren gözlü, iyi giyinmiş, boğazına taa göbeğine kadar inen beşi biryerdeler takmış, kirpikleri kıvırcık güzel bir kadındı. Biraz hüzünlü, biraz da gülüyor gibi bir hali vardı. Kadın geldi soldan ikincinin, İnce Memedin ölüsünün yanındaki ölünün önünde durdu, bir tuhaf uyur gibi başı önüne düşmüş eşkıyaya baktı kaldı. Yüzü hiç değişmiyordu. Candarmalar onu oradan Asım Çavuşa götürmeseler, sonuna kadar ölüye bakıp duracaktı.</span></p>

    <p class="MsoNormal1"><span class="calibre2">Güzel gözlü kadın komutanın yanından indikten sonra geldi gene ölünün karşısına dikilip ona gözlerini kırpmadan bakmaya başladı. Bu eşkıyanın adı Kerimdi. Anavarza ovasının verimli topraklarında büyük bir çiftliği vardı. Komşu çiftliğin oğlu karısının ırzına Akçasazın bükünde zorla geçmişti. Kerim de adamı yakalamış, Anavarza kalesine çıkarmış, elini kolunu bağlamış, üç gün üç gece ona işkenceler yaparak öldürmüştü.</span></p>

    <p class="MsoNormal1"><span class="calibre2">Dışarda Hamza Dayının otomobili bekliyordu. İki adam geldi, Kerimi aldılar, otomobile taşıdılar, arkaya, koltuğa yerleştirdiler. Güzel gözlü kadın da öne, Hamza Dayının yanına bindi. Ölü çok kokuyordu, şişmişti.</span></p>

    <p class="MsoNormal1"><span class="calibre2">İkindiüstüydü ki altı kişi geldi, altısı da yepyeni lacivert giyitliydiler. Ayaklarında körüklü siyah çizmeler, bacaklarında da gene ceketin kumaşından külot pantolonlar vardı. Hepsinin başındaki de biribirinin tıpkısı fötr şapkalardı. Bıyıkları da biri birinin bıyığının tıpkısıydı. Kapkara, uzun ve uçları özenilerek burulmuştu. Geldiler, İnce Memedin karşısında durup teker teker eğilip onun yüzüne baktılar.</span></p>

    <p class="MsoNormal1"><span class="calibre2">Dışarda, avlu duvarının ardında çocuklardan başka kimse kalmamıştı. Çocuklarsa, kuşlar gibi duvarın üstüne çıkıp sıralanıp oturmuşlar, meraklı gözlerle eşkıyaların gelen alıcılarına bakıyorlardı.</span></p>

    <p class="MsoNormal1"><span class="calibre2">"İnce Memedin önünde durdular," dedi birisi. "Bunlar da İnce Memedin akrabaları." "Yok," dedi en iriceleri yılık gözlü Aşık Mustafa. "İnce Memedin hiçbir kimsesi yok. Onun bir anası vardı, onu da Abdi Ağa öldürdü."</span></p>

    <p class="MsoNormal1"><span class="calibre2">"Yalancı."</span></p>

    <p class="MsoNormal1"><span class="calibre2">"Ne yalanı, biz geçen yıl onların köyüne yaylaya çıktık."</span></p>

    <p class="MsoNormal1"><span class="calibre2">"Hişt, bakınsana be, bunlar İnce Memedin önünde durdular, eğilip eğilip bakıyorlar. İnce Memedin kimsesi yok da bunlar neci ya?"</span></p>

    <p class="MsoNormal1"><span class="calibre2">"Arkadaşları," dedi Aşık Mustafa.</span></p>

    <p class="MsoNormal1"><span class="calibre2">Lacivert giyitli altı kişi hep birden yukarıya, Yüzbaşının yanına çıktılar.</span></p>

    <p class="MsoNormal1"><span class="calibre2">"Biz geldik Yüzbaşım," dediler.</span></p>

    <p class="MsoNormal1"><span class="calibre2">"Hoş geldiniz ya ne istiyorsunuz?"</span></p>

    <p class="MsoNormal1"><span class="calibre2">"Kardeşimizin ölüsünü almaya geldik."</span></p>

    <p class="MsoNormal1"><span class="calibre2">"İyi ya, gidin de alın. Önce Asım Çavuşla konuşun." İçeriye bağırdı: "Asım Çavuş, bir eşkıyanın daha sahipleri çıktı. Bu kokudan kurtulacağız."</span></p>

    <p class="MsoNormal1"><span class="calibre2">"Bakalım Yüzbaşım."</span></p>

    <p class="MsoNormal1"><span class="calibre2">Yüzbaşı lacivertli altı kişiyi Asım Çavuşun yanına gönderdi.</span></p>

    <p class="MsoNormal1"><span class="calibre2">"Kim kardeşiniz?"</span></p>

    <p class="MsoNormal1"><span class="calibre2">"Kara Osman."</span></p>

    <p class="MsoNormal1"><span class="calibre2">"Hangisi o?"</span></p>

    <p class="MsoNormal1"><span class="calibre2">"En baştaki, don gömlekle kalmış olanı."</span></p>

    <p class="MsoNormal1"><span class="calibre2">"Öteki eşkıyaların hepsi giyimli de bizimkisi neden böyle yarı çıplak?" "Vurduğunuzda böyle miydi?"</span></p>

    <p class="MsoNormal1"><span class="calibre2">"Silahı bile yok muydu?"</span></p>

    <p class="MsoNormal1"><span class="calibre2">"Böyle ayağı yalın başıkabak mıydı?"</span></p>

    <p class="MsoNormal1"><span class="calibre2">"O adamı, aşağıdaki iriyarı adamı söylüyorsanız, o Kara Osman değil."</span></p>

    <p class="MsoNormal1"><span class="calibre2">"Ya kim?"</span></p>

    <p class="MsoNormal1"><span class="calibre2">"İnce Memed."</span></p>

    <p class="MsoNormal1"><span class="calibre2">Ölünün kardeşleri öfkelendiler:</span></p>

    <p class="MsoNormal1"><span class="calibre2">"Bizim kardeşimiz Kara Osman nasıl İnce Memed olur?"</span></p>

    <p class="MsoNormal1"><span class="calibre2">"Nasıl olmaz, beş köyün halkı gördü. Hepsi de bu İnce Memeddir dedi..."</span></p>

    <p class="MsoNormal1"><span class="calibre2">"Bizim kardeşimiz Kara Osman nasıl İnce Memed olur Çavuşumuz?"</span></p>

    <p class="MsoNormal1"><span class="calibre2">Asım Çavuş masasından fırlayıp birkaç adımda Yüzbaşının karşısına geldi dikildi, olayı ona nasıl söyleyeceğini bilemiyordu. O anda da alnı boncuk boncuk terlemişti.</span></p>

    <p class="MsoNormal1"><span class="calibre2">"Ne var, ne oluyor Asım Çavuş?"</span></p>

    <p class="MsoNormal1"><span class="calibre2">"Bunlar İnce Memedi istiyorlar."</span></p>

    <p class="MsoNormal1"><span class="calibre2">"Neyi olurlarmış bunlar İnce Memedin?"</span></p>

    <p class="MsoNormal1"><span class="calibre2">"Kardeşleri."</span></p>

    <p class="MsoNormal1"><span class="calibre2">"Allah Allah, Asım Çavuş Memedin hiç kimsesi yoktu ki, bunlar kardeşleri olsun..."</span></p>

    <p class="MsoNormal1"><span class="calibre2">"İnce Memed, İnce Memed değilmiş Yüzbaşım..."</span></p>

    <p class="MsoNormal1"><span class="calibre2">"Ya kimmiş?" diye ayağa fırladı Yüzbaşı.</span></p>

    <p class="MsoNormal1"><span class="calibre2">Asım Çavuş odasında durmuş beklemekte olan kardeşleri çağırdı:</span></p>

    <p class="MsoNormal1"><span class="calibre2">"Gelin buraya." Sesi çok sertti. "Siz kimin ölüsünü istiyorsunuz?"</span></p>

    <p class="MsoNormal1"><span class="calibre2">"Kardeşimiz Kara Osmanın... İşte orada, aşağıda, don gömlek...",</span></p>

    <p class="MsoNormal1"><span class="calibre2">"Olamaz," diye bağırdı Yüzbaşı.</span></p>

    <p class="MsoNormal1"><span class="calibre2">"Olur," dedi kardeşlerden büyüğü, "çünkü o bizim kardeşimiz Kara Osmandır."</span></p>

    <p class="MsoNormal1"><span class="calibre2">"Olamaz! Onun Kara Osman olduğu ne malum? O İnce Memeddir."</span></p>

    <p class="MsoNormal1"><span class="calibre2">"Nasıl olamaz Yüzbaşım? Hiç insan kardeşini tanımaz mı? Biz İnce Memedin ölüsünü alıp da ne yapalım, ne tanırız, ne de onu biliriz."</span></p>

    <p class="MsoNormal1"><span class="calibre2">"Belli olmaz," diye' gene bağırdı Yüzbaşı. "Sizler hangi köyden olursunuz?"</span></p>

    <p class="MsoNormal1"><span class="calibre2">"Çok uzaklardan," dedi büyük kardeş. "Düldül dağının dibinden, Meryemçil belinden."</span></p>

    <p class="MsoNormal1"><span class="calibre2">"Bu işte bir iş var Asım Çavuş. İnce Memedi Kara Osman diye alacaklar, dağlarda bir şeyler çevirecekler. Bütün köyler ve bütün kasaba halkı, onu tanıyanlar, görenler, bilenler, bu İnce Memeddir demediler mi?"</span></p>

    <p class="MsoNormal1"><span class="calibre2">"Dediler Yüzbaşım."</span></p>

    <p class="MsoNormal1"><span class="calibre2">"Kadınlar ağıt bile söylemediler mi, ah İnce Memed, vah İnce Memed diye?" "Söylediler."</span></p>

    <p class="MsoNormal1"><span class="calibre2">"Bunda bir oyun var!" Yüzbaşı altı kardeşe dönüp ayağını yere vurarak, sert çıkıştı: "Sizin hepinizi hapsederim, yalancılıktan, hilebazlıktan."</span></p>

    <p class="MsoNormal1"><span class="calibre2">"Yüzbaşı öyle deme. Bir hançer de sen vurma yaramızın üstüne. Bir tuz da sen ekme yaramıza. Zaten dağ gibi kardeşimizi yitirmişiz, zaten bok yoluna gitmiş."</span></p>

    <p class="MsoNormal1"><span class="calibre2">"Bu kişi sizin kardeşiniz olamaz. İnce Memeddir o."</span></p>

    <p class="MsoNormal1"><span class="calibre2">"Nasıl olur Yüzbaşım, biz yedi kardeşiz, bütün Toroslarda, Maraşta, Göksunda, Andırında herkes bizi tanır, bizim yedimiz de biribirimize benzeriz. Şöyle baksana alıcı gözle bize. Bize bütün Toroslarda yedi kardeşler derler. İnelim aşağıya istersen, Osmanın ölüsünün başında yan yana dizilelim, bakalım onu ölü olduğu halde birimizden ayırabilir misin?"</span></p>

    <p class="MsoNormal1"><span class="calibre2">"Olamaz. Kokuyorlar."</span></p>

    <p class="MsoNormal1"><span class="calibre2">"Olur Yüzbaşım olur. O bizim öz bir kardeşimiz, ana bir baba bir kardeşimiz Osmandır. Al istersen bak nüfus cüzdanlarımıza. Bu benim, bu Osmanın, bu da öteki kardeşlerimin. Bak, Osmanın kafa kağıdında fotoğrafı da var. İn aşağıya, fotoğrafla ölüyü karşılaştır, bak bakalım, Osman mı değil mi? Koksun, o bizim kardeşimizdir."</span></p>

    <p class="MsoNormal1"><span class="calibre2">Yüzbaşı öfkeyle aşağıya indi, bir kafa kağıdındaki fotoğrafa, bir ölüye baktı, tıpkısıydı. Fotoğraf yeni çekildiği için, ölü hemen hiç değişmemişti.</span></p>

    <p class="MsoNormal1"><span class="calibre2">Yüzbaşı merdivenleri çıkarken:</span></p>

    <p class="MsoNormal1"><span class="calibre2">"Olamaz, olamaz, olamaz," diyordu.</span></p>

    <p class="MsoNormal1"><span class="calibre2">"Baktın mı Yüzbaşım?"</span></p>

    <p class="MsoNormal1"><span class="calibre2">"Baktım," dedi Yüzbaşı öfkeyle. "Siz böyle bir hileyle bizden İnce Memedin ölüsünü almak istiyorsunuz?"</span></p>

    <p class="MsoNormal1"><span class="calibre2">"Biz ne yapalım İnce Memedin ölüsünü? İnce Memed bizim kimimiz değil, kimsemiz değil."</span></p>

    <p class="MsoNormal1"><span class="calibre2">"Ben bilemem ne yapacağınızı. Ben size İnce Memedin ölüsünü Kara Osman diye veremem."</span></p>

    <p class="MsoNormal1"><span class="calibre2">"Ver ölümüzü bize de varsın İnce Memed olsun."</span></p>

    <p class="MsoNormal1"><span class="calibre2">"İnce Memedle akrabalığınızı ispat edeceksiniz."</span></p>

    <p class="MsoNormal1"><span class="calibre2">"Nasıl edelim, akraba değiliz ki İnce Memedle. Biz onun köyünün nerede olduğunu bile bilmiyoruz. Yalnızca adını duyduk."</span></p>

    <p class="MsoNormal1"><span class="calibre2">"Veremem."</span></p>

    <p class="MsoNormal1"><span class="calibre2">"Şimdi bu ölü burada, candarma kumandanlığının duvarının dibinde böyle kokacak mı? Zaten şimdiden şişmiş, davul gibi olmuş, kokuyor da... Ne yapacaksınız ölüyü."</span></p>

    <p class="MsoNormal1"><span class="calibre2">"O seni alakadar etmez."</span></p>

    <p class="MsoNormal1"><span class="calibre2">"Yarın öbür gün kokudan şu kasabada bir tek canlı duramaz. Daha şimdiden..."</span></p>

    <p class="MsoNormal1"><span class="calibre2">"O seni alakadar etmez."</span></p>

    <p class="MsoNormal1"><span class="calibre2">"Yüzbaşım, biz de hakkımızı arayacağız, icap ederse, kardeşimizin ölüsü için her şeyi yapacağız. Onu mezarsız bırakamayız. Biz yedi kardeştik, altı kardeş kaldık, öleceğiz de gene kardeşimizin ölüsünü alacağız. Eğer biz Osmansız dönersek eve, anamızla babamız kederinden ölürler.</span></p>

    <p class="MsoNormal1"><span class="calibre2">Yüzbaşı bu kadar, onları dinleyecek kadar yumuşak bir adam değildi. Karşısında böylesine kafa tutan, dangul dungul kişileri derhal sopanın altına yatırır, analarından emdikleri sütü burunlarından getirir, onları doğduklarına bin pişman ederdi, gir, bunların kılıklarından huylanmıştı. İkincisi, konuşmaları öyle köylü möylü konuşmasına benzemiyordu. Her birisinin yeleğindeki bir uçtan bir uca sarkıtılmış altın saat kordonları, belki iki avuç gelirdi. Bunlar çok çok zengin bir soydan olmalıydılar. Üçüncüsü, Yüzbaşının içine bir ikircik ateşi düşmüştü. Bu adam koskocaman, çam yarması gibi bir adam, söylediklerine göre İnce Memed küçücük, bir çocuk gibi bir şeydi. Ama onu tanıyan Çiçeklideresi köylülerine ne oluyordu, niçin bu adam İnce Memeddir desinler de ağıt söylesinlerdi üstüne? Eğer bu adam İnce Memed değilse, bütün Türkiyeye İnce Memedin öldürüldüğü bildirilmiş, onun ölümünü boy boy resimler basarak gazeteler bile yazmışlardı. Hayır, bu adam İnce Memedden başkası olamaz, diye düşündü.</span></p>

    <p class="MsoNormal1"><span class="calibre2">Asım Çavuşu, Kertiş Ali Onbaşıyı çağırdı, yandaki odaya kapandılar. Uzun uzun bu işi tartıştılar, sonunda da kesin bir sonuca varıp dışarıya çıktılar.</span></p>

    <p class="MsoNormal1"><span class="calibre2">"Ben İnce Memedin ölüsünü Kara Osmandır diye size veremem. Nereye isterseniz oraya başvurabilirsiniz."</span></p>

    <p class="MsoNormal1"><span class="calibre2">Yüzbaşı sert, kesin konuşmuştu. Kardeşlerin yapacakları hiçbir şey yoktu. Şaşırmışlar, ne yapabileceklerini tartışarak çarşıya indiler. Bir dükkancıdan arzuhalciyi sordular, o da eliyle pazaryerindeki Deli Fahriyi gösterdi, "İşte bunun kaleminden kan damlar, yazdığı arzuhaller taşa demire bile geçer. On avukat bile onun eline su dökemez. Böyle yaman bir adamdır. Arzuhal yaza yaza koca İnce Memedi de öldürten budur," dedi.</span></p>

    <p class="MsoNormal1"><span class="calibre2">Uzaktan onların geldiğini görünce Deli Fahri hemen anladı bu kişilerin arzuhal yazdıracak kişiler olduklarını, onları dükkanının dışına kadar çıkarak karşıladı.</span></p>

    <p class="MsoNormal1"><span class="calibre2">"Buyurun, buyurun, içeriye buyurun efendim." Önde gelen en büyük kardeşin kolundan tuttu: "Zatı devletleriniz şöyle buyursunlar," diye ona eski koltuğu uzattı.</span></p>

    <p class="MsoNormal1"><span class="calibre2">Adamlar ona başlarına geleni anlattılar, bir Savcıya, bir de Kaymakama dilekçe yazmasını istediler. Valiye de, Ankaraya da telgraf çekeceklerdi. Telgrafları da ona yazdıracaklardı.</span></p>

    <p class="MsoNormal1"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Fahri Efendi onları uzun uzun dinledikten sonra:</span></p>

    <p class="MsoNormal1"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">"Hele siz birer çay için. Arzuhal falan yazmaya hiç gerek yok. Siz burasının yabancısısnız herhalde. Soylu duruşunuzdan sizin kıymetli kişiler olduğunuz anlaşılıyor. Sizin işinizi benim arzuhalsiz halletmem gerek... Kahveci... Siz çayınızı içinceye kadar ben gelirim. Siz hiç telaşlanmayın. Ben ölünüzü onların ellerinden alırım... Yazık, yazık, yazık," dedi ve koşar adım oradan uzaklaştı. Çarşıdan geçerken de birkaç dükkana olayı anlatmadan edemedi. Anlatmasa çatlar ölürdü. O, Murtaza Ağanın evine varıncaya kadar olayı bütün çarşı öğrenmişti, az sonra da bütün kasaba her şeyi en ince ayrıntısına kadar bilecekti.</span></p>

    <p class="MsoNormal1"><span class="calibre2">Murtaza Ağa:</span></p>

    <p class="MsoNormal1"><span class="calibre2">"Ne oldu, gene ne var Fahri Efendi?" diye onu telaşla karşıladı.</span></p>

    <p class="MsoNormal1"><span class="calibre2">Fahri Efendi, sedire oturdu. Konuşacak durumda değildi. Ağzını bir kuş yavrusu gibi sonuna kadar açmış, göğsü inip inip kalkıyordu. Epeyce sonra kendine gelip soluğunu toparladı:</span></p>

    <p class="MsoNormal1"><span class="calibre2">"Felaket Ağa. Büyük felaket. Mahvolduk. Tarih, tarih olalı böylesi bir rezalete şahit olmamıştır."</span></p>

    <p class="MsoNormal1"><span class="calibre2">"Beni korkutuyorsun Fahri..."</span></p>

    <p class="MsoNormal1"><span class="calibre2">"Kork Ağam kork. Ne kadar korkarsan o kadar hakkın var. Kork Ağam kork. Felaket!"</span></p>

    <p class="MsoNormal1"><span class="calibre2">"Söyle, çabuk!" Onu kolundan tutup sarstı.</span></p>

    <p class="MsoNormal1"><span class="calibre2">"İnce Memedin altı kardeşi geldi benim dükkana. Her birisinin göbeğindeki saat kordonu bir okka gelir."</span></p>

    <p class="MsoNormal1"><span class="calibre2">"İnce Memedin altı kardeşi mi varmış?" diye sordu gülümseyerek Murtaza Ağa.</span></p>

    <p class="MsoNormal1"><span class="calibre2">"O İnce Memed dedikleri İnce Memed değilmiş."</span></p>

    <p class="MsoNormal1"><span class="calibre2">"Ya kimmiş?"</span></p>

    <p class="MsoNormal1"><span class="calibre2">Deli Fahri sorunu olduğu gibi Murtaza Ağaya aktardı. Murtaza Ağanın etekleri tutuştu. Ne yapacağını bilemiyor, salonda gidiyor geliyor, "Felaket, felaket, büyük felaket," diye kendi kendine söyleniyordu. "Ben öldüm, ben yandım, aaah Topal Ali kardaşım aaah! Ben bundan sonra da yaşayabilir miyim acaba, aaah, aaaah, ah! Kadrini kıymetini bilmediğim öz bir kardaşım Topal Ali. Kusura kalma Ali Efendi kardaşım, insan küçük kardaşına böyle şakalar, küçücük şakalar yapmaz mı? Hani seni bir sınamak istedim. Adam kardaş dediği, can dediği, bir ömür boyu ırzını, namusunu, canını, malını teslim ettiği bir adamı sınamak istemez mi?"</span></p>

    <p class="MsoNormal1"><span class="calibre2">Dalmış gitmiş, salonda dört dönüyor, kendi kendine delicesine mırıldanıyordu. Deli Fahri onun sözleri arasından yalnız Topal Ali, kardaşım Topal Ali sözlerini seçebiliyordu.</span></p>

    <p class="MsoNormal1"><span class="calibre2">Ayağa kalkıp:</span></p>

    <p class="MsoNormal1"><span class="calibre2">"Ağa," dedi, "hemen bir şeyler yapmalıyız. Onlar bir Ankaraya, Adanaya telgraf çekerlerse biz, hepimiz, sen, ben, Yüzbaşı, bütün kasaba yandık."</span></p>

    <p class="MsoNormal1"><span class="calibre2">Hüsne Hatun odanın birinin kapısında durmuş, merakla Murtaza Ağaya bakıyor, yüzü solmuş gitmiş bekliyordu ya, kocasına bir şey soramıyordu. Bir ara onu gören Murtaza Ağa:</span></p>

    <p class="MsoNormal1"><span class="calibre2">"Yandık, yandık, felaket, büyük felaket. Ben artık ölüyüm, eyvaaah, Topal Ali," diye ona koştu. Sorunu çarçabuk anlattı. 'Topal Ali, Topal Ali kardaşımı buldur bana Hatun. Ben Belediyeye gidiyorum. Adamlar çıkar kasabaya, daha buralardadır o. Yerdeyse de gökteyse de onu bana bulsunlar. Ne kadar adam bulursan, o kadar adam çıkar kasabaya, dağlara köylere, Ali kardaşımı, yılanın deliğine girmişse de, kuşun kanadının altına saklanmışsa da bana bulsunlar. Ben onu sınadım. Adam kardaşım sınamaz mı?"</span></p>

    <p class="MsoNormal1"><span class="calibre2">Hüsne Hatun derinden içini çekti:</span></p>

    <p class="MsoNormal1"><span class="calibre2">"Aaah Ağa ah," dedi. "Aceleci Ağa. Senin bu acelen yok mu..."</span></p>

    <p class="MsoNormal1"><span class="calibre2">"Sınadım. Kardaşımı sınadım."</span></p>

    <p class="MsoNormal1"><span class="calibre2">"Bir daha Topal Alinin, öyle sanıyorum ki yüzünü göremezsin..."</span></p>

    <p class="MsoNormal1"><span class="calibre2">"Görürüm, görürüm," diye ceketini giyerek merdivenlere yürüdü Murtaza Ağa. "Ona tarlalar veririm kan pahası, çiftlikler hediye ederim, o benim kardaşım değil mi, bana gücenmez. Hemen çıkar adamları..."</span></p>

    <p class="MsoNormal1"><span class="calibre2">Belediyeye geldiğinde Kaymakamı, Savcıyı, sorgu yargıcını, yargıcı, öğretmen Sami Turgutu, Molla Duran Efendiyi, Yüzbaşıyı, Taşkın Halil Beyi, tapucu Zülfüyü, yani bütün erkanı orada hazır buldu. Yüzbaşı candarma göndermiş, herkesi Belediyeye çağırtmıştı. Durumu gözden geçiriyorlar, bu işin altından nasıl kurtulacaklarını düşünüyorlardı.</span></p>

    <p class="MsoNormal1"><span class="calibre2">Candarma gönderip altı kardeşi de getirttiler. Molla Duran Efendi bunları hemen tanıdı. Babaları onun çok yakın arkadaşı olurdu. Gençliğinde bunların köydeki konaklarında kalmıştı. Yedi kardeşlerin ocağı, at hırsızlığı ocağıydı. Bunlar taa babadan, dededen, sülaleden bu yana at hırsızıydılar. Suriyeden, Iraktan, daha aşağılardan, Yemen çöllerinden bile at hırsızlarlar, Bulgaristana, Yunanistana, İrana, Rusyaya soylu atlar satarlardı. İşte Molla Duran Efendi gençliğinde bu ocağın kapısında at hırsızlığı yapmıştı. Kara Osmanın eşkıya olmak için hiçbir sebebi olamazdı, kanlı katil de olsa, yüz kişiyi de kıtır kıtır doğramış bulunsa, Kaplan Ağa dedikleri, gerçekten kaplan gibi bir adam olan Ağa, oğlunu değil mahkemenin elinden, İsmet Paşanın elinden bile alırdı.</span></p>

    <p class="MsoNormal1"><span class="calibre2">Molla Duran Efendi, Kaplan Ağayı, soyunu sopunu oradakilere en ince ayrıntılarına kadar anlattı. Bu ocağın dedeleri Halep Valisine, İstanbul Padişahına, Arap şeyhlerine her yıl bir sürü soylu atı armağan olarak gönderirlerdi. Bu soy öyle bir soydu ki, bütün Torosların şahı bunlardır, derdin.</span></p>

    <p class="MsoNormal1"><span class="calibre2">Demek ki böyleydi. Bu adamın da İnce Memed olmadığı anlaşılmıştı. Altı kardeşe Kara Osmanı vermekten başka çare kalmamıştı. Ama nasıl vermeliydi, işte en büyük sorun buradaydı.</span></p>

    <p class="MsoNormal1"><span class="calibre2">Molla Duran Efendi:</span></p>

    <p class="MsoNormal1"><span class="calibre2">"Orasını bana bırakın," dedi. "Ben orasını hallederim. Ben gelirken gördüm, kasaba çoluk çocuk haberi duymuşlar, cemmi gafur kumandanlığa gidiyorlardı. Şimdi gidin bakın kumandanlığın önü ana baba günüdür. Onun için Beyler bir teklifim var."</span></p>

    <p class="MsoNormal1"><span class="calibre2">Kaymakam:</span></p>

    <p class="MsoNormal1"><span class="calibre2">"Buyurun efendim, Duran Bey, sizi dinliyoruz."</span></p>

    <p class="MsoNormal1"><span class="calibre2">"Bu delikanlılar ölülerini gece, sabaha karşı alacaklar, ortalıkta kimsecikler yokken... Bir çula, hasıra saracaklar... Gerisine siz karışmayın. Bundan sonrasını artık ben hallederim."</span></p>

    <p class="MsoNormal1"><span class="calibre2">"Ya İnce Memed yerine başkası için düğün bayram?" diye ayağa kalktı Taşkın Halil Bey. "Bence bu işin altından kalkmak müşkül."</span></p>

    <p class="MsoNormal1"><span class="calibre2">"Müşkül," dedi tapucu Zülfü.</span></p>

    <p class="MsoNormal1"><span class="calibre2">"Korkmayın, ben her şeyi hallederim. Gene öldürülen İnce Memed olur, sonra da ölüsü kaybolur. Siz bana inanın ve hem de güvenin."</span></p>

    <p class="MsoNormal1"><span class="calibre2">"Ya Ankarayı, Adanayı ne yapacağız?"</span></p>

    <p class="MsoNormal1"><span class="calibre2">"Onu da bana bırakın. İnce Memedin yerine başka bir zatın öldürüldüğünü onlar duyamazlar, duymayacaklar. Bu da benden."</span></p>

    <p class="MsoNormal1"><span class="calibre2">Yüzbaşı ayağa kalktı, utangaç:</span></p>

    <p class="MsoNormal1"><span class="calibre2">"Hepinize teşekkür ederim Beyler," dedi. "Gerçekten büyük bir yanlışlık oldu. Eğer İnce Memed sağsa, ben de Yüzbaşı Faruksam, onun yakında ölüsünü pazaryerinde göreceksiniz. Ya da benim ölümü."</span></p>

    <p class="MsoNormal1"><span class="calibre2">Dışarı çıkan Duran Efendi Belediyenin bir odasında, alçakgönüllü oturmuş kalmış kardeşlerin yanına gitti:</span></p>

    <p class="MsoNormal1"><span class="calibre2">"Gözünüz aydın oğullarım," dedi. "Babanıza selam söyleyin. Bu gece de bize gelecek, akşam yemeğini bizde yiyecek, sabaha karşı da gizlice ölünüzü alıp götüreceksiniz."</span></p>

    <p class="MsoNormal1"><span class="calibre2">Kardeşler, "Sağ ol amca," diyerek onun teker teker elini öptüler.</span></p>

    <p class="MsoNormal1"><span class="calibre2">"Sahi çocuklar, niye eşkıya çıkar da böyle candarma kurşunuyla ölür, Kaplan Ağa gibi bir kaplanın oğlu?" diye de bir soru sormaktan kendini alamadı Molla Duran Efendi.</span></p>

    <p class="MsoNormal1"><span class="calibre2">Kardeşler biribirlerine bakıştılar, gene büyük kardeş verdi karşılığı ona:</span></p>

    <p class="MsoNormal1"><span class="calibre2">"Bilmiyoruz amca," dedi. "Bunun sebebini hiç kimse de bilmiyor. Bir ara onun eşkıya olduğunu duyduk, aradık taradık, hiçbir yerde onun izine bile rastgelemedik. İki gün önce de Çiçeklideresinden babamın eski bir adamı, Osman onun elinde büyümüştü, o, Osmanı çocuklarından da çok severdi, yolda iki at çatlatarak kara haberi bize ulaştırdı."</span></p>

    <p class="MsoNormal1"><span class="calibre2">Molla Duran Efendi içeriye girip bütün olanı biteni erkana anlattı. Yüzbaşı bu işe şaşırıp kaldı. Kara Osman nasıl İnce Memed olmuştu, buna hiç aklı ermedi. Çiçeklideresi köylülerine öfkeleniyordu. Onu onlar bu rezil duruma düşürmüşler, onuruyla oynamışlardı. Hele o ağıt yakan kadınlar... Bu olaydan sonra Çiçeklideresi köylüleri onun elinden zor kurtulurlardı artık. İşkencelerden işkence beğensinlerdi.</span></p>

    <p class="MsoNormal1"><span class="calibre2">Belediyeden çok üzgün çıktılar. Hele Yüzbaşı bitmiş tükenmişti. Başı yerdeydi ve başını kaldırıp kimsenin yüzüne bakamıyordu. Bir de Murtaza Ağanın hali beterdi, yüzü sapsarı kesilmiş, bacakları feldirdiyordu. Sağa sola, fır fır dönen gözlerle korku içinde bakıyordu. Kolları yanlarına düşmüştü. Yuvalarında fır fır dönen gözleri de olmasa Murtaza Ağaya tam bir canlı cenaze derdi insan. Ayaklarını sürükleyerek topluca candarma komutanlığının önündeki caddeye çıktılar. Komutanlığın önü her zamankinden de daha çok bir kalabalıkla dolmuştu. İnce Memedin, İnce Memed değil de Kara Osman adında başka eşkıya olduğunu duyan gelmişti. Haber kısa denecek bir sürede köylere kadar bile yayılmıştı. Bütün kasaba çalkalanıyordu.</span></p>

    <p class="MsoNormal1"><span class="calibre2">O gece, sabaha karşı, daha tanyerleri ışımadan, altı kardeşler ölülerini çok görkemli çıplak bir kır atın üstüne atıp götürdüler. Hepsi de, görkemli, uzun bacaklı kır atlara binmişlerdi.</span></p>

    <p class="MsoNormal1"><span class="calibre2">Ertesi günün sabahı candarma komutanlığının duvarları önünde Kel Eşkıyadan başka hiçbir eşkıyanın ölüsü kalmamıştı. Avlu duvarının dışındaki kalabalık çekilmiş, yalnız çocuklar kalmışlardı. Onlar da, kimler gelip de Kel Eşkıyanın ölüsünü alacaklardır, diye meraklarından bekleşiyorlardı.</span></p>

    <p class="MsoNormal1"><span class="calibre2">Kel Eşkıyanın duvarın dibindeki yalnız ölüsü, öyle mahzun, kederli, başı bir yanına düşmüş bekleyip duruyordu. Dehşet de kokmaya başlamıştı. Önünden geçen candarmalar, burunlarını tutup hızla uzaklaşıyorlardı. Nöbetçi de taa uzaklarda dolaşıyordu, burnunu tutmuş. Sonunda, çocuklar bir de baktılar ki Kel Eşkıyanın da ölüsü duvarın dibinden yok olmuş.</span></p>

    <p class="MsoNormal1"></p>
  </div>
</body>
</html>
