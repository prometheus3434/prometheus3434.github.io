<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>Bilinmeyen</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <div class="WordSection">
    <p class="MsoNormal1"><span class="calibre2"><br /></span></p>

    <p class="MsoNormal1"><span class="calibre2"><br /></span></p>

    <p class="MsoNormal1" style="text-align: center;"><span class="calibre2"><b>28</b></span></p>

    <p class="MsoNormal1"><span class="calibre2"><br /></span></p>

    <p class="MsoNormal1"><span class="calibre2"><br /></span></p>

    <p class="MsoNormal1"><span class="calibre2">Kayalıklardan esen yel köye kekik kokuları getiriyordu. Silme ay ışığında kayalıklar billurdanmış gibi ışılıyor, aşağıdan yukarıya dağı çevirmiş ova apak bir göl gibi dalgalanıyordu. Uzun kavakların gölgeleri toprak damların üstüne düşmüştü. Önde Mahmut Ağa arkada adamları bir kedi sessizliğiyle, konuşmadan, sigara içmeden, ince dağ yolundan köye iniyorlardı. Çok uzaklarda, durup durup bir puhu ötüyor, arada sırada da kayaların çatırtısı duyuluyordu.</span></p>

    <p class="MsoNormal1"><span class="calibre2">"Gel bakayım yanıma Tazı." Mahmut Ağa duyulur duyulmaz bir fısıltıyla konuştu. Tazı Tahsin arkasındaydı, yanına geldi.</span></p>

    <p class="MsoNormal1"><span class="calibre2">"Kapıda nöbet bekleyen bir kişi var mıydı?"&nbsp;</span></p>

    <p class="MsoNormal1"><span class="calibre2">"Dün gece yoktu, belki bu gece koymuşlardır."&nbsp;</span></p>

    <p class="MsoNormal1"><span class="calibre2">Yürüdüler, köyün yukarısına, Sarı Çavuşun evinin üst başına geldiler. O kadar sessiz yürümüşlerdi ki ayaklarının altından bir taş bile kayıp aşağıya yuvarlanmamıştı.&nbsp;</span></p>

    <p class="MsoNormal1"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">"Git bak bakalım, dışarda bir nöbetçi var mı?"&nbsp;</span></p>

    <p class="MsoNormal1"><span style="font-family: 'Times New Roman', serif; font-size: 1.33333em; line-height: 1.2; text-indent: 1em;">Tahsin yamaçtan aşağıya kayarak indi. İnmesiyle de dönmesi bir oldu.</span></p>

    <p class="MsoNormal1"><span class="calibre2">"Nöbetçi var. Tam kapının önünde. Allalem nöbetçi de Sefil Ali."</span></p>

    <p class="MsoNormal1"><span class="calibre2">"Sefil Ali mi, hani saz çalan bir eşkıya vardı, o mu? Bizim</span></p>

    <p class="MsoNormal1"><span class="calibre2">"Gözüm iyi seçtiyse, odur," dedi Tazı Tahsin.&nbsp;</span></p>

    <p class="MsoNormal1"><span class="calibre2">Ağa yanındaki iriyarı adama buyurdu:</span></p>

    <p class="MsoNormal1"><span class="calibre2">"Sen bu işin ustasısın, Sefil Aliyi al da buraya getir. Eğer onu kaçırırsan, en küçük bir sesi çıkarsa, hepimizi ölmüş bil. İstersen Tazıyı da al yanına."</span></p>

    <p class="MsoNormal1"><span class="calibre2">Uzun boylu, iri adam ayakkabılarını çıkardı, oraya taşın üstüne koydu, "Haydi Tahsin," dedi, "düş önüme."</span></p>

    <p class="MsoNormal1"><span class="calibre2">Bir kelebek gibi sessiz kayıyorlardı. Köyün ortasından akan suyun sesi taa buralarda patlıyordu. Ortalıkta başkaca en küçük bir çıtırtı yoktu, kayaların çatlamasından başka.</span></p>

    <p class="MsoNormal1"><span class="calibre2">Onlar Sarı Çavuşun damının duldasına girdiklerinde Sefil Aliyi sırtını köşeye vermiş, başını da önüne düşürmüş buldular. Ona beş adım, dört adım, üç, iki adım yaklaştılar, Sefil Ali daha durumunu bozmuyordu. Önce iri adam Alinin üstüne atıldı, mengene gibi kollarıyla Alinin ağzını kapadı. Ali deprenirken Tazı Tahsin de üstüne atladı. Onu kıskıvrak yapıp yukarıya, Mahmut Ağanın yanına götürdüler.</span></p>

    <p class="MsoNormal1"><span class="calibre2">"Elini ayağını bağlayın, o burada kalsın. Biriniz de başını bekleyin."</span></p>

    <p class="MsoNormal1"><span class="calibre2">Damın duldasına indiler, duvarın dibine arka arkaya sıralandılar. Bu anda uzaktaki puhu öttü, Sefil Alinin atı kişnedi, kocaman, ak bir çoban köpeği de kuyruğunu patançları arasına sıkıştırmış büzülerek yanlarından geldi geçti, gitti Sarı Çavuşun, ağacın altında uyuyan köpeğinin yanında durdu. Köyün alt ucundan birkaç köpek sesi geldi, çok seyrek, o da kesildi.</span></p>

    <p class="MsoNormal1"><span class="calibre2">Mahmut Ağa biraz önce Sefil Aliyi yakalayan iri adamı kolundan tuttu yanına çekti:&nbsp;</span></p>

    <p class="MsoNormal1"><span class="calibre2">"Kapı açık değilse, üçünüz birden yükleneceksiniz kapıya. İnşallah kapı açıktır. Yanınıza mavzer almayacaksınız. Karşı koyarlarsa hançerlersiniz. Tazı, sen de köpeklere mukayyet ol. Hiç köpek sesi istemem."</span></p>

    <p class="MsoNormal1"><span class="calibre2">Üç kişi daha ayırdı.</span></p>

    <p class="MsoNormal1"><span class="calibre2">"Siz de kapı açılır açılmaz, onların arkasından..."</span></p>

    <p class="MsoNormal1"><span class="calibre2">Kapı açıktı ve öndeki üç adam ellerindeki cep fenerlerini yakarak içeriye daldılar. Ötekiler uyuyorlardı, deprenemediler bile.</span></p>

    <p class="MsoNormal1"><span class="calibre2">"Tamam mı?" diye heyecandan kısılmış, titreyen sesiyle sordu Mahmut Ağa.</span></p>

    <p class="MsoNormal1"><span class="calibre2">İri adam:</span></p>

    <p class="MsoNormal1"><span class="calibre2">"Tamam," diye bağırdı.</span></p>

    <p class="MsoNormal1"><span class="calibre2">"Ellerini kollarını bağlayın."</span></p>

    <p class="MsoNormal1"><span class="calibre2">"Bir tanesi yaralı."</span></p>

    <p class="MsoNormal1"><span class="calibre2">"Onu da bağlayın."</span></p>

    <p class="MsoNormal1"><span class="calibre2">Kısa bir sürede dört kişinin kollarını arkalarına bağladılar, Sefil Aliyi de yukardan getirdiler.</span></p>

    <p class="MsoNormal1"><span class="calibre2">"Muhtarı çağırın."</span></p>

    <p class="MsoNormal1"><span class="calibre2">Sarı Çavuş olanı biteni duymuş, don gömlek dışarıya çıkmış aval aval Mahmut Ağanın yöresinde konuşmadan dönüp duruyordu.</span></p>

    <p class="MsoNormal1"><span class="calibre2">"Sarı Çavuşu alın getirin."</span></p>

    <p class="MsoNormal1"><span class="calibre2">"O burada," dediler.</span></p>

    <p class="MsoNormal1"><span class="calibre2">"Vay, seni kocamış köpek, demek benim köyümde, benim evimde düşmanlarımı, bu milletin canına kast etmişleri saklarsın ha? Seni kocamış uyuz it seni. Başına neler geleceğini hiç şu akılsız başının köşeciğinden geçiriyor musun?"</span></p>

    <p class="MsoNormal1"><span class="calibre2">"Ağzını topla Mahmut, ben kocamış köpek değilim, kocamış köpek olan sensin."&nbsp;</span></p>

    <p class="MsoNormal1"><span class="calibre2">"Söyletmeyin şu deyyusu, bağlayın ellerini. Senin derini yüzeceğim senin, kocamış çakal."</span></p>

    <p class="MsoNormal1"><span class="calibre2">"Çakal senin baban. Hem de sensin. Hem de sülalen."</span></p>

    <p class="MsoNormal1"><span class="calibre2">"Getirin şu dinsizi yanıma."</span></p>

    <p class="MsoNormal1"><span class="calibre2">Mahmut Ağanın boğa aletinden kırbacı arka arkaya yılan ıslığı gibi öterek sakladı. "Muhtar gelemiyor Ağamız."</span></p>

    <p class="MsoNormal1"><span class="calibre2">"Nedenmiş o?"</span></p>

    <p class="MsoNormal1"><span class="calibre2">"Avradı onu odaya kitlemiş."</span></p>

    <p class="MsoNormal1"><span class="calibre2">"Gidin de kırın kapıyı."</span></p>

    <p class="MsoNormal1"><span class="calibre2">İki ev ötedeki evden bir süre pat küt, kapı gıcırtıları geldi, az sonra da kesildi.</span></p>

    <p class="MsoNormal1"><span class="calibre2">"Oooo Muhtar, baba dostu, insan Ağasını böyle kilitli kapılar ardından mı karşılar?"&nbsp;</span></p>

    <p class="MsoNormal1"><span class="calibre2">"Kusura kalma Ağam, avrada kendimi kilitlettim."</span></p>

    <p class="MsoNormal1"><span class="calibre2">"Nedenmiş o?"</span></p>

    <p class="MsoNormal1"><span class="calibre2">"Çünküleyim ki Tazı Tahsini sana ben gönderdim. Pişman olurum da onlara, Tazı Tahsini sana gönderdiğime... "</span></p>

    <p class="MsoNormal1"><span class="calibre2">"İyi yapmışsın."</span></p>

    <p class="MsoNormal1"><span class="calibre2">"Bize buyurun."</span></p>

    <p class="MsoNormal1"><span class="calibre2">"Size geleceğiz ya, şu eşkıyaları nereye koyacağız?"</span></p>

    <p class="MsoNormal1"><span class="calibre2">"Hele eve gidelim de... Onları da alıp..."</span></p>

    <p class="MsoNormal1"><span class="calibre2">"Doğru..."</span></p>

    <p class="MsoNormal1"><span class="calibre2">Köyde iki katlı topu topu iki ev vardı. Bir tanesi Mahmut Ağanın konağı, bir tanesi de Muhtarın eviydi. Eşkıyalar önde, Mahmut Ağayla adamları arkada, bir anda olayı duyup alanları, ev aralarını doldurmuş köylü kalabalığını yardılar, Muhtarın evine geldiler. Kalabalıktan çıt çıkmıyordu. Sanki hepsinin kanı çekilmiş, kupkuru ağaçlara dönmüşlerdi.</span></p>

    <p class="MsoNormal1"><span class="calibre2">Muhtarın konuk odasının kapısı açıktı ve karısı elinde anahtarlarla kapının kırık kanadının önünde duruyordu. Kadın ocağa da üst üste üç kütük atmış, kütükler tutuşmuşlar, bol yalımlarla yanıyorlardı. Oda aydınlıktı.</span></p>

    <p class="MsoNormal1"><span class="calibre2">Mahmut Ağa geçti başa oturdu. Adamlarından beşi de alt alta onun aşağısına sedire sıralandılar. Öteki adamlarının bir kısmı dışarda, bir kısmı da içerde elleri tetikte bekliyorlardı.</span></p>

    <p class="MsoNormal1"><span class="calibre2">"İndirin onları sedirden, o eşkıyaları... Kim oluyormuş onlar! Aşağılık yol kesiciler, soyguncular... Getirin onları, yere, şu ayağımın dibine oturtun. Bizim Muhtar da bu kefen soyuculara paşa muamelesi yapıyor."</span></p>

    <p class="MsoNormal1"><span class="calibre2">Muhtarın sedire oturttuğu eşkıyaları Mahmut Ağanın adamları aldılar, Ağanın ayaklarının dibine yan yana dizdiler.</span></p>

    <p class="MsoNormal1"><span class="calibre2">Mahmut Ağa bir süre onları süzdükten sonra, baştakine:</span></p>

    <p class="MsoNormal1"><span class="calibre2">"Hey yaralı, sen kimsin bakalım? Çok da utangaç bir adama benziyorsun."</span></p>

    <p class="MsoNormal1"><span class="calibre2">Ferhat Hoca başını kaldırdı, inceden, alaylı gülümsedi:</span></p>

    <p class="MsoNormal1"><span class="calibre2">"Ben Ferhat Hocayım."</span></p>

    <p class="MsoNormal1"><span class="calibre2">"Oooo, sen misin o? Duydun mu, sen hapisi yarıp da kaçtıktan sonra beraat ettin, kurtuldun yani. Ama şimdi, İnce Memedin yandaşı, çetesi olaraktan asılacaksın. Seni neden, sizi neden şu anda öldürmüyorum, biliyor musunuz, siz benim elimle öldürülmeye layık değilsiniz, siz asılarak ölmeye layık canavarlarsınız. Bilseydim ki içinizde azıcık adamlık var, sizi ipe göndermez, hemen buracıkta öldürürdüm. Seni uyuz köpek, bir de hoca olacaksın. Dediklerine göre çok da bilgili, derin bir hocaymışsın. Hiç de suçun yokmuş kaçtığında, şimdi idam edileceksin. Bacakların sallanacak, böyle böyle."</span></p>

    <p class="MsoNormal1"><span class="calibre2">Sağ elinin iki parmağını açtı açtı kapadı.</span></p>

    <p class="MsoNormal1"><span class="calibre2">"Sen kimsin?"</span></p>

    <p class="MsoNormal1"><span class="calibre2">"Ben İnce Memedim."</span></p>

    <p class="MsoNormal1"><span class="calibre2">"Vay anasını, süt dökmüş kediye benziyorsun ulan, İnce Memede de hiç benzemiyorsun." Muhtara döndü. "İyi bak bakalım şu babayiğide, şu aç kalmış bir sıçana benzeyen Toros dağlarının kahramanına! Bu adam İnce Memed mi? Sen daha önce Memedi tanıdın mı?"</span></p>

    <p class="MsoNormal1"><span class="calibre2">"İnce Memedi bu köyde kim tanımaz ki... Bu adam İnce Memed."</span></p>

    <p class="MsoNormal1"><span class="calibre2">"Allah Allah! Allah Allah, şu yakaladığım, bunca ardında koştuğum adam da bari bir adama benzeseydi. Bunu İnce Memeddir diye kasabaya götürsem herkes benimle alay eder, beni tefe koyar da diyar diyar gezdirirler! Ben böyle bir sümüklüyü, solucanı kasabaya götüreceğime bırakırım. Bunu salıveririm de utançtan kurtulurum. Kasabada Ağalara, Beylere dedim ki yarın gider de onu kulağından tutar getiririm. Bakın şu övündüğüm adama, ben bunu kapıma uşak yanaşma bile almam! Şu murdarın suratına bakın, Abdi Ağayı, Ali Safa Beyi öldüren kokmuş tilki taşağının suratına! Tuuuu, senin pis yüzüne... Daha da durmuş, şuna söz söylüyorum, şu kokmuş sırtlan leşine. Ben Hükümetin yerinde olsam, şöyle bir adama benzemezi aşmazdım bile. Bok kuyusuna atardım, bok kuyusuna..."</span></p>

    <p class="MsoNormal1"><span class="calibre2">Mahmut Ağa kimi öfkeleniyor, ayağa kalkıyor, eğilip Memedin yüzünün ortasına tükürüyor, onu tekmeliyor, kimi yerine oturup ayak ayaküstüne atıyor, onunla alay ediyor, alayın ardından da küfürlere başlıyordu. Sonunda yoruldu, sesi bile çıkmaz oldu. Ama Memedden hıncını daha alamamıştı.</span></p>

    <p class="MsoNormal1"><span class="calibre2">"Sen kimsin?" Kasıma sordu.</span></p>

    <p class="MsoNormal1"><span class="calibre2">"Ben Hacı Temirim. Anavarza köylüklerinden olurum. Kuzgun Veli çetesindenim. Kuzgun Veli vurulunca bunlara katıldım. Kader..."</span></p>

    <p class="MsoNormal1"><span class="calibre2">Mahmut Ağa onun üstünde durmadı.</span></p>

    <p class="MsoNormal1"><span class="calibre2">"Çocuk, sen kimsin?"</span></p>

    <p class="MsoNormal1"><span class="calibre2">"Ben de Sarıkeçili oymağından olurum. Benim adım da eşkıya Müslüm."</span></p>

    <p class="MsoNormal1"><span class="calibre2">"Neee, eşkıya mısın sen?"&nbsp;</span></p>

    <p class="MsoNormal1"><span class="calibre2">"Eşkıyayım ya..."&nbsp;</span></p>

    <p class="MsoNormal1"><span class="calibre2">"Ne zamandan beri?"</span></p>

    <p class="MsoNormal1"><span class="calibre2">"İki gün önceden..." Müslüm, iki gün demeyecekti ya, iki yıl diyecekti belki de, ağzından kaçırdı.</span></p>

    <p class="MsoNormal1"><span class="calibre2">Mahmut Ağa:</span></p>

    <p class="MsoNormal1"><span class="calibre2">"Çözün şunun kollarını," diye buyurdu.</span></p>

    <p class="MsoNormal1"><span class="calibre2">Adamlar Müslümün kollarını açtılar.</span></p>

    <p class="MsoNormal1"><span class="calibre2">"Ben sana ne kötülük yaptım da Ağa beni bırakıyorsun? Ben eşkıya değil miyim?" "Atın şunu dışarıya."</span></p>

    <p class="MsoNormal1"><span class="calibre2">Müslüm somurtuyordu. Dışarıya attılar.</span></p>

    <p class="MsoNormal1"><span class="calibre2">"Seni biliyorum, sen bizim Aşık Sefil Alisin. Sana bir şey yapamam. Baban benim has adamımdı, Allah rahmet eylesin. Balkan Savaşına gitti, o kadar önüne geçmeye çalıştım, askere gitme, dedim, beni dinlemedi gitti, bir daha dönmedi. Seni eşkıyalığı bıraktı, dediler bana."</span></p>

    <p class="MsoNormal1"><span class="calibre2">"Bırakmıştım. İnce Memedin yeniden dağa çıktığını duyunca, iki gün önce ben de gittim onu buldum."</span></p>

    <p class="MsoNormal1"><span class="calibre2">"İyi ki buldun. Sen olmazsan o bu köye gelmez, ben de onu böyle, dalında olmuş bir armut gibi koparamazdım. Açın şunun kollarını."</span></p>

    <p class="MsoNormal1"><span class="calibre2">Sefil Alinin kolunu açtılar.</span></p>

    <p class="MsoNormal1"><span class="calibre2">"Çek sazı da bir iki tıngırdat bakalım."</span></p>

    <p class="MsoNormal1"><span class="calibre2">Sefil Ali karşılık vermedi, herhangi bir devinimde de bulunmadı.</span></p>

    <p class="MsoNormal1"><span class="calibre2">"Al sazı eline," diye sert buyurdu Mahmut Ağa.</span></p>

    <p class="MsoNormal1"><span class="calibre2">Sefil Ali gene oralı olmadı.</span></p>

    <p class="MsoNormal1"><span class="calibre2">"Bana saz çalmıyor musun?"</span></p>

    <p class="MsoNormal1"><span class="calibre2">Sarı Çavuş başını kaldırdı:</span></p>

    <p class="MsoNormal1"><span class="calibre2">"Sana, değil benim yiğit yiğenim, sana benim köpeğim bile saz çalmaz, Mahmut."&nbsp;</span></p>

    <p class="MsoNormal1"><span class="calibre2">"Öyle mi?" diye alaylı güldü Mahmut Ağa. "Öyle mi, Mustafa Kemalin has adamı, öyle mi Çanakkalede bir mermide denizi göğe uçurup da dünyayı denizsiz koyan martavalcı?"</span></p>

    <p class="MsoNormal1"><span class="calibre2">"Mustafa Kemal Paşanın adını senin gibi köpekler ağızlarına alamazlar. Senin gibi kan içiciler. Senin gibi atına adam çiğneterek öldürenler..."</span></p>

    <p class="MsoNormal1"><span class="calibre2">Mahmut Ağa ağır ağır yerinden kalktı. Gözleri sapsarıydı. Sarı Çavuşun yanına geldi. Bu böğrüdür diyerek yaşlı adama bir tekme savurdu. Ardından bir daha, bir daha... Sonra elindeki kırbaçla, ayaklarıyla, bütün gövdesiyle Sarı Çavuşun üstüne abandı. Yaşlı adamın ağzı burnu, saçları sakalları, mintanı ayakları kızıl kan içinde kaldı. Öteki dövdükçe hırslanıyor, yerdeki adamın üstünde dolanıyor, hırslandıkça dövüyordu. Sarhoş gibi yalpalayıncaya, ayakta duramaz bir duruma düşünceye kadar Çavuşu çiğnedi. Çavuşsa en küçücük bir ses çıkarmadı, of bile demedi.</span></p>

    <p class="MsoNormal1"><span class="calibre2">"Eğer bu gece sabaha kadar ölmezsen, yarın sabah seni Öldüreceğim. Şu itin de elini tekrar bağlayın."</span></p>

    <p class="MsoNormal1"><span class="calibre2">Sefil Alinin elini arkasına yeniden bağladılar.</span></p>

    <p class="MsoNormal1"><span class="calibre2">"Şimdi Muhtar, bu gece biz burada kalacağız. Muhkem bir yer gerek bunlara sabaha kadar. Sabahleyin candarmalar gelecekler, kasabaya bu canavarları öyle götüreceğiz."</span></p>

    <p class="MsoNormal1"><span class="calibre2">"Bu odada kalsınlar."</span></p>

    <p class="MsoNormal1"><span class="calibre2">"Burası olmaz. Belki adamları basıverirler köyü. Bunların bir yarısını Sakızlıda kıstırdım. Senin Tazı gelince de hemen onları orada bıraktım geldim. Onlar bu gece belki burasını basarlar. Senin ev olmaz..."</span></p>

    <p class="MsoNormal1"><span class="calibre2">Başını elleri arasına aldı, düşündü.</span></p>

    <p class="MsoNormal1"><span class="calibre2">"Buldum," diye de başını kaldırdı. "Bizim konağa... Orası kale gibi muhkemdir. Bin kişi kuşatsa orasını üç kişi on gün koruyabilir."</span></p>

    <p class="MsoNormal1"><span class="calibre2">"Doğru," dedi Muhtar.</span></p>

    <p class="MsoNormal1"><span class="calibre2">"Anahtarlar sende mi?"</span></p>

    <p class="MsoNormal1"><span class="calibre2">"Bende."</span></p>

    <p class="MsoNormal1"><span class="calibre2">"Haydi kalkalım da bu ahır zaman kahramanlarını bizim konağa misafir edelim. Şu kocamış uyuz domuzu da ortadan kaldırın. Kaldırın da, yarına sağ çıkarsa eğer, bunu da kasabaya götürüp asalım."</span></p>

    <p class="MsoNormal1"><span class="calibre2">Dışarıya çıktılar. Köyün içinde kimsecikler kalmamış, in cin top oynuyordu. Ortalıkta ürkütücü bir sessizlik vardı. Bu, eski kurt Mahmut Ağanın gözünden kaçmadı.</span></p>

    <p class="MsoNormal1"><span class="calibre2">"Bu köyde bir şeyler dönüyor, Muhtar."</span></p>

    <p class="MsoNormal1"><span class="calibre2">"Ne gibi, Ağam?"</span></p>

    <p class="MsoNormal1"><span class="calibre2">"Bilemem. Köy çok sessiz."</span></p>

    <p class="MsoNormal1"><span class="calibre2">"Bizim köyümüz her zaman sessizdir."</span></p>

    <p class="MsoNormal1"><span class="calibre2">"Bu başka bir sessizlik. Köye ben gelmişim, İnce Memedi yakalamışım, Sarı Çavuşu çiğnemişim, bunu da bütün köylü duymuş, sonra da bu sessizlik..."</span></p>

    <p class="MsoNormal1"><span class="calibre2">"Korktular. Sen gelince bizim köylü hep böyle sessizleşir, saygıdan."</span></p>

    <p class="MsoNormal1"><span class="calibre2">"Belki de..."</span></p>

    <p class="MsoNormal1"><span class="calibre2">Muhtar önce kale kapısı gibi muhkem kemerli yüksek avlu kapısını, ardından da konağı açtı, merdivenleri çıktılar. Bir delikanlı, elinde büyük bir gemici feneri taşıyarak önlerinden gidiyordu.</span></p>

    <p class="MsoNormal1"><span class="calibre2">"Şu odaya koyalım. Bir gecelik. Bu odanın dışarıya açılan penceresi yoktur. Zaten babam suçlu köylüleri hep bu odaya hapsederdi."</span></p>

    <p class="MsoNormal1"><span class="calibre2">Önce Sarı Çavuşu getirdiler, odanın ortasına attılar, arkasından da ötekileri.</span></p>

    <p class="MsoNormal1"><span class="calibre2">"Bütün konağı ışıklandırın. Avlunun ortasına da büyük bir ateş yakın. Sabaha kadar sönmeyecek." Adamlarına da buyurdu: "Sen, sen, sen... Gözünüzü kırpmayacaksınız. Ben bu geceden korkuyorum. Keski şu eşkıyaları alıp hemen gidebilseydik... O da olmazdı... Pusu... Candarmaları bekleyeceğiz. Tazı Tahsin kasabaya uçtu mu? Bir de atlılar gitsinler, bizimkilerden, çabuk."</span></p>

    <p class="MsoNormal1"><span class="calibre2">"Gönderelim. Tazı Tahsin çoktan uçtu."</span></p>

    <p class="MsoNormal1"><span class="calibre2">"Yorulmuşum. Gözlerimden uyku akıyor."</span></p>

    <p class="MsoNormal1"><span class="calibre2">Konağın her köşesine bir lamba asılmış, avlunun ortasına da kütükler yığılmaya başlanmıştı.</span></p>

    <p class="MsoNormal1"><span class="calibre2">"Gözlerinizi dört açın. Yoksa canınızdan olursunuz."</span></p>

    <p class="MsoNormal1"><span class="calibre2">O önde, Muhtar, adamları arkada, eve geldiler. Muhtarın karısı sofrayı sermiş, bir de büyük şişe rakıyı sofranın ortasına dikmişti. Ağalarının içkisiz yapamayacağın bilirlerdi. Sinide de haşlanmış birkaç keklik tütüp duruyordu.</span></p>

    <p class="MsoNormal1"><span class="calibre2">"İşte buna sevindim Muhtar. Ama bu sessizlik beni ürkütüyor."</span></p>

    <p class="MsoNormal1"><span class="calibre2">"Uykudalar."</span></p>

    <p class="MsoNormal1"><span class="calibre2">"Elimi keserim ki bu anda, bu köyde kimse uyumuyor, bebeler bile."</span></p>

    <p class="MsoNormal1"><span class="calibre2">Mahmut Ağa kendi köylüsünü iyi biliyordu. İnce Memed ve arkadaşlarının yakalandığı andan bu yana köyü çok sessiz bir fısıltı almıştı. Kadınlar, kızlar, kız çocukları lisanı hal ile biribirleriyle konuşuyorlar, onların konuşmalarını hiçbir erkek, erkek çocuklar bile duymuyorlar, duysalar da konuştuklarından hiçbir şey anlamıyorlardı.</span></p>

    <p class="MsoNormal1"><span class="calibre2">"İnce Memedi asacaklar."</span></p>

    <p class="MsoNormal1"><span class="calibre2">"Ne de güzel ağıtlar yakmıştık ona!"</span></p>

    <p class="MsoNormal1"><span class="calibre2">"Şimdi de bizim köyümüzde yakalandı."</span></p>

    <p class="MsoNormal1"><span class="calibre2">"Lanetli, uğursuz sayılacak bizim köy..."</span></p>

    <p class="MsoNormal1"><span class="calibre2">"İnce Memed asılırsa..."</span></p>

    <p class="MsoNormal1"><span class="calibre2">"İnce Memed asılırsa..."</span></p>

    <p class="MsoNormal1"><span class="calibre2">"Başımıza gökten taş, ateş, yılan çıyan, ejderha, solucan yağacak..."</span></p>

    <p class="MsoNormal1"><span class="calibre2">"İnce Memed asılırsa..."</span></p>

    <p class="MsoNormal1"><span class="calibre2">"Bu köy, bu dünya..."</span></p>

    <p class="MsoNormal1"><span class="calibre2">"Bu koca Binboğalar yıkılacak."</span></p>

    <p class="MsoNormal1"><span class="calibre2">"Topraktan kan fışkıracak su yerine..."</span></p>

    <p class="MsoNormal1"><span class="calibre2">"Kıyamete kadar."</span></p>

    <p class="MsoNormal1"><span class="calibre2">Emiş Hatun, arkasında yedi tane genç kız köyün içine düşmüşler, ev ev, kadın kadın dolaşıyorlardı.</span></p>

    <p class="MsoNormal1"><span class="calibre2">"Bu bize yakışır mı?"</span></p>

    <p class="MsoNormal1"><span class="calibre2">"Bizim köy İnce Memedin yakalandığı yer, diye anılacak kıyamete kadar."</span></p>

    <p class="MsoNormal1"><span class="calibre2">"İnce Memed de bizim yüzümüzden asılacak."</span></p>

    <p class="MsoNormal1"><span class="calibre2">"Sarı Çavuşu da öldürdü o dinsiz."</span></p>

    <p class="MsoNormal1"><span class="calibre2">"Eskiden atına adam çiğneterek öldürürdü."</span></p>

    <p class="MsoNormal1"><span class="calibre2">"Şimdi kendisi çiğniyor."</span></p>

    <p class="MsoNormal1"><span class="calibre2">"Atının yerine..."</span></p>

    <p class="MsoNormal1"><span class="calibre2">"Varınca öbür dünyaya ölülerin yüzüne nasıl bakacağız?"</span></p>

    <p class="MsoNormal1"><span class="calibre2">"Çocuklarımızın..?"</span></p>

    <p class="MsoNormal1"><span class="calibre2">"Elalemin..?"</span></p>

    <p class="MsoNormal1"><span class="calibre2">"Şu koca Toros dağlarının..?"</span></p>

    <p class="MsoNormal1"><span class="calibre2">"Pamuk topladığımız Akçadenizin..?"</span></p>

    <p class="MsoNormal1"><span class="calibre2">"Ekin biçtiğimiz Çukurova toprağının yüzüne nasıl bakacağız..?"</span></p>

    <p class="MsoNormal1"><span class="calibre2">"İnsanoğlu bizden bunu kıyamete kadar sual etmez mi?"</span></p>

    <p class="MsoNormal1"><span class="calibre2">"İnsanoğluna ne diyeceğiz?"</span></p>

    <p class="MsoNormal1"><span class="calibre2">Tanyerleri neredeyse ışıdı ışıyacaktı. Köyün bütün kadınları sessizce gelmişler, Mahmut Ağanın konağının kapısında durmuşlardı. Üç kadının ellerinde siniler, sinilerin içinde de yiyecekler vardı. Bütün kadınlar ak çarşaflara sarınmışlardı.</span></p>

    <p class="MsoNormal1"><span class="calibre2">"Açın kapıyı yavrular, size yiyecek getirdik."</span></p>

    <p class="MsoNormal1"><span class="calibre2">Nöbetçi, kadınların sesini duyunca kapıyı açtı, kadın kalabalığını görünce bir tuhaf oldu.</span></p>

    <p class="MsoNormal1"><span class="calibre2">Emiş Hatun:</span></p>

    <p class="MsoNormal1"><span class="calibre2">"Ne o, yavrum?" dedi. "Ürküttük mü seni? Korkma bir şey olmaz."</span></p>

    <p class="MsoNormal1"><span class="calibre2">Kadınlar içeriye doldular. Nöbetçiyi ortalarına aldılar. Adam bir anda aralarında yitti gitti, sesi soluğu çıkmadı. Kadınların bir ucu çoktan konağa çıkmışlar, oradaki nöbetçileri de aralarına almış, yitirmişlerdi. Muhtarın yaşlı karısıyla, o da İnce Memede güzel ağıt yakanlardandı, Emiş Hatun, onların arkalarında da genç kızlar mahpusların odasına girdiler.</span></p>

    <p class="MsoNormal1"><span class="calibre2">Emiş Hatun:</span></p>

    <p class="MsoNormal1"><span class="calibre2">"Çözün şunların ellerini," diye bağırdı.</span></p>

    <p class="MsoNormal1"><span class="calibre2">Kızlar göz açıp kapayıncaya kadar onların ellerini çözdüler.</span></p>

    <p class="MsoNormal1"><span class="calibre2">"Bunlar giyitleriniz, alın da hemen giyinin."</span></p>

    <p class="MsoNormal1"><span class="calibre2">Eşkıyaların silahları da kızların kucaklarındaydı.</span></p>

    <p class="MsoNormal1"><span class="calibre2">"Bunlar da silahlarınız, kuşanın. Sabaha az var. Neredeyse gün ışıdı ışıyacak. Dağı tutun. Sarı Çavuşu bize bırakın. Biz ona bakarız."</span></p>

    <p class="MsoNormal1"><span class="calibre2">Önce İnce Memed, sonra ötekiler, yaralı Ferhat Hoca bile, nasıl giyindiklerini, silahlarını nasıl kuşandıklarını bilemeden giyindiler kuşandılar, "Sağlıcakla kalın, sağ olun, var olun," dediler, ikiye ayrılarak, onlara yol veren kadın kalabalığının arasından çıktılar, az sonra da kayalıkları tuttular. Kadınlarsa hiçbir şey olmamış gibi ellerindeki tepsileri yere, nöbetçilerin önüne koydular, "Yiyin afiyet olsun," dediler, geldikleri gibi gene sessizce çekildiler gittiler.</span></p>

    <p class="MsoNormal1"><span class="calibre2">Bir süre sersem sersem orada kalakalmış nöbetçiler bir koşu Mahmut Ağaya gittiler. Mahmut Ağa daha yeni sızmıştı, onu kendine getirmeye çalıştılar. Kendinden geçmiş Ağa bütün çabalara karşın ancak bir kere gözlerini açtı. "İnce Memed kaçtı Ağa, kaçtı," dediler, o aldırmadı, gözlerini kapayıp yeniden derin uykulara daldı.</span></p>

    <p class="MsoNormal1"><span class="calibre2">Sabah oldu, gün ışıdı, Ağayı kimse uyandıramıyordu. Yöresinde dönenip duruyorlar, bağırıp çağırıyorlar, kıyamet koparıyorlar, Mahmut Ağa bana mısın demiyor, rahat uykusunu sürdürüyordu.</span></p>

    <p class="MsoNormal1"><span class="calibre2">Öğle vaktinin horozları öterken Ağa kendiliğinden uyandı, eline tutuşturulan ibriği aldı, uykulu sersem, sallanarak, evin arkasındaki kayalığa gitti, bir taşın arkasına çömelip çatladı. Yıkandıktan sonra döndü, yöresindeki herkes sus pustu, köyden de, horoz seslerinden başka bir ses gelmiyordu.</span></p>

    <p class="MsoNormal1"><span class="calibre2">Büyük bir sini içinde kahvaltı geldi. Mahmut Ağa kahvaltısını tek başına yaptığının farkına varmadı. Sofradan kalktı, bir kız ibrik sabun, havlu getirdi, Ağa ellerini, ağzını yıkadı, ayağa kalkınca, önünde el pençe durmuş, süt dökmüş kediye dönmüş Muhtara sordu:</span></p>

    <p class="MsoNormal1"><span class="calibre2">"Candarmalar daha gelmediler mi?"</span></p>

    <p class="MsoNormal1"><span class="calibre2">"Gelmediler ya Ağam..."</span></p>

    <p class="MsoNormal1"><span class="calibre2">"Ne var?"</span></p>

    <p class="MsoNormal1"><span class="calibre2">"Yani daha gelmediler de... Hani..."</span></p>

    <p class="MsoNormal1"><span class="calibre2">"Söyle, dilinin altında ne var?"</span></p>

    <p class="MsoNormal1"><span class="calibre2">"Hani demem odur ki... Ağam daha iyi bilir ya, bu gece ya... Yani ya..."</span></p>

    <p class="MsoNormal1"><span class="calibre2">"Ne var, ne oluyor?"</span></p>

    <p class="MsoNormal1"><span class="calibre2">"Bu gece İnce Memed de..."</span></p>

    <p class="MsoNormal1"><span class="calibre2">"Ne oldu İnce Memede?"</span></p>

    <p class="MsoNormal1"><span class="calibre2">"Onu götürdüler..."</span></p>

    <p class="MsoNormal1"><span class="calibre2">"Kim? Candarmalar mı? Gösteririm onlara. Benim yakaladığım eşkıyayı... Olamaz. Onların ellerinden alacağım. Beni neden uyandırmadınız onlar geldiğinde?"&nbsp;</span></p>

    <p class="MsoNormal1"><span class="calibre2">"Uyandırdık Ağam, sen uyanmadın."</span></p>

    <p class="MsoNormal1"><span class="calibre2">"Binin atlara, candarmaların arkasından yetişelim, İnce Memedi ellerinden alalım."</span></p>

    <p class="MsoNormal1"><span class="calibre2">Bu sırada o iriyarı adam ortaya çıktı, ellerini ovuşturuyordu:</span></p>

    <p class="MsoNormal1"><span class="calibre2">"Ağam," dedi, "İnce Memedi candarmalar götürmedi."</span></p>

    <p class="MsoNormal1"><span class="calibre2">"Ya kimler götürdü?"</span></p>

    <p class="MsoNormal1"><span class="calibre2">"Periler, cinler..."</span></p>

    <p class="MsoNormal1"><span class="calibre2">"Nasıl periler, cinler? Yani düpedüz kaçırdınız, öyle mi?"</span></p>

    <p class="MsoNormal1"><span class="calibre2">Olayı duyunca Mahmut Ağanın bağırıp çağıracağını, kıyameti koparacağını, nöbetçileri, Muhtarı, öteki adamlarını kan işetinceye kadar döveceğini sanıyorlardı, tam tersi oldu, Ağa çok soğukkanlı davrandı.</span></p>

    <p class="MsoNormal1"><span class="calibre2">"Şimdi anlat bakalım sen."</span></p>

    <p class="MsoNormal1"><span class="calibre2">İriyarı adam ellerini daha çok ovuşturuyordu.</span></p>

    <p class="MsoNormal1"><span class="calibre2">"Ben avlu kapısında nöbet bekliyordum. Ortalıkta çıt bile yoktu. Bir ara dalmışım, bir kadının sesiyle ayıktım. Sana yemek getirdim, dedi kadın. Tepeden tırnağa ak libaslar içindeydi. Şu yukarı kayalıklardan, şu aşağıdaki alandan, yandan yönden hiç ses çıkarmadan ak libaslar giyinmiş kadınlar geliyorlardı. Sonra ne olduğunu anlayamadım. Gözümü açtığımda kollarımın, ağzımın bağlı olduğunu anladım. Öteki nöbetçiler de yanımda yatıyorlardı, avlunun ortasında, taşların üstünde. Ayağa kalktım, odaya koştum, İnce Memed yoktu. Dağa yukarı baktım, binlerce ak libaslı kadın doruğa yukarı ağır ağır çekilip gidiyorlardı. Arkalarından koştum, birkaç el de ateş ettim, bir baktım ortada kimsecikler yok. Cin miydi, peri miydi, insan mıydı bu kadınlar, artık onun orasını ben bilemem, Allah bilir."</span></p>

    <p class="MsoNormal1"><span class="calibre2">"Çiçeklideresinin canavar kadınlarıydı. Hani o İnce Memede ağıt yakan kadınlar. Onlar ne cin, ne peri, ne feriştahtı, düpedüz insandı."</span></p>

    <p class="MsoNormal1"><span class="calibre2">Öteki nöbetçiler de aşağı yukarı buna benzer şeyler söylediler. Yalnız, onlara göre kadınlar çırılçıplaktılar, hepsinin de memeleri dimdik, sert ve sivriydi. Bunlar da onları yakalamak için arkalarından koşmuşlar, yetişmişler, kadınlardan tuhaf, bayıltıcı bir koku esince kendilerinden geçmişlerdi.</span></p>

    <p class="MsoNormal1"><span class="calibre2">"Atımı getirin."</span></p>

    <p class="MsoNormal1"><span class="calibre2">Hemen atını getirdiler, bindi:</span></p>

    <p class="MsoNormal1"><span class="calibre2">"Muhtar, bütün köylü toplansın." Adamlarına buyurdu: "Siz de ata binin."</span></p>

    <p class="MsoNormal1"><span class="calibre2">Muhtar yanındaki bekçiye:</span></p>

    <p class="MsoNormal1"><span class="calibre2">"Şu taşın üstüne çık da tellal çağır, bilumum köylü burada toplanacak, Ağamız gidiyor."</span></p>

    <p class="MsoNormal1"><span class="calibre2">Bekçi taşın üstüne çıktı, gür sesiyle köylünün alanda toplanmasını söyledi. Bu bir gelenekti. Yıllardan bu yana Ağa, Ağanın babası, dedesi ne zaman isterlerse köylü alana hemencecik dakika sektirmeden toplanırdı.</span></p>

    <p class="MsoNormal1"><span class="calibre2">Az bir sürede kalabalık bütün alanı doldurdu. Mahmut Ağa da, arkasında adamlarıyla atını sürdü kalabalığın kıyısına geldi durdu. Bıyıklarını burarak güldü. Köylü, bunca yaş yaşamışlardı, Mahmut Ağanın güldüğünü ilk kez görüyordu.</span></p>

    <p class="MsoNormal1"><span class="calibre2">"İyi yaptınız," diye söze başladı. Sesi soğuk, düz, kesindi. En küçük bir öfke, bir kırgınlık, üzüntü yoktu. "Çok iyi yaptınız da benim yakaladığım İnce Memedi bıraktınız. Bizim ahmakları da, İnce Memedi periler aldı götürdü diye de kandırdınız, uyuttunuz. Ne yaptıysanız iyi yaptınız. İnce Memed size mübarek olsun. Onu tepe tepe kullanın, sevin, sayın. Şimdi ben bugün gidiyorum. Az sonra gelecek candarmalara da yolda rastgelirsem, size bir fiske bile vurmamalarını söyleyeceğim. Siz benim bin yıllık köylümsünüz, aşiretim kanımsınız. Onun için hiç kimsenin size hakaret etmesine dayanamam. Şimdi sizden istediğim, on gün içinde bu köyü bırakacak gideceksiniz. Bugünden sonra bu köyde hiçbir tavuk, keçi, sığır, koyun kesilmeyecek. Göndereceğim çobanlara hayvanları teslim edeceksiniz. Biliyorsunuz, oturduğunuz evler, bastığınız toprak, köyde ne var ne yoksa, şu akan su bile, hepsi benim. Kıçınızdaki donunuz bile benim. On gün sonra buraya geleceğim, burada bir tek kişi bulursam, artık onun orasını kendisiyle bir de Allah bilir."</span></p>

    <p class="MsoNormal1"><span class="calibre2">Atını sürdü, arkasına bile dönüp bakmadan köyü çıktı.</span></p>

    <p class="MsoNormal1"><span class="calibre2">Kalabalık karıştı. Uzun bir süre kimin ne söylediği anlaşılmadı. Ardından da top top dağılıştılar.</span></p>

    <p class="MsoNormal1"><span class="calibre2">"Ayağı kademli geldi İnce Memedin, batası!"</span></p>

    <p class="MsoNormal1"><span class="calibre2">"Batıp da yerlere gecesi..."</span></p>

    <p class="MsoNormal1"><span class="calibre2">"Olmaz olası!"</span></p>

    <p class="MsoNormal1"><span class="calibre2">"Yıktı viran etti köyümüzü."</span></p>

    <p class="MsoNormal1"><span class="calibre2">"Öldürdü hepimizi."</span></p>

    <p class="MsoNormal1"><span class="calibre2">"Söndürdü ocağımızı."</span></p>

    <p class="MsoNormal1"><span class="calibre2">"Zaten yüzünde de meymenet yoktu."</span></p>

    <p class="MsoNormal1"><span class="calibre2">"Gözleri de yılan gözleri."</span></p>

    <p class="MsoNormal1"><span class="calibre2">"Boyu da bir karış."</span></p>

    <p class="MsoNormal1"><span class="calibre2">"Boyu yerin dibine gecesi..."</span></p>

    <p class="MsoNormal1"><span class="calibre2">Biraz sonra köyün içini bir çığrıltıdır aldı. Sürgün ağıtları yakılıyor, İnce Memede kargışlar yağıyordu. Emiş Hatun evinin karşısına geçmiş, kuş gibi çığırıyor, bu evde geçen güzel yaşamını anımsıyor, dile getiriyor, senden nasıl, nasıl ayrılacağım tellice evim, diyordu her sözünün sonunda da... Senden nasıl ayrılacağım tellice kavağım, senden nasıl ayrılacağım gün gibi suyum, alakarlı dağım, savran kurmuş sarı çiçekli, mor kevenli koyağım, yaz bahar ayları gelince nennilenen ormanım, sarıasmalarım, üveyiklerim, ballı incirlerim, bin çiçekten bin koku derleyen arılarım?</span></p>

    <p class="MsoNormal1"><span class="calibre2">"Gelmez olaydın da Çiçeklideresine, İnce Memed!"</span></p>

    <p class="MsoNormal1"><span class="calibre2">"Görmez olaydık o devrilesi boyunu."</span></p>

    <p class="MsoNormal1"><span class="calibre2">"Pörtlemiş kurbağa gözünü."</span></p>

    <p class="MsoNormal1"><span class="calibre2">"Ölü, dağarcık yüzünü."</span></p>

    <p class="MsoNormal1"><span class="calibre2">"Yağlı kurşunlardan gidersin inşallah, İnce Memed."</span></p>

    <p class="MsoNormal1"><span class="calibre2">"Leşini itler sürükler inşallah İnce Memed."</span></p>

    <p class="MsoNormal1"><span class="calibre2">"Kartalların ağzında kalır her parçan, her bölüğün inşallah İnce Memed."</span></p>

    <p class="MsoNormal1"><span class="calibre2">"İnşallah seni bir çingene asar, İnce Memed."</span></p>

    <p class="MsoNormal1"><span class="calibre2">"Onmayası..."</span></p>

    <p class="MsoNormal1"><span class="calibre2">"Gün görmeyesi..."</span></p>

    <p class="MsoNormal1"><span class="calibre2">"Yılın yılın, yılancıklar çıkararak da hapislerde çürüyesi İnce Memed."</span></p>

    <p class="MsoNormal1"><span class="calibre2">"Mezar yüzü görmeyesi..."</span></p>

    <p class="MsoNormal1"><span class="calibre2">Kayalıklara saklanmış eşkıyalara kadar köyün çığlıkları, patırtıları gürültüleri geliyordu.</span></p>

    <p class="MsoNormal1"><span class="calibre2">"Hocam, bir şey var bu köyde. Bir şey oldu onlara."</span></p>

    <p class="MsoNormal1"><span class="calibre2">"Oldu," dedi Ferhat Hoca. "Mahmut sabahleyin uyanınca..."</span></p>

    <p class="MsoNormal1"><span class="calibre2">"Ne yapar onlara Hoca?"</span></p>

    <p class="MsoNormal1"><span class="calibre2">"Kasımın köyüne ne yapmışsa, ondan beterini de, hem de bin beterini bunlara yapacak."</span></p>

    <p class="MsoNormal1"><span class="calibre2">"Ne yapalım öyleyse, Hoca?"</span></p>

    <p class="MsoNormal1"><span class="calibre2">Hoca ona karşılık vermedi.</span></p>

    <p class="MsoNormal1"><span class="calibre2">Aralarında uzun bir sessizlik oldu. Hiç kimse konuşmuyordu. Köyün üstünden bu yana durmadan top top kuşlar uçuşarak yorgun geliyorlardı.</span></p>

    <p class="MsoNormal1"><span class="calibre2">Köyde seslerin kesildiğini neden sonra fark ettiler.</span></p>

    <p class="MsoNormal1"><span class="calibre2">"Ne oldu, Hocam?"</span></p>

    <p class="MsoNormal1"><span class="calibre2">"Kötü bir şey oldu. Seslerin böyle birdenbire kesilmesi hayra alamet değil."</span></p>

    <p class="MsoNormal1"><span class="calibre2">"Tam bizim köyde de böyle olmuştu," dedi Kasım. "Allah düşman başına vermesin böyle bir derdi."</span></p>

    <p class="MsoNormal1"><span class="calibre2">Bu sırada aşağıdan, kayalıkların arasından Müslümün kırmızı fesli başı gözüktü. "Nereden buldun o fesi?" diye ona takıldı Ferhat Hoca.</span></p>

    <p class="MsoNormal1"><span class="calibre2">"Sarı Çavuş verdi."</span></p>

    <p class="MsoNormal1"><span class="calibre2">"Nasıl o?"</span></p>

    <p class="MsoNormal1"><span class="calibre2">"Çok inliyor ya, iyi."</span></p>

    <p class="MsoNormal1"><span class="calibre2">"Köy nasıl?"</span></p>

    <p class="MsoNormal1"><span class="calibre2">Müslüm köyü, köylüleri, Memede sövenleri en ince ayrıntısına kadar onlara bir bir anlattı.</span></p>

    <p class="MsoNormal1"><span class="calibre2">"Demek böyle ha!"</span></p>

    <p class="MsoNormal1"><span class="calibre2">"Böyle," dedi Müslüm. "Hiç anlamadım bu işi, ne var bir göçmede de bu kadar ağlıyorlar, kıyameti koparıyorlar? Biz her gün göçüyoruz. Göçmek daha iyi değil mi?"</span></p>

    <p class="MsoNormal1"><span class="calibre2">Ayağa kalkmış Hoca onun omuzunu okşadı:</span></p>

    <p class="MsoNormal1"><span class="calibre2">"Konup göçmek daha iyi ya, bu insanlar o tadı çoktan unuttular yavrum. Müslüm. Senin çocukların da unutacak. Göç sözü edilince de aşağıdakiler gibi kıyameti koparacaklar."</span></p>

    <p class="MsoNormal1"><span class="calibre2">"Sanki dünya batıyormuş gibi..."</span></p>

    <p class="MsoNormal1"><span class="calibre2">Ferhat Hoca Memedi elinden tuttu, kendine doğru çekti:</span></p>

    <p class="MsoNormal1"><span class="calibre2">"Gel," dedi, "gel de şurada birazıcık kendi kendimize konuşalım."</span></p>

    <p class="MsoNormal1"><span class="calibre2">Bir kayanın dibine, sırtlarını taşlara verdiler oturdular.</span></p>

    <p class="MsoNormal1"><span class="calibre2">"Şimdi iyice anladım ki, oğlum Memed, bu eşkıyalık sana göre değil. Aşağıdan sesler gelirken öldün öldün de dirildin. Eğer köylü sürgün edilir de, öyleye benziyor, Çiçeklideresi köyü Sakızlıya benzerse sen kolay kolay ayakta kalamaz, yaşayamazsın. Bu iş başka iş, senin gibi çocuk yüreklilere göre değil. Senin yüzünden bir köy azıcık ağladı diye neredeyse düşüp şu kayaların içine ölecektin. Ya yarın senin yüzünden Faruk Yüzbaşı, Ağalar, Beyler bütün Torosları dayaktan, işkenceden, zulümden geçirirlerse, ya yarın öbürsü gün bütün Toroslar bir feryadü figana dönerse, senin halin nice olur Memed?"</span></p>

    <p class="MsoNormal1"><span class="calibre2">Memed boynunu bükmüş konuşmuyordu.</span></p>

    <p class="MsoNormal1"><span class="calibre2">"Bak yavrum, sen bir deli atın bile tek başına dağda kalmasına dayanamıyorsun. Neredeyse üzüntünden çont olacaksın. Seni öldürseler de sen bir insana ateş edemezsin. Benim anlamadığım, sen nasıl Abdi Ağayı, Kel Hamzayı, Ali Safayı öldürdün? Bana öyle geliyor ki onları sen öldürmedin. Azıcık anlıyorum ya, az daha Yobazoğlunu öldürecektin atını yakalamaya gitmiyor da, başını alıp kaçıyor diye. Bak Memed, senin o belindeki kuburda çok altını var Kuzgun Velinin, sana bir ömür boyu yeter. İyi ki Mahmut görmedi. Ben de İnce Memed adını bu dağlarda eksik etmem. Ölünceye kadar seni başımda, yanımda taşırım. Hiç kimse senin düze indiğini bilemez ben ölünceye kadar. Ben ölünce de bir başka İnce Memed çıkar."&nbsp;</span></p>

    <p class="MsoNormal1"><span class="calibre2">"Çıkar mı, dersin?"</span></p>

    <p class="MsoNormal1"><span class="calibre2">"Çıkar," diye toprağı yumrukladı Ferhat Hoca. "Sen nasıl çıktın? Şu topraktan, şu sarı çiğdem, bak, toprağı nasıl yarmış çıkmışsa, bak, nasıl yüzümüze gün ışığı gibi gülüyorsa, insanların içinden de İnce Memedler böyle çıkacak. Beni merak etme. Ben şimdi dağlardan, ormanlardan benim köye giderim."</span></p>

    <p class="MsoNormal1"><span class="calibre2">"Sefil Aliyle birlikte gidin."</span></p>

    <p class="MsoNormal1"><span class="calibre2">"Olur."</span></p>

    <p class="MsoNormal1"><span class="calibre2">"Ben de Kasımı, Müslümü alırım. Temir ne oldu acaba?"</span></p>

    <p class="MsoNormal1"><span class="calibre2">"Sen onları merak etme, ben yakında bulurum."</span></p>

    <p class="MsoNormal1"><span class="calibre2">"Hakkını helal eyle Hocam."</span></p>

    <p class="MsoNormal1"><span class="calibre2">"Çok çocuğun olsun."</span></p>

    <p class="MsoNormal1"><span class="calibre2">Kucaklaştılar.</span></p>

    <p class="MsoNormal1"><span class="calibre2">Eşkıyaların yanına geldiler. Ferhat Hocanın sakalı titriyordu. Durmadan da gözlerini kirpiştiriyor, ellerini ovuşturuyordu.</span></p>

    <p class="MsoNormal1"><span class="calibre2">"Haydi siz sağlıcakla kalın. Ben, Kasım, bir de Müslüm, biz gidiyoruz."</span></p>

    <p class="MsoNormal1"><span class="calibre2">Helallaştılar.</span></p>

    <p class="MsoNormal1"><span class="calibre2">Memed arkadaşlarıyla köye geldi. Gün yıkılmış gitmiş, gölgeler uzamıştı. Köylüler alanda durmuşlar kalmışlardı. Yamaçtan inen İnce Memedi, o daha çok uzaklardayken görmüşlerdi.</span></p>

    <p class="MsoNormal1"><span class="calibre2">İnce Memed aralarına gelince hiçbir tepki göstermediler. Ne başlarını çevirip baktılar, ne konuştular, ne de ona bir kötü söz söylediler, öyle orada balçık gibi devinimsiz kalakaldılar. Sadece Emiş Hatun ona sırtını döndü. Memed, yanında Kasımla Müslüm köyün içinde bir oraya gitti, bir buraya... Bir süre dolandı durdu. Köyden çıt çıkmıyordu. Sonunda Sarı Çavuşun evine yollandı. Evde kimsecikler yoktu. Sarı Çavuş da ocağın yanına serilmiş yatakta tek başına inliyordu.</span></p>

    <p class="MsoNormal1"><span class="calibre2">Memed vardı, Çavuşun yanına diz çöktü:</span></p>

    <p class="MsoNormal1"><span class="calibre2">"Geçmiş olsun Çavuş Ağam."</span></p>

    <p class="MsoNormal1"><span class="calibre2">"Sağ ol Memed. O kafir gitmiş. Gitmiş, gitmiş ya köyü de bitirmiş. Ben bunu ona bırakmam. Sarı Çavuşun bunu ona bırakacağını sanıyorsa aldanıyor. Ayağa kalkar kalkmaz onu öldürecek, başını da kesip İsmet Paşaya yollayacağım, bunları başımıza siz cellat eylediniz diye. Mustafa Kemal Paşama da bir mektup donatacağım ki mektup derim sana. İşte o zaman bu kasaba ağaları görürler Hanyayı Konyayı... Köyü sürgün ediyor sidikli Mahmut, varsın, ne olacak, biz de Çukurovaya gideriz. Gider de karaçalılıklardan, kamışlıklardan, sazlıklardan toprak çıkarırız. Bizim köyümüzün delikanlıları çok güçlüdürler.. Bir köye yetecek kadar ormanı, karaçalılığı altı ayda hopur eder, tarla çıkarırlar."</span></p>

    <p class="MsoNormal1"><span class="calibre2">Yanına çökmüş Memedi kolundan tuttu:</span></p>

    <p class="MsoNormal1"><span class="calibre2">"Sen çok üzülmüşe benziyorsun. Aldırma bizim köyün kadınlarının senin için ileri geri konuştuklarına. Canları yanıyor da, köylerinden sürgün ediliyorlar da onun için öyle azıcık acı konuşuyorlar. Yoksa onlar sana hiç kıyarlar mı? Sen ölünce, bizim köyün kadınları senin üstüne öyle bir ağıtlar yaktılar ki, şu dünyada hiçbir kadın adı güzel kendi güzel Hazreti Muhammed üstüne bile böyle güzel ağıtlar yakmış değil... O kadınlar işte dün gece de..."</span></p>

    <p class="MsoNormal1"><span class="calibre2">Gözleri ışıladı, sözünün gerisini yuttu.</span></p>

    <p class="MsoNormal1"><span class="calibre2">"Dün gece de peri kızları, bin tane, iki bin tane, ak libaslara bürünmüşler geldiler de, bizim kadınlar da onlara, salt sizin gülden nazik hatırınız için ballı börekler verdiler de... Onlar da sizi o yılan Mahmudun dişlerinden kurtardılar da... Ol sebepten bizim kadınların kusuruna bakmayasın Memedim. Seni Çukurovadaki köyümüzde de beklerim. Ben o zamana kadar da Mahmudu öldürürüm, sen de rahat rahat köyümüze gelir gidersin."</span></p>

    <p class="MsoNormal1"><span class="calibre2">Dişsiz ağzını açarak içten güldü:</span></p>

    <p class="MsoNormal1"><span class="calibre2">"Başın dara gelirse de Çukurovada gene peri kızları gelirler de seni kurtarırlar."</span></p>

    <p class="MsoNormal1"><span class="calibre2">Elini Memedin kolundan çekti.</span></p>

    <p class="MsoNormal1"><span class="calibre2">"Ben iyiyim. Cerraha adam gönderdim, az sonra gelir. Tez günde iyi eder beni. Haydi sen git. Allah yolunu açık, kılıcını keskin etsin."</span></p>

    <p class="MsoNormal1"><span class="calibre2">Memed eğildi, onun elini öptü. Kasım da, Müslüm de...</span></p>

    <p class="MsoNormal1"><span class="calibre2">Sarı Çavuş, onlar giderlerken yataktan doğruldu, gözleri yaş içinde kalmıştı:</span></p>

    <p class="MsoNormal1"><span class="calibre2">"Aaah," dedi arkalarından, "aaah, sizin bu yiğitliğinizi, insanlığınızı, insanlara saygınızı Mustafa Kemal Paşa bir görse, bir duysaydı size canını verirdi. Ben onunla Çanakkalede omuz omuza çarpıştım. Her top mermisi atışımızda düşman gemilerine, bütün deniz olduğu gibi göğe çıkıyordu, gemiler de havalarda uçuyorlardı."</span></p>

    <p class="MsoNormal1"><span class="calibre2">Memed başını geriye çevirdi, ona çok güzel bir şeyler söylemek istiyor, bir türlü de bulamıyordu.</span></p>

    <p class="MsoNormal1"><span class="calibre2">"Allah sana çok, çok uzun ömürler versin Emmi," diyebildi sonunda. "Hazreti Nuh kadar uzun ömürlü olasın."</span></p>
  </div>
</body>
</html>
