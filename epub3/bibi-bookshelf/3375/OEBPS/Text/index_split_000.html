<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>(Microsoft Word - Abdullah Ziya Kozano\360lu - G\374ltekin.doc)</title>
  <meta content="pdftohtml 0.36" name="generator" />
  <meta content="z" name="author" />
  <meta content="2007-02-05T14:46:29+00:00" name="date" />
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 5.000000pt; margin-top: 5.000000pt; }
</style>
</head>

<body>
  <p style="text-align: center;"><b>GÜLTEKİN</b></p>

  <p style="text-align: center;"><b>Abdullah Ziya KOZANOĞLU</b></p>

  <p style="text-align: center;"><b>BİLGE&nbsp;<span style="font-size: 1em;">KÜLTÜR SANAT</span></b></p>

  <p>1957de Türkiye Yayınevi ile başlayıp 1962'de Atlas Ki-tabevi'nde devam eden Abdullah Ziya KOZANOĞLUnun tarihi romanlarını Bilge Kültür Sanat olarak yeniden Türk okuruyla buluşturmanın kıvancını yaşıyoruz...</p>

  <p>Kitabımın adını koyarken çok düşündüm. Gültekin mi? Göltekin mi? Yoksa Kültegin mi yazmalıydım? Bunun her üçünü de söyleyenler ortaya bir şeyler koyuyorlar. Kitabım, Gültekin adının doğrusunu bulmak için yazılmadı. Ben bunlardan en çok söyleneni ele aldım. Amacım Türk çocuklarının kalbinde kendisine adımızı, dilimizi, bayrağımızı, varlığımızı borçlu olduğumuz bir Türk kahramanının hayalini canlandırmak, kendilerine güvenmelerini, atalarıyle övünmelerini, kendilerini başarıcı görmelerini sağlamaktır.</p>

  <p style="text-align: right;">A. Z. Kozanoğlu</p>

  <p>Büyük Türk ulusu!</p>

  <p>Bayrağın solmuştu, sana bayrak;</p>

  <p>Yurdun satılmıştı, sana yurt;</p>

  <p>Dilini kaybetmiştin, sana dil verdim.</p>

  <p>Aç kalan karnını doyurdum. Çıplak kalan sırtını giydirdim.</p>

  <p>Orhun BARKI Bilge Han</p>

  <h1 id="sigil_toc_id_1">BOZ AYGIRLI</h1>

  <p>OĞUL heey!</p>

  <p>Yüce Çin Hakanlığının Tiyen Ping sarını çevreleyen karlı dağların eteklerindeyiz. Gün batmış, ay çıkmamış. Karadere içlerinde gözleri parlayan, ağızlarından insan kanı damlayan canavarlar uluyarak dolaşıyor.</p>

  <p>Bellerinde çifte su verilmiş palaları ışıldayan cilâsınlar, yağız atlarını kara tepelerde oynatıyor, korkak şarlılar uykuya yatmış, kurtlar yer yer gezip yiyecek av arıyor.</p>

  <p>Karadere içindeyiz. On dört kırgız[1] bir Çin Bayının çevresini sarmışlar. Kendine güvenip, gecenin bu saatinde yollarda kalan Çin Bayının, dört at uşağı ölmüş, Çin Bayını koruyacak elindeki palasından, bir kırgızın gırtlağına yapışmış, boğuşan boz kurdundan başka hiç bir şeyi kalmamış.</p>

  <p>Palalar, gecenin karanlığını gümüş ışıklarıyla yırtıyor, korkunç çığlıklar, fışkıran kanların hışırtıları, çelik sesleri duyuluyor.</p>

  <p>Arkasını bir kara kayaya dayayan Çin Bayı, Azrail'in göğü yarıp geldiğini görür gibi oldu.</p>

  <p>Gözleri kararmış, zorlu sandığı bileği palasını kaldıramaz olmuştu. Doğruldu:</p>

  <p>1 Kırgız: Başıboş gezen, serbest</p>

  <p>- Yetişin boğatırlar... Bir Çin Bayını öldürüyorlar!., diye bağırdı.</p>

  <p>Bu saatte, bu karanlık dereye kaplanlar bile titreyerek girerdi. Kırgızlar kahkahalarla güldüler, onunla beraber haykırdılar:</p>

  <p>- Yetişin! Adam öldürüyorlar!</p>

  <p>Sonra bu çağırışa karşılık gelmeyeceğini biliyorlarmış gibi, palalarını kaldırdılar. Çin Bayının üzerine atıldılar. Ölüm Tanrısı gelmiş, Çin Bayının yüreğine el atmıştı.</p>

  <p>Birdenbire, tepeden bir ses duyuldu. Uluyan canavarları, haykıran kırgızları, boğuk çelik seslerini sindirdi:</p>

  <p>- Çal kılıcını ağam, yettüm! Çal kılıcını! Korkma! diye bağırdı.</p>

  <p>Bu ses kara dağlan inletti. Dağın yamacından taşlan, toprakları kopararak, boz aygırlı bir yiğit, yıldırım gibi yetişti. Gecenin karanlığında çelik donları1 parıl parıl parlıyordu. Boz aygırını şahlandırdı:</p>

  <p>- Haydi Başko!.. diye bağırdı.</p>

  <p>Boz aygır kişneyerek dört bir yana çifteler savurmaya başladı. Bir göz açılıp kapanmadan, kırgızların dört tanesi beyinleri patlayıp yere yıkıldılar; diğerleri de, gökten yıldırım iner gibi, tepelerine inen bu zorlu boğatınn karşısında tutunamayacaklarını anlamışlardı. Atlarına sıçradılar, karanlıklar içine karışıp gittiler.</p>

  <p>Şimdi Çin Bayı ile boz aygırlı yiğit karşı karşıya duruyor, birbirlerini süzüyorlardı.</p>

  <p>Çin Bayı, kanlı elinin tersiyle alnından yağmur gibi akan ter ve kan damlalarını sildi. Çince:</p>

  <p>- Beni kurtardın, ben kimim biliyor musun?., diye homurdandı.</p>

  <p>Yiğit, hiç bir ses çıkarmadı. Kırgızların karşısında sinen Koca Bay, meydanı boş görünce, belini doğrultmuş, sesini yükseltmişti:</p>

  <p>1 Donları: Elbiseleri.</p>

  <p>- Buraya gel "Asena", diye yerdeki ölüleri yoklayan kurdu yanına çağırdı. Sonra yeniden dikleşen kafasını kaldırıp kurtarıcısına baktı:</p>

  <p>- Ben Yüce Çin Hakanı Vu-He-Ü'nün Yasalar Başbuğuyum1. Beni kurtardın, sana payza2, para ve ad vereceğim, söyle bakayım, sana kim derler?</p>

  <p>Bu sefer boğatır, şahlanan boz aygırının yelesini tokatladı. Türkçe:</p>

  <p>- Türk, diye gürledi.</p>

  <p>Çin Bayı yere tükürdü, Çince sordu:</p>

  <p>- Bir Türksün demek?.. Kimin at uşağısın, de bakayım? Ona söyler, seni yanıma alır, saçını uzatır, sana bir Çin kızı alırım. Çince biliyor musun?.. ""</p>

  <p>- Ben Tanrının at uşağıyım, yalnız Türkçe konuşurum. Kendimden başka kimseye boyun eğmem, zorla boyun eğdirdiğiniz bütün Türkleri kurtaracağım. Yeni bir Türk Hanlığı kuracağım.</p>

  <p>Çin Bayının gözleri parladı, kahkahalarla güldü. Artık korkusu geçmişti.</p>

  <p>- Bir deli... Bir deli... diye böğürdü. Sen bir delisin. Bu Kara-dere'ye delilerle, başbuğlardan başka kimseler giremez. Türkler yıllardır Çin Hakanının tutsağıdırlar. Yedi bin Türk, yedi yüz bin Çinliyi nasıl ve ne ile yener? Sen bir başbuğ olamazsın, olsan olsan bir delisin! Fakat sen benim canımı kurtardın, sen kutlu bir delisin. Seni yanıma kayıracağım. Bana at uşağı olacaksın.</p>

  <p>- Uşak olmak için yetiştirilmedim. Yasalar Başbuğu köpürdü:</p>

  <p>- Türkler yıllardan beri Çinlilerin uşağıdır. Bana bir Türk Hakanı göster!.. Bir Türk sancağı göster!..</p>

  <p>1 Yasalar Başbuğu: Adalet Bakanı</p>

  <p>2 Payza: Nişan, rütbe</p>

  <p>- O hakanı çok yakında göreceksiniz. Sancağa gelince, bundan daha birkaç yıl önce tepenizde dalgalanan o sancağı tanırsınız. Kurt başlı Göksancak.</p>

  <p>Başbuğ elini kaldırdı. Yabancıya doğru yürüdü, vurmak istiyordu. Sonra acı acı güldü:</p>

  <p>- Sen benim canımı kurtardın, dedi. Sana borçluyum. Söyle ne istersin?</p>

  <p>Yürüdü, elini atının heybesine soktu, altın sesleri şıkırdadı. Yolcu güldü:</p>

  <p>- Dilenmeyecek kadar gelirim var.</p>

  <p>- Peki, ne istiyorsun?.. Bir şeyler iste.</p>

  <p>- Hiç bir şey... Biz istediğimiz şeyleri kendi gücümüzle alırız. Bana bir şey borçlu değilsin.</p>

  <p>Çin başbuğu atının üzerine sıçradı, yabancıya yaklaştı, yüzüne dik dik baktı:</p>

  <p>- Sen bir Han oğlusun.</p>

  <p>- Her Türk bir Han oğludur.</p>

  <p>- Sen temiz yürekli bir gençsin. Hoşuma gittin, adın ne senin?</p>

  <p>- Önce söyledim.</p>

  <p>- Saklıyorsun demek... Öyle ama ben sana borçlu kalamam, bir şey alacaksın, dedim. Bir şey alacaksın.</p>

  <p>Sonra onun sustuğunu görünce:</p>

  <p>- Olmazsa kurtardığın canımı geri almaklığın için vuruşacağız. Ben bir Türk'ün yiğitliği altında kalamam.</p>

  <p>Yabancı güldü. Yerde, kafasını havaya kaldırıp uluyan boz kurdu gösterdi:</p>

  <p>- Bu, sanırım, tüm bir kurttur. Çin Bayı karşıladı:</p>

  <p>- Öyle, ben küçük yaştan aldım, büyüttüm. İlk buyruğumda adamın gırtlağına yapışır. İster misin?</p>

  <p>- Verirsen?</p>

  <p>- Ha!.. Bir kurt istiyorsun demek?.. Siz Türkler kurdu, hele kurt oğulları Asenaları çok seversiniz. Duydum ki Asenalardan Kutlu Hanın yürüdüğü yolda oğulları ve kardeşleri de yürüyecek-miş... Benim kurdun adı da Asena'dır1.</p>

  <p>Genç güldü:</p>

  <p>- Kurda kurt gerek; vermiyor musun? Gayrı Çinli de güldü:</p>

  <p>- Alabilirsen al!.. Senin olsun.</p>

  <p>Yabancı atının üzerinde birdenbire eğildi. Kurdu kulaklarından kavradığı gibi kucağında doğruldu; canavar, birkaç kere tepinmek, kurtulmak istedi; sonra kolları arasında bulunduğu adamın zorlu gücü karşısında atın eğeri üzerine büzüldü, kaldı.</p>

  <p>Genç yolcu:</p>

  <p>- Sara mı gidiyorsun Başbuğ? dedi. Çinli atını sürdü:</p>

  <p>- Öyle... Ama senin de ardımdan sara girmeni pek özlemem. Böyle Göksancak düşüncesini kafalarında taşıyan Türklerin, -yüreğim kan akmakla beraber- kafasını kopartmakla görevliyim.</p>

  <p>Sustular, artık sara giriyolardı. Genç yolcu:</p>

  <p>- Biz kafamızın koparılmasını özleyenlerdeniz, dedi. Çinli sordu:</p>

  <p>- Niçin?</p>

  <p>- Acundaki bütün Türkler'in birleşmesini istiyoruz.</p>

  <p>- Ne yapacaksınız?</p>

  <p>- Hiç. Uşak olmaya alışmadık, acuna başbuğ olacağız. Çinli öksürdü:</p>

  <p>1 Asena: Sığındıkları Ergenekon'dan Türkleri kurtarıp, atalarımızın öcünü alan demircinin adıdır. Onun dölünden gelen Hanlara Asena oğulları, derler. Çincesi-. Ce-ne'dir</p>

  <p>- Hım!.. Yaman düşünce. Buda yardım etse de dilediğiniz olsa. Ne ise delikanlı, çok konuştuk.</p>

  <p>Biraz dikkafalısın, ama seni gözüm tuttu, gönlüm sevdi, adını demedin. Benim adım Çang-Fungi'dir. Çin Hanlığı Yasalar Başbuğu ve Tiyen Ping'de Türkleri yeryüzünden kaldırmaya uğraşanlardan biriyim!.. Tanrıdan dilerim ki bir daha karşılaşmayalım. İstersen gel, şimdi bir kucaklaşalım. Bu, dünya kurulalı beri görülmemiş bir şey olacak. Bir Çin başbuğu bir Türk uşağıyle kucaklaşıyor, dedi.</p>

  <p>İki atlı birbirine sarıldılar. Genç güldü. Başbuğdan ayrılınca:</p>

  <p>- Benim adımı da tez elden duyar, tanırsın, dedi. Şimdilik hoşça kal ve unutma, yedi bin değil, yedi Türk yedi yüz bin Çinliyi yenecek.</p>

  <p>Boz aygırını şahlandırdı. Kucağında Çinlinin kurdu, sarın sokaklarına vurdu, gitti. Yasalar Başbuğu yalnız kalmıştı. Ellerini hohladi:</p>

  <p>- Amma soğuk var, dedi. Dört at uşağını da yokettik. Şu Türk delikanlısı da deliydi, meliydi ama çok zorlu idi ha. Tıpkı bir Han oğluna benziyordu. O ne at sürüş? O ne pala savunuş?</p>

  <p>Bizde böyle bir er güç yetişir. Acaba adı ne idi?</p>

  <p>Sanki bu söze karşılıkmış gibi bir davul sesi sarın sokaklarında uğuldaya uğuldaya yaklaştı.</p>

  <p>Gece kolcusunun sesi geniş saçaklı, basık evlerin pencerelerini açtırdı.</p>

  <p>- "Ey büyük, ünlü, kolu bükülmez Çin Hakanı Vu-He-Ü Hatun'un kulları olmakla ünlenen yaratıklar! Kalkınız ve dinleyiniz! Hanlarımızı, şarlarımızı basan, yurdumuzu yağmalayan göçebe Tukyular[1] yeniden dirildiler. Çin sınırlarını aşmak istiyorlar. Başbuğları olan Kutlu Han oğlu Gültekin Asena sınırlarımızı geçip Çin şarlarına girmiştir. Tutsak Tukyuları ayaklandırıp yeni bir Türk Hanlığı kurmak istediği anlaşılıyor. Kendisine ekmek, su, yatacak yer veren kim olursa olsun, sorgusuz kafası koparı-lacaktır. Kendisiyle görüşenin dili kesilecek, bulunduğu yeri bildirene iki at yükü, kafasını getirene dört at yükü altın ve Çang-<span style="font-size: 1em;">çu-e[2] adı verilecektir.</span></p>

  <p>1 Çinliler Türklere böyle derlerdi.<span style="font-size: 1em;"><br /></span></p>

  <p><span style="font-size: 1em;">Diri olarak yakalayana sekiz at yükü altın verilecektir. Bu buyruğu ünlü Hakan Vu-He-Ü vermiştir!!!"</span></p>

  <p>Davul sesi uzaklaştı. Ünlü Yasalar Başbuğu külahını geri attı, uzun saçının dibini kaşıdı.</p>

  <p>Öksürdü:</p>

  <p>- Hım, bu buyruğa göre, aldanmıyorsam, Gültekin ile konuştuğu için kafası koparılacak ilk ünlü Çinli, Yasalar Başbuğunun ta kendisi!., dedi.</p>

  <p>2 Çan-çu-e: Çince baş kesen demektir.</p>

  <h1 id="sigil_toc_id_2">BEYAZ AYI HANI</h1>

  <p>Çin Hakanı Vu-He-Ü Hatun, Türklerin ayaklandığını görünce, Fangling'e sürdüğü oğlu Cong Tsung'u tekrar sarayına aldırmıştı.</p>

  <p>Hakan, oğluna ilk ele geçen kırgızlardan bir yiğit alayı toplamıştı.</p>

  <p>Bunlardan on sekizi Vu-hu-u yolundaki Beyaz Ayı Hanı'nın avlusunda büyük bir ateş yakmışlar, bekleşiyorlardı.</p>

  <p>Uzun saçını dişleri arasında sıkan kocamış bir Çinli, yüzünde büyük bir bıçak yarası bulunan arkadaşının omzuna kuvvetli bir tokat yapıştırdı:</p>

  <p>- Nasılsın bakalım Salak? Senin Tukyulardan yeni savlar var mı? Yeni bir hanlık kuracaklarmış, ne dersin? diye sordu.</p>

  <p>Salak'ın gözleri bulandı. Bir küçük kâğıt gemiye yelken olacak kadar büyük olan kulağının arkasını kaşıyarak:</p>

  <p>- Öyle sanıyorum ki bu iş olacak, dedi.</p>

  <p>- O gün gelince sen de kendine artık Tukyu dersin.</p>

  <p>- Öyle, ne yaparsın... Annem bir Çinli, babam bir Türk... İşine göre, ben de ya babamın, ya anamın oğlu olurum.</p>

  <p>- Simdi kimin oğlusun?</p>

  <p>- Anamın. Fakat bu gidişle pek yakında babamın oğlu da olabilirim.</p>

  <p>- O da neden?..</p>

  <p>- Duymadınız mı?.. Bozkurt oğullarından Gültekin Çin'e girmiş. Her gün bir Çinli öldürüyor.</p>

  <p>Evinde Türk gön1 ve köle bulunduranların her sabah boğazlarından koparılmış olarak kapılarının önünde bulunduklarını duymadın mı?..</p>

  <p>- Öyle, bu korkunç bir şey... Bir tanesini ben gördüm. Kapısının eşiği önünde katılmış kalmıştı.</p>

  <p>Gırtlağı sanki testere ile boğazlanmış gibi parça parça olmuştu. Bütün bunları Gültekin dişleriyle yapmış diyorlar.</p>

  <p>Salak başını salladı ve korku ile çevresine bakındı:</p>

  <p>- Bu sözü bir ettin, bir daha etme!.. Gültekin öyle yiğit bir delikanlıdır ki, iyiliğini yakınları bile öve öve bitiremezler. O hiç adamın boğazını dişleriyle keser mi? Vurmak isterse demirle vurur.</p>

  <p>Tongralar'la bir cenge tutuşmuş, ilk girişte sekiz kişiyi bir kılıçta on altı parçaya bölmüş.</p>

  <p>- Atma, karşıda kuzu var!..</p>

  <p>- Öldürmüş ya, onun bileğinin zorudur ki Türkleri böyle her kavgada üst çıkarıyor. Senin aklın yatıyor mu ki, Çinliler içinden bir yiğit çıkıp da, Gültekin'in kafasını kesip dört at yükü altın alabilecek?</p>

  <p>- Neden çıkmasın?</p>

  <p>Salak elinin ayasıyla Çinlinin kaplumbağa derisi gibi buruşmuş kuru ve sarı yüzünü karışladı.</p>

  <p>Çinli onun bu karışlama işine pek kızmadı. Dalgın dalgın bir yere bakıyordu. Dirseğiyle Salak'ı dürttü:</p>

  <p>- Bak!.. Bak!.. Şuraya bak!., dedi.</p>

  <p>Salak, Çinlinin gösterdiği yere baktı. Avlunun kenarındaki kerevette bir genç yiğit dalgın dalgın düşünüyordu. Ayakları dibinde kocaman bir kurt kurulmuş yatıyor. Dışarıda avlunun penceresine bağladığı cins atının başı gözüküyordu.</p>

  <p>Salak yüzünü buruşturdu:</p>

  <p>- Bakacak ne var? Hiç adam görmedin mi?</p>

  <p>- Öyle değil, köpeğine bak, köpeğine bak!.. Ne uzun kulaklı... Tuhaf değil mi? Kuyruğu da çok gülünç.</p>

  <p>- Neresi gülünç?</p>

  <p>- Kurda benziyor...</p>

  <p>- Kurda mı benziyor? Su katılmadık kurt desene... Issısına el kaldırırsan hemen gırtlağına yapışır; koparır, atar. Böyle kurtları Han oğulları, payazalı baylar taşırlar.</p>

  <p>- İçime ne geliyor biliyor musun, Salak?..</p>

  <p>Salak omuzlarını silkti. Salak'ın içine hiç bir şey gelmiyordu. Dudağını yukarıya kaldırdı.</p>

  <p>Yüzündeki kılıç yarığı, böylece daha korkunç oluyor, büyüyor; Salak'ı görenlerin, tüylerini ürpertecek bir şekil alıyor, kocaman kulaklarına kadar uzayıp gidiyordu.</p>

  <p>Salak'ın omuzlarını silktiğini görünce Kocaer Çinli onun kulağına eğildi:</p>

  <p>- Şeytan bana: "Sakın şu delikanlı Gültekin olmasın?" diyor, sen ne dersin?</p>

  <p>Bu söz, Salak'ın aslında sarı olan yüzünü yemyeşil bir şekle soktu. Kocaerin çevresine de Hakan oğlunun bütün yiğitlerini topladı.</p>

  <p>Salak, alnında biriken ter tanelerini elinin tersiyle sildi:</p>

  <p>- Aman bir ettin bir daha etme!., dedi. Bu herif eğer Gültekin değilse ve bizim kendisini ona benzettiğimizi duyarsa, belki bir aksoyludur, canımıza okur. Yok eğer Gültekin'seee!..</p>

  <p>Kocaer kızdı:</p>

  <p>- Ey Gültekin'se? diye sordu.</p>

  <p>- O zaman daha kötü, topumuzu da burada kurduna boğazlatır.</p>

  <p>- Kim boğazlar? Kimi boğazlatıyor? Bu çocuk mu? Sen çıldırmışsın Salak! Biz Hint horozu değiliz; on sekiz tane güçlü, kuvvetli kavgacıyız.</p>

  <p>Bu söz bütün Çinli yiğitlerin hoşuna gitti:</p>

  <p>- Öyle ya, diye haykırdılar. On sekiz kavgacının bir kişiden korktuğu nerede görülmüştür?</p>

  <p>Gürültüler uzakta dalgın, düşünen yabancıyı uyandırmıştı. O da onları süzüyordu.</p>

  <p>Kocaer, kimseden korkusu olmadığını anlatmak istiyormuş gibi bağıra bağıra:</p>

  <p>- Biz Gültekin'den filân korkmayız! diye haykırdı. Sekiz at yükü altın bu... Verilecek Çan-çu-e adı ve payzalar da caba.</p>

  <p>Salak eliyle onun ağzını kapadı:</p>

  <p>- Boşu boşuna bir gürültü çıkarmayalım. Buradaki işimizi eğer beceremezsek o zaman işimiz iştir. Eğer bir kavga çıkanrsa-nız, araba kaçıp gidecektir.</p>

  <p>Sanki onun bu sözünü tamamlamak içinmiş gibi avluya bakan hanın pencerelerinde önce kırmızı bir burun, arkasından sarı, soluk bir yüz gözüktü. Bu, annesini öldürüp de Çin hakanı olmak isteyen Tang oğullarından Prens Cong-Tsung'du1.</p>

  <p>Yiğitler, efendilerini görünce, tazı görmüş kedi yavruları gibi sindiler. Ateş başında toplandılar.</p>

  <p>Anasına, babasına pay verip taş kesilen çocuklar gibi hiç kıpırdamadan durdular.</p>

  <p>Cong-Tsung'un gözleri kerevetin üstünde uzanan gence takılır gibi oldu. Sonra Kocaer Çinliye baktı:</p>

  <p>- Buraya gel! diye homurdandı.</p>

  <p>Çinli fırladı. Pencerenin altına yaklaştı, saygı ile yerlere kadar eğildi. Hakan oğlu:</p>

  <p>- Arabanın gelmesi yaklaştı. Gözünüzü açın! dedi.</p>

  <p>1 Cong-Tsung: Cong Çünk veya Konk Çünk gibi okunur.</p>

  <p>- Açıyoruz Noyan1.</p>

  <p>- Gürültü etmeyin!..</p>

  <p>- Etmiyoruz Noyan... -Defol!..</p>

  <p>Kocaer Çinli başı yerde geriledi. Bütün arkadaşları da Çong-Tsung'un çekildiğini görünce:</p>

  <p>- Gürültü etmeyelim, dedi. İki gözcü, kapıya!.. Araba gözükür gözükmez bağırsın!</p>

  <p>İki cenkçi kapıyı tuttular.</p>

  <p>Bütün bu olayları genç yabancı, donuk, fakat bir doğan bakışı kadar keskin gözleriyle süzüyordu.</p>

  <p>Kocamış Çinli tekrar ona baktı. Salak'm kolunu sıkıp:</p>

  <p>- Şeytan dürtüyor, dedi. Şu herif, öyleme geliyor ki, Gülte-kin'in ta kendisi...</p>

  <p>- Anlaması kolay. Hele şu bacakları altında yatan boz kurda yüksek sesle bir söv de bak, gör kaç dakika yaşayacaksın?</p>

  <p>Bu abuk sabuk sözler daha uzayacaktı, fakat gözcülerin sesi avluyu çınlattı:</p>

  <p>- Geliyor.</p>

  <p>Cong-Tsung'un yiğitleri palalarını sıyırdılar. Avludan dışarıya fırlamak için kapıya doğru koştular. Fakat orada...</p>

  <p>Orada yabancı genç, kollarını kavuşturmuş bir Buda çakıtı gibi hiç kıpırdamadan duruyordu.</p>

  <p>Kocaer Çinli:</p>

  <p>- Bu da ne demek? diye homurdandı. Salak:</p>

  <p>1 Noyan: Prens, bay demektir.</p>

  <p>- Hapı yuttuk, dedi.</p>

  <p>Bu arada ünlü Cong-Tsunq un san ve korkunç yüzü, pencereden yeniden gözükmüştü. Boquk bir sesle:</p>

  <p>- Gebertin!.. Geçin!., diye buyruğunu bildirdi.</p>

  <p>Onun zorlu yiğitleri de bu kapıya dikilen tüysüz genci gebertip geçmeyi çok öziüyorlardı Fakat belinden sarkan dört pamak enliğinde palası, gerilmiş olan kalın bacakları..</p>

  <p>Kocaer Çinli:</p>

  <p>- Çekil, çekil oradan, yoksa, seni kırgız seni!., diye haykırıyordu.</p>

  <p>Arkadaşları da:</p>

  <p>- Çekilsin!.. Vur1,. Kır!,. Gebertelim kırgızı!.. diye oldukları yerde tepinîuor, homurdarüyoıiaraı.</p>

  <p>Fakat bu on sekiz kiçinir içinden bir kahraman çıkıp da bir adım ileri atıp kırqızı gebertmeye, vurmaya yanaşmıyordu. Salak palasını sıyırdı. İleri atılmak istedi.</p>

  <p>- Bu kırgız burada kakılı kaldıkça araba kaçacak1 . diye haykırdı. Gırtlağım da kaşınıyor.</p>

  <p>Kurtların nasıl gırtlak parçaladığını görmek istiyorum.</p>

  <p>Yürüdü.</p>

  <p>Babasının bir Türk olduğunu, her çağda Tanrının Türkleri kavgada koruyacağını düşünür, körükörüne palaların, çelik mızrakların arasına atılırdı.</p>

  <p>Fakat şimdiye kadar hiç bir uğraşta Tanrı yardımına koşmamış, ya kafası patlamış, ya yüzü boydan boya yarılmış, yahut en nazik yerlerine mızraklar saplamışlardı.</p>

  <p>Salak, bütün bu uğursuzlukları annesinin bir Çinli olmasında buluyordu. Yürüyecek, belki de bu genç kırgızın tepesinde palasının keskinliğini deneyecekti.</p>

  <p>Fakat boz kurt doğruldu. Dişlerini göstererek hırladı. Kırgız da, sanki cüceleri kendisi yaratmış gibi yüksekten bakıyordu:</p>

  <p>- Hiç biriniz yerinden kıpırdamasın, yoksa canına, bir tavuk kadar paha biçmez, tümünüzü de gebertirim!</p>

  <p>Bu boş sözler Çinlileri güldürdü.-Hepsi de ipten, kazıktan, cellât satırından kurtulmuş kırgızlardı.</p>

  <p>- Yaman delikanlı, diye gülüştüler.</p>

  <p>Salak atıldı; fakat palalı kolunun havaya fırladığını, korkunç bir sarsıntı ile titrediğini duydu.</p>

  <p>Ayaklarının yerden kesilip havada sallandığını görüyordu.</p>

  <p>Bu tüysüz genç, koca Salak'ı belinden tuttuğu gibi ayaklarını yerden kesip havaya kaldırmıştı.</p>

  <p>Yabancı genç, Salak'ı havada, bir köpek yavrusu gibi döndürdü, döndürdü, arkadaşlarının üzerin fırlattı. Bu arada boz kurt da fırlamış, ilk önüne gelen Çinlinin gırtlağına dişlerini geçirip yere yıkmıştı.</p>

  <p>Avlunun kapısı önünde bu on sekiz kişi ile tek yabancı delikanlı birbirlerine girdiler. Salak'la arkadaşları, Çin'in bitip tükenmeyen şarlarının pek çoğunu gezmişler, nice boğatırları soymuşlar, nice gezgincilere kötek atmışlardı. Fakat karşılarında kendilerine bir adım attırmayan bu delikanlı kadar zorlusunu, uğraşın bütün inceliklerini bilenini hiç görmemişlerdi.</p>

  <p>Kapının önünde durup gürültüyü görünce içeriye dalan gözcüler de koşmuşlardı. Arkadaşlarının bir delikanlı ile kavga ettiklerini görünce arkadan vurmak istediler. Fakat boz kurt, birbirine giren bacakların arasından fırladı. Gözcülerin üzerine atıldı. Ağzından kanlar damlayan zorlu ve kudurmuş boz kurdun üstlerine saldırışı Çinlilere soluğu dışarda aldırttı.</p>

  <p>Bu arada atlı bir arabanın yıldırım gibi geçtiğini gördüler. O zaman ikisi birden bağırdılar:</p>

  <p>- Araba kaçıyor...</p>

  <p>Bu sözler, her nedense, yabancının kavga gücünü kesti. Kendisine çokça yaklaşmış olan Kocaer Çinliyi bir tekmede yere yıktı ve kahkahalarla güldü:</p>

  <p>- İşin yarısı bitti. Biraz daha geri aslanlarım! Biraz daha ge-ri!..</p>

  <p>Boz kurt da onların geri çekilmelerine yardım ediyor, uluyarak üstlerine atlıyordu.</p>

  <p>Araba tekerleklerinin çıkardığı gıcırtılar, atların nal sesleri, arabacının kırbacı, her şey, her şey uzaklaşmak üzereydi.</p>

  <p>Pencereden avluyu gözleyen Hakan oğlu Cong-Tsung her şeyi anlamıştı. Bu yabancı, arabanın yolunu keseceklerini anlayıp işlerini bozmak için buraya konulan bir boğatırdı. İşin başına on sekiz kişiye karşı bir kişi koyan adam, bu bir kişiye bu kadar güvenmese buraya kor, diker miydi?</p>

  <p>Adamları teker teker yere serilecek, avlu kapısından çıkamayacaklardı.</p>

  <p>Koştu, hanın arka kapısını açtı. Altın saplı kırbacını elinde sıkıyordu. Adamlarına:</p>

  <p>- Buradan çıkın! Bırakın onu, bırakın! diye haykırdı.</p>

  <p>Yiğitlerin de ön kapıdan çıkamayacaklarına akılları kesmişti. Biri yere cansız yıkılmış, dört tanesi, Salak da arada, ağırca yaralanmışlardı!</p>

  <p>Cong-Tsung'un açtığı art kapıya doğru can attılar, ölümden kurtulmuşlardı.</p>

  <p>O zaman yabancı, palasını kınına itti.</p>

  <p>Ayakta biraz sendeliyordu. Kolundan, başından, omzundan kanlar sızıyordu. Fakat silkindi. Bir sıçrayışta avlunun duvarı üzerine fırladı. Oradan da dışarda bağlı duran atına atladı.</p>

  <p>- Haydi Başko!.. diye bağırdı.</p>

  <p>Bu sırada Cong-Tsung'un yiğitleri de arka kapıdan sokağa uğramışlardı.</p>

  <p>Yola baktıkları zaman artık ufacık kalan bir araba ile ardından sanki uçuyormuş gibi giden yabancı atlı ile boz kurdu ancak görebildiler. Biraz sonra her ikisi de gözükmez oldu.</p>

  <p>O zaman Kocaer Çinli yere tükürdü:</p>

  <p>- Tuu, kaçırdık, yazıklar olsun, tuzağa düştük! Bu delikanlı bizim arabacıyı beklediğimizi biliyormuş, dedi.</p>

  <p>Salak arkasını duvara dayadı. Yüzünü, kulaklarını, alnını eliyle okşadı:</p>

  <p>- Vay canına, yaşıyormuşum, dedi. Gültekin ile karşılaşıp da sağ kalan Tanrının ilk sevgili kulları biziz...</p>

  <p>Kocaer Çinli elini havada salladı. Onun kulağına eğildi:</p>

  <p>- Gültekin mi?.. Çok aldanıyorsun, bu Gültekin değildir. Bu bizim burada arabanın yolunu keseceğimizi duyan Hakan Ha-tun'un sevgilisi Vu-Hen-Si-Ye-U'nun yiğitlerinden biridir. Ama ne zorlu yiğit; bizim başbuğ, artık kızı rüyasında görsün... Kuş uçtu. Bu gece kemikleri çatırdayacak.</p>

  <p>Salak onun kulağına eğildi:</p>

  <p>- Bu yolunu keseceğimiz arabada Hakan Hatun'un sevgilisi vardı ha? Ya Hakan Hatun duyarsa?</p>

  <p>Çinli bir gözünü kapayıp burnunu büzdü. Böylelikle gülmüş oluyordu.</p>

  <p>- Duyarsa Vu-Hen-Si-Ye-U'nun kafası kesilir. Genç Türk kızı da oğlu ve başbuğumuz olan Cong-Tsung'a kalır. Onun için Vu-Hen-Si-Ye-U en zorlu yiğidini buraya koydu, bu işi Hakan duymasın, diye.</p>

  <p>- Duyacaktır ve sanırım ki, bunu da oğlundan duyacaktır.</p>

  <p>Salak sözünü bitiremedi. Ensesine öyle müthiş bir yumruk indi ki, biçarenin gözüne dünya, kıvılcımlı kül içinde yuvarlanan bir yumru hamur gibi gözüktü. Dört adım önüne sekti.</p>

  <p>Bütün yiğitler toplandılar, taş kesildiler. Cong-Tsung elinde kırbacıyla aralarına girmişti.</p>

  <p>Kırbaç iki-üç kere havada sakladı. Yiğitlerden her biri kendi payına düşeni almış oldu.</p>

  <p>Han oğlunun yüzü öyle karışmıştı ki; yiğitleri, sırtlarına inen kırbaç, tekme, tokat yağmuru altında saygı ile yerlere kadar eğilmekle beraber, ellerinde olmayarak başlarına geleceği düşündüler. Ve yüreklerine kadar titrediklerini duydular.</p>

  <p>Cong-Tsung, yenilişinin acısını yiğitlerinin sırtından çıkarmakla beraber, elinden kaçırdığı kıza da yüreği yanıyordu.</p>

  <p>Annesinin âşığı bulunan Vu-Hen-Si-Ye-U'nun Başbalık'tan1 bir Türk kızı getireceğini bilenler kızın yürek yakıcı gözlerini öve öve bitiremiyorlardı.</p>

  <p>Anasının kendine zorla cicibaba yaptığı Si-Ye-U'dan öc almak, öc alırken güzel Türk kızını da beraber kaldırmak istemiş, bu handa arabanın yolunu kesmeyi kurmuştu.</p>

  <p>Bu işi yapacağını kimseye söylemediği halde, işte Si-Ye-U duymuş, yoluna bir adam, yalnız bir tek adam koymakla bu işin önüne geçmişti.</p>

  <p>Bunu düşününce yüreğinin içine kadar titredi.</p>

  <p>Kendisine yağı bildiği anasının yavuklusu, bir adamıyle, sekiz adamına karşı koymuştu.</p>

  <p>Ya aralarında kavga çıksa?</p>

  <p>Bir sıra sarı kirli çakıl taşını andıran dişlerini gıcırdattı:</p>

  <p>- Atımı getirin!., diye haykırdı.</p>

  <p>Üzerine sıçradı. On sekiz yiğit ardında, sürdü, anasının sarayı olan Siganfo'ya geldi.</p>

  <p>Sarayın kapısında kendisini her zamanki gibi yarım sırıtık yüzle karşılıyorlardı.</p>

  <p>Eğer bir gün anasını altedip de Hakan olursa işte o zaman kendisini gösterecek, bu yarım ağız sırıtanlar yerleri öpecekler ağızlarını kulaklarına kadar yırtacaklardı.</p>

  <p>Fakat anasının, Tang oğullarını yeryüzünden kaldırmaya uğraştığını, babasının bütün yakınlarını, kardeşlerini öldürttüğünü biliyordu.</p>

  <p>1 Başbalık: Şar ismi.</p>

  <p>Anasının düşüncesi Hakanlığı, ölen kocasının oğulları olan Tang'lardan almak, yavuklusu Vu-Hen-Si-Ye-U'ya vermekti.</p>

  <p>Siganfo sarayının avlusundaki yiğitleri kendisini karşıladılar, atından indirdiler. Arkasından gelen, sayısı on beşe inen adamlarına döndü. Tok ve donuk bir sesle:</p>

  <p>- Gidiniz, zindana kendinizi bağlatınız. İşkence ile sizi öldürsünler... Bir işe yaramayan heriflerin yeryüzünü çıplak ayaklarıyla kirletmelerini görmek istemem, dedi.</p>

  <p>Ve yürüdü. Buyruk tamdı. Sarayın avlusunda verilen bu buyruk eğer handa verilmiş olsa kırgızlar belki tabanları yağlarlar, dağlara kaçarlardı. Şimdiki halde boyunlarını büküp cellâda gitmekten başka yapacak iş yoktu. Han oğlu verdiği buyruğu ağlamakla, sızlamakla yüreği yumuşayarak geri alan kişilerden değildi. Hem o, çoktan sarayın geniş saçaklı kapıları arasına karışmış, görünmez olmuştu. Boyunlarını büktüler, zindanlara doğru yürümeye başladılar.</p>

  <p>Fakat yalnız Salak işi pişkinliğe vurmuş, sanki buyruk kendisi için verilmemiş gibi avludaki nöbetçilerin arasına karı-şıvermişti.</p>

  <h1 id="sigil_toc_id_3">SİGANFO SARAYI</h1>

  <p>Çin'in bütün boğatırlarının sokaklarından bile geçemedikleri bir alan vardır: Çin Hakanlarının sarayı Siganfo'nun çevresi. Birbiri üzerine binen geniş, dik saçaklı damları üstünde girintili, çıkıntılı süsleriyle göğe doğru yükselen bu kara taş yığınları her Çinliyi titretir.</p>

  <p>Siganfo sarayının en korkunç köşesi de Çin Hakanının bü-yücübaşısı Yü-Hen-Gü'nün kara taşlı odalarıdır. Sarayın bir ucunda bulunan, ufak bir kapıdan doğrudan doğruya dışarıya çıkılan bu yerde, arpakçı1 Yü-Hen-Gü'nün babalan yaşarlarmış. Kimselerin akıl erdiremediği bilgilerini, aşk, ağu, hayat veren renkli, korkunç sularını, toprak kaplar içinde Yü-Hen-Gü'nün sırtına yüklemiş gitmişlerdi. Tanrı da, sanki Yü-Hen-Gü, bu orduları titreten, hakanları öldüren bilgilerini sırtında daha iyi taşısın diye kocaman bir kambur koymuştu. Kırk senenin uzun aylarında, her gün bir arpa boyu kadar büyüdüğünü söyleyen Yü-Hen-Gü, tam altı karış boyunda bulunuyordu. Vücudunun en büyük yeri tek tük ak kıllarla süslenmiş, kuru çehresinden bir fil hortumu gibi çıkan sivri burnu idi. O, bunun da büyük bir akıl nişanı olduğunu söylüyordu. Uzun ve örgüsü tam otuz yıldır hiç açılmayarak bir kayış gibi arkasından kuyruk sokumuna kadar sarkan saçları cılız, etsiz kollarıyla hemen hemen aynı uzunluk ve kalınlıkta idi.</p>

  <p>1 Arpakçı: Sihirbaz.</p>

  <p>"Beyaz Ayı Hanı"nda, Cong-Tsung'un önünü kesmek istediği araba, işte sarayın arka tarafından dolaşmış, Yü-Hen-Gü'nün anlattığımız bu korkunç evinin önünde durmuştu. Arkasından at kopardığını yazdığımız delikanlı, arabaya yetiştiği zaman sarayın kapıları ağır ağır kapanıyor, araba büyük Yü-Hen-Gü'nün kara taşlardan yapılmış avlusundan içeriye girmiş bulunuyordu.</p>

  <p>Kocaer Çinlinin Gültekin, Salak'ın Hakan'ın yavuklusu Si-Ye-U'nun adamı sandığı delikanlı, arabanın saraya girmiş bulunduğunu görünce Türkçe bir küfür savurdu. Atını mahmuzladı.</p>

  <p>Ardında dili bir karış dışarıda durmadan koşan boz kurt, yan sokaklara daldı, gitti.</p>

  <p>Bu çağda büyücü Yü-Hen-Gü'nün kara taşlı odalarında bir genç Çinli dolaşıyordu. Çekik gözlü, ay gibi kaşları, düz ve geniş omuzlarıyle bu Çinli, ünlü büyücü Yü-Hen-Gü ne kadar çirkinse, onun tersine, o kadar güzeldi. Arkasına çok süslü kumaşlardan donlar giymiş, saçlarına kokulu yağlar sürmüş, ince ve uzun bıyıklarını, aşağı doğru daha iyi sarksın diye, uçlarından yanaklarına yapıştırmıştı.</p>

  <p>Büyücünün kara taşlı odasında saatlardan beri bekliyordu. Bu karanlık ve korkunç odada, taş raflara dizili toprak kaplar, kara ocak ve arada bir kanat çırparak, boğuk boğuk haykıran bir baykuşla iki benekli horozdan başka sevimli denebilecek hiç bir şey yoktu.</p>

  <p>Büyücü, araba gürültüsünü duydu. Ayak seslerini duydu.</p>

  <p>Kapı açıldı. Önden büyücü Yü-Hen-Gü'nün sivri burnu, sonra çıplak bacakları üzerinde bir salıncak gibi sallanan ufacık gövdesi gözüktü. Hakan Hatun'un yavuklusu Si-Ye-U olan bu genç ve güzel adamın odada beklediğini görünce kuru parmağını burnunun ucuna dayayıp "sus!"</p>

  <p>diye işaret verdi. Dışarda sofadan geçen adamlarının ayak sesleri duyuldu. İçerideki odaya, birlikte getirdikleri güzel Türk kızını bırakmışlardı. Bu ara büyücü içeriye girdi.</p>

  <p>Genç Si-Ye-U kapıya doğru atılmak, ayaklarının altında bir yengeç gibi dolaşan büyücübaşıyı ezip geçmek, kızı görmek istiyordu. Gelen kız acaba nasıl bir şeydi? Anlatıldığı kadar güzel miydi?</p>

  <p>Fakat ne çare ki büyücünün yoldan çekilmeye niyeti yoktu. Burnundan konuşuyormuş gibi bir sesle:</p>

  <p>- Güzel kızı getirdim Noyan, dedi.</p>

  <p>Genç Si-Ye-U büyücüden çekiniyordu. İçinden "Başında yıldırımlar çaksın!.." diye söylenmekle beraber tatlı bir sesle;</p>

  <p>- Ya, öyle mi saygı değer Yü-Hen-Gü, destur ederseniz bir göreyim, dedi.</p>

  <p>Kurnaz büyücü, arpakçı değneğine benzeyen kuru ve uzun parmağını havaya kaldırdı.</p>

  <p>- Şimdi göremezsiniz!</p>

  <p>- Niçin?</p>

  <p>- Çünkü onu ben uyuttum. Eğer uyutmasaydık o kadar çok bağırıyordu ki, herkes bizi görecekti. Mavi gökyüzünde oturan kardeşlerimizin yardımıyle uyuttuğumuz birisinin yanına biz uyandırmadan kim yaklaşsa, bir daha hiç uyanmaz.</p>

  <p>Büyücü tekmil işlerini, babasından öğrendiği cin ve peri diliyle, gökteki devleri çağırıp yaptırttığına herkesi inandırmak isterdi. Fakat kurnaz yavuklu, büyücünün kendisinden başka bir şey koparmadan kızın yanına sokmayacağını anlamıştı. Belinden bir kese çıkarıp fırlattı. Yü-Hen-Gü bu keseyi büyük bir ustalıkla daha havada uçarken tuttu. Bir solukta koynuna boşalttı:</p>

  <p>- Buyruğunuz üzere, doğru Başbalık'a gitik, köle satan serti1 gördük. Genç kız size lâyık olacak kadar güzeldi. Gözleri o kadar çekik ve renkliydi ki, insan sanki gün uf almış da onun gözünün oyuğuna girmiş parlıyor sanır. Kaşları o kadar güzel gerilmişti ki insan, Türk cenkçilerinin gerilmiş yaylan sanır. Kirpikleri o kadar sık ve kıvırcıktı ki insan birbirine dolandıkça gözlerini bir daha aça-mayacak sanır.</p>

  <p>1 Sert: Tüccar.</p>

  <p>Genç kızın bu inceden inceye anlatılışı, Si-Ye-U'nun hoşuna gidiyordu. Gözlerini süzdü. Elleriyle vücudunu kopartacakmış gibi sıktı:</p>

  <p>- Anlat, diye homurdandı. Yalansa karışmam!</p>

  <p>- Aman, sayın bayım, benim bu değersiz sözlerim aydan bir parça kopmuş da yere düşmüş gibi parlayan o Türk güzelinin güzelliğini size anlatabilir mi sanıyorsunuz? Örgüleri beline varan saçlarının parlaklığını bir görseniz. Hele o kaza benzer1 güzel billur gibi göğsünü bir görseniz, bakmaya doyamazsınız. Her ne ise, köle serti, verdiğiniz parayı az buldu. Köleniz yanımda ne varsa hepsini ekledim.</p>

  <p>Sözün burasında Si-Ye-U'nun bir kesesi daha havada uçtu. Büyücü bu keseyi de aynı çabuklukla kaptı ve yok etti.</p>

  <p>- Hepsini eklediğim halde sert gene şu sözleri söyledi: "Bu kızı kimselere vermek istemezdim.</p>

  <p>Bu bir Han kızıdır ve bunu sizden aldığımdan daha fazla para ile satın aldığım halde gene zararına satıyorum." "Neden?" dedim. "Korkuyorum? Son günlerde kime Türk kızı sattıysam ertesi gün gırtlağından koparılmış olarak evinde ölmüş bulundu ve kız da kayboldu. Bereket, benim sattığımı bilmiyorlar. Eğer bir duyulursa işim bitiktir," dedi.</p>

  <p>Genç Si-Ye-U'nun canı pek tatlıydı. Soğuk bir ürpermenin bütün vücudunu dolaştığını duydu.</p>

  <p>Tüyleri kabarmıştı:</p>

  <p>- Amma iş! Bu doğru mu?</p>

  <p>Büyücü korkunç bir duruşla başını büktü:</p>

  <p>- Doğru... Ben de gördüm. Daha geçen gün gene Tesin başbuğu, kapısının önünde gırtlağından koparılmış olarak bulundu. Halbuki kapıdan içeriye kimseler girmemişti.</p>

  <p>Sonra genç Si-Ye-U'nun cesaretinin sarsıldığını görünce kulağına eğildi:</p>

  <p>- Bütün bunları acunda ne kadar Türk varsa birleştirip büyük bir Türk Hakanlığı kurmak isteyen Kutlu Han oğlu Gültekin Ase-na'nın yaptığını söylüyorlar. Çünkü Çin'e girdiğini görenler var.</p>

  <p>1 Eski Türklerde güzel kızlar kaz göğüslü diye öğülürdü.</p>

  <p>- Ha, şu başını getirene dört at yükü altın verilecek olan Türk mü?</p>

  <p>- Öyle Noyan. Ama şimdiye kadar ne Çinliler arasından bir kahraman, ne de Türkler arasından bir alçak çıkıp Gültekin'in başını getiremedi.</p>

  <p>Si-Ye-U korkak bakışlarla çevresini süzdü:</p>

  <p>- Şimdi, yani... Buraya da gelir mi?</p>

  <p>Yü-Hen-Gü öyle korkunç bir şekilde sırıttı ki genç Si-Ye-U iliklerine kadar titredi, büyücü elini havada salladı:</p>

  <p>- Ben mavi gökte al kanatlı atlarıyle dolaşan, göze gözükmez binlerce dizmanların yoldaşıyım, bu kara taşlı odalarımı onlar koruyor. Buraya girmek isteyenin vay haline!.. Her şeyden önce, unutmayınız ki, bu odaların altında Siganfo sarayının zindanları da bulunuyor.</p>

  <p>Genç Si-Ye-U geniş bir nefes aldı. Büyücünün bu karanlık odaları, ona korkunç gözükmekle beraber, her yerden daha sağlam ve her yerden daha güvenilir bir kale olarak gözüküyordu.</p>

  <p>Hakan olmak isteyen Cong-Tsung'un, hatta sevgili Hakan Ha-tun'un bile bir gün kendisini öldürtmek isteyeceğini düşünür, sarayı içinde hep büyük bir korku ve sıkıntıyle yaşardı.</p>

  <p>Büyücü Yü-Hen-Gü, ona Hakan olacağını ve kendisini Hakan yapacağını söylemişti. O zaman Yasalar Başbuğluğu, büyücü Yü-Hen-Gü'ye verilecekti. Si-Ye-U ona söz vermişti.</p>

  <p>Büyücü elini kaldırdı:</p>

  <p>- Sizi kızın yanına götüreceğim, fakat bir kere daha şimdi yanına gideceğimiz ünlü Buda'nın namına yemin ediniz ki Hakan olup, bu köpek Tang oğullarını ortadan kaldırınca beni Yasalar Başbuğu yapacaksınız.</p>

  <p>Genç Si-Ye-U, yumruklarını sıktı, gözleri dönmüştü.</p>

  <p>- Yemin ederim, diye mırıldandı.</p>

  <p>O zaman Yu-Hen-Gü kamburunu doğrultmak istiyormuş gibi iki ayağı üzerinde yükseldi:</p>

  <p>- Babamı, "büyüsü tutmadı!.." diye Tanglardan şimdi Han olmak isteyen Cong-Tsung'un babası cellâtlarına boğdurdu. Tang oğullarını birbirlerine yedirttim. Hakan Hatun kendi oğullarını, kardeşlerini boğdurdu, öldürdü. Oğlunu da gene kendisi öldürecek ve seni Hakan yapacaktır.</p>

  <p>Fakat sen de aldatırsan senin de sonun bu olacaktır.</p>

  <p>Si-Ye-U'nun gözleri parlıyordu:</p>

  <p>"- Hakan olmak!.. Çin Hakanı olmak!.. Bütün acuna ıssı olmak, yüzlerce cariye...Yüzbinlerce para... Şarap... Çeri..."</p>

  <p>Kendisinde olmayarak büyücünün elini sıktı. Sözünü tutacaktı.</p>

  <p>İki yoldaş elele verdiler. Bu kara duvarlı odadan çıktılar. Uzun ve karanlık bir koridor uzayıp gidiyor, bu karanlık arasında taş direkler büyük başlıklarıyla birer dizman gibi koyu gölgeler arasında yükselip büyüyordu.</p>

  <p>Yolda genç Si-Ye-U sordu:</p>

  <p>- Nereye gidiyoruz?</p>

  <p>- Buda'nın evine!</p>

  <p>- Tannevine ha?</p>

  <p>- Evet!</p>

  <p>- Fakat hani, Türk kızını gösterecektin?</p>

  <p>- Kız oradadır. En iyi yer de orasıdır. Bir Türk, ateş ve çeliğe tapan bir Türk oraya girerse kendisini ölüme gömmüş demektir. Bir Çinli ünlü ve destursuz girerse o da ölmüş sayılır.</p>

  <p>-Fakat Hakan Hatun!?..</p>

  <p>- Cong-Tsung'un annesi mi?.. Şimdiye kadar bizim zorumuz olmadan girmediği, sevimsiz bulduğu bu yere şimdi niçin girmek istesin?.. Hem, biliyorum ki, Hakan Hatun buraya girebildiği gibi her yere de girebilir. Hiç olmazsa burası başkalarının gözünden uzak ve Hakan Hatun'un en sevmediği yer.</p>

  <p>Büyücü bu sözleri söylerken direklerin arasında bir gölgenin kımıldadığını göremedi.</p>

  <p>Adım adım arkalarından izlerine basarak gelen bu gölge, onların bütün konuştuklarını duyuyordu.</p>

  <p>Büyücü, Tanrıevinin önüne gelince çevresine bakındı. Sonra sol taraftaki taş oyuklardan birine elini soktu. Kocaman bir anahtar çıkardı. Koridorun sonundaki demir kapıyı açtı. İçeriye girdiler.</p>

  <p>Burası Siganfo Sarayının Tanrıeviydi. Büyücünün bölüğünden gelen bu koridordan başka, birisi bahçeden, diğeri de Hakanın bölüğünden iki yol daha bu kutlu yere geliyordu. Fakat eğlence ile uğraşan Hakan Hatun'un ünlü Buda'yı görmek aklından bile geçmediğinden, yollardan birisi olduğu gibi bırakılmış, diğeri de haftada bir gün açılıyor, uşaklar taşları yıkayıp temizliyorlar, yerlere renkli hasırlar seriyorlardı. O gün, iki saat süren bir din oyunu oynanıyor, sonra herkes tekmil günahlarından bu bir saat içinde kurtulmuş gibi dağılıp yeni günah işlemeye gidiyorlardı.</p>

  <p>Fakat bu oyunlarda Hakan Hatun ile âşığı Si-Ye-U çokça bulunmazlardı. Bu evin, yolların karşısına gelen köşesinde büyük bir Buda barkı vardı. Barkın sol köşesinde bir taş masanın üstünde arabada getirilen ve Yü-Hen-Gü'nün güzelliğini anlata anlata bitiremediği Türk kızı yatırılmıştı.</p>

  <p>Si-Ye-U koşa koşa masaya doğru atıldı, eğildi. Sessiz duran kızın yüzüne baktı.</p>

  <p>Hakan Hatun'un artık porsumuş vücudu, kırışan yüzüyle şu masada yatan parlak yüzlü, gergin derili kız arasında ne kadar ayrılık vardı.</p>

  <p>Hayatında bu kadar sevindiğini bilemiyordu. Senelerden beri özlediği bir şeye kavuşmuş olacaktı. Artık Hakan Hatun'dan bıkmıştı... Canı taze ve körpe kızlar istiyordu.</p>

  <p>Şimdi gözünde Çin Hakanlığı, saray, para, hiç bir şey yoktu. Yalnız bu canlı ve yumuşak vücutlu kızı görebiliyordu:</p>

  <p>- Çok güzel!., diye kekeledi.</p>

  <p>Fakat bu arada açık kalan kapıdan bir kafa uzanmış. Salak'm soluk yüzü gözükmüştü. Bayı Cong-Tsung'un buyruğunu yapıp kendi canını kendi eliyle götürüp cellâda veremeyen serseri kırgız, saraydan daha uygun bir çağda dışarıya fırlayabilmek için bu yere gizlenmişti. Şimdi Hakan Hatun'un âşığı, Cong-Tsung'un düşmanı bulunan Si-Ye-U'nun genç kızı nereye saklamış olduğunu da öğrenmiş bulunuyordu.</p>

  <p>Bu sırada Si-Ye-U, gözetlendiğini bilmediğinden, kızın üzerine iyice eğilmişti.</p>

  <p>- Uyanacak mı, uyanacak mı?., diye homurdandı.</p>

  <p>Büyücü çarpık bacakları üzerinde doğruldu. Onun kulağına eğildi:</p>

  <p>- Burada olmaz, hana götürünüz.</p>

  <p>- Hana mı?.. Şeytan yolunda mı?</p>

  <p>- Evet... Kimse bilmez... Fakat bir kere hana ben gidip bakayım. Zaten kız da yavaş yavaş kendine geliyor. Bağırmasının önüne geçiniz yeter. Sonra kucağınıza alır, götürürsünüz. Burası tehlikeli bir yer.</p>

  <p>Büyücü, bu sözleri söyler söylemez, Buda'nın arkasına gitti, orada büyük bir halka gözüküyordu. Bu halkaya bütün kuvvetiyle asıldı. Geniş bir taş ağır ağır açıldı. Kocaman bir taş sanılan bu yerde taş rengine boyanan bir tahta kapaktan başka bir şey yoktu. Derin ve ucu gözükmez karanlık bir yolun merdivenleri gözüküyordu. Büyücü Yü-Hen-Gü koşa koşa bu yolda kayboldu.</p>

  <p>Genç Si-Ye-U yalnız kalmıştı.</p>

  <p>Kızın üzerine tekrar eğildi. Bu genç kızı kaçırmak istiyordu. Korka korka çevresine bakındı.</p>

  <p>Kızın üzerine eğildi. Entarisi yırtılmış, aralığından kabaran göğsü gözüküyordu. Oraya eğildi.</p>

  <p>Fakat nefesinin sıcaklığı kızı uyandırmıştı. Ürktü, geriye çekildi.</p>

  <p>Yü-Hen-Gü'nün anlattığı gibi, genç kız uyanıp göz kapaklarını açmak istediği halde kirpikleri birbirine dolandığından açılamıyordu.</p>

  <p>Çekik birer badem gibi yassı gözlerini açtı. Ufacık elleriyle göğsünü kapattı. Birdenbire sıçradı:</p>

  <p>- Neredeyim?.. Neredeyim?., diye haykırdı.</p>

  <p>Bu ses, baygın gözlerin rengi, bu bakış Si-Ye-U'yu çıldırtma-ya yetmişti. Gözleri kaymış, ağzının kenarından salyaları akıyor, korkunç bir şekilde sevincinden çırpınıyordu. Elleriyle kızın ellerini tutmak istedi:</p>

  <p>- Korkma!.. Korkma... Seni seven, senin için ölmeyi göze alan birisinin yanındasın! diyebildi.</p>

  <p>Genç kız onun ellerini öyle bir itiş itti ki, genç âşık bir kere olduğu yerde sendeledi. Kız onun şaşkınlığını görerek yere atladı. Belki kaçacaktı. Fakat Si-Ye-U atıldı. Onun eteklerine sarıldı:</p>

  <p>- Oh!.. Nereye?.. Seni bırakır mıyım sanıyorsun?., diye homurdandı.</p>

  <p>Bu karanlık, loş odada genç kızla gözleri dönen Hakan Hatun'un âşığı birbiriyle uğraşmaya başladılar. Si-Ye-U kızın vücudunun sıcaklığını, yumuşaklığını duyuyor, onu bırakmamak istiyor, genç kız da kaçmak için elleriyle gözü kararan bu edepsizin uzun saçlarını yoluyor, ufacık tekmeleriyle karnını deşiyordu. Si-Ye-U kesik kesik:</p>

  <p>- Seni bırakmam!.. Seni bırakmam!.. Sen benim için cihansın!.. Sen bir Çin Hakanlığından, bir porsuk Hakan kadından, binlerce deve yükü altından daha hoşsun!., diye söyleniyordu.</p>

  <p>Yüzü, gözü ağzından akan salyalardan, alnından sızan kan ve ter tanelerinden iğrenç bir şekil almış, külahı başından uçmuştu.</p>

  <p>- Sen benimsin, sen bir porsuk kocakarıdan...[1]</p>

  <p>Sözünü bitiremedi. Korkunç bir ses Tanrıevinin içini inletti. Büyük bir şangırtı ile Hakan dairesinin kapısı çatırdayıp açıldı.</p>

  <p>Sevgili oğlu Gong-Tsung ardında olduğu halde, Hakan Hatun Vu-He-Ü içeriye girdi.</p>

  <p>Gözlerinden şimşekler çakıyordu.</p>

  <p>- Ünlü Si-Ye-U şaşkın şaşkın kırılan kapıya bakıyordu. Ağır ağır olduğu yerde doğruldu. Hakan Hatun'un kızgınlıktan büzülüp büsbütün korkunç bir şekil alan yüzünü, onun arkasında üstünlü-1 Türkler, Çin Hakan Hatunu Vu-He-Ü'ye Kocakarı derler.</p>

  <p>günden doğan bir sevinçle yonca görmüş erkek bir eşek yavrusu gibi sırıtan oğlu Cong-Tsung'u, onların arkasında da gözlerini göğe dikip ellerini kavuşturarak, sanki bu işi kendi yapmamış gibi sessizce duran Salak'ı, daha arkada da omzunda baltası parlayan cellâdı gördü.</p>

  <p>Her şeyin bittiğini, her şeyin söndüğünü anladı. Hakanlık, saray, yıllardan beri biriktirdiği paralar, hepsi uçup gitmişti. Güzel Türk kızı kendisinden iki adım ötede, olanı biteni anlamamaktan doğan bir şaşkınlıkla donup kalmıştı.</p>

  <p>Koca olmuş Hakan Hatun:</p>

  <p>- Nasıl? Ünlü bir yerde kötü kızlar, böyle şırfıntılar saklıyorsun ha! diye haykırdı.</p>

  <p>Si-Ye-U ne yapsa, ne etse kellesinin üstünde cellâdın palasının sallandığını görüyordu. Acı acı güldü ve deli gibi bağırdı:</p>

  <p>- Aşkını, sevdiğini güzel bir kızda bulan adam için ünlü yer yoktur. Her yerde sevişebilirim.</p>

  <p>Senden de, senin porsuk bir dere kaplumbağasını andıran yüzünden de, artık bıktım. Oğlunu öldürüp bana vermek istediğin Çin Hakanlığı da senin olsun, ben kaçıyorum! Ben bulduğum güzellik tanrısıyle birlikte kaçıyorum! diye haykırdı.</p>

  <p>Hakan Hatun'a fenalıklar geliyordu. Yüzünün bir dere kaplumbağasına benzetilmesi o kadar ağrına gitmeyecekti. Fakat eski âşıkının eline geçirdiği kızın güzelliği ve bu güzellik karşısında alçak Si-Ye-U'nun kendisine sunulan Hakanlık, saray, servet gibi şeyleri çiğneyip gitmek istemesi çok ağrına gitmişti.</p>

  <p>Eğer Si-Ye-U ayaklarına kapanıp yalvarmış olsaydı belki suçunu hoş görürdü. Fakat şimdi asla!</p>

  <p>Oğlunun koluna sarıldı:</p>

  <p>- Cong-Tsung, en ünlü Çin Hakanlığının biricik inseri!.. Hakan annene bir soysuzun kötü sözler söylemesine daha ne kadar göz yumacaksın? diye inledi.</p>

  <p>Cong-Tsung kendi tarafına dönen bu şans oyunu karşısında sarhoş olmuştu. Annesinin ve âşıkının kendi karşısında düştükleri bu gülünç halin tadını doya doya içine çekiyordu. Si-Ye-U "Bana aşk gerek" diyerek Hakanlığı bıraktığını söylüyor, kendisini zindanlara attırıp öldürtmek isteyen anası, oğluna sığınıyor. "Çin Hakanlığının inseri" diye yalvarıyordu. Bütün bunlara bağlı olarak Beyaz Ayı Hanında elde etmek istediği halde Si-Ye-U'nun adamı tarafından kaçırılan kız da eline düşüyordu. Şansı dönmüştü. Tanrı yardım ediyordu.</p>

  <p>- Cellât, vur bunun başını!., diye buyurdu. Bu, onun ilk Hakanlık buyruğu idi.</p>

  <p>Cellâtlar ağır ağır ilerlediler. Fakat Si-Ye-U yan gözle, büyücü Yü-Hen-Gü'nün çıktığı açık kapıya bakıyordu. Bu karanlık yoldan bal gibi kaçabilirdi.</p>

  <p>Cong-Tsung'un buyruğuna kahkahalarla güldü. Birdenbire atıldı. Güzel kızı kaptığı gibi kucağına aldı, karanlık yola doğru koşmak istedi.</p>

  <p>- Cellât!.. Cellât ha!.. Benim canım daha ölmek istemiyor!.. Yaşayacağım! Hem aşk ile, sevgi ile yaşayacağım!., diye haykırdı.</p>

  <p>Kendi bulunduğu yerle cellâtların bulunduğu yer arasında en aşağı kırk adımlık yol vardı.</p>

  <p>Halbuki açık oyuk dört adım ötesinde duruyordu.</p>

  <p>Hakan oğlu da bu kapıyı şimdi görmüştü.</p>

  <p>- Kaçtı!., diye haykırdı.</p>

  <p>Si-Ye-U kapıya doğru atıldı. Fakat atılmasıyle gerilemesi bir oldu. Karanlık geçidin önünde uzun boylu, çatık kaşlı, elinde kılıcı parlayan bir genç, kartal bakışı gibi keskin gözlerini kendisine dikmiş, bakıyordu.</p>

  <p>Cong-Tsung bu adamı görmüştü:</p>

  <p>- Beyaz Ayı Hanındaki Si-Ye-U'nun adamı, diye homurdandı. Salak:</p>

  <p>- Boz kurtlu adam! diye bağırdı.</p>

  <p>Si-Ye-U bu adamı hiç bir yerde görmemişti. Bu adam Cong-Tsung'un hakanlık, kendisinin de aşk düşmanı idi.</p>

  <h1 id="sigil_toc_id_4">SIGANFO HANI</h1>

  <p>Siganfo Sarayının hemen iki yüz adım ötesinde büyük ve kalın duvarları dört-beş adım eninde bir han vardı ki, Çinliler buna Siganfo Hanı diyorlardı. Siganfo Hanı Hakanların sarayı ile aynı adı taşırdı ama hiç de bir saraya benzemezdi. Bir saraydan çok, bir alay atlının barınmasına yarar, büyük bir ahırı andırıyordu.</p>

  <p>Hakan Hatun'un âşıkı Si-Yen-U'nun arabası arkasından at koşturup yetişemeyen genç, sarayın kapılarının kapandığını görünce atını doğru bu hana sürmüştü.</p>

  <p>Cong-Tsung'un Si-Ye-U'nun adamı, Salak'ın boz kurtlu adam ve Yasalar Başbuğunun da Gültekin sandığı delikanlı, hanın demir kapılı büyük kapısından içeriye korkusuzca girdi. Hancı gerek atın güzelliğinden, gerek delikanlının üstündeki silâhların değerinden bir zengin yolcu ile karşılaştığını anlamış, koşmuştu.</p>

  <p>Delikanlı atından yere sıçradı. Hızlı hızlı soluyan atının alnından öptü. Dizginlerini hancıya fırlattı. Kesik, tek tek buyrukla şunları istedi:</p>

  <p>- Nereye koyacaksın göreyim!.. İyi bak!.. Şimdi hemen yem vermesinler... Önce gezdir... Bana yiyecek ve uyuyacak yer ver.</p>

  <p>Bu yüksekten konuşma karşısında hancı saygıyla yerlere kadar eğildi. Yabancının değeri, emir verişindeki keskinlikten de belli oluyordu.</p>

  <p>Genç, avluyu süzdü. Yere büyük, kalın taşlar döşemişlerdi. Sol yanında arabalık ve atların ahırı gözüküyordu. Duvarların dibinde kırk-elli yolcu deve kılından çadır kurmuş oturuyor, kendi yiyeceklerini hazırlıyor, çamaşırlarını yıkıyorlardı. Bu kalabalık arasında Yahudi bezirganlar, ta Hint'ten, Yemenden, Bizans'tan, Roma'dan gelen cins cins sertler vardı.</p>

  <p>Eğer Yasalar Başbuğunun düşündüğü gibi bu genç Gültekin ise, kafasını getirene verilecek olan altınların çokluğu karşısında bu serserilerin, kabadayıların belki de yarısından çoğu onu öldürmek için canlarını bile ortaya koyacaklarından çok atılgan, kendine güvenir bir bahadır olmalıydı.</p>

  <p>Genç yabancı çevresini süzdü. Beyaz Ayı Hanındaki kavgadan yırtılan donlarının ötesini, berisini eliyle düzeltti. Kalpağını arkaya doğru attı. Avludan geçti, hapın kapısından içeriye girdi. Burası ufak bir sofa idi. Bir merdiven üst kata çıkıyor, bir kapı da yolcuların kışın oturmalarına yarar büyük bir sofaya açılıyordu.</p>

  <p>Yolcu, arkasında boz kurtla, bu sofaya girdi.</p>

  <p>Köşede, ocağın yanındaki bir kapıdan, elbiseler, arpa, sucuk, un satan bir dükkâna, ayrıca saç üstünde kızdırılmış pide ile kavrulmuş et satan bir aşçıya geçiliyordu. Genç, ocakla aşçı dükkânının bulunduğu yerin ortasına oturdu.</p>

  <p>Böylece ocağın iri taşlan arasında kayboluyordu.</p>

  <p>Aşçının getirdiği pideden bir lokma boz kurta attı. Kendisi yemeye kalmadan hancı badi badi koşarak içeriye girdi. Arkasında sarın kolcularından oldukları kılıklarından belli iki cilasın vardı.</p>

  <p>Genç adam elindeki pide lokmasını hiç bir şey görmüyormuş gibi ağzına attı. Arkasını döndü.</p>

  <p>Bu dönüşle kılıcını bacaklarının arasına almış oluyor, ensesinden aşağı da su katılmadık bir Çinli gibi bir saç örgüsü sarkıyordu.</p>

  <p>Hancı gencin önünde saygıyle eğildi:</p>

  <p>- Hoş görünüz, birkaç şey soracağız! diye kekeledi.</p>

  <p>Sonra yabancının, dik dik yüzüne baktığını görünce sıkıntısından kıpkırmızı kesildi.</p>

  <p>Boğuluyormuş gibi kekeleyerek şu sözleri ekledi:</p>

  <p>- Ünlü Hakanlığın buyruğu... Hanımıza gelen her yolcuya soruyoruz. Hoş, bizim hanımızda ne işi var ya? İşte bu kahramanlar da Yasalar Başbuğundan buyruk aldıklarından herkese soruyorlar. Adınız, adınız?., diye kekeledi.</p>

  <p>Yabancı, hancıyı olduğu yerden iki adım fırlatacak kadar dik bir sesle sordu:</p>

  <p>- Ne olacak?</p>

  <p>- Hiç ne olacak? Ne yapacağız sanki? Gültekin'i, hani şu miskin göçebe Türklerin başbuğu olmak isteyen Gültekin'i yoldaşınız Yasalar Başbuğu arıyor da... Başını getirene dört at yükü altın... Ünlü Buda bizi korusun. Hanında, evinde saklayana da cellâdın satırı var.</p>

  <p>- Ha, şu bekçilerin davulla bildirdikleri buyruk mu?</p>

  <p>Genç, çizmesinin tozlarını silmek istiyormuş gibi ayaklarını uzatıp birbirine çarptı. Böylece uzun bacakları hancının burnuna kadar dayanıyordu.</p>

  <p>Ağzına kocaman bir lokma pide attı. Öksürüyormuş gibi sordu:</p>

  <p>- Adım mı?</p>

  <p>- Evet!</p>

  <p>- Gültekin!..</p>

  <p>Eğer gökten yıldızlar patır patır yere düşse hancı ile iki cilasını ancak bu kadar sersemletebilirdi.</p>

  <p>Bir müddet alık alık birbirlerine bakındılar. Gene ilk önce kendine gelen hancı oldu. Zeki bir gülüşle, sapsarı dişlerinin en di-bindekilerini gösterecek kadar ağzını yayarak sırıttı:</p>

  <p>- Fakat saygı değer başbuğ, buyruk zorludur. Sayın yoldaşınız verdiler. Bizimle eğleneceğinize adınızı söyleyiniz.</p>

  <p>Gencin sözünün bir alay olduğunu şimdi anlamış gibi cilâsınlar da güldüler ve saygıyla yerlere kadar eğilerek sordular:</p>

  <p>- Buyruğu Yasalar Başbuğu Çang-Fungi vermiştir. Bahadır, adınız?</p>

  <p>- Gidin, Yasalar Başbuğuna da burada olduğumu söyleyin, gelsin beni görsün.</p>

  <p>Sonra çizmesinin, kuzu derisinden kabarık koncuna sokulu kırbacını çekti:</p>

  <p>- Adım Gültekin'dir. Sizin pis isteklerinize uysun diye başka ad takamam. Şimdi kuyruğunuzu toplayın bakalım.</p>

  <p>Bu sözler o kadar sertti ki, karşılarındakinin büyük bir kumandan olup adını gizlemek istediğini sanan hancı ile cilâsınlar yerlere kadar eğilerek geri geri dışarıya çıktılar.</p>

  <p>O zaman hancı cilâsınlara döndü. Kızgın bir sesle haykırdı:</p>

  <p>- Ben size demedim mi? Her önüne gelene adı sanı sorulur mu?.. Ya kalkıp bizi gebertseydi.</p>

  <p>Belki bir bay oğlu!..</p>

  <p>- İyi ama!..</p>

  <p>- Aması, maması yok... Şuraya saray iki adım, burada bu kadar yiğit var. Ben artık kimseye adını soramam, siz bildiğinizi yapın. Şimdi de aldığınız bu emri varın gidin, Yasalar Başbuğuna söyleyin bakalım!</p>

  <p>Hancı ile cilâsınlar bir Çinli filozof görüşüyle böyle herkese adını sorup başlarını belâya sokmaktansa bu işi yapmış görünmekte anlaştılar. Çekilip gittiler.</p>

  <p>Bu arada içeride tuhaf olduğu kadar da korkunç bir oyun başlıyordu.</p>

  <p>"Ben Gültekin'im!" derken gencin alay mı ettiği, sahi mi söylediği belli olmamıştı.</p>

  <p>Fakat başlarını derde sokmak istemediklerinden bunu alay niyetine alan hancı ile kolcular uzaklaşınca, genç, omuzlarını silkti.</p>

  <p>Pidesini rahatça yemek için olduğu yerde döndü, böylece büsbütün kayboluyor, ocağın taşları arkasında gözükmüyordu. Artık avluda bağrışan bezirganların şamatasından başka bir şey duyulmuyordu.</p>

  <p>Sonra duvarın içinden vuruluyormuş gibi ocağın taşları güm-ledi. Titredi.</p>

  <h1 id="sigil_toc_id_5">DUVARIN İÇİNDEN ÇIKAN ADAM</h1>

  <p>Yabancı genç de bu sesi duymuştu. Ayckları dibinde yatan boz kurt kulaklarını dikti, burnunu ileri doğru uzattı. Fakat kendisini iyice duvara dayayan yabancı, kurdun başına vurdu, kısık bir sesle buyurdu:</p>

  <p>- Uslu otur Asena!..</p>

  <p>Asena olduğu yere büzüldü. Duvara hâlâ vuruluyordu.</p>

  <p>Bu sesler şimdi daha kuvvetli çıkıyordu. Hancının gene badi badi koşarak içeriye girdiği görüldü. Miyop gözleriyle çevresine bakındı. Sofrada, kimseyi göremeyince koştu. Ocağın karşı tarafında is ve sinek pisliğinden siyah olmuş bir tahta kapının önüne gitti. Bu karanlık sofada, iyi görmesini bilmeyen bir göz, tahta kapıyı sezemezdi.</p>

  <p>Yabancı, gözünü ocağın kenarındaki oyuklara dayamış, hancının yapacağı bu garip işi gözlüyordu. Bir şeyler olacağını sanki hissediyordu.</p>

  <p>- Giriniz!., diye seslendi.</p>

  <p>Ayı derisinden külahını gözlerinin üzerine kadar indirmiş olan büyücübaşı Yü-Hen-Gü'nün kuru ve sivri yüzü gözüktü.</p>

  <p>Sol omuzu yerde, sağ omuzu çapraz bir şekilde kapının aralığından taşarak içeriye girdi.</p>

  <p>Birer cam boncuğu andıran bakışlarıyla çevresini süzdü:</p>

  <p>- Kimse yokmuş, iyi!., dedi. Şimdi geliyoruz. Hancı, saygıyla yerlere kadar eğildi.</p>

  <p>- Buyruk ve dilek ıssımızındır.</p>

  <p>- Odada kimse yok mu?</p>

  <p>- Böyle bir şey aklınızdan geçmesin!</p>

  <p>- Sesimizi kimse duymaz ya...</p>

  <p>- Kimseler...</p>

  <p>- Şimdi bir kadınla geleceğiz... Sen yukarıya çık!.. Çevremizi boşalt.</p>

  <p>' Büyücü geri geri yürüyerek çekildi.</p>

  <p>Hancı, alacağı bahşişin büyüklüğünü düşünerek sırıttı. Ellerini oğuştura oğuştura arkasına döndü.</p>

  <p>Dönmesiyle birlikte korkusundan buz gibi donması bir oldu.</p>

  <p>Kendisini kimse görmediğini sanırken, yabancı delikanlının karşısında durduğunu görüyordu.</p>

  <p>Bu yabancı, elini tokat gibi havada sallayarak:</p>

  <p>- Sus! diye sanki buyruk veriyordu.</p>

  <p>Fakat gencin sol eliyle ensesinden tuttuğu boz kurda gözü ilişince çeneleri bir demir kilit vurulmuş gibi, birbirine geçti, kapandı kaldı.</p>

  <p>Canavar, dudaklarını sıyırmış, sivri dişlerini gösteriyordu. H^ncı sustu.</p>

  <p>Yabaıcı, onun üzerine atıldı. Başından külahını çekti aldı. Bir yumrukta ağzına tıktı. Bağladı.</p>

  <p>Ocağın arkasına yerleştirdi. Bu işlerde çok usta olduğu gözüküyordu. Sonra soğukkanlılığını hiç bozmadan Büyücübaşının kaybolduğu kapıyı açtı, içeriye girdi.</p>

  <p>Asena da önünde gidiyordu. Bu karanlık yolda bir yıldırım gibi ilerliyorlardı.</p>

  <p>Büyücübaşı arkasından gelen belânın büyüklüğünden habersiz, sevincinden oynaya oynaya, etekleri zil çalarak ilerliyordu.</p>

  <p>Birdenbire irkildi. Çevresinde her zaman alışık olduğu karanlıklar içinde bir tehlike arayan kulaklar; arkasından gelen ayak seslerini duymuştu.</p>

  <p>Bütün vücudundaki kılların diken diken olduğunu duydu. Alnında birer bakla tanesi kadar kocaman soğuk ter taneleri belirmişti. Herkesi korkutan Büyücübaşı, herkesten daha korkaktı.</p>

  <p>Arkasından bir şey geldiğini sezmişti.</p>

  <p>Fakat gelen kimdi?</p>

  <p>Ufacık vücudunu duvara yapıştırdı. Nefesini kesti, boncuk gibi parlak ve yuvarlacık gözlerini karanlık yola dikti.</p>

  <p>Böylece gelenler onu görmeden geçip gideceklerdi. Ayak sesleri gittikçe yaklaşıyordu.</p>

  <p>Fakat yeni bir büyük korku. Büyücübaşının bütün vücudunu sardı, soğuk bir ürperme, başına doğru yükseldi.</p>

  <p>Yerde sürünerek bir şey geliyordu. Acaba yalancıktan yardımına çağırdığı cinler şimdi sahiden öc almaya mı geliyorlardı?</p>

  <p>Bir hayvan...</p>

  <p>Korkunç bir çığlık, bu karanlık geçidi inletti.</p>

  <p>"Asena" gelmiş, senelerden beri yıkanmayan büyücüyü, pis kokusundan seçerek gırtlağına yapışmıştı.</p>

  <p>Koca Asena'nın boyu, büyücünün altı karışlık boyundan çok uzundu. Bu dehşetli ağırlığın altında biçarenin bacakları büküldü, gözünde kıvılcımlar belirdi.</p>

  <p>Fakat yabancı da bu çağda yetişmişti. Asena'yı ensesinden tuttu. Büyücübaşının üzerinden çekti, aldı.</p>

  <p>Göğsündeki ağırlığın kalktığını duyan Yü-Hen-Gü rahat bir nefes aldı, olduğu yerde şöyle bir doğruldu, duyanların yüreklerini yaralayacak kadar acıklı bir sesle:</p>

  <p>- Bana acıyınız, bana kıymayınız, diye inledi.</p>

  <p>Yabancının, bu karanlık geçitte parlayan kılıcından ve iki göz-bebeğinden başka bir yanı gözükmüyordu.</p>

  <p>Korkunç bir sesle:</p>

  <p>- Sen kimsin?!., diye sordu. Büyücübaşı inledi:</p>

  <p>- Yü-Hen-Gü denilen bir budala, Tanrının her insana bol bol verdiği vergilerden bile payını alamamış bir sersem, bir cüce, bir kambur, bir budala.</p>

  <p>Yabancının açımını kazanmak için Yü-Hen-Gü kendi eksik yanlarını çoğaltarak bir bir sayıp dökecekti. Fakat o sert bir sesle buyurdu:</p>

  <p>-Kalk!..</p>

  <p>Büyücübaşı, titreye titreye ayağa kalktı. Söylediği gib'i cüceliği, kamburluğu, sersemliği belirmişti ama budalalığı henüz sözde kalıyordu. . ¦&gt; Yabancı tekrar sordu:</p>

  <p>- Bu yol nereye gidiyor?</p>

  <p>- Siganfo Sarayı Tanrıevine!</p>

  <p>- Sen oradan mı geliyordun?</p>

  <p>- Evet noyan!</p>

  <p>- Kim var orada?! Büyücübaşının söyleyecek hali yoktu:</p>

  <p>- Si-Ye-U var bayım! dedi.</p>

  <p>- Kocakarının âşıkı mı?</p>

  <p>- Evet bay!</p>

  <p>- Başka!?</p>

  <p>- Başka mı?..</p>

  <p>Büyücübaşı kekeledi, ne cevap vereceğini bilmiyordu. Yabancı:</p>

  <p>- Söyle be adam!., diye bağırınca, karşısındaki yabancının buyruğuna girdiğini sezdi.</p>

  <p>- Bir kız!., dedi.</p>

  <p>O zaman yabancı, büyücüyü itti, yere fırlattı, bu kuvvetli itişle adamcağız karanlık geçidin bir köşesine yıkıldı. Yabancı, boz kurdu geride bırakacak bir hızla Tanrıevine doğru koştu.</p>

  <p>Tam Si-Ye-U genç kızı kapmış, geçitten kaçmak isterken karşısına çıktı, yabancı korkunç bir sesle Si-Ye-U'ya:</p>

  <p>- Bırak onu!., diye haykırdı.</p>

  <p>Bu sesteki kuvvet Si-Ye-U'nun kollarını gevşetti. Genç kız kurtuldu, yabancıya bir kez baktı, tanımıştı.</p>

  <p>- Ah, sen misin?! diye haykırdı, koştu. Kollarının arasına atıldı. Atılışındaki hızdan ona çok güvendiği belli oluyordu.</p>

  <p>Bu genci Hakan Hatun tanımıyordu. Si-Ye-U ise hiç görmemişti.</p>

  <p>Yalnız Cong-Tsung onu tanıyordu.</p>

  <p>Hakan Hatun'un bütün kanı tepesine çıkmıştı.</p>

  <p>Oyuktan çıkan yabancıya karşı bağırdı:</p>

  <p>- Burada ne arıyorsunuz? Yabancı, kızı arkasına doğru itti:</p>

  <p>- Şöyle geç Ulufer! diye haykırdı. Sonra iki adım ilerledi. Her halde Hakan Hatun'u tanımıyordu:</p>

  <p>- Burada sen ne arıyorsan, ben de onu arıyorum! dedi.</p>

  <p>Hakan Hatun sarardı. Acuna geldiği günden beri ilk defa böyle kabadayıca bir söz duyuyordu:</p>

  <p>- Sus, köpek!., diye haykırdı. Genç, kaşlarını çattı:</p>

  <p>- Bu sözleri bir erkek olarak söylemiş olsaydın kanınla öderdin! Fakat senin gibi bir kocakarı ne söylese darılmam.</p>

  <p>Hakan Hatun'un rengi yeşilleşti. Hem yabancıyı, hem Si-Ye-U'yu göstererek cellâtlarına bağırdı:</p>

  <p>- Şimdi şurada bu ünlü tanrıevini pis ayaklarıyla kirlettikleri için bunları gebertin!.. Kaç kere buyuracağım, hâlâ duruyorsunuz, gebertin! diye bağırdı.</p>

  <p>Dört cellât atıldılar.</p>

  <p>Delikanlı, Ulufer diye seslendiği kızı sol koluyla kavradı. Geldiği yola doğru atıldı.</p>

  <p>Belki de kaçıp kurtulacaktı. Fakat oyuk kapanmıştı.</p>

  <p>Oyuğun önünde çarpık bacakları üzerinde kocaman kamburunun ağırlığını taşıyabilmek için terazileniyormuş gibi sallanan Büyücübaşı Yü-Hen-Gü gözüküyordu.</p>

  <p>Cellâtlar atıldılar.</p>

  <p>Si-Ye-U gözlerini yumdu.</p>

  <p>Ulufer, korku ve dehşetten tüyler ürpertici bir çığlık attı.</p>

  <h1 id="sigil_toc_id_6">BÜYÜGÜBAŞI ARPAKÇI YÜ-HEN-GÜ</h1>

  <p>Bu son iş, oyuğun birdenbire kapanışı ve önünde de Büyü-cübaşının gözükmesi, başta Hakan Hatun Vu-He-Ü olmak üzere herkesi sevindirmişti.</p>

  <p>Cong-Tsung seviniyordu.</p>

  <p>Çünkü genç kız kaçırılmamıştı. Henüz kendi elinde sayılabilirdi.</p>

  <p>Si-Ye-U seviniyordu. Çünkü, büyücü onu ölümden kurtaracaktı. Ancak kendi Hakanlığı büyücünün dileklerini yerine getirebilirdi.</p>

  <p>Hakan Hatun Vu-He-Ü seviniyordu.</p>

  <p>Çünkü, büyücü ilerlemiş, Siganfo Sarayında senelerden beri babalarının yaşayıp keyif sürdükleri taçsız Hakanlığa güvenerek bacakları üzerinde doğrulmuş, onun kulağına şu sözleri söylemişti:</p>

  <p>- "Saygıdeğer anamız bizi hoş görsünler, büyük bir yanlışlığa kurban oluyorlar. Kendilerini seven ve Çin Hakanlığı işini başaracak tek insan olan Si-Ye-U'yu öldürüyorlar. Meydan oğlunuza mı kalacak?.. Tang oğullan gene mi dirilecek?.. Size yar olacak Si-Ye-U'dan daha yakışıklı gözüpek kim bulunabilir? Ufak tefek anlaşmazlıklar hoş görülmelidir. Bir daha hiç bir erkeğin kollarında Si-Ye-U'nun gücünü, tadını bulamayacaksınız."</p>

  <p>Bu sözler yerini buldu. Hakan Hatun âşıkını öldürmek, kendisiyle yıllardan beri seviştiği güçlü, kuvvetli Si-Ye-U'yu büsbütün elden kaçırmak istemezdi. Onu yalnız korkutmak istemişti.</p>

  <p>Fakat oğlundan da çekiniyordu.</p>

  <p>Büyücü bunu da sezdi. Tekrar bacakları üzerine yükseldi:</p>

  <p>- Ünlü Buda böyle istiyor! diye haykırdı. Buyurunuz, oğlunuz Cong-Tsung ve adamları çekilsinler!..</p>

  <p>-Fakat?!.</p>

  <p>- Bir şey olmaz, bu delikanlı da bir şey yapmayacaktır.</p>

  <p>Hakan Hatun birdenbire gökten düşer gibi bu işin içine girip ortalığı yatıştıran büyücünün sözlerine uymuş, kıvranıyordu. Oğluna döndü:</p>

  <p>- Siz çıkınız! dedi.</p>

  <p>Hakan Hatun'un oğlu çıkıp çıkmamayı düşünüyordu.</p>

  <p>Fakat anasının bir kere kafası kızarsa kendisinin yeniden Siganfo Sarayından Fan-Ling'e sürüleceğini de biliyordu. Adamlarını topladı.</p>

  <p>Bu güzel kızı almak istediği kadar, bu gözüpek ve kuvvetli genci de yiğitleri arasına sokmak istiyordu.</p>

  <p>Şimdi koca Tanrıevinde görünürde beş kişi vardı.</p>

  <p>Hem kendi canını, hem dostunun canını, hem de işlerini kurtarmış olmaktan doğma bir sevinçle ellerini oğuşturan arpakçı Yü-Hen-Gü, âşıkını tatlı bakışlarla süzen ve hemen barışmaya hazır Hakan Hatun Vu-He-Ü, sonunun ne olacağını düşünen Si-Ye-U, şaşkın şaşkın birbirine sarılmış dövüşün başlamasını bekleyen iki genç. Ve sonra!..</p>

  <p>Ve sonra da direklerin arkasına saklanıp kalan Salak!</p>

  <p>Hakan Hatun'u buraya getiren Salak'tı. Gizlenmek, kaçmak istediği halde, her nedense gene böyle belâlı işlere burnunu sokuyordu. Kim bilir ne istiyor, neler düşünüyordu? Belki de bir Çin Hakanlık tacı!..</p>

  <p>Yalnız kaldıklarını görünce Yü-Hen-Gü önce; iki genci süzdü.</p>

  <p>Sonra Hakan Hatun'a döndü, onları gösterdi:</p>

  <p>- Bu iki genci bırakacaksınız, yurtlarına gitsinler, dedi.</p>

  <p>- Bu da niçin?</p>

  <p>Büyücü tekrar onun kulağına kadar yükseldi:</p>

  <p>- Bırakacaksınız, dedi. Çünkü genç kızın ölümü, Si-Ye-U'nun yanında onun değerini çoğaltacaktır. Eğer bu genç onu alır, uzak diyarlara götürürse hiç bir şey kalmaz. Ele geçemeyecek olan bu aşk burada bitmelidir.</p>

  <p>-Fakat...</p>

  <p>- İlk işimiz bu olacaktır!</p>

  <p>Büyücünün düşündüğü büsbütün başkaydı. Gözleri parlıyordu. Yürüdü:</p>

  <p>- Kim var orada?., diye haykırdı.</p>

  <p>Salak saygıyla yerlere kadar eğilerek ilerledi. Büyücü onun kim olduğunu düşünmeden buyurdu:</p>

  <p>- Koş söyle!.. Ünlü saygı değer Hakan Hatun büyük bir gezinti yapacaklardır. Araba ve kırk cilâsınları şimdi Tanrıevinin arka kapısına gelsin!..</p>

  <p>Büyücü geri döndü.</p>

  <p>Hakan Hatun'un kedisi miyavlamış, aşk damarları gene kabarmıştı.</p>

  <p>Âşıkı Si-Ye-U'nun yanına yaklaştı. Büyücübaşı onların şu sözlerini işitti:</p>

  <p>- Sen iyilik bilmez bir alçak, bir köpeksin!..</p>

  <p>- Ünlü Hatun'umuz, fakat ben yalnız sizin bir köpeğinizim, başkalarının değil!</p>

  <p>- Ben sana bir yüce Hakanlık vermek istemiştim!..</p>

  <p>- Anlamaya çalışacağım!.. Bir delilik, bir sersemlik yaptım. Bağışlayın.</p>

  <p>- Peki! Demek ettiklerinden utanıyorsun! Şimdi benim arabama bu gençle bu kızı bindirip sarın dışına bırakacağız, gitsinler ve bir daha gelmesinler!..</p>

  <p>Si-Ye-U sararır gibi oldu.</p>

  <p>Çin Hakanlığı neyse ama! Fakat bu kızı da veremezdi ya. Adam sen de, bir kere Çin Hakanı olursa bunun gibi yüzlerce kızı ele geçirebilirdi. Kendini tuttu, deliliği bıraktı. Büyücü.</p>

  <p>- Buyurursanız şimdi bırakalım, dedi.</p>

  <p>Si-Ye-U ve Hakan Hatun birbirlerine sokuldular. Çcvrelerin-dekileri, Tanrıevini, her şeyi unutmuşlardı.</p>

  <p>Bu çağı kollayan Büyücübaşı, yabancı gencin yanına yaklaştı. Dört parlayan göz birbirleriyle çarpıştı. Büyücübaşı başını salladı:</p>

  <p>- Seni tanıdım, dedi.</p>

  <p>Korkunç bir sessizlik ortalığı kapladı. O zaman büyücü, ağır ağır şu sözleri söyledi:</p>

  <p>- Seni tanıdım! Sen benim canımı bağışladın! Ben de senin canını şimdi bağışlıyorum. Yalnız ismini bile söylersem bir daha Çin'den çıkamazsın! Fakat sen temiz yürekli bir babanın cesur, temiz yürekli oğlusun! Sen kardeşlerinin, insanların kurtarıcısı olacaksın! Seni bırakıyorum. Git.</p>

  <p>Bu gidişinle biliyorum ki. Çin Hakanlığı da yıkılacaktır. Sen, senelerden beri yüreğimde taşıdığım dileği, Tang oğullarının yıkılmasını başarabilecek ilk ve son adamsın!..</p>

  <p>Bu korkunç sözler, genç Ulufer'in yüreğine kadar işlemişti.</p>

  <p>Yabancı gence korku içerisinde daha çok sokuldu. Büyücü gibi o da ona güveniyordu. Gencin ağzından hiç bir söz çıkmıyordu, burnundan soluyordu.</p>

  <p>Dudakları kımıldadı. Şu sözleri söylediğini büyücü Yü-Hen-Gü hayret ve dehşetle duydu.</p>

  <p>Hayatında ilk defa bu kadar soğukkanlı bir adamla karşılaştığını görüyordu:</p>

  <p>- Atım Başko, Siganfo hanındadır. Boz kurt da karanlık yolda kaldı, ikisini de getirt!..</p>

  <p>Çinlinin ağzı bir karış açık kaldı. Ölümden kurtardığı bu adam karşılık olarak ona, uşağı imiş gibi iki buyruk vermişti.</p>

  <h1 id="sigil_toc_id_7">GULTEKİN</h1>

  <p>DÖRT atlı araba, önünde yol açan kırk cilasınla birlikte yıldırım gibi Siganfo Sarayından çıkıyordu. Bu kırk yiğidin arasında atı Başko'nun üzerinde keskin bakışlarıyla çevresini süzen yabancı genç de vardı.</p>

  <p>Yerleri öpecekmiş gibi eğilen Çinlilerin arasından geçen arabanın içinde iki kadın vardı.</p>

  <p>Biri, bu genç âşığıyla geçireceği tatlı saatleri düşünüp gözlerini süzen Hakan Hatun Vu-He-Ü, diğeri yüzünü gözlerine kadar siyah bir kumaşla kaplayıp bir köşeye büzülen Ulufer.</p>

  <p>İki de erkek vardı.</p>

  <p>Biri, Tang sülâlesini tam manasıyla bir daha doğrulamayacak kadar kökünden baltaladığını sanıp sevinen büyücü Yü-Hen-Gü, öteki Çin Hakanlığını artık avuçlarının içinde sanan ve bu fırtınayı da atlattığına sevinen Si-Ye-U...</p>

  <p>Hakan Hatun Büyücübaşıya seslendi:</p>

  <p>- Yü-Hen-Gü! Bu akşam her zaman verdiğin yeşil sudan isterim!..</p>

  <p>Gözlen parlayan büyücü, yan gözle koca olmuş kadına baktı:</p>

  <p>- Başüstüne ünlü Hatunumuz! dedi.</p>

  <p>- Bu genç kızla genç delikanlıyı bıraktığımıza iyi ettik değil mi?</p>

  <p>- Çok iyi ettik, sultanım!</p>

  <p>- Zorlu ve gözüpek bir Çinliye benziyor!..</p>

  <p>Arabanın önünde giden gence baktılar. Arkasından ta... atının kuyruk sokumuna kadar sallanan örgülü uzun saçıyla bu genç, su katılmadık bir Çinliye benziyordu.</p>

  <p>Hakan Hatun bu sefer Si-Ye-U'ya seslendi:</p>

  <p>- Sen, Si-Ye-U, sen ne dersin?</p>

  <p>- Siz ne derseniz, iyi der; siz ne isterseniz, iyi istersiniz derim sultanım!</p>

  <p>- Bundan sonra senden körükörüne bir bağlılık isterim.</p>

  <p>- Buyurunuz, uğrunuzda öleyim!</p>

  <p>- O kadar da ileri gitme. Ölmekliğine sıra gelince ben seni öldürmesini bilirim!..</p>

  <p>Korkunç bir sessizlik rüzgârı, arabanın içindekilerin arasından esti.</p>

  <p>Genç kız, hiç konuşmuyordu. Hakan Hatun genç kıza döndü:</p>

  <p>- Adın ne idi güzel kız senin? dedi. Genç kız titredi:</p>

  <p>-Ulufer!..</p>

  <p>- Oooo!.. Çok güzel bir ad... Dernek sen Türksün! Tam gön olacak bir kız... Peki, bu Çinliyi seviyor musun?</p>

  <p>- Hangi Çinliyi?</p>

  <p>Hakan Hatun arabanın önünde at koşturan yabancı delikanlıyı gösteriyordu. Genç kız şaşırdı.</p>

  <p>Kıpkırmızı kesildi:</p>

  <p>- Evet, diye kekeledi.</p>

  <p>- Onun adı ne?</p>

  <p>Büyücü söze karıştı. İşin kötü bir yola döküldüğünü görüyordu. Fakat artık sarın kapılarına da gelmişlerdi. Bekçiler Hakan Hatun'un kırk yiğidini görünce asma köprüyü indirdiler. Kapı açıldı. Araba fırladı, dışarıya çıktı.</p>

  <p>Biraz ilende durdular. Genç yabancı, atını sürdü, arabanın önünde durdu.</p>

  <p>Kapı açıldı, genç kız fırladı. Delikanlı bir kere eğildi. Belinden kavrayıp şahlanan atının ardına genç kızı çekti, yerleştirdi.</p>

  <p>Onun bu işini gözleyen Hakan Hatun Vu-He-Ü seslendi:</p>

  <p>- Delikanlı! Hem çok kuvvetli, hem çok cesursun!.. Adın ne senin bakayım?..</p>

  <p>Si-Ye-U Hakan Hatun'un kendi yanında başkasını övmesini çekemezdi. Kanı tepesine fırlamış, gözleri dönmüştü.</p>

  <p>Fakat genç, keskin bakışlarını, birer kurt gözü gibi parlayan gözlerini Vu-He-Ü'nün gözlerine dikti. Sanki gülüyormuş gibi dudakları bükülmüştü.</p>

  <p>Başından külahını çıkardı. Hakan Hatun'u selâmladı1.</p>

  <p>Hakan Hatun'un, uzun saçına bakarak bir Çinli sandığı gencin, o değme su katılmadık Çinliyi imrendirecek kadar güzel uzun örme saçı da külâhıyla beraber çıkmış, elinde sarkıyordu.</p>

  <p>Hakan Hatun bu saçın, külahın ardına tutturulmuş yapma bir saç olduğunu gördü. Ayaklarını vurdu.</p>

  <p>Genç, gözlerini yumdu. Sesi gökten geliyormuş gibi ağır ve gürültülü idi:</p>

  <p>- Ben, sizin kendinize köle, gön yapabileceğinizi sandığınız, elli senedir boyunduruğunuz altında inleyen Türkleri kurtaran Kutlu Han Asena'nın oğluyum. Ben, kurt başlı göksancağımızı bütün acunda dalgalandırmaya ve sizin köle yaptığınız Türkleri de size başbuğ yapmaya ant içmiş bir Türküm... Ben, başını getirene dört at yükü altın vereceğini tellâllarınızla bağırttığınız Gültekin'im. Benden, benim kargımın demirinden, atımın nallarından kendinizi koruyun!., diye haykırdı.</p>

  <p>1 Eski Türkler baş açarak selâm verirlerdi.</p>

  <p>Hakan Hatun'un gözleri bulanmış, bütün kanı beynine çıkmıştı:</p>

  <p>-Vurun!.. Gebertin!., diye haykırdı.</p>

  <p>Kırk cilasın Gültekin'in çevresini sarmak için at kopardılar. Fakat Gültekin atının dizginlerini kastı.</p>

  <p>- Urcan!.. Savulun, Göktürklerin başbuğu geliyor! Davran Başko! diye haykırdı. Cins atını ökçeledi.</p>

  <p>Günde yüz bin li1 yol aldığını, Çin tarihlerinin bile öğe öğe bitiremedikleri Başko bir kere şahlandı, kendisini önlemek isteyen Çinlileri yardı, yıktı; uçtu, gitti.</p>

  <p>1 Bin li: Yüz fersahtır.</p>

  <h1 id="sigil_toc_id_8">FU-SUN-SE TANRIEVI</h1>

  <p>KARLI dağların yumrusundan aşan yollardan kara dere içlerinden, gümüş sular kenarından gelen yüzbinlerce atlı kargılarını ışıldatarak Sarısu'yıın1 kıyılarında toplaşıyorlardı.</p>

  <p>Yeni bir akın vardı. Dar geçitlerde, derin karanlık dere içlerinde, kayaların üstünde oturan gözcüler, ellerinde alevH ışıldaklarıyla bu yolculara yol gösteriyor ve bağırıyorlardi:</p>

  <p>- Haydi yiğitler, haydi boğatırlar!.. Yürüyünüz... Fu-Sun-Se'de Tannevinde büyük hakanımız Meço Han, Boğatır Gültekin, kardeşi Bilge Tekin sizi bekliyorlar. Yürüyünüz kardeşlerimiz, yürüyünüz!.. Yolunuz açık olsun!</p>

  <p>Sonra Fu-Sun-Se Tanrıevinin içindeki karşılayıcılar da bu erlere yer gösteriyorlardı.</p>

  <p>- Bahadır Karluklar buraya, kara kayanın sağına geçiniz, yeriniz burasıdır.</p>

  <p>Kır atlar üzerinde, kurt derisinden gocuklara bürünmüş olan Karluklar, önde ak kalpaklı başbuğları, kendilerine gösterilen yere geçiyorlardı. Bunların ardından yiğit Adizler, başlarında başbuğları Setayi, içeriye giriyorlardı. Daha önce gelip yer tutan yiğitler Adiz-ler'i alkışlıyorlardı.</p>

  <p>1 Sarısu: Hoang-Ho nehrinin Türkçe adıdır.</p>

  <p>- Yaşasın Adizler! Yaşasın danışıklarımız ünlü başbuğları yiğit Setayi! diye bağırıyorlardi.</p>

  <p>Bunların arkasından başlarında başbuğları Kao-Kang-İ olduğu halde, Çinlilerin düşmanı Korahlar göğüslerini şişirerek içeriye giriyorlardı.</p>

  <p>Saymakla Türk ulusu ve danışıkları bitmez, bir bir geliyor, kendilerine gösterilen yerlere geçiyorlardı.</p>

  <p>Tanrıevinin ortasında büyük bir ateş yanıyordu. Ateşin içerisine uzun bir demiri sürmüşlerdi, demir kızıyordu.</p>

  <p>Türk göreneği üzerine ilk önce Meço Han bu kızıl demiri dövecek, Türklerin Ergenekon'dan kurtuldukları günü alkışlayıp kutlayacaklar, büyük kurtarıcısı "Asena"yı anacaklardı.</p>

  <p>Bu kalabalık arasında her kafadan bir ses çıkıyor, herkes birbirine cenk boyları anlatıyor, birkaçı da kol kola girmişler, eğile kalka Türk göreneği üzere Başbuğlarını, Hakanlarını övüyorlardı.</p>

  <p>Bu kalabalık arasına karışmış birtakım yabancılar da vardı. Bunlardan birisi Hakan Hatun Vu-He-Ü'nün sevgilisi Si-Ye-U'yu çok andırıyordu. Fakat Si-Ye-U kendini göstermek istemiyor, hep kayaların arasına saklanıyor, çok yavaş bir sesle konuşuyordu.</p>

  <p>Arkasından gelen ve elleri göğüslerinde bağlı olan adamlarından birisine sordu:</p>

  <p>- Bana bak Salak!</p>

  <p>Çok iyi tanıdığımız Salak başını ileri uzatıp sordu:</p>

  <p>- Buyur Noyan?!</p>

  <p>- "O" da buraya gelir mi dersin?</p>

  <p>- "O" kim Noyan!</p>

  <p>- İşte canım! dedi, güzel kızı kaçıran!</p>

  <p>- Elbette gelecek!.. "O" gelmezse bu toplananların yüzü gülmez. "O" Hakan değildir ama, sözü Hakandan daha çok geçer, "O" Türklerin biricik sevgili bahadırıdır. "O" gözüktü mü Türklerin yüzü güler, cenk, kavga hevesleri şahlanır; gelecektir.</p>

  <p>Si-Ye-U bu işlerden hiç bir şey anlamıyordu:</p>

  <p>- Ortadaki ateş ne için?! Isınmak için mi? Senin baban Türk-müş?! Elbet bilirsin?</p>

  <p>- Ateşte demir kızdırıyorlar Noyan, Türklerin Tanrısı dört tanedir. Yer, gök, su, ateş! Türkler Çinliler gibi Buda heykelleriyle değil, babalarının yiğitlikleriyle övünürler. Şimdi kendilerini Erge-nekon'dan kurtaran "Asena"nın adını kutlayacaklar.</p>

  <p>- Nasıl yapacaklar?!</p>

  <p>- Şimdi görürsünüz Noyan!</p>

  <p>Salak sözünü bitirmeden bir alkıştır koptu. Bağıran, şarkı söyleyen, sayısızdı.</p>

  <p>Binlerce kılıç havada parlıyordu. Türk Hakanı Meço Han, yanında yeğenleri Gültekin'le Bilge Tekin, ateşin başına gelmişti. Meço Han ortada duruyordu, başı açıktı. Arkasında ipekli kırmızı bir hırka vardı. Gültekin'in başında kara kurt derisinden değerli bir kalpak bulunuyordu.</p>

  <p>Gültekin'in göğsündeki çelik gömleğin ışıltıları belli oluyordu, çok şen görünüyordu.</p>

  <p>Bilge Tekin başına demir tulgasını geçirmişti. Ağır, düşünceli duruyordu.</p>

  <p>Salak, her üçünü de Si-Ye-U'ya tanıttı:</p>

  <p>- Şu ortada gördüğünüz Türklerin ünlü Hakanı Kutlu Han'ın kardeşi, yeni Türk Hakanı Meço Han'dır. Yanındakiler de Kutlu Han'ın oğulları ve amcalarının her buyruğunu körükörüne yerine getiren Gül ile Bilge Tekinlerdir. Tekin kardeşler Türk ulusunun yükselmesinden başka bir dileği gönüllerinde beslemediklerinden amcalarına karşı kafa tutmazlar.</p>

  <p>Si-Ye-U kızdı:</p>

  <p>- Sen Türkleri seviyorsun, belli! dedi. Salak boynunu büktü:</p>

  <p>- Eey, ne denir? Tohumumda bozukluk var. Ben bütün haya-tımca ne iyi bir Çinli, ne de iyi bir Türk olabileceğim. Hangi taraf daha ağır basarsa o taraftanım! dedi.</p>

  <p>Tam bu sırada Meço Han, kızgın demiri ateşten çıkardı. Çevresinden bir alkış tufanıdır koptu:</p>

  <p>- Yaşasın Kapagan Han1 diye bağırıyorlardı.</p>

  <p>Han, kızıl demiri aldı, örs üzerine koydu, kıvılcımlar saçırtarak dövdü.</p>

  <p>Onun ardından Gültekin kardeşi Bilge'yi ileri sürdü.</p>

  <p>Bilge her çağda Gültekin'in, kendisinden daha yavuz cenkçi olduğunu söyler, ondan önce bir yere gitmek istemezdi. Gül de her yerde Bilge'nin kendisinden yaşça, akılca büyük olduğunu, tam bir bilge2 bulunduğunu söyler, onun önüne geçmek istemezdi. Bu iki kardeşin bu erkekliği ikisinde de ölünceye kadar sürüp gitmiştir.</p>

  <p>Bilge, Gültekin'in itişiyle öne fırlamış olduğundan o da demire el attı, üzerine iki çekiç vurduktan sonra, çekici örse dayadı. Kendisini alkışlayan cenkçilere doğru döndü. Çok ağır, fakat kuvvetli ve gür bir sesle:</p>

  <p>- Hey Yüce Türk Ulusu, hey! diye haykırdı.</p>

  <p>Bütün bu uğuldayan sesler, bütün gürültüler arasında:</p>

  <p>- Susunuz! Susunuz! Söyleme yapacak! diye sesler yükseldi. Bilge Tekin konuştu:</p>

  <p>- Yüce Türk Ulusu, size bugün büyük Türk ulusundan, kahraman babalarımızın kardeşleri için sevine sevine can veren atalarımızın yaptığı işlerden sözler topladım, anlatacağım, dinleyiniz!</p>

  <p>"Şu dünya üzerinde, üstte mavi gök, altta kara toprak yaratıldıkta ikisinin arasında da insanlar yaratılmıştır. İnsanların arasında "Türk" diye anılan özü, sözü doğru, yiğit bir ulus türemiş, bütün yere, göğe boyun eğdirmiştir. Atalarımızın arasından Tümen Han, İstemi Han, Mete Han büyümüş, Türk ilinin törelerini, yasalarını yapmış, kurmuşlar-1 Meço Han'ın asıl adı Kapagan Han'dır.</p>

  <p>2 Bilge: Bilgiç, bilen demektir.</p>

  <p>dır.1 Dört bir çevremiz hep yağı imiş. Asker salıp dört çevremizdeki yağıları bastırmışlar, başı olanların başlarım eğdirmişler, dizi olanlara diz çöktürmüşler; ileride Kadırgan ormanına, geride Demirkapı'ya kadar kendi uluslarını kondurmuş, oturtmuştur. Bu iki yol arasında birçok Türkler otururmuş, Hanları bilge ve Alp imişler.</p>

  <p>"Arın beyleri (ümera ve maiyeti) de bilge, alp ve doğru imişler; onun için bu kadar ülkeye boyun eğdirmişler, tüzük kurmuşlar. Uluslarını zenginliğe, rahata kavuşturabilmişler.</p>

  <p>"Bir gün gelmiş ki Türk Ulusu bu hakanları elinden kaçırmış, onların yerine kendisinin Türk ulusuna ölünceye kadar ıssı (efendi) olmak için yaratıldığını sanan burnu havada kötü başbuğlar geçmiş. Türk ulusunu, koca olmuş Türklerin sözünü dinlemeden idare etmişler.</p>

  <p>"Bunun üzerine Türk bey oğulları Çinlilere kul, temiz kızları gön olmuş . Onların adlarını almışlar. Çin Hakanına köle olmuşlar. Elli yıl işleri güçleri Çinlilere kölelik olmuş.</p>

  <p>"Hakanlıkları, yurtları Çinlilerin olmuş. Türk ulusu eski günleri anarak "Benim bir ulusum vardı, bir bayrağım vardı, bir hakanım vardı, bir yurdum vardı. Ulusum, bayrağım, yudum, hakanım nerede? Ben hangi bayrağın altında çarpışacağım?" demeye başlamış.</p>

  <p>"Türkler böyle diyerek Çin Hakanına düşman oldular. Düşman olunca da yeniden bir Hakanlık kurmak istediler.</p>

  <p>"Çinliler, Türklerin artık kendilerine kulluk, gönlük etmeyeceklerini anlayınca "Türk ulusunu öldürmeli, kökünü kurutmalı," dediler, Türkleri kırmaya başladılar.</p>

  <p>"Bu çağda yukarı gök Türk Tanrısı, Türklerin kutlu yer, gök ve suyu Türk ili bitmesin, yeniden dirilsin diye babam İlteres, anam İlbilge Hatun'u Türk iline gönderdi . Babam İlteres Kutlu Han yirmi yedi kişi ile dağa çıktı, bunların çıktığını duyan başka Türkler de dağa çıktılar; dağdaki-ler aşağı indiler, toplanıp yetmiş oldular. Tanrı güç verdiği 1 Bu satırlar Orhon barkında taşa oyulmuş yazılardan alınmıştır.</p>

  <p>2 Gön: Halayık demektir.</p>

  <p>3 İlteres: Halkçı, halkı koruyan. İlbilge: Halkı tanıyan demektir.</p>

  <p>için babamın askeri kurt, yağılarının askeri koyun gibi oldu; bir sürü düşmanı bir Türk haklıyordu; ileri geri asker saldırdılar. Birçok adam toplandılar, yedi yüz oldular.</p>

  <p>"Yedi yüz kişi olduktan sonra da Türkler hanları ilsiz , illeri hansız bıraktılar. Yağıları kendilerine kul, gön ettiler; bütün ulusları Türk türesinin temizliğiyle şaşırttılar. Babam Türk ilinde atalarımızın türesince iş yaptı; onları coşturdu, ardına aldı, Çin'e akın etti. Tanrı alkış verdi.</p>

  <p>Koca Çin Hakanlığına boyun eğdirtti.</p>

  <p>"Beride Çinliler, uzakta Dokuz Oğuzlar, Kırgızlar, Kırıkhan, Otuz Tatar, Kıtay, Tatabiler hep düşman idiler. Babam Han kırk yedi kere cenk etti, hepsini Türk ulusuna kul ve gön yaptı.</p>

  <p>Babam Han, hakanlığı ve türeyi kazandıktan sonra utu gitti, öldü. O çağda Gültekin yedi, ben sekiz yaşında idim.</p>

  <p>"Babamın ölümü yağılara bile göz yaşı döktürdü.</p>

  <p>"Yuğ için her yerden atlılar geldi, Bozhan Yuğu korudu.</p>

  <p>"Biz küçük olduğumuzdan amcam Han, Hakan olup babamın yerine geçti.</p>

  <p>"Şimdi ey büyük Türk ulusu, babamın yürüdüğü yolda biz de yürüyeceğiz. Daha Türk ulusu, bütün varlığı ile kurtulamamıştır.</p>

  <p>"Öyle kardeşlerimiz var ki, bugün bile Çinliler gibi saçlarını uzatıyorlar, öyle oğullarımız var ki Çinliler gibi konuşuyorlar, öyle babalarımız var ki Çinliler gibi, ölülerini yak-mayıp, gömüyorlar3 .</p>

  <p>"Çinlilere kul ve gön oluyorlar.</p>

  <p>"Ey büyük Türk ulusu, biz bu kardeşlerimizi kurtarmaya, onların saçını kesmeye, onlara Türk adı vermeye, onları Türk diliyle konuşmak için cenk etmeye gidiyoruz."</p>

  <p>1 Buradaki il; ülke, memleket anlamına gelir.</p>

  <p>2 Yuğ: Türklerin cenaze törenine koydukları ad.</p>

  <p>3 Türkler, ölülerini yakarlardı.</p>

  <p>Burada Bilge Tekin arkasına döndü. Tuğcunun elinden Kızıl Tuğu kaptı, yukarı kaldırdı. Tuğun tepesinde altından bir kurt başı parlıyordu:</p>

  <p>- Hey Ünlü Türk Ulusu, hey! Bizim ardımızdan, kurt başlı Gök-sancağın ardından gelmek ister misin? Biz Türk ulusunu, Türk türelerini, Türk tüzüklerini yeniden dirilteceğiz. Bizimle beraber gelir misiniz?" diye haykırdı.</p>

  <p>Bu çağda koca Tanrı evinin içi karıştı, kaynadı, bir çığ halinde, gök gürültüsünü andıran sesler büyüdü, göğü inletti.</p>

  <p>Binlerce erkek sesi:</p>

  <p>- İleri Türk ulusu, ileri! diye bağırıyordu.</p>

  <p>Ortada yanan alevin ışıklarıyla, havada parlayan kılıçların, demir tulgaların çelikleri, kırmızı, kan gibi kırmızı bir renk alıyordu.</p>

  <p>Salak bile kendini tutamamış:</p>

  <p>- ileri Türk ulusu!.. Yeniden doğuyorsun! Tanrı sana alkış verdi, yağıların korksunlar! İleri! diye bağırıyor, ağzından tükürükler saçarak ter ter tepiniyordu.</p>

  <p>Bu ne temiz bir ulustu, daha birkaç yıl önce köle iken önlerine çıkan doğru sözlü tek bir kahramanın arkasından birdenbire bütün acuna ıssı oluvermek hayaliyle ölümü göze alıyordu.</p>

  <p>Belki de acuna gerçekten ıssı olacaklardı da...</p>

  <p>Si-Ye-U, Salak'in eline yapıştı:</p>

  <p>- Buradan çıkalım! Boğuluyorum! diye fısıldadı. Gözleri korkudan yaşarmış, alt dudağı çatlamıştı.</p>

  <p>Bu bağıran, haykıran, alkışlayan binlerce cilasın arasından ayrıldılar, dışarıya çıktılar.</p>

  <p>İçeride sesler uğulduyordu:</p>

  <p>- İleri Türk ulusu!.. Yaşasın Gültekin!.. Şanlı başbuğumuz var olsun! diye çağırıyorlardı.</p>

  <p>Salak elini çenesinde dolaştırdı, sonra kulağının arkasını kaşıdı. Ancak kendisinin duyabileceği kadar zayıf bir sesle:</p>

  <p>- Gene mi Türk oluyorum nedir? Babam üste geldi diye mırıldandı.</p>

  <h1 id="sigil_toc_id_9">ULUFER</h1>

  <p>DEMİR dövülüp, söyleme bittikten sonra Meço Han yeme içme yapmıştı.</p>

  <p>Göl gibi kımız sağmış, tepe gibi et yığmıştı. Herkes yiyor, içiyor, şâdlık gösteriyorlardı.</p>

  <p>Meço Han kendisine gösterilen çadıra geçmişti. Gültekin'le Bilge Tekin de ardından içeriye girdiler.</p>

  <p>Han yıllardan beri cenk meydanlarında koşa koşa artık koca-mıştı. Eskisi gibi konuşamıyor, cenk edemiyor, kızmadan, bağırmadan söz söyleyemiyordu.</p>

  <p>Ufacık bir suç işleyenin hemen boynunu vurduruyordu. Artık kötülemişti.</p>

  <p>Yüzünü buruşturarak Gültekin'e sordu:</p>

  <p>- Sen gene Çinlileri temizlemişsin ha?!</p>

  <p>- Evet Hakan! dedi.</p>

  <p>- Biraz ileri gitmiş olmuyor musun?</p>

  <p>- Onların bize yaptıklarının öcünü bile alamadık, kardeşlerimiz daha onların elinde... Bu son akınımda Ulufer'i buldum, bir gön yapmak için Kocakarının âşığı Si-Ye-U:ya kaçırılıyordu.</p>

  <p>Ellerinden zorla aldım, getirdim.</p>

  <p>- İyi ama, nedir o her gece evlerinin önünde gırtlaklarından boğazlanan adamlar?.. Nedir o konak ve han basmalar? Sen bir Başbuğ, bir Hakan oğlu gibi değil, bir kırgız gibi iş görüyorsun!</p>

  <p>Gültekin sarardı. Fakat hiç bir çağda amcasının önünde saygısını bozamazdı. Gene saygı ile söz karşıladı:</p>

  <p>- Evlerinin önünde gırtlakları koparılan adamlar, konaklarında Türk kızlarını gön yapmak isteyen Çinlilerdir. Ben bu kızları kurtarırken benim Asena da onların gırtlaklarını koparmış!</p>

  <p>Hakan şaşırdı:</p>

  <p>- Asena da kim? Bu da ne oluyor? diye haykırdı. Gültekin'in yüzü güldü:</p>

  <p>- Benim yeni yoldaşım, dedi. Buyurursan çağırayım!</p>

  <p>Hakanla birlikte Bilge Tekin de Gültekin'le cenkte yoldaş olabilen bu merhametsiz Asena'yı görmek istediler.</p>

  <p>Ellerinde olmayarak kapıya doğru baktılar. Gültekin tiz bir ıslık çaldı.</p>

  <p>Dışarıda bir gürültüdür koptu, bir ıslık daha çaldı, sanki bir fırtına kopmuş gibi dışarısı birbirine girdi. Kap kaçak devriliyor, bağıra bağıra bahadırların kaçıştıkları duyuluyordu. Bu ne yaman, ne yavuz bir bahadırdı ki gelişi bile ortalığı fırtına gibi birbirine katıyordu.</p>

  <p>Üçüncü ıslıkta çadırın perdeleri yırtılırcasına açıldı. Çin Yasalar Başbuğunun Gültekin'e armağan ettiği kurt yavrusu, bir yıldırım gibi içeriye girdi. Sahibinin üzerine sıçradı. Tatlı tatlı ulumaya başladı.</p>

  <p>Böyle ayağa kalktığı zaman hemen hemen koca Gültekin'in omuzlarına yetişiyordu. Gültekin tatlı bir sesle:</p>

  <p>- Uslu dur Asena! dedi.</p>

  <p>Asena yere indi, onun ayaklan dibine büzüldü. Fakat başı yukarıda, çevresini koklamakta idi...</p>

  <p>Birer kıvılcım gibi parlayan gözlerini ıssısı Gültekin'in yüzünden ayırmıyordu.</p>

  <p>Hakan:</p>

  <p>- Bu ne? diye haykırdı, bir köpek?</p>

  <p>Gültekin cevap verdi:</p>

  <p>- Köpek möpek değil Hakan, bir kurt!..</p>

  <p>- Ulu Tanrı bizi korusun!.. Bu kurt mu Çinlilerin gırtlaklarını koparıyor?</p>

  <p>- Evet Hakan!..</p>

  <p>Hakanın ekşiyen yüzü güldü:</p>

  <p>- İşte bu hoş! dedi. Ben de, sen böyle kötü şeyler yapıyorsun, Çinlilerle aramızı açıyorsun diye kızmıştım! dedi. Bak bu işleri bir kurt yapıyormuş. Öyle ise iş değişti. Çinliler kendilerini kurtlardan korusunlar! Ne yapalım?</p>

  <p>Hakan ile Gültekin arasında başlayan bu yeni, tatlı konuşma çok sürmedi. Çadırın kapısı açıldı.</p>

  <p>Bir Tuğcu içeriye girdi:</p>

  <p>- Çin'den bir arkış1 gelmiş, içlerinde büyükleri de var Hakan, destur verelim mi? dedi.</p>

  <p>Eteğinize yüz sürecekler.</p>

  <p>Hakan:</p>

  <p>- Getirin, dedi.</p>

  <p>Meço Han, Çinlilere kendisini göstermek için bıyıklarını eliyle taradı. Üstünü, başını topladı, sonra:</p>

  <p>- Kim var orada? diye haykırdı. İki cilasın koşuştular.</p>

  <p>- Çin Hakanından gelenler varmış, çadırı doldurun, dedi.</p>

  <p>Bir göz açıp kapayacak kadar çağ geçmeden çadır başbuğlar, cilâsınlarla doldu.</p>

  <p>Çadırı doldurmakla Hakan iki iş yapıyordu; kendisini bu çelik donlar giymiş bahadırların arasında daha ünlü gösterdiği gibi, eğer Çinliler kendisine apansız bir kahpelik yapmak isterlerse önlerine adam dikmiş oluyordu.</p>

  <p>Bütün bu toplantılar olup bitinceye kadar Çinliler de çadır önlerine gelmişlerdi.</p>

  <p>1 Arkış: Kervan demektir.</p>

  <p>Biraz önce Çinlilerin geldiğini bildiren Tuğcu içeriye girdi:</p>

  <p>- Dışarıda buyruklarınızı bekliyorlar, Hakan! dedi. Meço Han:</p>

  <p>- Getirin içeriye! dedi.</p>

  <p>Önde Si-Ye-U, üç Çinli içeriye girdiler, koştular. Hakanın önünde dizleriyle yeri dövdüler.</p>

  <p>İçlerinden en yaşlı görüneni:</p>

  <p>- Yüce Çin Hakanı Vu-He-Ü Hatun'un size saygıları var, getirdik Hakan! diye haykırdı.</p>

  <p>Hakan elini kaldırdı:</p>

  <p>- Saygıya saygı, dedi.</p>

  <p>- Ve sana tozgunlan1 var!</p>

  <p>Üç Çinli açıldılar, arkalarından sekiz Çinli ellerinde ipekli kumaşlar, altın kakmalı silâhlar, sedef çekmecelerle geldiler.</p>

  <p>Çin Hakanı Hatun'un tozgunlarını Hakanın ayaklan altına serdiler.</p>

  <p>Bu tozgunlar, bu gelen adamlar Çin Hakanlarının artık Türklerden korkmaya başladıklarını gösteriyordu. Çünkü Çinliler, Türkleri cılız gördükçe ezmek, kul-köle yapmak istemişler, kuvvetli görünce de bir köpek gibi yaltaklanmaktan geri kalmamışlardı. Çinliler kavgasız adam kullanmayı bilirlerdi. Tozgunları getirenler çıkınca Kocaer kendini tanıttı:</p>

  <p>- Benim adım Çi-Ve-Yi'dir. Çin'in Tanrı İşleri Başbuğuyum2. Si-Ye-U'yu gösterdi:</p>

  <p>- Bu genç delikanlı da yüce Hakan Vu-He-U'nun yiğitlerinden biridir. Adı Si-Ye-U'dur.</p>

  <p>Si-Ye-U Hakana şirin görünmek için kırıttı. Fakat bütün bu gürültü arasında pekâlâ tanıdığı Gültekin'den gözlerini ayıramıyordu.</p>

  <p>1 Tozgun, hediye demektir.</p>

  <p>2 Bizdeki Diyanet İşleri Başkanlığı gibi.</p>

  <p>Nitekim Gültekin de onu tanımıştı.</p>

  <p>Fakat hem amcasının yanında, hem böyle birçok yabancının ortasında söze karışmayı saygısızlık saydığından Si-Ye-U'nun yüzüne bile bakmıyordu.</p>

  <p>Kocaer Çi-Ve-Yi üçüncü arkadaşlarını da tanıttı:</p>

  <p>- Bunun adı da: Yang-Luen-Cuang'dır. Hakanımızın size yolladığı buyrultuyu getirdi, dedi.</p>

  <p>Yang-Luen tekrar diziyle yeri dövdü. Elini koynuna soktu. Çıkardığı mektubu Hakana verdi.</p>

  <p>Hakan açtı. Buyrultuya baktı, yüzünü buruşturdu. Kendisine buyrultu gönderilmesine de kızmıştı.</p>

  <p>- Başbuğ Çi-Ve-Yi! dedi. Başbuğ gözlerini Hakana dikti:</p>

  <p>- Başbuğ Çi-Ve-Yi, bu yazılar Çincedir. Bir daha Hakanınıza söyleyin. Türk Hakanlarına nâme yazarken Türkçe yazsınlar, başka dilde yazı okumak bizi sıkıyor.</p>

  <p>Üç Çinli de sapsarı kesildiler, daha birkaç yıl önce Çinlilerin tutsağı olan Hakan Çinceyi elbette biliyordu.</p>

  <p>Fakat bu sözüyle onlara ve kendi adamlarına Türkçeye verdiği değeri anlatmak istiyordu.</p>

  <p>Hakan mektubu Çi-Ve-Yi'ye uzattı:</p>

  <p>- Oku dinleyelim! Yahut sen kendi kendine oku, ne demek istiyorsa, bize Türkçe ve kısaca anlat! dedi.</p>

  <p>Artık iyiden iyiye anlaşılmıştı. Hakan yüce Çin Hakanı Hatun'un buyrultusunu hiçe sayıyordu.</p>

  <p>Çi-Ve-Yi nameyi okudu:</p>

  <p>- Yüce Çin Hakanı Hatun'u sizden bir dilekte bulunuyorlar, dedi.</p>

  <p>Meço Han'ın büyüklük damarları kabarmıştı. Koca bir Çin İmparatorunun kendisine tozgun ve dilekçe göndermesi oldukça önemli bir şeydi.</p>

  <p>- Dilekleri yapılacak bir şeyse başüstüne! dedi.</p>

  <p>- Yiğitleri Si-Ye-U'yu Çin Hakanı yapacaklardır. Diliyorlar ki yakh ıda Çin Hakanı olacak bu delikanlının bir Türk kızından hatunu olsun, duymuşlar ki sizin Ulufer adında güzel bir kızınız varmış. Onu bu delikanlıya vermek istiyorlar! dedi.</p>

  <p>Gültekin'in, gözleri döndü, eli belindeki hançere gitti.</p>

  <p>Yan gözle ona bakan Si-Ye-U, birkaç dakika içinde ya ensesinden kesilmek üzere olduğunu, yahut başına Çin Hakanlık tacının konmak üzere olduğunu sezdi.</p>

  <p>Korku ve heyecandan ağzı kurumuştu. Yutkunup duruyor, başını kaldırmaya gücü yetmiyordu.</p>

  <p>Hakan biraz sendeler gibi oldu. Sonra kendini topladı. Sert bir sesle sordu:</p>

  <p>- Si-Ye-U bu delikanlı mı?!</p>

  <p>Çi-Ve-Yi ölüm terleri döken Si-Ye-U'yu gösterdi:</p>

  <p>- Evet Hakan!</p>

  <p>- Bu delikanlı Tang dölünden mi?</p>

  <p>- Hayır Hakan!</p>

  <p>- Ya ne? Tang oğullarından olmayan bir adam nasıl Çin'e hakan olur?</p>

  <p>Burada Si-Ye-U lâfa karıştı:</p>

  <p>- Artık Tang oğulları ortadan kalkacak Hakan! dedi. Meço Han kıpkırmızı kesildi:</p>

  <p>- Sus köpek!.. Sersem budala!.. Sen sus!., diye haykırdı.</p>

  <p>Deminden beri kızgınlığından tırnaklarıyla avuçlarının içini parçalayan Gültekin, Hakanın hiddetini görünce rahat bir nefes aldı.</p>

  <p>Ölüm heyecanları geçiren Si-Ye-U ise korkudan büsbütün olduğu yerde büzülmüştü.</p>

  <p>Hakan elini havaya kaldırdı:</p>

  <p>- Tang oğulları Türklerle cenk etmiştir, Türklerin yağışıdır; fakat hiç bir Tang Hakanı Türkleri bir karı gibi arkadan vurmamıştır, dedi. Cenk meydanlarında erkek gibi dövüşmüşler, bir erkek gibi ya yenilmiş, ya yenmişlerdir. Bir Türk Hakanı, düşman da olsa, Tang oğullarını bir karı gibi zindanlara kapayarak yenmek istemez.</p>

  <p>Kocaer Çinli şaşkın şaşkın başını kaldırdı:</p>

  <p>- Eğer Hakan bu dileğini Tang oğullarından olan oğlu Cong-Tsung için yapsaydı Ulufer'i verir miydiniz? diye sordu.</p>

  <p>Hakan gürledi:</p>

  <p>- Hem de sevine sevine! Kocaer saygı ile başını eğdi:</p>

  <p>- Siz temiz yürekli, doğru sözlü bir Türk Hakanısınız!.. Çinliler sizin gibi yağılarıyle övünmelidirler, dedi.</p>

  <p>Fakat Yang-Luen ileri atıldı:</p>

  <p>- Bir Çin Hakanının dileği böyle geri döndürülemez! dedi Türk hakanları Çin hakanlarına hâlâ baç verirler. Çinli Tang oğullarından Türkler fenalıktan başka bir şey görmemişlerdir. Türk Hakanı, Çin Hakanının bu dileğini yerine getirmelidir!., diye haykırdı.</p>

  <p>Hakan Çinlinin yüzüne tükürdü:</p>

  <p>- Tüü! Maskara herif! dedi... Öyle yırtma yırtma, cırtlak cırtlak ne bağırıyorsun!.. Sana Çin Hakanının mı, yoksa Türk Hakanının mı büyük olduğunu yakında cenk meydanlarında gösteririm. Türkler kendi yağılarını kendileri yenerler, böyle karı tuzaklarına uymazlar... Benim de dileğim Tang oğullarının tekrar iş başına getirilmesidir. Nerededir bu Tang oğulları?!</p>

  <p>Çi-Ve-Yi başını yere eğdi:</p>

  <p>- Başka yere sürmüşler, kalelere kapatmışlardır Hakanım! dedi. Meço Han kızdı:</p>

  <p>- Kurtaracağım, Çin'e Hakan yapacağım! Bir karı ile cenk etmek bana ağır geliyor, erkeklerle vuruşalım daha iyi! Seni çok beğendim, burada alakoyacağım (Si-Ye-U ile Yang-Luen'i gösterdi). Ve bu iki köpeği de toprak altına kapatacağım, tarla farelerine hakanlık etmeyi öğrensinler!., diye buyurdu.</p>

  <p>Sonra adamlarına döndü:</p>

  <p>- Götürün bu köpekleri!., dedi. Toprak zindanlara kapatın.</p>

  <p>Cilâsınlar koştular, Si-Ye-U ile Yang-Luen'i sürdüler, götürdüler.</p>

  <p>Bunun üzerine, Hakan yerine oturdu, bıyıklarını burmaya başladı.</p>

  <p>Hakan bıyıklarını burdu mu düşünüyor demekti. Hakan düşündü mü, yanında kimseler kalmazdı.</p>

  <p>Çadırdan herkes çıktı. Gültekin yerinden bile kıpırdamamıştı. Bilge Tekin onun kolunu tuttu:</p>

  <p>- Dışarıya çıkalım! dedi.</p>

  <p>Gültekin dalgındı. Kardeşinin yüzüne bile bakmadan:</p>

  <p>- Sen git!.. Benim amcama diyeceklerim var, geliyorum, dedi. Hakanın yanında fazla konuşamayan Bilge de çıktı.</p>

  <p>Çadırda birkaç dakika hiç bir ses çıkmadı. Hakan hep düşünüyordu. Sonunda başını kaldırdı.</p>

  <p>Onu gördü:</p>

  <p>- Ne o, sen çıkmadın mı?! dedi.</p>

  <p>Gültekin her zaman Hakan diye konuştuğu amcasına bu sefer:</p>

  <p>- Hayır amca! diye karşılık verdi.</p>

  <p>Hakan onu severdi. Gültekin bütün sertliğine rağmen çok cesur, atılgan, yurdu, ulusu için canını ateşten sakınmaz bir kahramandı.</p>

  <p>Yoksulları korur, zorbalara aman vermezdi. Kimseye kötü söz etmez, kimsenin malına, canına göz dikmez, son söz kılıca kalmadan tatlı dili elden bırakmazdı.</p>

  <p>Fakat bir kere de söz kılıca kalırsa yağıyı yere sermeden kılıcı kınına koymazdı.</p>

  <p>Yakışıklı, cesur, sıcak kanlı bir gençti. Yağıları bile onu severlerdi. Sırtlarında kılıcının yarası bulunan birçok Çinli başbuğun bile: "Gültekin temiz bir bahadırdır," dedikleri çok duyulmuştu.</p>

  <p>Meço Han dudaklarını büzdü:</p>

  <p>- Evet ama benim yalnız kalmak istediğimi görmedin mi?! Yoksa bir diyeceğin mi var?</p>

  <p>- Hakan destur verirse söyleyeceğim!</p>

  <p>- Uzun olmamak üzere söyle bakalım!</p>

  <p>- Siz o koca olmuş Çinliye Ulufer'i Tang oğullarından Cong-Tsung'a verebileceğinizi söylediniz!</p>

  <p>- İyi ya, ne olmuş? Bunu mu bana soracaksın?!</p>

  <p>- Hayır, bu sözünüz gerçek miydi? diye soracaktım! Hakan birdenbire kızdı:</p>

  <p>- Hakanların karı gibi iki türlü konuştukları ne zaman görülmüş delikanlı? Elbette gerçekti!</p>

  <p>Çinlilere söz verdim, dedi.</p>

  <p>Başka zaman olsa Gültekin kendi büyüğü olan amcasına iki demez, çıkar, giderdi. Fakat bu kere dayanamadı:</p>

  <p>- İyi ama, bir Türk kızını bir Çinliye kendi elimizle nasıl veririz?! diye soruverdi.</p>

  <p>Hakanın gözleri dönmüştü:</p>

  <p>- Bu işten sana ne?! dedi. Bir Tang oğlu bir Çin Hakanı demektir. Çin Hakanına kız vermek bizim için ünlü bir iştir. Ben dilediğim kızı, dilediğim adama verebilirim, ben Hakanım!</p>

  <p>Gültekin daha yüksek konuşursa amcasının kalbini kıracağını anladı. Ağır ağır dışarıya doğru çıkıyordu.</p>

  <p>Hakanın birdenbire sesi tatlılaşti:</p>

  <p>- Buraya bak! dedi. Gültekin geri döndü.</p>

  <p>Kaşları hafifçe çatıktı. Bu haliyle amcasına darıldığını anlatıyordu. Meço Han geldi, onun çenesini okşadı, gözlerine baktı. Sonra elinin tersiyle göğsüne vurdu:</p>

  <p>- Sakın Ulufer'de gözün olmasın? dedi. Eğer böyle ise bir Gültekin'e bin Tang oğlu feda olsun, sözümü geri alırım! Bana kahpe deseler bile.</p>

  <p>Gültekin: "Evet!.." demeyi yiğitliğine yediremedi. Başka bir adama, velev ki amcası olsa bile:</p>

  <p>"Bu kadını seviyorum! Sözünü geri al." diyebilmek için o kadının da kendisini sevip sevmediğini bilmeliydi. Halbuki Ulufer'le böyle bir şey konuşmamıştı. Nasıl dili varır da kendi kendine söyler, onu bir Çin sarayına hatun olmaktan geri çevirirdi?</p>

  <p>Başını şiddetle salladı:</p>

  <p>- Hayır Hakan! dedi. Böyle bir şey yok. Meço Han gözünü kırptı:</p>

  <p>-Hele!.. Hele!..</p>

  <p>- Böyle bir şey yoktur Hakan, bir Türk kızını bir Tang oğluna vermek doğru olmaz diye düşünmüştüm. Sen benim büyüğümsün, sen daha iyi bilirsin, caydım şimdi. Hem belki Ulufer de bir Tang oğlu ile evlenip yüce Çin sarayında bir hakan hatunu gibi yaşamak ister, onun bu yükselişinin neden önüne geçeyim?</p>

  <p>Bu sırada çadırdan içeriye Bilge Tekin başını uzattı.</p>

  <p>Kardeşini çok seven bu bahadır onun ne yaptığını merak etmişti. Bir tatsızlık çıkmasından korkmuştu.</p>

  <p>Meço Han:</p>

  <p>- Gel bakalım Bilge! dedi. Gel içeri, sen bu işe ne diyeceksin bakalım?!</p>

  <p>Bilge içeriye girdi. Kardeşinin yüzüne baktı. İçinde bir derdi olduğunu anlayıp üzüldü.</p>

  <p>Bilge:</p>

  <p>- Yüce Hakan, kardeşimin dileği eğer kolay bir şeyse varsın olsun, benim canım da bu yolda kurban olsun! dedi.</p>

  <p>Hakan güldü:</p>

  <p>- Öyle zorlu bir şey değil! dedi. Ulufer bir Çinliye verilmesin, diyordu. Ben ise söz vermiş bulundum, söz ağzımdan bir kere çıktı.</p>

  <p>Bilge kardeşini zeki gözleriyle süzdü:</p>

  <p>- Eğer istemiyorsa! dedi.</p>

  <p>- Yok canım, gönlünde bir şeyi yok; yalnız, doğru olmaz, diyor.</p>

  <p>Sonra Gültekin'e döndü:</p>

  <p>- Sen de söyle, dedi. Ulufer'i eğer almak istiyorsan söyle, ben senin için sözümden değil, uçmak yblundan bile geri dönmeye hazırım!</p>

  <p>Bilge de kardeşinin eline yapıştı:</p>

  <p>- Böyle bir şey varsa kardeşimin yoluna yüz bin Çinli kurban olsun! dedi.</p>

  <p>Gültekin'in gözleri doldu. Böyle iki erkeğin yanında bir kadın işini daha çok karıştırıp uzatmayı yiğitliğine yediremiyordu. Belki Ulufer'i bir Çin Hakanı alırsa Türklere daha iyi olurdu. Kendi aşkını kalbinde gizledi. Başını salladı:</p>

  <p>- Hayır, böyle bir şey yok! dedi.</p>

  <p>Bunun üzerine Meço Han kahkahalarla güldü:</p>

  <p>- Eh, öyle ise, demek Gültekin hâlâ bir kırgız gibi dağ, tepe, kır, taş demeden at koparmaktan hoşlanıyor, varsın yeni bir diyara, yeni bir savaşa gitsin! Ben Çinlilerle savaş edeceğim. Tan ve Veyi-Çe yollarını yağma edeceğim, siz de Şan-Çeu kalesini saracaksınız! dedi.</p>

  <h1 id="sigil_toc_id_10">Sİ-YE-U ZİNDANDAN ÇIKIYOR</h1>

  <p>Zavallı Si-Ye-U'nun hali pek yamandı. Çin imparatorluğu sarayından bir mağaraya düşmüştü.</p>

  <p>Mermer saraylarda imparator olayım derken toprak altında bir Türk tutsağı oluvermişti.</p>

  <p>Gültekin, Ulufer'i kaçırdığı zaman ardına düşmüş, fakat Baş-ko'nun arkasından yetişmenin güçlüğünü anlayınca geri dönmüş, İmparatoriçenin ayaklarına kapanmış, ağlamış, sızlamıştı.</p>

  <p>Kendisine yardımda geri kalmayan Büyücübaşı Yü-Hen-Gü'nün dileklerini hoş göreceğini uman Si-Ye-U da kendisini hem Ulufer'e, hem de Çin imparatorluğuna biricik ıssı sanmıştı.</p>

  <p>Fakat evdeki pazar çarşıya uymamış, Hakan yağılarını bir karı ile birlik olup böyle alçakçasına yenmeyi kabul etmemişti.</p>

  <p>Si-Ye-U'yu ayrı bir mağaraya kapamışlardı. Mağaranın önünde kayadan büyük bir kapı vardı ama, ne olsa kapı deliğini iyice kapayamadığından, aralık kalan yerlerinden hem içeriye ışık giriyor, hem Si-Ye-U dışarısını gözlüyordu.</p>

  <p>Kapıya kargılı iki nöbetçi koymuşlardı. Si-Ye-U'nun silâhlarını almışlar, fakat üzerindeki değerli taşlara, altınlara dokunmamışlardı.</p>

  <p>Nöbetçilerin gözünü pek beğenmeyen Si-Ye-U ilkönce üzerindeki değerli taşları ve altınları mağaranın bir köşesine güzelce sakladı. Ertesi günü bu işi yapmakla ne kadar doğru hareket etmiş olduğunu anladı. Daha sabah karanlığında kendine günlük yiyeceği olan somunla yoğurdu getiren nöbetçilerden birisi içeriye girdi. Diğeri dışarıda kaldı, fakat o da içerisini gözetliyordu.</p>

  <p>Si-Ye-U zorlu bir adam c!sa, içeriye giren nöbetçiyi devirir, kapının önündeki kaya da yerinden oynamış olduğundan, sıçrar ve belki de kaçardı.</p>

  <p>Fakat kendinde bu zorluluğu göremiyor, sonra kaçsa bile tek başına buradan Çin'e, Siganfo Sarayına kadar yaya gitmeyi gözüne kestiremiyordu.</p>

  <p>Nöbetçi ona yaklaştı. Pişkin bir biçimle üstünü başını süzdü:</p>

  <p>- Delikanlı, üzerinde para, altın maltın varsa sökül bakalım! dedi.</p>

  <p>Si-Ye-U titremeden:</p>

  <p>- Üzerimde hiç bir şey yok! dedi. Nöbetçi kızdı:</p>

  <p>- Biz senin üzerinden silâhlarından başka bir şey alınmadığını biliyoruz, sökül!!</p>

  <p>- Aldanıyorsunuz!</p>

  <p>- Çık öyle ise paraları!</p>

  <p>- Sakladım!</p>

  <p>- Sakladın mı?</p>

  <p>Nöbetçi kızgınlıkla kargısını kaldırdı.</p>

  <p>Fakat Si-Ye-U'nun korkmadığını da görünce, Hakan buyurmadan onu öldüremeyeceğini Si-Ye-U'nun akıl ettiğini anladı.</p>

  <p>Belki de Hakandan habersiz Si-Ye-U'yu soymaya kalktıklarından, Hakan duyarsa bir temiz dayak da yerlerdi.</p>

  <p>Nöbetçi dışarıya çıktı, arkadaşına bir şey söyledi. Beraber geldiler, kapıdaki taşı biraz araladılar.</p>

  <p>İçeriye daha çok ışık girdi. Biri dışarıda beklerken diğeri içeriye girdi. Evvelâ Si-Ye-U'yu güzelce aradı.</p>

  <p>Bir şey bulamayınca ensesine bir tokat şaplatıp, koca Si-Ye-U'yu, Hakan Hatun'un güzel sevgilisini bir köşeye yıktı.</p>

  <p>Başladı her tarafı aramaya. Belki bu araştırma iki gün sürdü. Si-Ye-U'nun altınları sakladığı yeri bulamıyordu. Sonunda Si-Ye-U ona seslendi:</p>

  <p>- Arkadaş, boş yere kendini üzüyorsun! Nöbetçi ona baktı:</p>

  <p>- Ne demek istiyorsun?!</p>

  <p>- Ben paralan, değerli taşları size vermek için saklamasam, sakladım diye size açıklar mıydım?</p>

  <p>- Amma yaptın ha!..</p>

  <p>- Öyle ya! Eğer sizinle anlaşırsak, her gün bir altın var.</p>

  <p>- Anlaşmak mı? O da nasıl şey?</p>

  <p>- Bir kere yiyeceklerimi daha iyi getirin. Et kızartması, çorba, pilav bulunsun. Bu aptal azığı ayrandan bıktım.</p>

  <p>- Âlâ, başka?</p>

  <p>- Başka bir şey istemez! Nöbetçi sırıttı:</p>

  <p>- Bu işimize gelir, çık paraları! Si-Ye-U güldü:</p>

  <p>- Yook! Paraların yerini size gösteremem. Fakat benim av-cumda her sabah bir altın bulacaksınız!</p>

  <p>Si-Ye-U'nun dediği oldu. Nöbetçiler her sabah onun avcunda sarı sarı parlayan bir altın buluyorlardı. Sanki masallardaki cins tavuk hergün bir altın yumurtluyordu.</p>

  <p>O kadar uğraşmalarına rağmen sakladığı yeri öğrenememişlerdi. Ama buna pek üzüldükleri yoktu. Ne de olsa paralar, gene teker teker olmakla beraber, onların eline geçiyordu. Bir gün sonu gelince Si-Ye-U'nun ellerinden çekeceği vardı.</p>

  <p>tirdi.</p>

  <p>yok!</p>

  <p>di:</p>

  <p>Birkaç gün sonra, bu alışveriş onların arasındaki dostluğu ar-Si-Ye-U:</p>

  <p>- Ya sizi değiştirirlerse, benim halim nice olur? dedi. Nöbetçiler güldüler:</p>

  <p>- Değişirsek asıl bizim halimiz nice olur, ama değiştirmezler. Si-Ye-U meraklanmış gibi sordu:</p>

  <p>- O da neden sanki?!</p>

  <p>- Çünkü burada asker yok, Hakan yok, hatta Başbuğ bile. Nöbetçilerden birisi babayiğitçe bir tavırla göğsünü yumrukladı.</p>

  <p>- Şimdi Hakan da biz, Başbuğ da biz, asker de biziz!</p>

  <p>- Acayip, Hakan ava mı çıktı? Nöbetçi soğuk soğuk sırıttı:</p>

  <p>- Evet, Çinli avına çıktı! Si-Ye-U titredi:</p>

  <p>- Demek bizimle cenk ediyor?</p>

  <p>- Evet! Kocakarıya haber yolladı. "Tang oğullan gene iş başına gelecek, ben sizinle cenk ederken bir karı ile dövüşe tutuşmuş gibi utanıyorum, karşımda erkekler görmek isterim!"</p>

  <p>dedi. Ve orduyu aldığı gibi Çin'e girdi. Şimdi arkadaşlarımız Çin altınları ve ipekli kumaşlarıyla zengin oluyorlar. Ama ne ise, bizi de sen az uz, teker meker zengin ediyorsun!..</p>

  <p>Si-Ye-U'yu merak sarmıştı:</p>

  <p>- Aman dedi, biraz daha anlatın. Peki, Hakan Çin'e girince ne oldu?</p>

  <p>- Ne olacak! Kocakarı korktu. Fang-Ling'te olan oğlunu geri aldı. Ordu kumandanı yaptı.</p>

  <p>Si-Ye-U sapsarı kesildi:</p>

  <p>- Her şey bitti! Nöbetçi sordu:</p>

  <p>- Ne dedin?</p>

  <p>- Hiç!.. Sen söyle... Sonra!</p>

  <p>- Fakat bu iş Hakanı yolundan alakor mu hiç? Tan-Çen ile Veyi-Çeu'yu yağma ederek yürüyormuş. Karşımıza üç yüz elli bin kişilik ordu çıkarmışlar. Hakan durur mu? Yıldırım gibi Ting-Çeu'dan, Şau'ya koşmuş, şimdi Hakan galiba Tataristan'a dönüyor.</p>

  <p>Si-Ye-U'ya bu haber hiç de hoş gelmemişti.</p>

  <p>Bir kere yağısı Cong-Tsung başkumandan olmuştu. Belki de birkaç güne kadar meydanı boş bulduğundan anasını devirip Hakan bile olurdu.</p>

  <p>Kendisinin hiç durmadan Çin'de bulunması lâzımdı. Si-Ye-U nöbetçilere döndü:</p>

  <p>- Peki! dedi. Burada biz ne olacağız?</p>

  <p>- Hakan gelinceye kadar bekleyeceğiz!</p>

  <p>Nöbetçilerin bu sözleri çok sertti, kendisinden her gün bir altın sızdıran bu mızraklı nöbetçileri yumuşatıp da kaçmanın çıkar yol olmadığını anladı.</p>

  <p>Birkaç gün daha geçti. Bir gün gene nöbetçilerden birisi:</p>

  <p>- Sizinle birlikte bir de Türk gelmişti! dedi. Si-Ye-U birdenbire toplayamadı:</p>

  <p>- Bir Türk mü?! dedi. Nöbetçi sözün ardını getirdi:</p>

  <p>- Evet canım, yırtık suratlı, kopuk kulaklı, gülünç bir herif! Si-Ye-U anladı.</p>

  <p>Nöbetçiler Salak'ı anlatıyorlardı. Demek Salak sıkıyı görünce: "Ben Türküm!" deyip işin içinden sıyrılmıştı.</p>

  <p>Nöbetçiler güldüler:</p>

  <p>- Seyislik ediyor, ama bizi güldürmekten de kırıyor, çok hoş masallar biliyor.</p>

  <p>- Getirseniz de burada hem eğlenir, hem masallarını dinlerdik... Nöbetçiler Salak'ı oraya getirmekten geri kalmadılar.</p>

  <p>Salak aynı zamanda ortaya konan yemeğe de çağrıldığından, altınlar bugünden sonra ikileşmiş oldu.</p>

  <p>Seyislikten çoktan bıkmış olan kurnaz Salak, Si-Ye-U ile gözle, kaşla hemen anlaştı; ertesi akşamki yemekte çubuklarının içine afyon konulan nöbetçiler sızıp kaldılar.</p>

  <p>Salak:</p>

  <p>- Çabuk olalım! dedi. Atların en iyilerini de seçtim, kaçalım. Bunlar gün doğmadan uyanmazlar, biz de o zaman epey yol almış oluruz!..</p>

  <p>Si-Ye-U paralarını, değerli eşyalarını sakladığı yerden çıkardı.</p>

  <p>Mağaranın kapısından kafalarını uzattılar, birkaç gün önce binlerce cenkçinin at oynattığı bu koca meydanda kimsecikler yoktu. Nöbetçilerin silâhlarını aldılar, yalnız mızraklarını bıraktılar.</p>

  <p>Orduların cenge gitmesi buraları boşaltmıştı. Çıt çıkmıyordu. Si-Ye-U kısık bir sesle sordu:</p>

  <p>- Nerede? diye sordu. Salak:</p>

  <p>- Atlar mı? dedi.</p>

  <p>- Hayır kız!</p>

  <p>- Hangi kız?</p>

  <p>- Tamunun dibine git sersem! Hangi kız olacak? Ulufer! Salak şaşırmıştı:</p>

  <p>- Ha!., diye ağzını hayretle açtı.</p>

  <p>Birkaç saat önce nöbetçilerin elinde inleyen Si-Ye-U kendisinin Salak tarafından kurtarıldığını unutmuş, şimdi onunla "sersem!" diye konuşuyordu.</p>

  <p>Si-Ye-U, onun bu şaşkınlığına büsbütün kızdı, pençesini attı. Zavallı Salak'ın ensesine yapıştı.</p>

  <p>Sarstı:</p>

  <p>- Söylesene!</p>

  <p>- Söyleyeyim ama ne yapacaksınız?</p>

  <p>- Onu da beraber alacağız!</p>

  <p>- Onu beraber alırsak Gültekin'i de ardımıza takmış oluruz!</p>

  <p>- Daha iyi ya, o zaman hesabını temizleriz. Salak homurdandı:</p>

  <p>- Bana bu arada biz de temizleniriz gibi geliyor!</p>

  <p>Fakat daha bu sözlerini bitirir bitirmez ardına bir tekme indiğini duydu. Yüzükoyun yere doğru bir kere sendeledi. Dört adım ileri fırlamıştı.</p>

  <p>Kendisini toplamaya zaman kalmadan bir tekme, bir tekme daha indi.</p>

  <p>E!.. Salak da artık bir dev değildi ya, birbiri arkası sıra ardına inen bu hatırı sayılır tekmeler biçareyi yere boylu boyunca seriver-mişti. Si-Ye-U'nun zindandan çıkar çıkmaz yaptığı bu iyiliğin karşılığı Salak'ı iyice kızdırmıştı.</p>

  <p>Salak hayatında ilk defa, Çinlilerin kuvvetli bulundukça yoksulları ezmekten, kuvvetleri alçaklıkça da bir köpek gibi yerlerde sürünmekten geri kalmayacaklarını anladı.</p>

  <p>Fakat yoksulu, yere serilmiş olmasına rağmen, böyle filozofça düşüncelerle bırakacak kadar Si-Ye-U yufka yürekli değildi. Eğildi, tekrar ensesinden yakaladı, havaya kaldırdı:</p>

  <p>- Kızın çadırını göster köpek!., diye haykırdı. Salak elinde olmayarak yürümeye başladı. Herkes uyuyordu. Bütün oba uyuyordu.</p>

  <p>Arada bir uzaklarda çoban köpeğinin sesleri duyuluyorsa da şimdilik onların da bu korkunç işten haberi yoktu.</p>

  <p>Salak titreyen kolunu uzattı:</p>

  <p>- İşte! dedi.</p>

  <p>Si-Ye-U nöbetçilerden aldığı silâhları düzeltti. Kılıcı beline daha iyi bir şekilde yerleştirdi. Kama ile de oynadı.</p>

  <p>Bu sırada, ne olur, ne olmaz diye, Salak da kendi silâhlarını gözden geçirmişti.</p>

  <p>Si-Ye-U ona tekrar buyurdu:</p>

  <p>- Git atları getir! Beni burada bekle, sakın gürültü etme, kulaklarını keserim!..</p>

  <p>Salak, hiç sesini çıkarmadan yürüdü. İçinden bu işe çok canı sıkılıyordu. Çoktan pişman olmuştu. Kendi kendine söyleniyordu:</p>

  <p>- Bu kabahat benimdir. Ben uşak olmak istemedim. Uşaklık etmek benim için biçilmiş bir dondur ama, şimdi hiç yoktan bu güzel kızı da kaçırıyoruz. Kızın ardından Gültekin de peşimize düşecek. Benim sonum elbette karnıma bir bıçak veya suratıma bir mızrak yiyip dağ tepelerinde kurtlara, kuşlara yem olmaktır.</p>

  <p>Sonra, yeni aklına gelmiş gibi, arkasına döndü, Si-Ye-U'yu bıraktığı tarafa doğru yumruğunu salladı:</p>

  <p>- Kulağımı kesermiş! Nah sana! Sanki benim kulaklarım sağ-lammış gibi? Onları kesen vaktinde kesip işi bitirdi.</p>

  <p>Hakikaten zavallı Salak'ın kulaklarından epeyce kopmuş parça vardı.</p>

  <p>Her yiğidin övündüğü bir şey olurmuş, bu yoksul Salak da vücudundaki yaraların çokluğu ile övünüyordu.</p>

  <p>Atları sakladığı yere düşe kalka gitti.</p>

  <p>Hayvanlar yapacakları işin büyüklüğünden habersiz, önlerine konulan otları yiyorlardı.</p>

  <p>Usulca yanlarına sokuldu. Okşayarak yularlarını çözdü, ardına taktı. Si-Ye-U'yu bıraktığı yere geldi.</p>

  <p>Çinli kahraman ortalarda yoktu.</p>

  <p>Salak, atları getirmeye gittikten sonra, Si-Ye-U çadırın önünde bir müddet durmuştu.</p>

  <p>Onun yüreğinde, güzel Türk kızına karşı büyük bir eziklik vardı.</p>

  <p>Yüreği sık sık vuruyordu. Elini göğsüne bastırdı. Çadıra yaklaştı.</p>

  <p>Aralıktan içeriye başını uzattı.</p>

  <p>içerisi karanlıktı. Fakat gözleri bu karanlığa çabuk alıştı. Ulufer köşede koyun postundan yapılmış bir sedirde uyuyordu. Yanı başında da şişman bir kadın vardı.</p>

  <p>Gecenin karanlığı içerisinde bile Ulufer'in güzel yüzü, kara saçlarının parıltısı göze ve gönüle çarpıyordu.</p>

  <p>Çadırdan içeriye adım attı.</p>

  <p>Aynı çağda ayağı bir güğüme takıldı. Boğuk bir gürültü ile yere düşen güğümün arkasından da yere akan sütün sesini duydu.</p>

  <p>Si-Ye-U olduğu yerde dondu kaldı. Şişman kadın silkinmiş uyanmıştı: - Kim o!? diye seslendi.</p>

  <p>Si-Ye-U'nun kaybedecek zamanı yoktu. Birdenbire atıldı. Daha uyku sersemliğiyle ne olduğunu anlamayan zavallı kadının başına yumruğunu, bütün şiddetiyle indirdi.</p>

  <p>Biçare kadın, bir topuz gibi kafasına inen yumrukla bir kere sendeledi. Bu sendeleme arasında gırtlağına iki el yapıştı. Nefes borusu tıkandı. Gözlerine şimşekler çaktı, kendinden geçti.</p>

  <p>Bütün bu işleri yaparken Si-Ye-U'nun gözleri Ulufer'den ayrılmamıştı.</p>

  <p>Güzel kız bu gürültüler arasında tatlı uykusundan uyanmıştı, kollarını oynatıyor, yavaş yavaş kımıldanıyordu.</p>

  <p>Si-Ye-U bir sırtlan gibi atıldı. Yatak örtüsünü zavallı kızın ağzına tıkadı. Bütün vücudunu sardı.</p>

  <p>Ulufer birkaç dakika içinde kundağa konmuş bir çocuk gibi sarıldı.</p>

  <p>Si-Ye-U Ulufer'i sırtladı. Zavallı şişman bekçinin üzerinden atladı. Çadırdan dışarıya çıktı.</p>

  <p>Salak oracıkta, boynunu bükmüş bekliyordu. Yaptığı işin kötülüğünü anlar gibi olmuştu ama, artık iş işten geçmişti. Ne yapsa boştu. Koştu, zoraki efendisine yardım etti.</p>

  <p>Hâlâ çırpınmak isteyen Ulufer'i atın üzerine attılar.</p>

  <p>Kendileri de bindiler, gürültüye aldırmadan atları sürdüler.</p>

  <p>Bir anda köpekler havladı. Birkaç bekçi uyandı:</p>

  <p>-Kim o!..</p>

  <p>-Dur!..</p>

  <p>- Vur!., sesleri duyuldu.</p>

  <p>Sonra gene sessizlik... Tek tük havlayan köpekler... Oba uykusunu bitirmek üzere gene eski sessizliğine büründü.</p>

  <p>Ulufer'in kaçırıldığından kimsenin haberi yoktu. Hoş, Ulufer'e, Gültekin'in, koca kahramanın gönül kaptırdığından da kimsenin haberi yoktu ya.</p>

  <h1 id="sigil_toc_id_11">SİGANFO'YA DOĞRU</h1>

  <p>Si-Ye-U kemerindeki altınlarına, Cinde henüz sönmeyen yıldızına sığınarak bir araba bulabildi.</p>

  <p>Ulufer'i bu arabaya oturttular. Ağzını açmışlar, fakat elleriyle kollarını buna karşılık sımsıkı bağlamışlardı. Salak da arabanın bulunmasından sonra attan inmiş, arabacılık yerine yükselmişti. Si-Ye-U bu arabanın arkasından gidiyordu. Ulufer'e yolda birkaç kere yaklaşmak istemiş, fakat her keresinde çok ağır sözlerle karşılandığından şimdilik bu ¦ sevdadan vazgeçmişti.</p>

  <p>Zavallı Ulufer yemiyor, içmiyor, yalnız düşünüyordu. Günden güne sararıyor, soluyordu.</p>

  <p>Onun bu hali Salak'in da yüreğini yumuşatmıştı. Gece olup da araba mola verince Si-Ye-U uyursa usulca arabaya yaklaşıyor:</p>

  <p>"Bu işin kendi suçu olduğunu, Ulufer'i kurtaracağını, Si-Ye-U'yu yarın sabah erkenden öldüreceğini, kendisinin affedilmesini Ulufer'den rica ediyordu." Fakat sabah olup da Si-Ye-U:</p>

  <p>- Nerdesin sersem?! diye gür sesiyle bağırdığı zaman bütün gücü, cesareti kaçıyor, her şey kayboluyordu.</p>

  <p>Zavallı Salak, can ve gönülden Ulufer'i kurtarmak, kendisine uşaklık ettiren Si-Ye-U'yu öldürmek istiyordu. Fakat ne çare ki, geceleri Si-Ye-U uyurken kendisine gelen bu cesaret nöbeti sabaha karşı gevşiyor, yerine bir miskinliktir çöküyor, her gün Salak, Si-Ye-U'dan sonra uyanıyordu. "Geceleri bana babam söz geçiriyor, bir Türk gibi cesur ve atılgan oluyorum. O zaman şu hamam oğlanı kılıklı herifi öldürmek benim için su içmek kadar kolay gözüküyor.</p>

  <p>Gündüzleri anam bana söz geçiriyor, bir Çinli gibi uysal ve sessiz oluyorum. Bu herife uşaklık etmeyi rahat yaşamak için daha hayırlı, daha kolay bir çıkar yol buluyorum," diye düşünüyordu.</p>

  <p>Ulufer'in ise ne Salak'ın geceleri kulağı dibinde kısık sesiyle mırıldandığı kahramanlık destanlarına, ne de gündüzleri Si-Ye-U'nun çatlak sesiyle okuduğu aşk masallarına kulak verdiği vardı. O yalnız düşünüyor, arada bir de dudaklarını bükerek, içini çekip ağlıyordu.</p>

  <p>Kıraç dağlardan, sisli ormanlardan, gürül gürül sular akan dere kıyılarından, bin bir çeşit diyarlardan geçtiler. Artık Sigan-fo'ya yaklaşmışlardı.</p>

  <p>Si-Ye-U'nun kafasında yeni düşünceler yer ettiğinden Ulufer'i konuşturmaktan vazgeçmiş, kendi hayallerini kurmaya başlamıştı.</p>

  <p>Çin İmparatorluğu tacı, başının üzerinde dolaşmakla beraber, bir türlü tepesine konamıyordu.</p>

  <p>Artık bu tacı tutup başına geçirmek için ileri atılmanın çağı gelmişti. Bu iş daha uzarsa Çin İmparatorluğu tacını bir türlü giyemeyen başına bir satır yerleştirivere-ceklerdi. Bu sebepten, artık Çinliler arasında da bulunduğundan, bir handa mola vermeyi, hancının düşüncelerini almayı, aylardan beri uzak kaldığı Çin İmparatorluğunun ne durumda olduğunu öğrenmeyi doğru buldu.</p>

  <p>Halbuki arkalarından gelenlere izlerini belli etmemek için şimdiye kadar hep dağ tepelerinde, orman kıyılarında mola vermişler, zavallı Salak da arabacılık vazifesine ekli olarak aşçılık etmişti. Bu handa mola veriş Salak'ı da memnun ediyordu. Arabanın perdelerini hafifçe araladılar.</p>

  <p>Handa birkaç uşaktan başka kimseler yoktu, hancı onlara büyük bir çınar altına hasır serdi.</p>

  <p>Salak her zamanki gibi ayakta duruyordu.</p>

  <p>Si-Ye-U hasıra oturdu.</p>

  <p>Önüne getirilen pirinç çorbasını, kırlangıç yuvasını büyük bir ağız tadıyla yemeye başladı. Bu arada Salak da ikide bir gözden kayboluyor, mutfakta karnını doyurup tekrar efendisinin başında kemik bekleyen finolar gibi bekliyordu.</p>

  <p>Si-Ye-U, yemek sonunda hancı ile konuşmak küçüklüğünde bulunacağını bildirerek karşısına oturttu:</p>

  <p>- İşler nasıl gidiyor? diye sordu. Hancı:</p>

  <p>- Hangi işler? dedi.</p>

  <p>- Devlet işleri, Türklerle olan savaş işleri, toplu söz, her iş! Hancı şaşırdı:</p>

  <p>- Siz benden iyi bilirsiniz Noyan!</p>

  <p>- Biz uzun yollardan geliyoruz, hiç bir şeyden haberimiz yok! Meço Han'ın Çin'e girdiğini biliyoruz, fakat sonu ne oldu? Onu bilemeyiz.</p>

  <p>- Hakan, Şao-Çen'in sarılmasından sonra Siyang-Çen üzerine yürüdü. Kendisini, zindandan onun eliyle kurtulan Hakanımızın oğlu Cong-Tsung karşılamak, kavga etmek istedi, beceremedi. Duydum ki Meço Han şimdi yollardaki şehirleri yağma ederek, orduları sürerek, yüz binlerce köle, cariye, altın, ipek gibi mallarla geri çekiliyormuş. Sanırım ki cenk bitti. Bu cenk arasında Gültekin sağdan sola, soldan sağa koştu, bu çengin kazanılmasında önayak oldu.</p>

  <p>Hancı bütün bunları anlatırken Salak arabaya bakıyordu.</p>

  <p>Yollarda hiç bir şeye bakmayan, hiç bir söz dinlemeyen, ne dağlara, ne ormanlara, ne derelere başını bile çevirmeyen güzel Türk kızı, başını uzatmış, onların sözlerini dinliyor, hancının ağzından gözlerini ayırmıyordu.</p>

  <p>Salak, Gültekin'in sözü geçtikçe kızın gözlerinin parladığmf, kaçırıldığı günden beri ilk defa yüzünün güldüğünü görüyordu.</p>

  <p>Si-Ye-U da bunun farkına vardı.</p>

  <p>Geldi. Arabanın perdelerini örttü. O gelirken kızcağız gene korkmuş, köşeye büzülmüştü.</p>

  <p>Si-Ye-U perde arkasından ona baktı. Sonra dudaklarını kıvırarak homurdandı:</p>

  <p>- Kaç bakalım. Sonu yaklaştı. Kuzu gibi kendi kendine geleceksin!..</p>

  <p>Araba tekrar yola koyuldu.</p>

  <p>Çengin bitmiş olması Si-Ye-U'nun gönlünü bulandırmıştı. Gültekin'den korkuyordu. Her şeyden önce bu kızı da, kendisini de sağlam bir yere gizlemek istiyordu.</p>

  <p>Salak'a bağırdı:</p>

  <p>- Daha çabuk sür!..</p>

  <p>Salak kırbacı salladı. Fakat aynı zamanda dizginlere de asıldı.</p>

  <p>Artık Si-Ye-U'dan iyiden iyiye soğumuştu. Bir biçimine getirip bu biçimsiz herifi bir uçurumdan aşağı yuvarlamak istiyordu.</p>

  <p>Araba sallana sallana ilerliyordu. Durmadan gidiyorlardı.</p>

  <p>Si-Ye-U'yu bayağı korku almıştı.</p>

  <p>Sonunda uzaktan Siganfo kalesinin duvarları gözüktü.</p>

  <p>Si-Ye-U geniş bir nefes aldı. Bu duvarların arkasında da düşmanları yok değildi. Fakat Si-Ye-U bu düşmanları nasıl olsa yeneceğine inanıyor, asıl öbür düşmanın arkasından geleceğinden korkuyordu.</p>

  <p>Onun korktuğu yalnız Gültekin'di, o ise bu geniş kale duvarlarının arkasına kolay kolay giremezdi.</p>

  <p>Araba surların önüne yaklaştı. Nöbetçiler, binekçiler, kapının önünde yoklama sırası bekleyen arabalar teker teker belli oluyordu.</p>

  <p>Si-Ye-U kendisini tanıtmış olsa, zindandan yeni çıkan Cong-Tsung belki kendisine bir şey yapardı.</p>

  <p>Tanıtmamış olsa belki de kapıdan içeriye sokmayacaklardı. Böyle birbirine aykırı düşüncelerle surlara yaklaştılar.</p>

  <p>Üç nöbetçi koşup arabayı önledi:</p>

  <p>-Duuuur!</p>

  <p>Salak dizginlere asıldı. Araba durdu. Nöbetçiler yaklaştılar.</p>

  <p>Gerek Salak'ın berbat üstü, uzamış saçı, sakalı; gerek arabanın tozu, kurumuş çamurları yolcuları iyi bir sorguya çekmek lâzım geldiğini anlatıyordu.</p>

  <p>Nöbetçi bir bakışta arabanın yanında giden Si-Ye-U'yu sezdi.</p>

  <p>Üstü başı kanlanmış, yırtılmıştı ama, Si-Ye-U'nun Çinli bir aksoylu olduğu her haliyle gözüküyordu.</p>

  <p>Si-Ye-U nöbetçiden daha pişkin davrandı:</p>

  <p>- Gel buraya! diye sert bir sesle bağırdı.</p>

  <p>Nöbetçiler emir verildiğini duyunca derhal koştular, kendilerine bağırmasını bilen bu yabancıyı saygıyla selâmladılar.</p>

  <p>Si-Ye-U sordu:</p>

  <p>- Kapılar kapalı mı?</p>

  <p>- Evet Noyan.</p>

  <p>- Söyleyiniz açsınlar!</p>

  <p>- Adınızı bildiriniz. Buyruğunuzu gösterirseniz geçebilirsiniz! Si-Ye-U sarardı. Adını söylemek pek kolay bir şey değildi.</p>

  <p>Çinliler kendisini pek sevmiyorlardı. "Kocakarının âşığı" diyorlardı. Ve Si-Ye-U'nun "âşık" olmaktan başka hiç bir işi ve hüneri olmadığını da sanıyorlardı.</p>

  <p>Birdenbire kendini topladı:</p>

  <p>- Adımı söyleyemem! dedi. Fakat saraya haber salarım, cevap gelinceye kadar bekleriz. Gizli bir iş peşindeyim.</p>

  <p>Nöbetçi selâm verdi:</p>

  <p>- Şimdi haber salarız; Cong-Tsung Noyana mı yazacaksınız?</p>

  <p>Si-Ye-U'nun yüreği ağzına geldi. Cong-Tsung'u öldürmek için o her şeyi yapmıştı. Şimdi Cong-Tsung'un eline düşerse paramparça edileceğini biliyordu. Bütün soğukkanlılığını topladı:</p>

  <p>- Hayır, Hakan Hatun'a!.. dedi. Nöbetçiler bu adı duyunca saygıyla eğildiler. Aralarında yavaşça bir şeyler konuştular. Sonunda içlerinden biri ileri çıktı:</p>

  <p>- Yazacağınız kâğıdı bana verin, götüreyim! dedi. Si-Ye-U nöbetçilerden birinin uzattığı kâğıdı aldı.</p>

  <p>Cong-Tsung'un annesi olan ve henüz imparatoriçe bulunan Vu-He-Ü'ye iki satırla geldiğini ve kapıda beklediğini, kimseye bildirmeden kendisini içeriye aldırmasını yazdı.</p>

  <p>Parşömeni büktü. Nöbetçiye uzatırken:</p>

  <p>- Kimse görmeyecek! dedi. Canını vereceksin, fakat bu kâğıdı Hakan Hatun'dan başkasına vermeyeceksin, hele oğlu Cong-Tsung hiç görmemelidir.</p>

  <p>Nöbetçinin kâğıdı almasına kalmadı. Gür ve alaylı bir ses arkasından tekrar etti:</p>

  <p>- Evet, Cong-Tsung Noyan bu kâğıdı hiç okumamalıdır! Bir okur, imzayı da görürse yandık gitti.</p>

  <p>Si-Ye-U başındaki saçların diken diken olduğunu duydu.</p>

  <p>Soğuk bir ter vücudundan fışkırdı. Bu sesin çıktığı ağzı görmek için geri döndü.</p>

  <p>Aynı zamanda Salak'ın da gözleri korkudan yuvasından fırlamıştı.</p>

  <p>Çünkü aynı çağda araba atlarının ayakları dibinde bir kırlangıç kuşu hızıyla yerleri koklayarak yıldırım gibi dolaşan Asena'yı da görüvermişti.</p>

  <p>Evet, gırtlağına yapıştığı adamı yere yıkan tanınmış, korkunç Asena çamur, toz, toprak içinde olduğu halde karşısında duruyordu. Onu görünce ölüm çağının geldiğine aklı kesti.</p>

  <p>Son defa bir kerecik olsun dünya gözüyle çevresini görebilmek için etrafına, dağlara, tepelere, çayırlara bakmak istedi.</p>

  <p>Keşke bakmaz olaydı.</p>

  <p>Si-Ye-U'nun başında, kalpağını yana yıkmış, köpükler içinde, yol almaktan bacakları titreyen atı Başko'nun üzerinde korkunç Gültekin dimdik duruyordu.</p>

  <p>Gültekin'in sesi alaylıydı ama gözleri çok korkunç bir şekilde büzülmüştü. Si-Ye-U da onu aynı çağda görmüştü. Bütün kanı korku ve dehşetten donmuştu, ağzını açmak, onun ismini söylemek, hemen yakalatmak, oracıkta etlerini dişleriyle parçalamak istedi.</p>

  <p>Fakat Gültekin atını mahmuzlamış, biraz daha yaklaşmıştı. Tok bir sesle:</p>

  <p>- Ağzını açarsan, bir söz söylersen ben de senin adını söylerim... Cong-Tsung öcünü almak için seni arıyor! dedi.</p>

  <p>Si-Ye-U yan gözle nöbetçilere baktı. Bu işten bir şey anlamayan yoksullar iki büyük adamın gizli bir şey konuştuğunu sanarak birkaç adım geri çekildiler, saygıyla başlan önde bekleşiyorlardı. Bu iki adam daha at üzerinde duruşlarıyla bile yaman birer bay olduklarını belli ediyorlardı. İki sersem nöbetçinin sözü mü olurdu?</p>

  <p>Si-Ye-U elindeki kâğıdı avucunun içinde büzdü. Yüzünü buruşturarak çok kısık bir sesle:</p>

  <p>- Ne istiyorsun?, diye sordu.</p>

  <p>Gültekin bulundukları yerin çok zorlu olmasına rağmen güldü:</p>

  <p>- Hah şöyle, yola gel! dedi. Bir aptal gibi kafa tutma... Sen benden daha fena durumdasın.</p>

  <p>Atım Başko, bilirsin, bir kuş gibi uçar. Ağzını açarsan ben de senin kim olduğunu söyler, gene geldiğim yere uçar giderim. Fakat sen, ne ileri, ne geri gidebilirsin, dört tarafın yağıyla sanlı...</p>

  <p>Geride biz... Önünde Cong-Tsung var.</p>

  <p>Si-Ye-U acı acı güldü:</p>

  <p>- Bana bir şey olmaz, kaçarım. Seni parçalarlar. Si-Ye-U korkunç bir sesle homurdandı:</p>

  <p>- Kaçamazsın? Gültekin titredi: -Niçin?!</p>

  <p>Si-Ye-U arabayı gösterdi:</p>

  <p>- Çünkü onu almadan gidemezsin!..</p>

  <p>Gültekin arabaya baktı. Ulufer'in orada olduğunu anladı:</p>

  <p>- Sen vereceksin, ben de alıp götüreceğim yavrum!., dedi. Si-Ye-U kızdı:</p>

  <p>-Ben mi?.. Asla!..</p>

  <p>- Ben de seni ele veririm. Cong seni arıyor.</p>

  <p>- Ben gene kurtulurum. Fakat kıza Cong-Tsung âşıktır, bunu sen de pekâlâ bilirsin... Ben ölürüm, fakat sen de öleceksin! Benim ölümümden Çin çok bir şey kaybetmez; fakat bir Gültekin ölürse Türkler her şeyi kaybederler... Ben Çin için, öcüm için, seni öldürmek için, kendimi, canımı ortaya koyuyorum. Al bakalım! dedi.</p>

  <p>Hiç ummadığı bu sözleri dinlerken şaşıran Gültekin'i atının üzerinden kuvvetli bir omuz vuruşuyle yere doğru itti. Boş bulunan Gültekin yere uçtu. Fakat aynı çağda birdenbire doğruldu.</p>

  <p>Si-Ye-U, Gültekin'i göstererek:</p>

  <p>- Gültekin'dir, bu adamı tutunuz! diye bağırdı.</p>

  <p>Bağırırken de Başko'nun başına kamçısını bütün hızıyle indirdi. Hayatında hiç bir gün başına vurulduğunu bilmeyen zavallı Başko sersemledi. Acı acı kişnedi. Şahlandı, kırlara doğru dörtnala uçtu, gitti. Gültekin atsız kalmıştı.</p>

  <p>Si-Ye-U hâlâ bağırıyordu:</p>

  <p>- Gültekin'dir, kaçırmayın, tutun!</p>
</body>
</html>
