<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 align="center" style="text-align: center; font-family: Verdana; font-size: medium; font-weight: normal;"><b><font color="#800000">BİR ŞAİR BİR ÇOCUK</font></b></h2>

  <div>
    <b style="color: rgb(128, 0, 0); font-family: Verdana;"><br /></b>
  </div>

  <p align="center" style="margin-left: ; margin-right: ;"></p>

  <p style="text-align: justify;"><font face="Verdana" style=";"><font size="2">Son zamanlarda birbirinden ilginç haberler okuyorum gazetelerde. Bugün de bunlardan birisi ilişti gözüme. Olay Almanya'nın Ingelstadt kentinde gerçekleşiyor. Bir alış veriş merkezinde görevliler, altı yaşındaki çocuğun oyuncak reyonunda olduğunu görmeden mağazayı kapatıp giderler. Loretta adlı afacan kız, hiç panik yapmadan önce bir dondurma yer, ardından salamlı ekmek atıştırır. Kapıları açmayı denese de başaramaz ama, ışıkları açar. Devriye gezen bir polis ekibi bu ışıkları görünce cam kapıdan içeriyi inceler. Çocuğun içeride hapis olduğunu görünce mağaza yöneticisini ararlar ve afacan kızın bu ilginç macerası sona erer.</font></font></p>

  <p style="text-align: justify;"><font face="Verdana" style=";"><font size="2">Böylece altı yaşındaki bu çocuk gazetelere manşet olur, tıpkı Ataol Behramoğlu'nun Ağıt şiirine konu olan yaşıtı Ali gibi:</font></font></p>

  <p style="text-align: justify;"><font face="Verdana" style=";"><b><font size="2">Simit satıcısı altı yaşındaki Ali</font></b></font></p>

  <p style="text-align: justify;"><font face="Verdana" style=";"><b><font size="2">Büyüyüp film artisti olmayı düşlerdi</font></b></font></p>

  <p style="text-align: justify;"><font face="Verdana" style=";"><b><font size="2">Zabıtadan kaçarken çiğnendi Mersedese</font></b></font></p>

  <p style="text-align: justify;"><font face="Verdana" style=";"><b><font size="2">Renkli gazetelerde cesedi sergilendi</font></b></font></p>

  <p style="text-align: justify;"><font face="Verdana" style=";"><font size="2">Gazete okumayı bitirdikten sonra işe gitmek üzere hızla hazırlandım. Sokakta bir kamyon dolusu eşya vardı, demek birileri yandaki evi kiralamıştı. Kapının önünde durup sokağa göz atınca, sokağın çocuklarını gördüm. Sokağın okulda olmayan tüm çocukları sokaktaydı. Gruptan ayrı ve tanımadığım bir çocuksa kenarda oturmuş onları seyrediyordu. Yeni komşunun çocuğu olmalıydı bu ama, Oktay Rifat'ın Çocuk şiirinden fırlamış gibiydi:</font></font></p>

  <p style="text-align: justify;"><font face="Verdana" style=";"><b><font size="2">Hamsi gibi kaldı</font></b></font></p>

  <p style="text-align: justify;"><font face="Verdana" style=";"><b><font size="2">Çocukların arasında</font></b></font></p>

  <p style="text-align: justify;"><font face="Verdana" style=";"><b><font size="2">Küçük ve yabancı</font></b></font></p>

  <p style="text-align: justify;"><font face="Verdana" style=";"><b><font size="2">Kara kara düşünüyor</font></b></font></p>

  <p style="text-align: justify;"><font face="Verdana" style=";"><b><font size="2">Fatih İstanbul'u kaçta aldı?</font></b></font></p>

  <p style="text-align: justify;"><font face="Verdana" style=";"><font size="2">Oturduğu yerden hızla kalkan çocuk, eşya taşıyan ve babası olduğunu tahmin ettiğim adamın yanına giderek bir şey sordu. Belki de Fatih'in İstanbul'u kaçta aldığını. Taşınmanın yorgunluğundan olsa gerek, babası onu tersledi. Gidip Halim Şefik'in Çocuk adlı şiirini okumalıydım babaya ama, yeterince oyalanmıştım ve otobüs durağına doğru yol almaya başlarken, şiiri kendi kendime okudum:</font></font></p>

  <p style="text-align: justify;"><font face="Verdana" style=";"><b><font size="2">Kalkınmada ilk şart eğitim</font></b></font></p>

  <p style="text-align: justify;"><font face="Verdana" style=";"><b><font size="2">Eğitim kitapla olur</font></b></font></p>

  <p style="text-align: justify;"><font face="Verdana" style=";"><b><font size="2">Çocuk hepimizin akıllısı</font></b></font></p>

  <p style="text-align: justify;"><font face="Verdana" style=";"><b><font size="2">Siz okursanız o da okur.</font></b></font></p>

  <p style="text-align: justify;"><font face="Verdana" style=";"><font size="2">Bu arada durağa varmıştım. Geç kaldığım için Kadıköy otobüsünü beklemeden, aktarmayla gitmek üzere herhangi bir köprü otobüsüne bindim. Köprü çıkışındaki durakta iner inmez, arkalardaki ağlayan bir çocuk gözüme çalındı. Bu çocuk da Can Yücel'in Şair Be! dediği çocuk olmalıydı:</font></font></p>

  <p style="text-align: justify;"><font face="Verdana" style=";"><b><font size="2">Köprünün Beylerbeyi kavşağında,</font></b></font></p>

  <p style="text-align: justify;"><font face="Verdana" style=";"><b><font size="2">Assubay Durağı'nda indim otobüsten</font></b></font></p>

  <p style="text-align: justify;"><font face="Verdana" style=";"><b><font size="2">İlerde siyah önlüklü bir çocuk</font></b></font></p>

  <p style="text-align: justify;"><font face="Verdana" style=";"><b><font size="2">Yanaştım, parmaklığa çökmüş ağlıyor...</font></b></font></p>

  <p style="text-align: justify;"><font face="Verdana" style=";"><b><font size="2">Yaraşır mı ağlamak? dedim</font></b></font></p>

  <p style="text-align: justify;"><font face="Verdana" style=";"><b><font size="2">Delikanlı adamsın sen!..</font></b></font></p>

  <p style="text-align: justify;"><font face="Verdana" style=";"><b><font size="2">Sen, dedi gözlerini yumruğuyla silip</font></b></font></p>

  <p style="text-align: justify;"><font face="Verdana" style=";"><b><font size="2">Tükenmez kalamini kaybetsen ağlamaz mısın?</font></b></font></p>

  <p style="text-align: justify;"><font face="Verdana" style=";"><font size="2">Can Yücel gibi cesur olup soramadım çocuğa derdini, Kadıköy otobüsü de gelmişti zaten, hemen bindim. Otobüs birkaç yüz metre ya gitmiş ya gitmemişti ki yolun kenarında çiçek toplayan çingeneleri ve koyun otlatan küçük çobanı gördüm. Aşağı yukarı on üç yaşlarındaydı, ismi de Ali olmalıydı ama, bu Ataol Behramoğlu'nun Ali'si değil, Nazım Hikmet'in Ali'siydi.</font></font></p>

  <p style="text-align: justify;"><font face="Verdana" style=";"><b><font size="2">Ali selam eder</font></b></font></p>

  <p style="text-align: justify;"><font face="Verdana" style=";"><b><font size="2">Ali on üç yaşında</font></b></font></p>

  <p style="text-align: justify;"><font face="Verdana" style=";"><b><font size="2">dağbaşında davar güder</font></b></font></p>

  <p style="text-align: justify;"><font face="Verdana" style=";"><b><font size="2">sürü önde</font></b></font></p>

  <p style="text-align: justify;"><font face="Verdana" style=";"><b><font size="2">Ali yalınayak arkada gider</font></b></font></p>

  <p style="text-align: justify;"><font face="Verdana" style=";"><b><font size="2">Ali'nin gözleri karakehribar</font></b></font></p>

  <p style="text-align: justify;"><font face="Verdana" style=";"><font size="2">On üç yaşındaki çoban Ali'yi geride bırakmama neden olan otobüs beni bir başka çocuğa taşıdı. Kapıağzı Durağı'nda inince hemen karşıdaki Karacaahmet Mezarlığı'ndaki küçük bir kız çocuğuna... Bu da olsa olsa Baki Süha Ediboğlu'nun Mezarlık şiirindeki kızdı:</font></font></p>

  <p style="text-align: justify;"><font face="Verdana" style=";"><b><font size="2">Dün akşam gün batmadan</font></b></font></p>

  <p style="text-align: justify;"><font face="Verdana" style=";"><b><font size="2">Yaşlı ölülerin arasına</font></b></font></p>

  <p style="text-align: justify;"><font face="Verdana" style=";"><b><font size="2">Bir misafir geldi</font></b></font></p>

  <p style="text-align: justify;"><font face="Verdana" style=";"><b><font size="2">çocuk bahçesinde kovası kalmış.</font></b></font></p>

  <p style="text-align: justify;"><font face="Verdana" style=";"><b><font size="2">Kumların üstünde küçük küreği.</font></b></font></p>

  <p style="text-align: justify;"><font face="Verdana" style=";"><b><font size="2">Besbelli çok yorgun, hemen uyudu.</font></b></font></p>

  <p style="text-align: justify;"><font face="Verdana" style=";"><b><font size="2">Doğruldu yerinden yaşlı bir ölü</font></b></font></p>

  <p style="text-align: justify;"><font face="Verdana" style=";"><b><font size="2">Örtüsünü örttü:</font></b></font></p>

  <p style="text-align: justify;"><font face="Verdana" style=";"><b><font size="2">Mademki burada annesi yok,</font></b></font></p>

  <p style="text-align: justify;"><font face="Verdana" style=";"><b><font size="2">bu küçük kız bize emanet.</font></b></font></p>

  <p style="text-align: justify;"><font face="Verdana" style=";"><b><font size="2">İleride yatan başka bir ölü</font></b></font></p>

  <p style="text-align: justify;"><font face="Verdana" style=";"><b><font size="2">Yavaşça seslendi:</font></b></font></p>

  <p style="text-align: justify;"><font face="Verdana" style=";"><b><font size="2">Başındaki kurdeleyi çözüp katlayın</font></b></font></p>

  <p style="text-align: justify;"><font face="Verdana" style=";"><b><font size="2">Ütüsü bozulmasın</font></b></font></p>

  <p style="text-align: justify;"><font face="Verdana" style=";"><font size="2">Mezarlıktaki çocuk, her çocuk gibi, o kadar masum görünüyordu ki ister istemez ona Özdemir Asaf'ın Çocuklara şiirinin mısralarını mırıldandım:</font></font></p>

  <p style="text-align: justify;"><font face="Verdana" style=";"><b><font size="2">Yalan bile söylerken</font></b></font></p>

  <p style="text-align: justify;"><font face="Verdana" style=";"><b><font size="2">Prensibim doğruluk</font></b></font></p>

  <p style="text-align: justify;"><font face="Verdana" style=";"><b><font size="2">İsterim ki ben</font></b></font></p>

  <p style="text-align: justify;"><font face="Verdana" style=";"><b><font size="2">Sen de öyle kal çocuk</font></b></font></p>

  <p style="text-align: justify;"><font face="Verdana" style=";"><font size="2">Geç kaldığımı bilsem de okunan öğlen ezanı benim çok geç kaldığımı vurguluyordu ama, ezanda da bir gariplik vardı. Kafamı kaldırıp Karacaahmet Camisi'ne baktığımda, Sunay Akın'ın Minare şiirinin de yardımıyla bu garipliğin nedenini anladım:</font></font></p>

  <p style="text-align: justify;"><font face="Verdana" style=";"><b><font size="2">Top oynayan arkadaşlarını</font></b></font></p>

  <p style="text-align: justify;"><font face="Verdana" style=";"><b><font size="2">minareden gördüğü</font></b></font></p>

  <p style="text-align: justify;"><font face="Verdana" style=";"><b><font size="2">için acelecidir</font></b></font></p>

  <p style="text-align: justify;"><font face="Verdana" style=";"><b><font size="2">ezan okuyan</font></b></font></p>

  <p style="text-align: justify;"><font face="Verdana" style=";"><b><font size="2">çocuğun sesi</font></b></font></p>

  <p style="text-align: justify;"><font face="Verdana" style=";"><font size="2">Minareyi de ezan okuyan çocuğu da geride bırakarak sonunda işyerime ulaştım. Fakat çok geç kaldığım için artık işsizdim. İşim yoktu ama, bol bol vaktim vardı ve Kadıköy'e doğru yürümeye başladım. Bir ilkokulun önünden geçerken çocukların çığlıklarını duydum. Sınıfın penceresinden görebildiğim kadarıyla olay tam Jacques Prevert'likti. Sanki Prevert, Yumurcak şiirini yazmadan önce benim gördüklerimi görmüştü:</font></font></p>

  <p style="text-align: justify;"><font face="Verdana" style=";"><b><font size="2">Kafasıyla evet diyor</font></b></font></p>

  <p style="text-align: justify;"><font face="Verdana" style=";"><b><font size="2">Yüreğiyle hayır.</font></b></font></p>

  <p style="text-align: justify;"><font face="Verdana" style=";"><b><font size="2">Sevdiğine evet diyor</font></b></font></p>

  <p style="text-align: justify;"><font face="Verdana" style=";"><b><font size="2">Öğretmene hayır.</font></b></font></p>

  <p style="text-align: justify;"><font face="Verdana" style=";"><b><font size="2">Sözlüye kalkmış</font></b></font></p>

  <p style="text-align: justify;"><font face="Verdana" style=";"><b><font size="2">Soru üstüne soru</font></b></font></p>

  <p style="text-align: justify;"><font face="Verdana" style=";"><b><font size="2">Şunu yaz bunu çiz</font></b></font></p>

  <p style="text-align: justify;"><font face="Verdana" style=";"><b><font size="2">Derken bir gülmedir alıyor çocuğu</font></b></font></p>

  <p style="text-align: justify;"><font face="Verdana" style=";"><b><font size="2">Delice bir gülme</font></b></font></p>

  <p style="text-align: justify;"><font face="Verdana" style=";"><b><font size="2">Ve siliveriyor her şeyi</font></b></font></p>

  <p style="text-align: justify;"><font face="Verdana" style=";"><b><font size="2">Sayıları sözleri</font></b></font></p>

  <p style="text-align: justify;"><font face="Verdana" style=";"><b><font size="2">Adları tarihleri</font></b></font></p>

  <p style="text-align: justify;"><font face="Verdana" style=";"><b><font size="2">Tümceleri tuzakları</font></b></font></p>

  <p style="text-align: justify;"><font face="Verdana" style=";"><b><font size="2">Öğretmen tepine dursun</font></b></font></p>

  <p style="text-align: justify;"><font face="Verdana" style=";"><b><font size="2">Çığlıkları ortasında mucize çocukların</font></b></font></p>

  <p style="text-align: justify;"><font face="Verdana" style=";"><b><font size="2">Renk renk bütün tebeşirlerle</font></b></font></p>

  <p style="text-align: justify;"><font face="Verdana" style=";"><b><font size="2">Belalı kara tahta üstüne</font></b></font></p>

  <p style="text-align: justify;"><font face="Verdana" style=";"><b><font size="2">Resmini çiziyor mutluluğun.</font></b></font></p>

  <p style="text-align: justify;"><font face="Verdana" style=";"><font size="2">Sözlüye kalkmış çocuğun, mutluluğun resmini çizmeye başlamasından önce, sınıfından kaçan arkadaşı okulun duvarından atlıyordu. Halbuki bilse şu an neler kaçırıyordu! Bu çocuk da Orhan Veli'nin Fena Çocuk'u idi:</font></font></p>

  <p style="text-align: justify;"><font face="Verdana" style=";"><b><font size="2">Mektepten kaçıyorsun,</font></b></font></p>

  <p style="text-align: justify;"><font face="Verdana" style=";"><b><font size="2">Kuş tutuyorsun,</font></b></font></p>

  <p style="text-align: justify;"><font face="Verdana" style=";"><b><font size="2">Fena çocuklarla konuşuyorsun,</font></b></font></p>

  <p style="text-align: justify;"><font face="Verdana" style=";"><b><font size="2">Duvarlara fena resimler yapıyorsun;</font></b></font></p>

  <p style="text-align: justify;"><font face="Verdana" style=";"><b><font size="2">Bir şey değil,</font></b></font></p>

  <p style="text-align: justify;"><font face="Verdana" style=";"><b><font size="2">Beni de baştan çıkaracaksın.</font></b></font></p>

  <p style="text-align: justify;"><font face="Verdana" style=";"><b><font size="2">Sen ne fena çocuksun!</font></b></font></p>

  <p style="text-align: justify;"><font face="Verdana" style=";"><font size="2">Fena çocuk önde,ben arkada yürümeye başladık. Kadıköy'e yaklaştığımızda da yollarımız ayrıldı. Ben sahile doğru yöneldim, karakola yaklaşmıştım ki iki polisin, iki koskoca polisin bir çocuğu sürüklediğini gördüm. Aklıma Kızılderili'lerde Karael ya da Karaayak isimlerinin olmasına rağmen, Karakol isminin olmayışı takıldı. Polisin bağırışı, düşüncelerimi bile kaçırdı benden: "Utanmıyor musun bu yaşta arabalardan teyp çalmaya?" Teyp çalmanın yaşı mı olurmuş diye düşüncelere dalmamı da çocuk engelledi; Akgün Akova'ya "Sansürttürme Şair Abüüü" diye seslenerek:</font></font></p>

  <p style="text-align: justify;"><font face="Verdana" style=";"><b><font size="2">kimse gel otur demedi bana</font></b></font></p>

  <p style="text-align: justify;"><font face="Verdana" style=";"><b><font size="2">hep git, hep defol</font></b></font></p>

  <p style="text-align: justify;"><font face="Verdana" style=";"><b><font size="2">Hep öfff kim bu serseri</font></b></font></p>

  <p style="text-align: justify;"><font face="Verdana" style=";"><b><font size="2">hep çalış dediler hiç iş</font></b></font></p>

  <p style="text-align: justify;"><font face="Verdana" style=";"><b><font size="2">hep öğüt verdiler hiç us</font></b></font></p>

  <p style="text-align: justify;"><font face="Verdana" style=";"><b><font size="2">hep yıkan dediler hiç su</font></b></font></p>

  <p style="text-align: justify;"><font face="Verdana" style=";"><b><font size="2">bi' kar karambol kış günü</font></b></font></p>

  <p style="text-align: justify;"><font face="Verdana" style=";"><b><font size="2">iki tavuskuşunun katline ferman yazıp aç midemle</font></b></font></p>

  <p style="text-align: justify;"><font face="Verdana" style=";"><b><font size="2">Gülhane Parkı'nda pişirip yediğimden</font></b></font></p>

  <p style="text-align: justify;"><font face="Verdana" style=";"><b><font size="2">fişlediler karakol karakol</font></b></font></p>

  <p style="text-align: justify;"><font face="Verdana" style=";"><b><font size="2">....</font></b></font></p>

  <p style="text-align: justify;"><font face="Verdana" style=";"><b><font size="2">"bu gece bi' Mercedes teybi nasip eyle şair abüü</font></b></font></p>

  <p style="text-align: justify;"><font face="Verdana" style=";"><b><font size="2">aynasızların eline düşürme</font></b></font></p>

  <p style="text-align: justify;"><font face="Verdana" style=";"><b><font size="2">karakolda öttürme</font></b></font></p>

  <p style="text-align: justify;"><font face="Verdana" style=";"><b><font size="2">dişlerimi avcuma döktürtme şair abüü</font></b></font></p>

  <p style="text-align: justify;"><font face="Verdana" style=";"><b><font size="2">bu şiiri gözün gibi koru</font></b></font></p>

  <p style="text-align: justify;"><font face="Verdana" style=";"><b><font size="2">İzmarit parıltısı</font></b></font></p>

  <p style="text-align: justify;"><font face="Verdana" style=";"><b><font size="2">kimselere sansürttürme şair abüü</font></b></font></p>

  <p style="text-align: justify;"><font face="Verdana" style=";"><font size="2">Simit satıcısı altı yaşındaki Ali'yi çiğneyen Mersedes'in teybini nasip eylemek istedim O'na. Tam o anda omzuma bir el dokundu. Geri döndüm, eski bir dostumdu. Artık işsiz olduğumu söyledim, meğer O'nun da morali bozukmuş. Bundan sonra Sabahattin Kudret Aksal'ın Hikaye-i Sevda'da anlattıklarını çoğul olarak gerçekleştirdik.</font></font></p>

  <p style="text-align: justify;"><font face="Verdana" style=";"><b><font size="2">Doğru bir içkili lokantaya girdim</font></b></font></p>

  <p style="text-align: justify;"><font face="Verdana" style=";"><b><font size="2">Bir derken bir ikinciyi çektim</font></b></font></p>

  <p style="text-align: justify;"><font face="Verdana" style=";"><b><font size="2">İkinci derken üçüncüyü</font></b></font></p>

  <p style="text-align: justify;"><font face="Verdana" style=";"><b><font size="2">Üçüncüyü dördüncü kovaladı</font></b></font></p>

  <p style="text-align: justify;"><font face="Verdana" style=";"><b><font size="2">Birçok şeyleri güzel gördüm</font></b></font></p>

  <p style="text-align: justify;"><font face="Verdana" style=";"><b><font size="2">Olmayacak nice işin</font></b></font></p>

  <p style="text-align: justify;"><font face="Verdana" style=";"><b><font size="2">Olacağına inandım</font></b></font></p>

  <p style="text-align: justify;"><font face="Verdana" style=";"><b><font size="2">Hiç yapmadığım bir işi yaptım</font></b></font></p>

  <p style="text-align: justify;"><font face="Verdana" style=";"><b><font size="2">Türkü mırıldandım</font></b></font></p>

  <p style="text-align: justify;"><font face="Verdana" style=";"><b><font size="2">Sonunu getiremedim ama</font></b></font></p>

  <p style="text-align: justify;"><font face="Verdana" style=";"><font size="2">Sonunu getiremediğimiz türküler mırıldanmaktansa O'na bugün gördüklerimi anlattım. Meğer benimle karşılaşmadan önce, üç sokak çocuğunun kavgasına şahit olmuş. Ama ne kavga! Kavga etmiyor, sanki oyun oynuyorlarmış. Ben de Şeref Özsoy'un Kavga şiirini okudum:</font></font></p>

  <p style="text-align: justify;"><font face="Verdana" style=";"><b><font size="2">Sokak çocuğu bile olsalar</font></b></font></p>

  <p style="text-align: justify;"><font face="Verdana" style=";"><b><font size="2">Kızdıklarında,</font></b></font></p>

  <p style="text-align: justify;"><font face="Verdana" style=";"><b><font size="2">Kavga ederken</font></b></font></p>

  <p style="text-align: justify;"><font face="Verdana" style=";"><b><font size="2">Birbirlerine</font></b></font></p>

  <p style="text-align: justify;"><font face="Verdana" style=";"><b><font size="2">Çay tabağı atarlar...</font></b></font></p>

  <p style="text-align: justify;"><font face="Verdana" style=";"><font size="2">Önce güldü, ardından yavaş yavaş sarhoş olduğumu iddia etti. Bunu nereden çıkardığını sorunca, garson çocuğu göstererek; "Bak, şu an yanı başımızdaki çocuğu görmüyorsun" dedi. Gülme sırası bendeydi. "Görmez olur muyum hiç, dedim. Görmez olur muyum. O, Sait Faik'in Pazar Günleri gördüğü çocuktur:</font></font></p>

  <p style="text-align: justify;"><font face="Verdana" style=";"><b><font size="2">Pazar günleri, bira içerim</font></b></font></p>

  <p style="text-align: justify;"><font face="Verdana" style=";"><b><font size="2">Turb ve şamfıstık ile</font></b></font></p>

  <p style="text-align: justify;"><font face="Verdana" style=";"><b><font size="2">Küçük bir çocuk</font></b></font></p>

  <p style="text-align: justify;"><font face="Verdana" style=";"><b><font size="2">Bana hizmet eder</font></b></font></p>

  <p style="text-align: justify;"><font face="Verdana" style=";"><b><font size="2">On kuruş bahşiş mukabilinde</font></b></font></p>

  <p style="text-align: justify;"><font face="Verdana" style=";"><b><font size="2">Halbuki ben onun</font></b></font></p>

  <p style="text-align: justify;"><font face="Verdana" style=";"><b><font size="2">Babası olmak isterim"</font></b></font></p>

  <p style="text-align: justify;"><font face="Verdana" style=";"><font size="2">Pes etmek zorunda kaldı. Bir süre sonra da evlerimize gitmek üzere ayrıldık. İçkiyi biraz fazla kaçırdığım için yolda etrafımla ilgilenemiyordum. Zaten son otobüsü de ucu ucuna yakalamıştım. Eve geldiğimde biraz da olsa ayılmıştım ama, yine de gaipten sesler duyuyordum. Biraz daha dikkatli dinleyince, Orhon Murat Arıburnu'nun Çocuk adlı şiiriyle bana seslendiğini anladım:</font></font></p>

  <p style="text-align: justify;"><font face="Verdana" style=";"><b><font size="2">Bir çocuk ağlıyorsa</font></b></font></p>

  <p style="text-align: justify;"><font face="Verdana" style=";"><b><font size="2">Asya'da</font></b></font></p>

  <p style="text-align: justify;"><font face="Verdana" style=";"><b><font size="2">Afrika'da</font></b></font></p>

  <p style="text-align: justify;"><font face="Verdana" style=";"><b><font size="2">Dünyada</font></b></font></p>

  <p style="text-align: justify;"><font face="Verdana" style=";"><b><font size="2">O ÇOCUK BİZİMDİR</font></b></font></p>

  <p style="text-align: justify;"><font face="Verdana" style=";">&nbsp;</font></p>

  <p style="text-align: justify;"><font face="Verdana" style=";"><b><font size="2">Ağlayan çocuk gülüyorsa</font></b></font></p>

  <p style="text-align: justify;"><font face="Verdana" style=";"><b><font size="2">Asya'da</font></b></font></p>

  <p style="text-align: justify;"><font face="Verdana" style=";"><b><font size="2">Afrika'da</font></b></font></p>

  <p style="text-align: justify;"><font face="Verdana" style=";"><b><font size="2">Dünyada</font></b></font></p>

  <p style="text-align: justify;"><font face="Verdana" style=";"><b><font size="2">O ÇOCUK HEPİMİZİNDİR.</font></b></font></p><!--EndFragment-->
</body>
</html>
