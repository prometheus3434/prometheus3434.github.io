<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 align="center" style="text-align: center; font-family: Verdana; font-size: medium; font-weight: normal;"><b><font color="#800000">ŞEY</font></b></h2>

  <div>
    <b><font color="#800000"><br /></font></b>
  </div>

  <p align="center" style="margin-left: ; margin-right: ;"></p>

  <p style="text-align: justify; font-family: 'Times New Roman';"><font face="Verdana" size="2">Hayatı hakkında çok "şey" bilmediğimiz Ömer Hayyam'ın şairliği ile yetinip, diğer çalışmalarını bir kenara bırakmamız, kendimize yapabileceğimiz büyük haksızlıklardan biridir. Hayyam'ın yaşadığı 11. yüzyılın tüm bilgilerini öğrendiği söylenir. Fıkıh, ilahiyat, kıraat, edebiyat, tarih, fizik, matematik ve astronomi eğitimi vermiştir. Şiir dışında da fizik, metafizik, astronomi ve matematik konularında eserleri vardır.</font></p>

  <p style="text-align: justify; font-family: 'Times New Roman';"><font face="Verdana" size="2">Semerkant'ta cebir üzerine çalışırken, denklemlerdeki bilinmeyen sayılara Arapça "şey" dediği ve bu sözcüğün İspanyolca'da "xey" olarak yazıldığı söylenir. Zamanla X biçimine dönüşen ve tüm dünyada bilinmeyen sayıları göstermekte kullanılan bu harfin "ney" kaynaklı olduğu sorusunun tek kelimelik bir yanıtı vardır; "Hayyam"</font></p>

  <p style="text-align: justify; font-family: 'Times New Roman';"><font face="Verdana" size="2">Orhan Veli'nin de Hayyam'dan yaptığı dört rubai çevirisi olduğunu söyleyerek, Sabahattin Eyuboğlu'nun Yahya Kemal'den bahsederken söylediği; "O yıllarda Orhan'ın içinden zor çıkılır rubai vezinleriyle yaptığı Hayyam çevirileri de üstadı bir hayli şaşırtmıştı" lafıyla birlikte, Eyuboğlu'nun bir çevirisini araya sıkıştıralım:</font></p>

  <p style="text-align: justify; font-family: 'Times New Roman';"><b><font face="Verdana" size="2">Haram, acı, kötü derler canım şaraba:</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Oysa ne hoş şey, hele bir güzel sunarsa;</font></b></p>

  <p style="text-align: justify; font-family: 'Times New Roman';"><b><font face="Verdana" size="2">İçin bakın; hem doğrusunu isterseniz,</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Haram dedikleri her şey hoş galiba!</font></b></p>

  <p style="text-align: justify; font-family: 'Times New Roman';"><font face="Verdana" size="2">Ortaokulda, din öğretmenimiz, girdiği ilk derste, sadece din dersi yapmayacağını, gördüğü yanlışlarımızı da düzeltmeye çalışacağını söylemişti. İlk ve son olarak yaptığı tespit de 'şey' oldu.</font></p>

  <p style="text-align: justify; font-family: 'Times New Roman';"><font face="Verdana" size="2">Hemen hemen hepimiz konuşurken 'şey' kelimesini çok kullanıyormuşuz. 'Şey'in kullanıldığı her yerde 'nesne'yi rahatlıkla kullanabilirmişiz. O zamanki aklımla buna karşı bir tez ileri sürememiş ve alışamamışsam da şunu düşünebiliyordum: “Öğretmenimiz derse gireli on dakika olmuş, sınıftan da hiç kimse konuşmamıştı; öyleyse bu tespit nasıl yapılmıştı?”</font></p>

  <p style="text-align: justify; font-family: 'Times New Roman';"><font face="Verdana" size="2">Üniversitede okurken sahnelediğimiz Ionesco’nun Ders ve Evlenecek Genç Kız adlı oyunları ile Adana’ya gitmiş, Çukurova Üniversitesi şenliklerine katılmıştık. Oyunun son provasında ve oyun sırasında sahne arkasında çalışan arkadaşlarımızdan İzlen Şen’i farkında olmadan hepimiz 'Şey' diye çağırıyorduk. Nedenini bilmiyorduk ama, hepimiz 'Şey aşağı, Şey yukarı...' seslenip duruyorduk. Başta buna bozulan İzlen’in lakabı 'Şey' olmuştu. Pekala O’na 'Nesne' deseydik?</font></p>

  <p style="text-align: justify; font-family: 'Times New Roman';"><font face="Verdana" size="2">İzlen'in düştüğü duruma ölümünden sonra Orhan Veli de düşmüştür. Asaf Halet Çelebi'ye düşünceleri sorulunca, ölümün de şaşkınlığından olsa gerek "şey" der:</font></p>

  <p style="text-align: justify; font-family: 'Times New Roman';"><font face="Verdana" size="2">"Söylenecek çok söz var. Zihnim çok perişan. Muhakkak ki büyük bir şey kaybettik. İyi ve kötü hükmünü vermeden önce şunu teslim etmeliyiz ki, Orhan Veli büyük bi hamle yapmıştı. Ben O'nu temiz, çok terbiyeli, iyi bir insan olarak tanımıştım. Evvela ben iyi bir dost kaybettim."</font></p>

  <p align="center" style="text-align: center; font-family: 'Times New Roman';"><img alt="24" src="../Images/24.gif" /><br /></p>

  <p style="text-align: justify; font-family: 'Times New Roman';"><b><font face="Verdana" size="2">Bir şey varsa bir şey vardır</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Bir şey yoksa bir şey yoktur</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Çok şey varsa bir şey yoktur</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Çok şey yoksa bir şey vardır</font></b></p>

  <p style="text-align: justify; font-family: 'Times New Roman';"><font face="Verdana" size="2">Gel de Özdemir Asaf’ın isimsiz bu şiirinde gerekli değişimleri yap! Ya da şu soruda sormak istediğimiz şeyi başka şekilde sor!</font></p>

  <p style="text-align: justify; font-family: 'Times New Roman';"><font face="Verdana" size="2">“Siz biliyor musunuz, Orhan Veli’nin kaç tane ‘bir şey’li şiiri var?”</font></p>

  <p style="text-align: justify; font-family: 'Times New Roman';"><font face="Verdana" size="2">Doğru yanıt 9; “Lütfen hızlanarak okuyun” notunun ardından bu isimleri sıralayalım: Şanolu Şiir, Cımbızlı Şiir, Kumrulu Şiir, Zilli Şiir, Pırpırlı Şiir, Pireli Şiir, Kuyruklu Şiir, Gelirli Şiir, Delikli Şiir.</font></p>

  <p style="text-align: justify; font-family: 'Times New Roman';"><font face="Verdana" size="2">Bu şeyli şiirlerden biriyle ilgili küçük bir hikayeyi buraya iliştirerek yazıyı biraz daha katlanılır kılalım: Bir akşam yemeğinde masasındaki hanıma Cımbızlı Şiiri okur Sait Faik:</font></p>

  <p style="text-align: justify; font-family: 'Times New Roman';"><b><font face="Verdana" size="2">Ne atom bombası,</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Ne Londra Konferansı;</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Bir elinde cımbız,</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Bir elinde ayna;</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Umurunda mı dünya!</font></b></p>

  <p style="text-align: justify; font-family: 'Times New Roman';"><font face="Verdana" size="2">Neden üzerine alındı bilinmez ama, şiire içerleyen hanım, elindeki votka bardağını masaya bırakarak anında şu şiiri yazar:</font></p>

  <p style="text-align: justify; font-family: 'Times New Roman';"><b><font face="Verdana" size="2">Ne elinde nasır</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Ne başında çoluk çocuk</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Bir elinde yirmi dokuzluk</font></b></p>

  <p style="text-align: justify; font-family: 'Times New Roman';"><b><font face="Verdana" size="2">İki ayağında nasır</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Umurunda mı Orhan Veli?</font></b></p>

  <p style="text-align: justify; font-family: 'Times New Roman';"><font face="Verdana" size="2">1955 yılında Budapeşte’deki Kent Radyosu’nda konuşma yapan Nazım Hikmet, Orhan Veli’den şiirler okur. Sere Serpe, Delikli Şiir, Vatan İçin, Cevap şiirlerinden sonra araya girin spikere “Bir tane daha okuyayım. Doyum olmuyor ki...” der ve Gelirli Şiir’i okur. En iyisi biz de bu şiiri yazarak yazıdan ayrılalım.</font></p>

  <p style="text-align: justify; font-family: 'Times New Roman';"><b><font face="Verdana" size="2">İstanbul’dan ayva da gelir, nar gelir,</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Döndüm baktım, bir edalı yar gelir,</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Gelir desen dar gelir;</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Gün aşırı alacaklılar gelir.</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Anam anam,</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Dayanamam,</font></b></p>

  <p style="text-align: justify; font-family: 'Times New Roman';"><b><font face="Verdana" size="2">Bu iş bana zor gelir.</font></b></p><!--EndFragment-->
</body>
</html>
