<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <!--StartFragment-->

  <h2 align="center" class="sigil_not_in_toc" style="margin: ;"><!--StartFragment--></h2>

  <h2 align="center" id="sigil_toc_id_3" style="text-align: center; font-family: Verdana; font-size: medium; font-weight: normal;"><b><font color="#800000">İLKÇAĞ OZANI</font></b></h2>

  <p align="center" style="text-align: justify; font-family: Verdana; font-size: medium; font-weight: normal;">&nbsp;</p>

  <p style="text-align: justify; font-family: Verdana; font-size: medium; font-weight: normal;"><font size="2">1914'de doğan, 15'de konuşan, şiir, yazı ve fikirleriyle günümüze kadar susmayan Orhan Veli, 19 Mayıs 1938'de Mehmet Ali Sel takma adıyla Gençlik dergisinde yayımlanan Sicilyalı Balıkçı şiirinde, 2038'de de okunacağını bildiğini vurguluyordu:</font></p>

  <p style="text-align: justify; font-family: Verdana; font-size: medium; font-weight: normal;">&nbsp;</p>

  <p style="text-align: justify; font-family: Verdana; font-size: medium; font-weight: normal;"><b><font size="2">Yüz sene sonra bugünkü dünyadan</font></b></p>

  <p style="text-align: justify; font-family: Verdana; font-size: medium; font-weight: normal;"><b><font size="2">Bir tek insan kalmadığı gün,</font></b></p>

  <p style="text-align: justify; font-family: Verdana; font-size: medium; font-weight: normal;"><b><font size="2">Sicilya sahillerinde yaşayan balıkçı</font></b></p>

  <p style="text-align: justify; font-family: Verdana; font-size: medium; font-weight: normal;"><b><font size="2">Bir yaz sabahı ağlarını atarken denize</font></b></p>

  <p style="text-align: justify; font-family: Verdana; font-size: medium; font-weight: normal;"><b><font size="2">Her zamankinden daha geniş gökyüzüne bakıp</font></b></p>

  <p style="text-align: justify; font-family: Verdana; font-size: medium; font-weight: normal;"><b><font size="2">Benden bir mısra mırıldanacak şarkı halinde</font></b></p>

  <p style="text-align: justify; font-family: Verdana; font-size: medium; font-weight: normal;"><font size="2">Şiirin devamında, kendince karamsarlığa kapılsa da artık bizler biliyoruz ki sırf Sicilya'da değil, bütün dünyada okunacaktır Orhan Veli. (Örneğin seçme şiirleri New York'ta Murat Nemet Nejat'ın İngilizce'ye çevirisi 1996 yılında I, Orhan Veli adıyla; Talat Sait Halman'ın İngilizce'ye çevirdiği 111 şiir Multilingual Yayınları tarafından 1997 yılında Just For The Hell Of It '111 Poems By Orhan Veli Kanık' adıyla; Stockholm'de Lasse Söderberg'in İsveçce'ye çevirisi Ellerströms Yayınevi tarafından Jag lyssnar til Istanbul adıyla yayımlanmıştır.)</font></p>

  <p style="text-align: justify; font-family: Verdana; font-size: medium; font-weight: normal;"><font size="2">13 Nisan 1914 Pazartesi günü, sabahleyin, İstanbul'da, Beykoz'a bağlı Yalıköyü'nün İshak Ağa Yokuşu'nda, 9 no'lu evde doğar Orhan Veli. Babası Klarnetist Mehmet Veli, annesi Fatma Nigar'dır. İki kardeşi vardır, Adnan Veli ve Füruzan Yolyapan.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Bir yaşındayken kurbağa'dan korkmaya başlamıştır.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Çocukluğu Beykoz, Beşiktaş ve Cihangir'de geçer. Beşiktaş Akaretler Yokuşu'nda, şu an Beşiktaş Jimnastik Kulübü'nün bulunduğu Anafartalar İlkokulu'nun ana sınıfına gider. İlkokulu ise Galatasaray Lisesi'nde yatılı olarak okur. Tatil günlerinde kardeşi Adnan Veli ve arkadaşı Halim Şefik ile top oynarlar. (Spora, özellikle futbola olan düşkünlüğünün bu iki okuldan kaynaklandığını uydurarak kimi volelere konu yaratabiliriz.)</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Babasının 1924'de, Cumhurbaşkanlığı Bando Şefliği'ne tayini ile Galatasaray Lisesi'nin dördüncü sınıfından ayrılarak Ankara Gazi İlkokulu'na geçer. Ertesi sene de Ankara Erkek Lisesi'ne başlar.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Dokuz yaşında okumaya, on yaşında da yazmaya olan aşkının farkına varır. On üç yaşında tanıdığı Oktay Rifat ile on altı yaşında tanıdığı Melih Cevdet'i en iyi arkadaşları ilan eder. Birlikte sanat üzerine tartışıp, söyleşir; tiyatroda rol alır; şiirlerini birbirlerine okur; daha ileriki yıllarda bir kitap (Garip) ve bir dergi (Yaprak) çıkarırlarsa da lise yıllarında okul kooperatifinin parasıyla yayımladıkları Sesimiz adlı dergiden, günümüzde pek ses seda çıkmaz.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">1933'de liseyi bitirdikten sonra İstanbul Üniversitesi Edebiyat Fakültesi, Felsefe Bölümü'ne başlar.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Bu yıllarda futbol zevkinin yerini at yarışı alır.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Aşk hayatı gibi hareketli bir iş hayatı vardır.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">İlk şiirleri Aralık 1936'da Varlık Dergisi'nde şu açıklamayla yayımlanır:</font></p>

  <p style="text-align: justify; font-family: Verdana; font-size: medium; font-weight: normal;"><font size="2">"Varlık'ın şiir kadrosu yeni ve kuvvetli genç imzalarla zenginleşmektedir. Aşağıda dört şiirini (Oaristys, Ebabil, Eldorado ve Düşüncelerimin Başucunda) okuyacağınız Orhan Veli, şimdiye kadar yazılarını neşretmemiş olmasına rağmen olgun bir sanat sahibidir. Gelecek sayımızda onun ve arkadaşları Oktay Rifat, Melih Cevdet, Mehmet Ali Sel'in şiirimize getirdikleri yeni havayı daha iyi belirtecektir."</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Mehmet Ali Sel, Orhan Veli'nin takma adıdır. Oktay Rifat bu ad için "galiba yırtmaya kıyamadığı şiirlerini bu adla çıkarırdı" derken, Baki Süha Ediboğlu'nun bu konudaki sorusunu şöyle yanıtlar Orhan Veli: "O zamanlar çok şiir yayınlıyordum. Adımın her zaman görünmesi hem benim için hem de dergi için doğru değildi. Bir de şu var; Mehmet Ali Sel, benim bazı tecrübelerime alet olmuş bir isimdir."</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Sabahattin Ali, Yaşar Nabi Nayır'a yazdığı bir mektuptaki en önemli konu, şairlerimizin şiirlerinin yayımlanmasına aracı olduğunu ama, artık bundan rahatsızlık duyduğudur. Ayrıca Sabahattin Ali, Mehmet Ali Sel'in Orhan Veli'nin takma adı olduğunu bilmez ve Melih Cevdet ile de henüz tanışmamıştır.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">"Bizim şu genç şairlerin, yani Orhan Veli ile Oktay Rifat'ın başlarına gelene pek müteessir oldum. Zavallı çocukların genç yaşta cinnet getirecekleri hiç tahmin edilemezdi. Acaba onların şiirlerini yayınlamaya aracı olduğum için bu hazin sonuçtan ben de sorumlu muyum diye vicdanen ben de acı çekiyorum. Özellikle edebi cinnet, tutulanlarını sadece akraba ve tanıdık çevrelerinde değil, nispeten geniş ve daha acımasız bir kalabalık karşısında da gülünç ede geldiğinden acıma ve esef duygularım bu nispette şiddetli oluyor.Orhan Veli ile Oktay Rifat'ın arkadaşı bir de Mehmet Ali Sel var ki şahsen tanımıyorum. Yalnız sari olduğu anlaşılan bu yeni cinnete o da tutulmuş görünüyor. Tanıdıklarına, akraba, taallukatına geçmiş olsun. Sinir ve akıl doktoru Şükrü Hazım, bu konuda bir şeyler yayınladı mı? Etti ise çıktığı yeri lütfen bildir."</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Orhan Veli domates, zeytin, soğanı yemez; sarmısak ve ciğerden nefret eder; sucukla pastırmaya bayılırdı. Her çeşit balığı, pilavla makarnanın salçalısını, sebzelerden enginarı, kuru fasulyeyi iştahla yerken, süt ve çiğ yumurtadan adeta kaçar ama, sütten yapılmış tatlılarla yumurtanın çok pişmişini severdi. İlk zamanlar tütünden nefret etse de kısa zamanda tiryakisi olur. Koyu çay, şekersiz kahve ve şarap içmeyi sever; Göksu Deresi'nin denize döküldüğü yerdeki kırmızı eve hayrandır. Yürümeyi çok sever, bazen Beyoğlu'ndan Sarıyer'e kadar yürüyerek, ıslık çalarak gittiği olurdu.</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Şiirlerinin yanı sıra çevirileri, denemeleri ve öyküleri ile Orhan Veli'nin&nbsp;<i>Kanık</i>'sadığım hayatında bir gezinti yapacağız sizlerle..</font></p>

  <p style="text-align: justify; font-family: Verdana; font-size: medium; font-weight: normal;"><font size="2">Yüz sene sonra Sicilya sahillerinde, Sicilyalı bir balıkçı tarafından okunacağını bilen Orhan Veli'ye, Sabahattin Kudret Aksal bir soru sorar. Bir Şiir Üstüne Notlar şiirindeki soru şudur:</font></p>

  <p style="text-align: justify; font-family: Verdana; font-size: medium; font-weight: normal;"><b><font size="2">Bir ilkçağ ozanı şiirlerini okusun istemez misin?</font></b></p><!--EndFragment--><!--EndFragment-->
</body>
</html>
