<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <h2 align="center" style="text-align: center; font-family: Verdana; font-size: medium; font-weight: normal;"><b><font color="#800000">ŞARKILARDAN FAL TUTALIM, ŞİİRLERLE ŞAİRLERE</font></b></h2>

  <div>
    <b><font color="#800000"><br /></font></b>
  </div>

  <p style="text-align: justify;"><font face="Verdana" style=";"><b><font size="2">Bu gece gene</font></b></font></p>

  <p style="text-align: justify;"><font face="Verdana" style=";"><b><font size="2">Bulutlar alçaktan uçarken</font></b></font></p>

  <p style="text-align: justify;"><font face="Verdana" style=";"><b><font size="2">Sokaklarda dolaşacağım</font></b></font></p>

  <p style="text-align: justify;"><font face="Verdana" style=";"><b><font size="2">Sen elleri cebinde gezen</font></b></font></p>

  <p style="text-align: justify;"><font face="Verdana" style=";"><b><font size="2">Islıkla çaldığın şarkıların</font></b></font></p>

  <p style="text-align: justify;"><font face="Verdana" style=";"><b><font size="2">Bu akşam en güzelini söyle</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Sabahattin Kudret Aksal'ın Islıkla Şarkı'sında bize seslendiğini farz edip, üzerimize alınalım ve ellerimizi cebimize sokarak hep beraber bir şarkı mırıldanalım, var mısınız?</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Telgrafın tellerine kuşlar mı konar</font></b></font></p>

  <p style="text-align: justify;"><font face="Verdana" style=";"><b><font size="2">İnsan sevdiğine canım böyle mi yapar</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Umarım bestesine göre söylüyorsunuzdur ve sormamışsınızdır "niye o kadar uğraştırıp, ellerimizi cebimize sokturduktan sonra bize bu türküyü söylettin" diye. Merak etmeyin açıklayacağım ama, önce biraz laf kalabalığı yapalım.</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Bir kaç sene önce Müjdat Gezen de şarkı ve türkülerimizdeki 'abuklukları' eleştirmişti. Örneğin:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Kundurama kum doldu</font></b></font></p>

  <p style="text-align: justify;"><font face="Verdana" style=";"><b><font size="2">Atmaya kürek gerek</font></b></font></p>

  <p style="margin: ;"></p>

  <p style="text-align: justify;"><font face="Verdana" size="2" style=";"><b>türküsü için şunları soruyor:</b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">"Bir kere bu adam ya plajda ya çölde yürüyor. Plajda ise ayakkabıyla ne işi var? Çölde ise kürek ne arar? Ayrıca hangi boy kürek bir ayakkabının içindeki kumu dışarı çıkarabilir? Denedim, şömine veya soba küreği bile ayakkabının içine girmiyor. İnşaat küreği zaten giremez. O zaman kunduradaki kumu boşaltmak için nasıl bir kürek istiyor bu adam?"</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Bir başka hafta da Saza Niye Gelmedin? türküsünün</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Geçen cuma gelecektin</font></b></font></p>

  <p style="text-align: justify;"><font face="Verdana" style=";"><b><font size="2">Aylar oldu gelmedin</font></b></font></p>

  <p style="text-align: justify;"><font face="Verdana" style=";">&nbsp;</font></p>

  <p style="margin: ;"></p>

  <p style="text-align: justify;"><font face="Verdana" style=";"><font size="2">mısralarına takmış haklı olarak ve o güzel üslubuyla soruyor:</font></font></p>

  <p style="text-align: justify;"><font face="Verdana" style=";">&nbsp;</font></p>

  <p style="margin: ;"></p>

  <p style="text-align: justify;"><font face="Verdana" style=";"><font size="2">"Haydaa.. Artık geçen cuma dedikten sonra aylar olabilir mi?"</font></font></p>

  <p style="text-align: justify;"><font face="Verdana" style=";">&nbsp;</font></p>

  <p style="margin: ;"></p>

  <p style="text-align: justify;"><font face="Verdana" size="2" style=";">Doğrusu kutlamak gerekir Müjdat Gezen'i. Sırf tespitleri için değil, mizahi bir dille de olsa eleştirdiği için kutlamalı. Öyle ya "Vay efendim, zaten türkülerimize sahip çıkılmıyor, bir de sen saldırıyorsun" diyenler çıkabilir ama, Müjdat Gezen hiç düşünmez bunları ve bir başka hafta</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";">&nbsp;</font></p>

  <p style="text-align: justify;"><font face="Verdana" style=";"><b><font size="2">Manda yuva yapmış söğüt dalına</font></b></font></p>

  <p style="text-align: justify;"><font face="Verdana" style=";"><b><font size="2">Yavrusunu sinek kapmış</font></b></font></p>

  <p style="text-align: justify;"><font face="Verdana" style=";"><b><font size="2">Gördün mü?</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">diyerek devam eder... Amacım Müjdat Gezen'e özenip benzer tesbitler yapmak olmadığından biz kendi türkümüze dönelim:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Telgrafın tellerini arşınlamalı</font></b></font></p>

  <p style="text-align: justify;"><font face="Verdana" style=";"><b><font size="2">Yar üstüne yar seveni kurşunlamalı</font></b></font></p>

  <p style="text-align: justify;"><font face="Verdana" style=";"><b><font size="2">Tam beş defa</font></b></font></p>

  <p style="text-align: justify;"><font face="Verdana" style=";"><b><font size="2">Kurşuna dizildi Mernuş</font></b></font></p>

  <p style="text-align: justify;"><font face="Verdana" style=";"><b><font size="2">Ya kurşunu sıkan yar değildi</font></b></font></p>

  <p style="text-align: justify;"><font face="Verdana" style=";"><b><font size="2">Ya kurşun kurşun değildi</font></b></font></p>

  <p style="text-align: justify;"><font face="Verdana" style=";"><b><font size="2">Ya Mernuş Mernuş değildi</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">"Bu türkü o türkü değil" diyenleriniz çıkmıştır hemen. Elbette, bu zaten türkü değil, Bedri Rahmi Eyuboğlu'nun Telgrafın Telleri şiiri ama, o türkü yüzünden Bedri Rahmi de aynı hataya düşmüştür.</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Necati Cumalı ise Bavullarımı Hazırlamalıyım adlı şiirinde:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Artık bavullarımı hazırlamalıyım</font></b></font></p>

  <p style="text-align: justify;"><font face="Verdana" style=";"><b><font size="2">Kim bilir nasıl sevinecek evdekiler</font></b></font></p>

  <p style="text-align: justify;"><font face="Verdana" style=";"><b><font size="2">Böyle habersiz gelişime</font></b></font></p>

  <p style="text-align: justify;"><font face="Verdana" style=";"><b><font size="2">Allaha ısmarladık</font></b></font></p>

  <p style="text-align: justify;"><font face="Verdana" style=";"><b><font size="2">Telgraf telleri, ağaçlar, dere</font></b></font></p>

  <p style="text-align: justify;"><font face="Verdana" style=";"><b><font size="2">Tekrar görüşmek isterim sizinle</font></b></font></p>

  <p style="text-align: justify;"><font face="Verdana" style=";"><b><font size="2">Yolculuk arkadaşlarım</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">derken; Cengiz Onural da Yeni Türkü'nün Külhani Şarkılar adlı albümüne aynı isimli bir şarkı sözü yazmış ve aynı hataya yakalanmıştır.</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Bu teknik konuyu basite indirgeyerek şöyle açıklayabiliriz: "Belirli iki merkez arasında önceden bilinen işaretler yardımıyla, yazılı haberlerin iletişimini sağlayan düzenek" olarak adlandırabileceğimiz telgrafın çalışma prensibi; iki merkez arasındaki tele, zaman zaman ve kesik kesik elektrik vermekten ibarettir. Yani iki nokta arasında bir iletken tel gerilidir ve böylece haberleşme sağlanır. Eski sistemlerde iki iletken tel kullanılsa da 'telgrafın telleri' demekle tekil-çoğul hatasına düşülmüştür.</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Aranızda şu savunmayı yapanlarınız da olacaktır: "Telgrafın tek teli olabilir ama, değişik noktalar arasındaki hatlar düşünülerek bu çoğul takısı kullanılmıştır."</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">"Bu durumda söyleyebileceğim bir şey yok" diyemiyorum, isterseniz bir de Muzaffer Buyrukçu'nun Gece Bitmedi (Cem Yayınları - 1995) adlı romanının 218. sayfasından bir alıntı yapalım:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">"Altı telli eski telgraf telleri porselen fincanlıydı ve ağaçtandı. Telgrafın tellerine kuşlar konmuştu ve Zeki Müren şarkı söylüyordu."</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Burada Muzaffer Buyrukçu, altı telli, porselen fincanlı demekle enerji nakil hattından bahsetmiş olsa da sözü geçen şarkı yüzünden bu hatları telgraf hatları sanmıştır.</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Necati Cumalı bir de Kırkikindi Yağmurları adlı şiirinde Muzaffer Buyrukçu gibi enerji nakil hatlarını telgraf telleri sanmıştır:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Trenler geçip giderken küçük kuşlar</font></b></font></p>

  <p style="text-align: justify;"><font face="Verdana" style=";"><b><font size="2">Durmadan yer değiştirir telgraf tellerinde</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Suçun tamamıyla bu türkümüzde olduğunu tekrarlayarak, bu çok önemli hatayı (!) düzeltelim ve Bedri Rahmi Eyuboğlu'nun Türküler Dolusu'ndan yapacağımız şu alıntıyla biz de türkülerimize olan bağlılığımızı ispatlayalım:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Ah bu türküler</font></b></font></p>

  <p style="text-align: justify;"><font face="Verdana" style=";"><b><font size="2">Türkülerimiz</font></b></font></p>

  <p style="text-align: justify;"><font face="Verdana" style=";"><b><font size="2">Ana südü gibi candan</font></b></font></p>

  <p style="text-align: justify;"><font face="Verdana" style=";"><b><font size="2">Ana südü gibi temiz</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Bu kadarla da kalmaz Bedri Rahmi'nin şiiri ve ilerleyen mısralarında bir de türkü ismine rastlarız. Eh! hep şiirlerden şarkı sözü yapılacak değil ya! Biraz da onlar, yani türkülerimiz girsin şiirlerimize ve biz şarkılardan fal tutalım, şiirlerle şairlere... Öncelikle Bedri Rahmi'nin şiirini tamamlayalım:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Ah bu türküler köy türküleri</font></b></font></p>

  <p style="text-align: justify;"><font face="Verdana" style=";"><b><font size="2">Ne düzeni belli ne yazanı</font></b></font></p>

  <p style="text-align: justify;"><font face="Verdana" style=";"><b><font size="2">Altlarında imza yok ama</font></b></font></p>

  <p style="text-align: justify;"><font face="Verdana" style=";"><b><font size="2">İçlerinde yürek var</font></b></font></p>

  <p style="text-align: justify;"><font face="Verdana" style=";"><b><font size="2">Cennet misali sevişen</font></b></font></p>

  <p style="text-align: justify;"><font face="Verdana" style=";"><b><font size="2">Cehennemler gibi döğüşen</font></b></font></p>

  <p style="text-align: justify;"><font face="Verdana" style=";"><b><font size="2">Bir çocuk gibi gülüp</font></b></font></p>

  <p style="text-align: justify;"><font face="Verdana" style=";"><b><font size="2">Mağaralar gibi inleyen</font></b></font></p>

  <p style="text-align: justify;"><font face="Verdana" style=";"><b><font size="2">Nasıl unutulur nasıl</font></b></font></p>

  <p style="text-align: justify;"><font face="Verdana" style=";"><b><font size="2">Ömründe bir defa Kazım'ın türküsünü dinleyen</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Bedri Rahmi'den bir yaş küçük olan bir şair de dinlemiştir bu türküyü, hem de defalarca ve Efkarlanırım adlı şiirinde yer vermiştir ona:</font></p>

  <p style="margin: ;"></p>

  <p style="text-align: justify;"><font face="Verdana" style=";"><b><font size="2">Mektup alır, efkarlanırım;</font></b></font></p>

  <p style="text-align: justify;"><font face="Verdana" style=";"><b><font size="2">Rakı içer, efkarlanırım;</font></b></font></p>

  <p style="text-align: justify;"><font face="Verdana" style=";"><b><font size="2">Yola çıkar, efkarlanırım;</font></b></font></p>

  <p style="text-align: justify;"><font face="Verdana" style=";"><b><font size="2">Ne olacak bunun sonu, bilmem.</font></b></font></p>

  <p style="text-align: justify;"><font face="Verdana" style=";"><b><font size="2">"Kazım'ım Türküsünü" söylerler</font></b></font></p>

  <p style="text-align: justify;"><font face="Verdana" style=";"><b><font size="2">Üsküdar'da;</font></b></font></p>

  <p style="text-align: justify;"><font face="Verdana" style=";"><b><font size="2">Efkarlanırım.</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Bu kadar eflarlı şair elbette ki Orhan Veli'dir...</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Falımızda üç vakte kadar bir şiir daha görünür. Bir, iki, üç... diyerek üç vakti doldurursak, göreceğimiz şiir Salah Birsel'in Dünya İşleri'dir.</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">...</font></b></font></p>

  <p style="text-align: justify;"><font face="Verdana" style=";"><b><font size="2">Bir kargaşa ki kimse kimseyi görmüyor</font></b></font></p>

  <p style="text-align: justify;"><font face="Verdana" style=";"><b><font size="2">İşte bir şarkıcı</font></b></font></p>

  <p style="text-align: justify;"><font face="Verdana" style=";"><b><font size="2">Ben Esmeri Badem İle Beslerim</font></b></font></p>

  <p style="text-align: justify;"><font face="Verdana" style=";"><b><font size="2">türküsünü çığırıyor</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Şarkılardan fal tutmaya devam edersek karşımıza şair olarak Özdemir Asaf, şiir olarak Şarkılar çıkar:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Her şarkının götürdüğü yer başka,</font></b></font></p>

  <p style="text-align: justify;"><font face="Verdana" style=";"><b><font size="2">Hepsi başka başka sinmiş içime.</font></b></font></p>

  <p style="text-align: justify;"><font face="Verdana" style=";"><b><font size="2">Biri, Büyükdere'ye götürüyor,</font></b></font></p>

  <p style="text-align: justify;"><font face="Verdana" style=";"><b><font size="2">Biri on altı yaşımın Kadıköy'üne.</font></b></font></p>

  <p style="text-align: justify;"><font face="Verdana" style=";"><b><font size="2">"Kimse sevgimi bilmez" şarkısı</font></b></font></p>

  <p style="text-align: justify;"><font face="Verdana" style=";"><b><font size="2">Eskiden ağlatırdı beni;</font></b></font></p>

  <p style="text-align: justify;"><font face="Verdana" style=";"><b><font size="2">Şimdi düşündürüyor.</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Hazır düşündürmeye başlamışken falımızdan bir şiir daha bulalım. Adı Bilir misin, şairi de Melih Ziya Sezer:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Senin yüzündendir sevdiğim</font></b></font></p>

  <p style="text-align: justify;"><font face="Verdana" style=";"><b><font size="2">Yıldızlara bakakalmam</font></b></font></p>

  <p style="text-align: justify;"><font face="Verdana" style=";"><b><font size="2">Sokaklarda dolaşmam</font></b></font></p>

  <p style="text-align: justify;"><font face="Verdana" style=";"><b><font size="2">Ay ışığında</font></b></font></p>

  <p style="text-align: justify;"><font face="Verdana" style=";"><b><font size="2">Ve ayazda</font></b></font></p>

  <p style="text-align: justify;"><font face="Verdana" style=";"><b><font size="2">İliklerime kadar ıslanmam</font></b></font></p>

  <p style="text-align: justify;"><font face="Verdana" style=";"><b><font size="2">Yağmur altında</font></b></font></p>

  <p style="text-align: justify;"><font face="Verdana" style=";"><b><font size="2">Farkında olmayarak</font></b></font></p>

  <p style="text-align: justify;"><font face="Verdana" style=";"><b><font size="2">Ve</font></b></font></p>

  <p style="text-align: justify;"><font face="Verdana" style=";"><b><font size="2">Bir düzüye ıslıkla çağırmam</font></b></font></p>

  <p style="text-align: justify;"><font face="Verdana" style=";"><b><font size="2">Senden bilirim yok bana</font></b></font></p>

  <p style="text-align: justify;"><font face="Verdana" style=";"><b><font size="2">bir faide ey gül</font></b></font></p>

  <p style="text-align: justify;"><font face="Verdana" style=";"><b><font size="2">Şarkısını</font></b></font></p>

  <p style="text-align: justify;"><font face="Verdana" style=";"><b><font size="2">...</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Fincanı bir kenara bırakıp, fala tabağa bakarak devam edersek; orada da bir şiir vardır. Necati Cumalı'nın Adına Yaktığım Türküler'i:</font></p>

  <p style="margin-left: ; margin-right: ;"></p>

  <p style="margin: ;"></p>

  <div style="text-align: justify;">
    <b style="font-family: Verdana;"><font size="2">Küçüktüm annem söyledi</font></b>
  </div>

  <p><font face="Verdana" style=";"><font face="Verdana" size="2"><br /></font></font></p>

  <p style="text-align: justify;"><font face="Verdana" style=";"><b><font size="2">"Atımın adı Dilber'dir"</font></b></font></p>

  <p style="text-align: justify;"><font face="Verdana" style=";"><b><font size="2">"İskender bey damadımdır"</font></b></font></p>

  <p style="text-align: justify;"><font face="Verdana" style=";"><b><font size="2">Büyüdüm neden sonra anladım</font></b></font></p>

  <p style="text-align: justify;"><font face="Verdana" style=";"><b><font size="2">Has bahçede kör sarmaşık</font></b></font></p>

  <p style="text-align: justify;"><font face="Verdana" style=";"><b><font size="2">Karışık güller arasında</font></b></font></p>

  <p style="text-align: justify;"><font face="Verdana" style=";">&nbsp;</font></p>

  <p style="margin: ;"></p>

  <p style="text-align: justify;"><font face="Verdana" style=";"><font size="2">Orhan Veli'nin sarhoş olduğu zamanlarda;</font></font></p>

  <p style="text-align: justify;"><font face="Verdana" style=";">&nbsp;</font></p>

  <p style="margin: ;"></p>

  <p style="text-align: justify;"><font face="Verdana" style=";"><b><font size="2">Gene yeşillendi Niğde bağları</font></b></font></p>

  <p style="text-align: justify;"><font face="Verdana" style=";"><b><font size="2">Bize mesken oldu hapis damları</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">türküsünü "çağırmaya" başladığını söyleyen Mehmed Kemal, yazısına şunu ataşlamayı ihmal etmez:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">"Bu türküyü çağırmaya başladı mı, bilesiniz ki Orhan sarhoş olmuştur."</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">O'nun türkü sevdasını bilenler her zaman O'na türkü söyletmeye çalışırdı. Örneğin, Sait Faik yaptığı bir röportaj sırasında lafı o mısra senin bu mısra benim döndürüp dolaştırır ve şaire bir türkü mırıldattırır:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Akşam olur hapishane kilitlenir</font></b></font></p>

  <p style="text-align: justify;"><font face="Verdana" style=";"><b><font size="2">Kimi kağıt oynar, kimi bitlenir</font></b></font></p>

  <p style="text-align: justify;"><font face="Verdana" style=";"><b><font size="2">Kiminin temyizden kağıt gelir</font></b></font></p>

  <p style="text-align: justify;"><font face="Verdana" style=";"><b><font size="2">Düştüm bir ormana yol belli değil</font></b></font></p>

  <p style="text-align: justify;"><font face="Verdana" style=";"><b><font size="2">Yatarım yatarım gün belli değil.</font></b></font></p>

  <p style="margin: ;"></p>

  <p style="text-align: justify;"><font face="Verdana" style=";"><b><font size="2">Hapishane içinde üç ağaç incir</font></b></font></p>

  <p style="text-align: justify;"><font face="Verdana" style=";"><b><font size="2">Kollarım kelepçe anam boynumda zincir</font></b></font></p>

  <p style="text-align: justify;"><font face="Verdana" style=";"><b><font size="2">Zincir sallandıkça her yanım sancır</font></b></font></p>

  <p style="text-align: justify;"><font face="Verdana" style=";"><b><font size="2">Düştüm bir ormana yol belli değil</font></b></font></p>

  <p style="text-align: justify;"><font face="Verdana" style=";"><b><font size="2">Yatarım yatarım gün belli değil.</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">"Kimin olursa olsun güzel şiir!" der Orhan Veli ama, söylediği başka türküler de vardır. İşte ölen son dinozorumuz, Mina Urgan'ın hatırladığı bir türkü:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">"Hava iyi olunca, Küllük denilen Eminefendi kahvesi toplantı yerimizdi. Şimdi Beyazıt meydanında oturulup bir çay içilebilecek tek yer olan caminin arkasındaki çınarlı kahveye kimseler rağbet etmezdi eskiden. Eminefendi kahvesine yalnız öğrenciler değil; ressamlar, yazarlar, şairler de gelirdi. Ankara'da olmadıkları zaman Orhan Veli, M. Cevdet ve Oktay Rifat ile orada buluşurduk. Orhan Veli'nin bacakları öyle ince ve öyle uzundu ki, alçak tahta iskemlesinin üstünde otururken, herkes gibi bacak bacak üstüne atmaz, bacaklarını birbirine dolardı. Abidin Dino'nunki kadar biçimli olan elini, delik deşik izlenimini veren yanağına koyar, bir türkü söylerdi ara sıra:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Cihan da bilir benim sana yandığım,</font></b></font></p>

  <p style="text-align: justify;"><font face="Verdana" style=";"><b><font size="2">yandığım aman</font></b></font></p>

  <p style="text-align: justify;"><font face="Verdana" style=";"><b><font size="2">Ellerim koynumda garip kaldığım,</font></b></font></p>

  <p style="text-align: justify;"><font face="Verdana" style=";"><b><font size="2">kaldığım aman.</font></b></font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Böylesi çatlak bir sesle bu kadar güzel türkü söyleyeni ömrümde duymadım."</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" size="2" style=";">Sizin sesiniz de çatlak olsa bile bu türküden sonra var mısınız, ellerinizi cebinize sokup bir türkü mırıldanmaya? Yok eğer, bilmiyorum ya da söyleyemem diyorsanız, radyonuzun kanallarını bir tarayın. Eminim o onlarca kanalın birinde bir türkü çalıyor şu an. Bunu benim için değil, Orhan Veli için yapın. Orhan Veli türkü mırıldanmamızı Son Türkü'sünde istiyor:</font></p>

  <p style="margin-left: ; margin-right: ;"></p>

  <p style="text-align: justify;"><font face="Verdana" style=";"><b><font size="2">Sular çekilmiye başladı köklerde</font></b></font></p>

  <p style="text-align: justify;"><font face="Verdana" style=";"><b><font size="2">Isınmaz mı acaba ellerimde kan?</font></b></font></p>

  <p style="text-align: justify;"><font face="Verdana" style=";"><b><font size="2">Ah! Ne olur bütün güneşler batmadan</font></b></font></p>

  <p style="text-align: justify;"><font face="Verdana" style=";"><b><font size="2">Bir türkü daha söyleyelim bu yerde!...</font></b></font></p>

  <p style="text-align: justify;"><font face="Verdana" style=";"><b><font size="2"><br /></font></b></font></p>

  <p style="text-align: center;"><img alt="35" src="../Images/35.jpg" style="text-align: start;" /><font face="Verdana" style=";"><b><font size="2"><br /></font></b></font></p><!--EndFragment-->
</body>
</html>
