<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
</head>

<body>
  <!--StartFragment-->

  <h2 align="center" style="text-align: center; font-family: Verdana; font-size: medium; font-weight: normal;"><b><font color="#800000">SARI KEDİ MIRNAV PİST</font></b></h2>

  <div>
    <b><font color="#800000"><br /></font></b>
  </div>

  <p align="justify" style="margin-left: ; margin-right: ;"></p>

  <p align="justify" style="margin-left: ; margin-right: ;"><font face="Verdana" size="2" style=";">Geçtiğimiz günlerde doğum günü olan bir arkadaşıma hediye almak üzere alış verişe çıkmıştım. Karısıyla birlikte tam anlamıyla hayvan dostu olan, özellikle kedileri çok seven arkadaşıma hediye bulmakta zorlanmayacağımı sanıyordum. Yapmayı düşündüğüm şey, sahafları ve birkaç kitabevini gezerek kedilerle ilgili ilginç kitapları toplamaktı. Önce bütün sahaflarını gezdim İstanbul'un. Genelde kedi bakımı ile ilgili kitaplar vardı. Ardından girdiğim büyük (!) kitapevlerinden birinde En Güzel Kedi Öyküleri adlı bir antoloji buldum. Çok sevinmiştim, büyük bir heyecanla raftan aldığım kitabı inceliyordum, kimlerin öyküleri varmış diye. Tam o sırada duyduğum "pist pist!" sesi nedense beni irkiltti. Hızla geri döndüğümde oyuncak reyonunun önünde durduğumu fark ettim. Sağa sola bakınca rafların önlerinde kitapları inceleyen az sayıdaki müşterileri gördüm ama, hiçbiri bana seslenmiş gibi davranmıyordu ve dahası ben hiçbirini tanımıyordum. Kitaba bakmak için arkamı döner dönmez ses yinelendi, "pist pist!" ama bu sefer dikkatliydim. Ses tam arkamdan geliyordu. Oyuncak olduğuna emin olduğum sarı, kocaman bir kedi gözlerini kırpıştırıyor ve sanki sırıtıyordu. O'na doğru yaklaştığım sırada önce ayaklarının üzerinde doğruldu, sonra da bir sıçrayışta kucağıma geldi. Şaşkınlığımı atamamışken bir de konuşmaya başlamaz mı?</font></p>

  <p align="justify" style="margin-left: ; margin-right: ;"></p>

  <p align="justify" style="margin-left: ; margin-right: ;"><font face="Verdana" size="2" style=";">- Utan utan! Bak bizim için öyküler yazılıp, öykü antolojileri düzenleniyor ama, siz şairler boş boş oturuyorsunuz.</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Can damarıma basmıştı. Bu yüzden şaşkınlığımın yerini kızgınlık aldı. Öfkeyle "Sen ne diyorsun be?" diye bağırdım. "Biz şairler tüm hayvanları olduğu gibi, kedileri de düşünürüz." Bu sırada kucağımdaki kediyle birlikte hem şiir kitaplarına doğru yürüyor, hem de kediye laf yetiştiriyordum.</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">- Sen, şairlerin siz kedileri şiirlerine konuk etmediklerini sanıyorsan, aldanıyorsun. Hemen sana bir iki örnek vereyim istersen. Nazım Hikmet'in ciddi olarak aldığı ilk şiir eleştirisi, kız kardeşinin kedisi için yazdığı Samiye'nin Kedisi şiiri içindir. Nazım Hikmet Heybeliada Bahriye Mektebi'nde okurken, öğretmenlerinden biri de Yahya Kemal'dir. Nazım Hikmet'in Yahya Kemal'e gösterdiği birkaç şiirden Samiye'nin Kedisi'ni okuyan Yahya Kemal: "Bu şiir için bir yorum yapmadan önce, kediyi bir görmeliyim" der. Yahya Kemal'in amacı kediyi görmek değil, kendisini eve davet ettirmektir çünkü; Yahya Kemal, Nazım Hikmet'in annesi Celile Hanım'dan hoşlanmaktadır. Her neyse, amacına ulaşan Yahya Kemal, kediyi görünce şunları söyler: "Sen bu pis, uyuz kediyi böyle övmesini biliyorsan, ileride iyi bir şair olacaksın." İşte bak bu şiir, Nazım Hikmet'in bütün eserlerinden İlk Şiirleri'nin içinde, dinle:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Yeşil deniz gibi gözleri vardı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Beyaz tüyleriyle bir küme vardı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Ağzını süsleyen sedef dişlerdi</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Baygın nazarı ta ruha işlerdi</font></b></p>

  <p align="justify" style="margin: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Severken aldatıp, birden kaçardı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Okşarken apansız pençe atardı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Onda bir kadının gururu vardı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Sürmeli gözlerinden riya akardı</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Şiiri bitirince kucağımdaki kediye şöyle bir baktım. Kedide hiç hareket yoktu ama, tatmin olmadığı anlaşılıyordu. Devam etmek üzere diğer şiir kitaplarına göz atıp, Orhan Veli'nin Bütün Şiirleri'ni raftan alarak konuşmaya başladım:</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">- Sen her ne kadar yok desen de bak var. İşte bir başka şahane şairimiz Orhan Veli ve O'nun arkadaşı Erol Güney'in kedisi için yazdığı iki şiir. Hem de şiirleri kendisi açıklıyor:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><i><font face="Verdana" size="2">Erol Güney'in kedisinin bahar mevsiminde</font></i></b></p>

  <p align="justify" style="margin: ;"><b style="font-family: 'Times New Roman'; ;"><i><font face="Verdana" size="2">ve toplum meseleleri karşısında</font></i></b></p>

  <p align="justify" style="margin: ;"><b style="font-family: 'Times New Roman'; ;">&nbsp;</b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">takındığı tavrı anlatır şiirdir.</font></b></p>

  <p align="justify" style="margin: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Bir erkek kediyle bir parça ciğer;</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Dünyadan bütün beklediği.</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Ne iyi!</font></b></p>

  <p align="justify" style="margin: ;"><b style="font-family: 'Times New Roman'; ;">&nbsp;</b></p>

  <p align="justify" style="margin: ;"></p>

  <p align="justify" style="margin: ;"><b style="font-family: 'Times New Roman'; ;"><i><font face="Verdana" size="2">Erol Güney'in kedisinin hamileliğini</font></i></b></p>

  <p align="justify" style="margin: ;"><b style="font-family: 'Times New Roman'; ;"><i><font face="Verdana" size="2">anlatır şiirdir.</font></i></b></p>

  <p align="justify" style="margin: ;"><b style="font-family: 'Times New Roman'; ;">&nbsp;</b></p>

  <p align="justify" style="margin: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Çıkar mısın bahar günü sokağa,</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">İşte böyle olursun.</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Böyle yattığın yerde</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Düşünür düşünür,</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Durursun.</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Hatta Erol Güney, yıllar sonra yazdığı bir yazıda bu şiirler için Orhan Veli'ye teşekkür eder: "Yetiştiğim, büyüdüğüm ve bin bir sorunuyla birlikte çok sevdiğim bir ülkenin kültürel yaşamından uzak olmak beni üzmüyor değil. Avuntuyu, ne olursa olsun, adım hiçbir zaman Türkiye'de, tümüyle yok olmayacak demekte buluyorum. Orhan Veli, &lt;&lt;Erol Güney'in Kedisi&gt;&gt;yle ilgili iki şiiriyle, bir dostun, bir şairin verebileceği en büyük armağanı verdi: Adıma ve onca sevdiğim kedime 'ölümsüzlüğü' kazandırdı. Hiç olmazsa, Orhan Veli'yi okuyanlar için bu böyle. Doğruyu söylemek gerekiyorsa, zaten geri kalanlar da beni pek öyle çok ilgilendirmiyor."</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Kolumun altındaki kedinin homurdanmalarını duyuyor ama, büyük bir gururla duymamazlıktan geliyordum. Aynı kitabın sayfalarını karıştırırken, konuşmayı sürdürdüm:</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">-Bu kadar olduğunu sanıyorsan, yanılıyorsun. Orhan Veli, Kuyruklu Şiir ve Cevap adlı şiirlerinde de iki kedinin konuşmalarını anlatır. Kedilerden biri ciğercinin kedisidir, diğeri de sokak kedisi. Bu iki şiir şimdilik bir kenarda dursun, onların yerine şimdi aklıma gelen bir başka şiiri okuyayım sana, Oktay Rifat'ın Kedili Gece'sini;</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Gece onikide bahçeye çıktım</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Kedi de arkamdan bahçeye çıktı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Deniz çarşaf gibiydi anlatılmaz</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Yıldızlar kedinin gözleri gibi</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Karadut oracıkta duruyordu</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Gölgesiz, ürkek, hemen oracıkta</font></b></p>

  <p align="justify" style="margin: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Kedi üstünden bana bakıyordu</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Sizleri düşündüm</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Acımsı, buruk</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Kuşlar öttü</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Vapurlar düdük çaldı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Yoksa bana mı öyle geldi.</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">İlk iki mısrayı dikkatlice dinlediysen, şairin bir kedisi olduğunu anlarsın. Yine de yetinmiyorsan bak raftan gelişigüzel bir kitap alıyorum, bakalım kim çıkacak... Şansa bak, Özdemir Asaf... Kitabın sayfalarını hiç karıştırmadan Tablo şiirini okuyabilirim sana:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Kedi kadının yanındaydı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Kadın gecenin yanındaydı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Kedi gitti geceye değdi karardı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Döndü kadına değdi</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Bir kadın portresi belirdi</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Elinde siyah bir gül vardı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Kucağında kırmızı bir kedi.</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Buna da "kırmızı kedi olur mu?" diye itiraz edersin sen şimdi ama, öyle bir çağda yaşıyoruz ki kırmızı, pembe, mavi, eflatun... aklına gelebilecek her renkte civciv imal ediliyor. Yine de ben senin için sarı bir kedi bulayım, ister misin? O zaman Bir Hayvanın Yalnızlığı şiirinde Sabahattin Kudret Aksal'ı dinleyelim:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Bir hayvanın yalnızlığı diyor da</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Başka bir şey demiyor</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Bakıyor duvarın üstündeki sarı kediye.</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">"Ne dersin bu sarı kedi sen olabilir misin?" Sorusuyla birlikte kolumun altından kurtardığım kediyi iki elimle kaldırıp yüzümün hizasına getirdim. Hala homurtular duyuyordum ama, kedide hiç hareket yoktu. "Nereye gittin? Daha pek çok kedi şiiri var. Hepsini okuyacağım sana..." diyerek kediyi silkeliyordum ki, benim kediyi tuttuğum gibi, iki yanımı, beyaz kolları olan ikişer el kavradı. Ne oluyor diye arkama baktığımda kalabalığın önündeki bembeyaz giyimli iki iriyarı adamın beni tuttuğunu gördüm. Başındaki şapkadan hemşire olduğu anlaşılan bir kadınsa elinde iğneyle bana yaklaşıyordu ve batırdı...</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Kendime geldiğimde kucağımda o oyuncak kedi ile birlikte bir yatakta yatıyordum. Özellikle kollarım çok ağrıyordu. İğnenin etkisiyle vücudum kasılmış olsa gerek, kediyi de alamamışlardı. Yataktan kalkmaya çabalarken hemen yanı başımda bir doktor beliriverdi. Oldukça nazik bir sesle:</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">-Lütfen biraz daha istirahat edin; dedi. Bakışlarımdan ne demek istediğim anlaşılıyor olsa gerek ki, açıklamaya başladı:</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">-Çok yorgundunuz herhalde. Bu yüzden halisünasyon görmüş olmalısınız. Size bir sakinleştirici yapmak zorunda kaldık. Ailenize de haber verdik, hemen gelecekler. Ardından sizi taburcu edeceğiz...</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">-Ben halisünasyon falan görmedim. Bu kedi şairlere laf etti, ben de cevabını verdim. Şairler sırf kuşlara, kedilere, köpeklere değil daha pek çok ve ilginç hayvanlara yer vermişlerdir şiirlerinde. Hatta onları eğitenlerden bile bahsederler. Eminim ki Jacques Prevert'in In Memoriam şiirinde yazdığı eğitimcinin varlığını bile bilmiyorsunuzdur:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Şu aklı başında çekirge eğitimcisi</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Şu pek bir şeye yaramayan adam.</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">- Sizi anlıyorum ama...</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">- Sözümü kesmeyin lütfen! Bir tane En Güzel Kedi Öyküleri antolojisi yapıldıysa, bu hayvanları sırf öykücülerin düşündüğü anlamına gelmez. Elbette onlar da iyidir, güzeldir, hoşturlar ama, biz şairler de duyarlıyızdır. Bakın hiç kimsenin aklına gelmeyen bir balık, Murathan Mungan'ın aklına geliyor ve Alabalık ve Siyambalığı şiirinde anlatıyor onu:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Bir tek balık alınmadı</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Nuh'un Gemisine</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Sudaydı o</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">İçindeki suda</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Tehlikenin içindeki suda</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">- Şeref Bey, lütfen sakin olun...</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Doktorun ikide bir sözümü kesmesi beni iyice sinirlendiriyordu ve isterikli bir şekilde, hızlı hızlı konuşuyordum. "Bir de şunu dinleyin" diyerek devam ettim:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Beni rahat bıraksa</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Toprağın altındaki kertenkele</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">kabuğun içindeki kurt</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">ve uyusam</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Mavi bir deniz ortasında başım.</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Rahatlık şiirinde bunları istiyor Rüştü Onur ve Memnuniyet şiirinde de devam ediyor hayvanlara olan sevgisini anlatmaya:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Benden zarar gelmez</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Kovanındaki arıya</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Yuvasındaki kuşa;</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Ben kendi halimde yaşarım</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Şapkamın altında.</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Durun durun biraz da kendimden bahsedeyim. Çocukken şu meşhur öykü yüzünden çekirgelerden nefret ederken, karıncaları çok severdim ama, büyüdükten sonra yanlışımı anladım ve bunu Kahroldum adlı şiirimde bakın nasıl anlattım:</font></p>

  <p align="justify" style="margin-left: ; margin-right: ;"></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Çekirgelerin</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Arka ayaklarını kopararak,</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Karıncaları besleyen ben;</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Karıncaların</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Yiyecek ambarları olduğunu</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Öğrendiğim gün</font></b></p>

  <p align="justify" style="margin: ;"><b style="font-family: 'Times New Roman'; ;"><font face="Verdana" size="2">Aklımı kuyuya düşürdüm...</font></b></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">Ne kadar hızlı konuştuysam da kalçama batırılan ikinci sakinleştirici etkisini göstermeye başlamıştı, şiiri zoraki tamamladım. Tanıdık bir ses duydum o sırada. Sanırım beni almaya gelmişlerdi. Doktor biraz önce bana yaptığı açıklamayı ona da yaptı. Sakinleştirici yüzünden artık sadece düşüncelerimde konuşabiliyordum:</font></p>

  <p align="justify" style="margin-left: ; margin-right: ;"></p>

  <p align="justify" style="font-family: 'Times New Roman'; ; margin-left: ; margin-right: ;"><font face="Verdana" size="2">"Kahretsin, bir hediye almaya gittim, başıma neler geldi. Neyse, bari şu kediye yine sıkı sıkıya sarılayım da hediye olarak bunu vereyim hiç olmazsa. Oldukça pahalı bir oyuncağa benziyor. Beleşmiş gibi görünse de fazlasıyla hak ettim bu kediyi. Belki pillidir ve kuyruğunu çekince miyavlıyordur. Unutmayayım da kendime geldiğimde deneyeyim."</font></p><!--EndFragment-->

  <p style="text-align: justify;">&nbsp;</p>
</body>
</html>
