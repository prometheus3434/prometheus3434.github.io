<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_4">MESNEVÎ VE MESAJ</h1>

  <p class="normal">Mevlânâ’nın yaşayış tarzından, hallerinden ve görüntülerinden, onun coşkun ve cezbe dolu bir karaktere sahip olduğu anlaşılıyor. Aşk onun fıtrat ve yaratılışında en yüklü biçimde yer almıştı. Önceleri zâhir ilimleri, akıl ve mantık bilgileri ile uğraşması bu aşk ateşinin üstünü kapatmıştı. Şems-i Tebrîzî’nin ateşli sohbeti onun fıtratını harekete geçirdi. Yetişme tarzı ve çevresinin, fıtratı üzerine örttüğü perde birden kalktı ve o, baştanbaşa yanış yakılış haline geldi.</p>

  <p class="ideitalik1">“Sonunda her kılımdan alevler saçıldı,<br class="calibre1" />
  Düşünce damarlarımdan kan yerine ateş çaktı.”<a href="../Text/mevlana_split_044.html#footnote-281-5" id="footnote-281-5-backlink">[5]</a></p>

  <p class="normal">Bu makama ulaşınca arif ve velî kişinin aşk ateşi ile kavrulan her tüyünden şu ses gelir:</p>

  <p class="ideitalik1">“Ya Rabbi, dünyada benim dostum, sırdaşım, arkadaşım nerededir?<br class="calibre1" />
  Sinâ çölündeki hurma ağacıyım ben, Mûsa’m nerededir?”<a href="../Text/mevlana_split_044.html#footnote-281-6" id="footnote-281-6-backlink">[6]</a></p>

  <p class="normal">İşte bu sebepten ötürü idi ki, onun sırdaşsız, arkadaşsız yaşaması imkânsız olmuştu. Şems-i Tebrîzî’den sonra eğer bir Selahaddin Zerkûb ve ondan sonra da Hüsameddin Çelebi olmasaydı, onun sessiz ve sakin olamayan tabiatı huzura kavuşamazdı.</p>

  <p class="ideitalik1">“Mumun kendi kendine yanışa geçmesi imkânsızdır.”</p>

  <p class="normal">Onu çeke çeke semâ yaptırmaya alıp götüren, işte bu yakıcı ateşti. O bundan gıda alıyor, bu enerji ile yaşayabiliyordu. Bir şiirinde şöyle der:</p>

  <p class="ideitalik1">“Kendisinden dolayı bir araya gelme düşüncesi doğduğundan,<br class="calibre1" />
  Semâ; âşıkların gıdası haline geldi.<br class="calibre1" />
  İç âlemimizin duygu ve düşünceleri ondan güç kazanır;<br class="calibre1" />
  Hatta nây sesinden, semâ şekil haline geldi.”<a href="../Text/mevlana_split_044.html#footnote-281-7" id="footnote-281-7-backlink">[7]</a></p>

  <p class="ideitalik1">“O küçük cevizlerin ateşlenmesi gibi,<br class="calibre1" />
  Aşk ateşi nağme ve feryadlardan dolayı güçlendi.”<a href="../Text/mevlana_split_044.html#footnote-281-8" id="footnote-281-8-backlink">[8]</a></p>

  <p class="normal">Bu yanış yakılış o sazı harekete geçirdi ve artık sessiz ve sakin kalması imkânsız oldu. Bu bakımdan onun kendi ifadesi ile</p>

  <p class="ideitalik1">“Gönülden söyleme coşarsa bu bir sevginin, dostluğun işaretidir.<br class="calibre1" />
  Dilin tutulması, konuşamamak; bağdaşamamaktandır.<br class="calibre1" />
  Sevgiliyi gören gönül nasıl ekşi (neşesiz) durur.<br class="calibre1" />
  Gülü gören bülbül nasıl sessiz kalır.”</p>

  <p class="normal">Bu sazdan, bu neyden çıkan nağmenin hepsi birleşerek Mesnevi adını aldı. Bu eser, onun düşüncelerinin, ahvâlinin, isteklerinin, etkilenmelerinin, görüşlerinin ve tecrübelerinin bir aynasıdır. Bu eserde; sözleri söyleyenin, o kitabı yazanın elemi, yanışı, heyecanları, cezbesi ve en güçlü kesin imanı parlamaktadır. İşte bu ise onun evrensel değerinin, herkes tarafından benimsenişinin ve insanlar üzerinde benzersiz etkisinin asıl sebebidir.</p>

  <p class="ideitalik1">“Nâyın damarında nâyı üfleyenin kanı dolaşmaktadır.”<a href="../Text/mevlana_split_044.html#footnote-281-9" id="footnote-281-9-backlink">[9]</a></p>

  <div class="calibre3" id="calibre_pb_53"></div>
</body>
</html>
