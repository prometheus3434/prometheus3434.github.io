<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_19">Mevlânâ’nın Izdırabı ve Şems’in Dönüşü</h2>

  <p class="normal">Sipehsâlâr’ın anlattığına göre: Bu uzaklaşma, Şam’dan Mevlânâ’ya Şems’in mektubu gelinceye kadar sürdü. Bu mektubu aldıktan sonra Mevlânâ’nın durumu değişti. Şems’in aşk ve muhabbeti ile semâ yapmaya başladı. Şems hazretlerine karşı kötü davranışta bulunmayan insanlara eskisi gibi ilgi göstermeye başladı.</p>

  <p class="normal">Bu süre içinde Mevlânâ Şems’e şiirle yazılmış dört mektup gönderdi. Bu mektuplarda kendi durumunu, hasretinin dayanılmaz olduğunu anlatır. İlk hasret mektubunda şöyle yazar:</p>

  <p class="ideitalik1">“Ey kalb ve gönlümdeki nûr, gel,<br class="calibre1" />
  Cezbemin, dileğimin hedefi, gel.<br class="calibre1" />
  Ey sevgi ve muhabbetin kendisini aştığı<br class="calibre1" />
  Eşi bulunmaz sevgi yarışçısı, gel.<br class="calibre1" />
  Eğer gelirsen ne büyük bir mutluluk olur,<br class="calibre1" />
  Gelmezsen eğer, her şey berbad olur, gel.<br class="calibre1" />
  Sen doğup yükselen bir güneş gibisin.<br class="calibre1" />
  Uzakta olsan da ey bana yakın olan sen, gel.”</p>

  <p class="normal">Bu sırada halkın gürültüsü azalmış, huzursuzluk dinmişti. Şems’e karşı muhalefetleri son buldu diye güven gelince, Mevlânâ Şems’i tekrar geri getirme yolları aradı.</p>

  <p class="normal">Oğlu Sultan Veled’e; git benim tarafımdan o değerli zâta selâm söyle de gelsin, şu hediyemi de ayaklarının dibine ser, dedi; Benim tarafımdan şunu da söyle ki; kabalık yapan müridlerin hepsi samimiyetle tevbe ettiler ve yaptıkları hataların bağışlanmasını istiyorlar. Lütfen bu tarafa teşrif edip gelsin, dedi.</p>

  <p class="normal">Oğlunun eline verdiği mektupta, bu ayrılığın kendinde bıraktığı tesiri anlatır. Baş tarafı şöyledir:</p>

  <p class="ideitalik1">“Senin bizi terkedip gittiğin günden beri<br class="calibre1" />
  Huzurumuz, tadımız kalmadı, muma döndük.<br class="calibre1" />
  Bütün gece boyu mum gibi yanıyoruz.<br class="calibre1" />
  Onun ateşinden uzak, baldan da mahrumuz.<br class="calibre1" />
  Ey Şam, Ermenistan ve Rûm’un kendisi ile övündüğü sen,<br class="calibre1" />
  Akşamım, senden dolayı sabah gibi aydınlandı.”</p>

  <p class="normal-bookman-old-style-10-nk-iki-yana-yasla-nce-4-nk-sonra-4-nk">Sultan Veled, Şems hazretlerini büyük bir saygı ve muhteşem bir manzara ile Konya’ya getirdi.</p>

  <div class="calibre3" id="calibre_pb_29"></div>
</body>
</html>
