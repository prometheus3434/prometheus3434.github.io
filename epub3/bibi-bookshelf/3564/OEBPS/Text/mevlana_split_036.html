<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_37">Peygamberlik ve Peygamberler</h2>

  <p class="normal">Peygamberleri, bizzat yine peygamberlerin ağzıyla, onların dili ile tarif etmekte ve onlara şöyle dedirtmektedir: Onlar, ilâhî (Allah tarafından gönderilmiş) doktorlar, tabiplerdir ve kalbleri tedavi eden hekimlerdir. Doktor nabız muayenesi yaparak kalbin durumunu öğrenir, nabızdan kalbe ulaşır. Peygamberler ise doğrudan kalbe ulaşan kişilerdir. Doktorlar vücudun sağlık ve sıhhatinin devamına çalışırlar. Peygamberler ise kalplerin şifâsına, ahlâk ve amellerin düzeltilmesine ve normalleştirilmesine çalışırlar.</p>

  <p class="ideitalik1">“Biz hak ve hakikatin talebeleri olan doktorlarız.<br class="calibre1" />
  Bizi Kulzüm denizi (Kızıldeniz) gördü de ortadan yarıldı.<br class="calibre1" />
  Onlar, tabiat ve mizaçların doktorlarıdır. Bizden başkadır.<br class="calibre1" />
  Onlar kalbe nabız yolu ile ulaşırlar (anlarlar).<br class="calibre1" />
  Biz vasıtasız ve aracısız kalbe ulaşırız.<br class="calibre1" />
  Çünkü biz ferasetimizle yükseklere bakarız.<br class="calibre1" />
  O doktorlar yemek ve meyve yerler.<br class="calibre1" />
  Onları hayvani can sürekli kılar.<br class="calibre1" />
  Bizler ise hareketli, faâl olan tabipleriz.<br class="calibre1" />
  Bize ilham olunup bildirilenler, celâl sahibi Allah’ın nûrudur.<br class="calibre1" />
  İşte bu şekilde bir iş, sana faydalı olur.<br class="calibre1" />
  Ve işte öyle bir iş ancak zırh delen olur.<br class="calibre1" />
  İyi ve kötülerden o şöyle böylelerini (düzgün ve eğikleri),<br class="calibre1" />
  Senin önüne koyuyoruz ve doğru olanı gösteriyoruz.<br class="calibre1" />
  O doktorların elinde delil olan, kokudur.<br class="calibre1" />
  Ve yüce Allah’ın vahyi, ilhamı da bizim delîlimizdir.”<a href="../Text/mevlana_split_044.html#footnote-281-87" id="footnote-281-87-backlink">[87]</a></p>

  <p class="normal">Peygamberlik delillerinde de; Mevlânâ, akıl ve mantık önermeleri ve delilleri ile ispatlama yerine, genellikle vicdan, mizaç ve meşrebe dayanan delillerle ispat etmeyi tercih eder ve der ki: Peygamberlerin her tavrı ve hareket tarzı kendilerinin peygamber olduğunu bildirir. Onlar baştan başa i’câz olan (karşısındakini susturan, âciz bırakan, verilecek cevap bulamayıp kabul etmekten başka çıkar yol bırakmayan) kimselerdir. Kendilerini görenler için, (inat ve büyüklerime olmamak şartıyla) kendileri bizzat peygamber olduklarına delildirler. İşte bu yüzdendir ki, Abdullah b. Selâm (r.a.) cihânın süsü olan Peygamber Efendimizi gördüğü zaman düşünmeden şöyle demişti:</p>

  <p class="ideitalik1">“Allah’a and olsun ki bu (mübârek) yüz, yalan söyleyen bir çehre olamaz.”<br class="calibre1" />
  “Bilgi zevkini tatmış olan herkesin kalbine<br class="calibre1" />
  Ulaşan peygamber sesi, mûcizedir.”</p>

  <p class="normal">O şöyle buyuruyor: Peygamber ile ümmetin vicdanında öyle bir ilişki vardır ki, Peygamber ne buyurursa ümmetinin vicdanı derhal (âmennâ ve saddaknâ- inandık ve tasdik ettik) diye haykırır. Ümmetin vicdanı Peygamberin her sesine coşarak karşılık verir. Çünkü o ses ve davet ile başka bir ses ve davet arasında hiçbir ilgi ve benzerlik bulunmayacak kadar masum, lekesiz, gönül çekici ve hayret verici bir fark vardır.</p>

  <p class="normal">Bu konuda Mevlânâ şöyle buyurur:</p>

  <p class="ideitalik1">“Peygamber dışarıya seslendiği zaman,<br class="calibre1" />
  Ümmetin canı içerden secde eder.<br class="calibre1" />
  Onun sesinin türü, bütün dünyada can kulağı ile<br class="calibre1" />
  Başka bir kimseden duyulmadığından dolayı;<br class="calibre1" />
  İnsanı hayrete düşüren sesin zevkinden,<br class="calibre1" />
  Hakkın dilinden: ‘Ey kulum! Ben sana yakınım’ buyruğunu işitir.”<a href="../Text/mevlana_split_044.html#footnote-281-88" id="footnote-281-88-backlink">[88]</a></p>

  <p class="normal">O der ki: Peygamberin doğruluğu için onu dinleyenlerin, dışarıdan başka bir delile ihtiyacı yoktur. Çünkü o peygamberlerin sözü hem iddiadır, hem delildir. Dünya düzeni ise o iddia ve delil üzerine kuruludur. Susuz kimse (gerçekten susuz olması şartıyla) su içmeye çağrıldığında, onun nasıl bir madde olduğunun anlatılmasını talep etmez. Anne, çocuğuna süt emzirmek istediğinde, çocuk o sütün süt olduğunun ispat edilmesini, sütün kendisine gösterilmesini beklemez. İstek ve arzu; güvenmek ve adım atmak (teşebbüs) için yeterlidir.</p>

  <p class="ideitalik1">“Susuz kimseye buyur şunu iç dediğin zaman,<br class="calibre1" />
  Bardakta su var, çabuk suya gel dediğin an,<br class="calibre1" />
  Hiçbir zaman susuz kimse bu teklifi reddetmez;<br class="calibre1" />
  Ey bardakta su olduğunu iddia eden! Karşımdan çekil git, demez.<br class="calibre1" />
  Veya anne bebeğine seslenerek çağırsa,<br class="calibre1" />
  Ey çocuk, ben senin annenim, gel (emzireyim) dese,<br class="calibre1" />
  Bebek anneye; bana sütünü ispat et göreyim mi der?<br class="calibre1" />
  Senin sütünle beslenip doyacağımı ispat et mi der?”</p>

  <p class="normal">Ona göre, mûcize imanı gerektirmez, yani mûcizeyi gören kimsenin hemen iman etmesi gerekmez. Gerçek şu ki, Peygamberimizin hayat tarihinde (siyerde) mucizeyi görerek iman edenlerin isimlerine çok az rastlanır. Sahabenin en ünlüleri, en ileri gelenleri, Hz. Peygamberi görünce imân edenlerdir. Asıl iman da onlarınkidir.</p>

  <p class="normal">Mevlânâ diyor ki; mûcizeler, karşısındakini yenmek ve onu âciz bırakmak içindir. Yenildiği ve cevap veremez hale getirildiği için baş eğen kimsenin de canını fedâ edercesine iman etmesi, hayatını peygambere adayarak mağarada arkadaş (olan gibi) olması çok zordur. Asıl insanı cezbeden, büyüleyen, bağlayan, ayrılmaz bir parça haline getiren şey cinsiyeti (şahsına, cemâline, huyuna suyuna, tümden bağlandığı kişiliği)dir, ilişki ve ilgisidir.</p>

  <p class="ideitalik1">“İmanı gerektiren şey mûcizeler değildir:<br class="calibre1" />
  Cinsiyet kokusu güzel sıfatları cezbeder.<br class="calibre1" />
  Mûcizeler düşmanı alt etmek içindir.<br class="calibre1" />
  Cinsiyet kokusu insanı kalbe doğru götürür.<br class="calibre1" />
  Düşman kahrolur ama dost kahrolmaz.”</p>

  <p class="normal">Peygamberleri anlatırken, onların çok hamiyetli, gayretli ve benliklerine sahip kişiler olduklarını söyler. Onlardan faydalanmak için edepli ve istekli olmak şarttır. Onlar sultan tabiatlıdır. Onların mevkii, makamı ve rütbesi; kendilerinin buyurmasını, başkalarının da onları dinlemesini gerektirir. Onlara karşı gelmek, mücadele etmek; gerçeğe ulaşmaktan mahrum kalmaya sebep olur. Ona en büyük engel olur.</p>

  <p class="ideitalik1">“İster binlerce istekli olsun, birileri de usanmış olsun,<br class="calibre1" />
  Peygamber, peygamberlikten vazgeçer mi?<br class="calibre1" />
  İnsanın iç dünyasının sırlarını okuyan bu peygamberler,<br class="calibre1" />
  Kendilerini dinleyen isterler, İsrafil karakterlidir onlar.<br class="calibre1" />
  Heybetlidirler ve sultanlar gibi azamet taşırlar.<br class="calibre1" />
  Dünya insanlarından saygı ve edep beklerler.”<a href="../Text/mevlana_split_044.html#footnote-281-89" id="footnote-281-89-backlink">[89]</a></p>

  <p class="normal">Sözlerine devamla; neden öyle olmasın, onların bir kere nereden geldiklerine bak, kimden haber getirdiklerine bak, demektedir.</p>

  <p class="ideitalik1">“Onlara saygı göstermeyi herkes seve seve yapmalıdır.<br class="calibre1" />
  Çünkü onlar çok yüksek ilâhî makamdan gelmişlerdir.”<a href="../Text/mevlana_split_044.html#footnote-281-90" id="footnote-281-90-backlink">[90]</a></p>

  <div class="calibre3" id="calibre_pb_69"></div>
</body>
</html>
