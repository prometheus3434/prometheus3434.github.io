<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_30">Cömertliği ve Fedakârlığı</h2>

  <p class="normal">Cömertliği ve fedakârlığı o noktaya varmıştı ki, bir dilenci bir şey istediğinde yanında birşey yoksa sırtındaki hırkasını veya bir elbisesini çıkarıp verirdi. Bu bakımdan elbisesi de abası gibi, çıkarması kolay olsun diye önden açık olurdu.</p>

  <p class="normal">Bir keresinde müridleriyle yolda gidiyordu. Dar bir sokağın ortasında bir köpek uyuduğundan yol kapanmış, geçilemiyordu. Mevlânâ orada durdu, bir süre öyle bekledi. Bir adam gelerek köpeği kovaladı. Mevlânâ çok üzülerek; haksız yere ona eziyet verdin, dedi.</p>

  <p class="normal">Bir gün iki kişi yolun ortasında kavga ediyordu. Biri diğerine; “Ey melûn, bir dersen on duyarsın.” dedi. Tesadüfen Mevlânâ oradan geçiyordu. Duydu da o adama dedi ki: “Ey kardeşim, söyleyecek birşeyin varsa bana söyle. Çünkü bana eğer bin söylersen ben bir bile söylemeyeceğim.” İkisi de Mevlânâ’nın ayaklarına kapandılar ve birbirleriyle barıştılar.</p>

  <p class="normal">Geçim tarzı ve geçim aracı ise, ayda aldığı onbeş dinarlık maaşdı. Mevlânâ, bedavadan geçinmeyi hiç sevmediğinden, aldığı bu aylık karşılığında vazife olarak fetvâ yazma görevi yapıyordu. Müridlerine ısrarla: “Eğer bir fetvâ gelirse, ben ne durumda olursam olayım bana haber verin. Görevimi yapayım ki bu maaşım bana helâl olsun.” derdi.</p>

  <p class="normal">Bir keresinde kendisine; Şeyh Sadreddin’e binlerce lira aylık veriliyor, size ise sadece onbeş dinâr aylık veriliyor dediklerinde Mevlânâ onlara: “Ama şeyhin masrafları daha çok, hatta bana verilen bu onbeş dinar bile ona verilmeli.” dedi.</p>

  <p class="normal">Mevlânâ, mizaç ve tabiat olarak devlet erkânından, şatafatlı mevki sahibi olanlardan pek hoşlanmazdı. Onlarla ancak güzel ahlâkından dolayı görüşürdü. Yoksa onlarla konuşmaktan çok çekinir, uzak kalmaya dikkat ederdi.</p>

  <p class="normal">Bir keresinde yüksek mevkiden bir kişi; meşguliyetinden dolayı vakit bulup her zaman gelemediğini, bu bakımdan seyrek gelebileceğini söyleyerek özür dileyince Mevlânâ ona: “Özür dilemeye gerek yok, ben gelmenizdense, gelmemenize sevinirim” dedi.</p>

  <div class="calibre3" id="calibre_pb_51"></div>
</body>
</html>
