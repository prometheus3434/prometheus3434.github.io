<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_13">Mevlânâ Konya’da</h2>

  <p class="normal">Anadolu sultanı Alâaddin Keykubad’ın isteği üzerine 626 H. yılında Konya’ya şeref verdiler. Sultanın bizzat kendisi karşılayanlar arasında bulunuyordu. Karşılama sırasında atından indi. Büyük bir alçakgönüllülük gösterdi. Konya medresesinde ikâmet etti. Sultan ve pek çok devlet erkânı kendisine mürîd oldu.</p>

  <p class="normal">Bahâeddin Veled hazretleri Konya’da iki sene ikâmet ettikten sonra 628 H. de vefat etti.</p>

  <p class="normal">Bütün bu süre içinde Mevlânâ daima babası ile birlikte yolculuk yaptı. Bâtınî ve zâhirî (sözlerle, eşyaya âit şekillerle, akıl yolu ile anlatılan zâhirî bilgileri ve insanın iç dünyasının, sezgisinin, maneviyatının ortaya koyduğu manevî, bâtınî) bilgileri ondan aldı. 22 yaşında iken Konya şehrine geldi. İleride artık bu şehir onun hem yaşadığı, hem de toprağa verildiği yer olacaktır.</p>

  <p class="normal">Sultanın lalası Emir Bedreddin Gühertaş, onun derin ilmine ve keskin zekâsına hayran kalarak Konya’da onun için Hüdâvendigâr Medresesi’ni yaptırdı ve bu medreseye bağlı çok büyük vakıflar kurdu. Sultan Alâaddin Keykubad ona çok saygı gösteriyor, çok değer veriyordu. Sultan, Konya kalesini tamamlayınca bir gün gezip görmesini istedi. Bunun üzerine Mevlânâ şöyle dedi:</p>

  <p class="normal">“Sel sularının ve düşman atlarının girmemesi için iyi bir engel ama zulme uğrayanların dua oklarına nasıl engel olunur? Hiç düşündünüz mü bu yüz binlerce burçları aşıp gelen, her tarafı yakıp yıkan beddua oklarını? Adalet ve eşitlik kalesi inşâ ediniz ki orada dünya güveni ve huzurun hayırlısı vardır.” Bu nasihatin sultan üzerinde çok büyük tesiri oldu.</p>

  <p class="normal">Bahâeddin Veled’in vefat etmesi üzerine, âlimlerin, şeyhlerin ve dönemin sultanının görüş birliği etmesiyle Mevlânâ Celâleddin onun yerine geçti ve öğretim, eğitim, irşâd ve telkin görevini yürütmeye devam etti. Mevlânâ’ya mürebbîlik yapmış olan ve Tirmizî hadis kitabının araştırıcı uzman bilgini olan Seyyid Burhâneddin, Belh’-den Tirmiz’e gitmişti. Mevlânâ Bahâeddin Veled’in vefatından sonra Konya’ya geldi. Mevlânâ kendisine mürid oldu, ondan tarikat ve sülûk dersleri aldı, büyük manevî merhaleleri böylece katetti. Dokuz sene Mevlânâ ile sohbeti devam etti. 637 H. yılında vefat etti.</p>

  <div class="calibre3" id="calibre_pb_17"></div>
</body>
</html>
