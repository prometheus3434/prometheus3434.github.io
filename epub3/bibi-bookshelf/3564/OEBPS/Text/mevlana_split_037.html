<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_38">Ahiret</h2>

  <p class="normal">Mevlânâ nazarında ölüm; gerçek hayatı tanımanın ve insanın ileri adım atmasının, terakki edip yükselmesinin üzengisidir, ilk eşiğidir. İmar, yıkım yapılmadan olamaz, yapılamaz. Defineyi ancak toprağı kazınca bulabildiğin gibi, yepyeni yapılmış bir bina yıkılıyorsa bil ki, yeniden mamur hale getirmeye, yeniden yapmaya hazırlık yapılıyor demektir.</p>

  <p class="ideitalik1">“Bu canı yaratan, vücûdu mahveder (öldürür, çürütür).<br class="calibre1" />
  Mahvedip çürüttükten sonra tekrar onu onarır (canlandırır).<br class="calibre1" />
  Altın ve define uğruna evi yıkıyorlarsa, (bil ki)<br class="calibre1" />
  Yıkımdan sonra ele geçen define onu hemen tamir eder.”<a href="../Text/mevlana_split_044.html#footnote-281-91" id="footnote-281-91-backlink">[91]</a></p>

  <p class="normal">Bu topraktan yaratılmış olan vücûdun yıkılışı (ölümü), büyük bir tamirin olacağının alâmetidir. Ağacın tomurcuğunu açmasından anlamalısın ki, meyve gelmek üzeredir.</p>

  <p class="ideitalik1">“Çiçek dökülünce meyve baş gösterip ortaya çıkar;<br class="calibre1" />
  Vücud yıkılınca da can içerden dışarı çıkar.”<a href="../Text/mevlana_split_044.html#footnote-281-92" id="footnote-281-92-backlink">[92]</a></p>

  <p class="normal">O kesin ve mutlak cömert olan, o hak üzere tam eli açık olan, herkese bol veren Allah; can gibi bir devleti, serveti verdikten sonra nasıl olur da çeker alır? Bu bakımdan kabul etmeli ki, dünya çileleri ile yıpranmış, çelimsiz, pörsümüş bir canı alarak ona yeniden ebedi bir hayat bahşetmek istiyor. O, onu bu toprak kalıptan çıkararak hayale, tahmine dahi gelmeyen lütuf ve ikrâmlarda bulunmak istiyor. Hiçbir gözün görmediği, hiçbir kulağın işitmediği, hiçbir insanoğlunun aklına, hatırına gelmeyen nimetleri lütfetmek istiyor.</p>

  <p class="ideitalik1">“Bir kişiyi böyle bir sultan öldürürse, onu güzel bahta eriştirir.<br class="calibre1" />
  Ona en güzel makam ve mevkiler, mükâfatlar verir.<br class="calibre1" />
  Yarım can alır, yüz tane can verir ona.<br class="calibre1" />
  Aklına hayâline gelmeyen nice nimetler, lütuflar verir.”<a href="../Text/mevlana_split_044.html#footnote-281-93" id="footnote-281-93-backlink">[93]</a></p>

  <p class="normal">Yükselişin, ilerlemenin merdiven basamaklarının mutlaka bir bitiş ve sonu olacaktır. Hiçbir zaman birinin, yazı tahtasına önceden yazılmış yazıları temizlemeden, eskiden yazılanları silmeden tahtaya yeni bir yazı yazdığı görülmüş müdür? Toprağı kazıp çıkarmadan (kuyu kazmadan) yer üstüne su çıkarılmış mıdır? İnsan yazmak için temiz kâğıt, ekip dikmek için boş toprak parçası arar.</p>

  <p class="ideitalik1">“Ey aptal, yazmadan önce tahtayı yıkayıp silerler.<br class="calibre1" />
  Ondan sonra onun üzerine yazı yazmaya başlarlar.<br class="calibre1" />
  Temizlenirken tahtayı tanımak gerekir.<br class="calibre1" />
  Onu önce bir deftere çekmek gerekir.<br class="calibre1" />
  Ne zaman evini (yapmak için) yıksalar,<br class="calibre1" />
  Her şeyden önce onu temelinden yapmaya başlarlar.<br class="calibre1" />
  Önce kuyu kazıp yeryüzünün altından toprak çıkarırlar.<br class="calibre1" />
  Ondan sonra yukarıya tertemiz su çekmeye başlarlar.”<a href="../Text/mevlana_split_044.html#footnote-281-94" id="footnote-281-94-backlink">[94]</a></p>

  <p class="normal">Yokluk, varlığa hak kazandırmaktadır. Yaratanın rahmetini coşturmaktadır. Nimet dağıtan daima fakirlere cömertlik yapmaktadır.</p>

  <p class="ideitalik1">“İlahi Kudret, varlığı, yokluk içinde gösterebilir.<br class="calibre1" />
  Varlıklı olanlar yoksullara cömertlik gösterir.”</p>

  <p class="normal">Sen bizzat kendi durumun üzerinde bir düşün. Sürekli yükselme, ilerleme kademelerini aşarak geldin. Düşme-kalkma, arka arkaya dizildi geldi. Yani düşme kalkma, birbirini kovaladı. Bir var oluş elbisesini çıkardın diğerini giydin. Bir yok oluştan sen devamlılık (bekâ) elde ettin. Eğer sen ilk durumunda kalsaydın o zaman bu terakkiyi, bu gelişmeyi nasıl elde ederdin? Ve sen toprak ile su (kalıbı) içinde hapsedilmiş durumdasın, (ruh beden kalıbı içinde hapsedilmiştir). Öyleyse şimdi sen son yükselişten neden korkuyorsun? Ve senin ruh kuşun beden kafesinden çıkıp kurtulurken neden korkmaktasın?</p>

  <p class="ideitalik1">“Sen varlık âlemine geldiğin günden beri,<br class="calibre1" />
  Bir ateş veya toprak ya da bir rüzgârdın.<br class="calibre1" />
  Eğer senin durumun aynı şekilde devam etseydi,<br class="calibre1" />
  Senin bu gelişmen nasıl mümkün olabilirdi?<br class="calibre1" />
  Önce varlık bir değişikliğe uğrayacak,<br class="calibre1" />
  Onun yerine başka varlık yerleşecek.”<a href="../Text/mevlana_split_044.html#footnote-281-95" id="footnote-281-95-backlink">[95]</a></p>

  <p class="ideitalik1">“Bu devamlılıkları sen yok oluşlardan elde ettin.<br class="calibre1" />
  Yok olmandan neden yüzünü öbür tarafa çeviriyorsun.”<a href="../Text/mevlana_split_044.html#footnote-281-96" id="footnote-281-96-backlink">[96]</a></p>

  <p class="normal">Bu bakımdan aslında ölüm, ölüm değil ölümsüz hayatın başlangıcıdır. Ölüm günü mümin için matem akşamı değil, bayram sabahıdır.</p>

  <p class="ideitalik1">“Benim hayatımın, ölümümde olduğunu gördüm.<br class="calibre1" />
  Bana engel olan bu hayattan nasıl kurtulayım?”<a href="../Text/mevlana_split_044.html#footnote-281-97" id="footnote-281-97-backlink">[97]</a></p>

  <p class="normal">Âriflerin (ilim ve ruhaniyet sahibi kişilerin) ölümünü, genel avâm insanlarının ölümüne benzetmemelidir. Onlar bu fâni (geçici) âlemden kopup gitmeye üzülmezler. Ölüm onlar için cana can katan bir müjdedir. Ölüm esintisi ona bahar yeli gibi gelir. Âd kavmini yerle bir eden kasırga Hz. Hûd (a.s.)’a ve arkadaşlarına sabâ rüzgarı, bahar yeli gibi gelmişti.</p>

  <p class="ideitalik1">“Hûd (a.s.) müminlerin etrafına bir çizgi çekti de,<br class="calibre1" />
  Oraya gelen (ölüm) yeli tatlı bahar esintisine döndü.<br class="calibre1" />
  Ecel rüzgârı, ârif kişilere gelirken böyle tatlı gelir.<br class="calibre1" />
  Bahar yeli gibi tatlı ve yumuşak biçimde gelir.”<a href="../Text/mevlana_split_044.html#footnote-281-98" id="footnote-281-98-backlink">[98]</a></p>

  <div class="calibre3" id="calibre_pb_71"></div>
</body>
</html>
