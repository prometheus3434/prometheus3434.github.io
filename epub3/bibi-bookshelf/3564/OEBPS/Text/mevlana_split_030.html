<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_32">Aşk ve Muhabbete Çağrısı</h2>

  <p class="normal">Yedinci H. asırda esen akılcılık ve soğuk ilm-i kelâm rüzgârı İslâm dünyasının doğusundan batısına kadar ulaşmıştı. Bu soğuk rüzgârlardan dolayı kalp tencereleri soğumuştu. Bir yerde aşk kıvılcımları varsa da küller altında gömülüp kalmıştı. Bir baştan bir başa İslâm âlemini pörsümüş yürekler, hatta ölmüş gönüller kaplamıştı. Daha sonraları bunu tasvir eden biri şöyle demiştir:</p>

  <p class="ideitalik1">“Aşk ateşi sönmüş her taraf kapkaranlıktır.<br class="calibre1" />
  Ortada Müslüman yok sanki bir kül yığını var.”<a href="../Text/mevlana_split_044.html#footnote-281-32" id="footnote-281-32-backlink">[32]</a></p>

  <p class="normal">Bu soğuk ve uyku veren uyuşturucu hava içinde ve böyle bir ortamda Mevlânâ aşk sesini, muhabbet nağmesini, sevgi nârasını yükseltti. Bu ses, bu aşk nağmesi İslâm âleminin bedeninde şimşek gibi çaktı, gök gibi gürledi. Mevlânâ bütün gücü ile aşka çağırdı. Muhabbetin büyüklüğünü ve aşkın hârikulâde başarılarını açıkladı.</p>

  <p class="ideitalik1">“Aşktan acılar tatlı olur, aşktan bakırlar altın olur.<br class="calibre1" />
  Aşktan kirler tertemiz olur, aşktan hastalıklar şifa bulur.<br class="calibre1" />
  Aşktan hapishane gülistan olur, aşksız olursa bahçe küllük olur.<br class="calibre1" />
  Aşktan taş, yağ (gibi) olur (erir), aşksız olursa mum, demir (gibi katı) olur.<br class="calibre1" />
  Aşktan hastalık iyi olur, aşktan kötülük iyi olur.<br class="calibre1" />
  Aşktan ölü, canlı olur (dirilir), aşktan sultan, köle (gibi) olur.”<a href="../Text/mevlana_split_044.html#footnote-281-33" id="footnote-281-33-backlink">[33]</a></p>

  <p class="normal">O, aşkın güçlü ve diriltici nimetini anlatırken şöyle der:</p>

  <p class="ideitalik1">“Bu toprak vücûd aşkdan dolayı fezaları aşıp kâinat üstüne çıktı.<br class="calibre1" />
  Dağ harekete gelip raksetmeye başladı, baştan çıktı.<br class="calibre1" />
  Ey âşık, Tûr dağının canı aşktan coştu, cezbeye geldi.<br class="calibre1" />
  Aşktan Tûr dağı mest (sarhoş) oldu. Hz. Mûsa da kendinden geçip yere yığıldı.”<a href="../Text/mevlana_split_044.html#footnote-281-34" id="footnote-281-34-backlink">[34]</a></p>

  <p class="normal">O buyuruyor ki: Aşk son derece gayretli ve benlikçidir. O yedi iklimin saltanatını aklına bile getirmez. Kim bir kere onun tadını tadarsa bir daha o, hiç bir kimseye doğru gözünü kaldırıp bakmaz.</p>

  <p class="ideitalik1">“Aşk, İki âlemden de ilgisiz kılar gönlü.<br class="calibre1" />
  Gerçeği bulup, hakîkata ulaşma tadı bambaşka şeydir.”<a href="../Text/mevlana_split_044.html#footnote-281-35" id="footnote-281-35-backlink">[35]</a></p>

  <p class="normal">O iki âleme de ilgisizdir. Dünyanın en büyük mesti, sarhoşu ve divânesidir:</p>

  <p class="ideitalik1">“Aşkın her iki dünya ile de ilgisi yoktur.<br class="calibre1" />
  Aşk divânelik ve mestanelik içinde olmaktır.”<a href="../Text/mevlana_split_044.html#footnote-281-36" id="footnote-281-36-backlink">[36]</a></p>

  <p class="normal">O, sultanlar sultanı, arzulananların arzuladığıdır. Sultanların tacı tahtı onun ayaklarının altındadır.</p>

  <p class="ideitalik1">“Aşk son derece gizlidir ve açığa çıkması insanı hayrete düşürür.<br class="calibre1" />
  Canlar sultanının cânı onun hasretini çekmektedir.<br class="calibre1" />
  Onun mezhebi yetmiş iki milletin haricindedir.<br class="calibre1" />
  Sultanların tahtı onun yanında tahta iskele gibidir.”<a href="../Text/mevlana_split_044.html#footnote-281-37" id="footnote-281-37-backlink">[37]</a></p>

  <p class="normal">O, bu gayretli aşkı ve bu cesur fakirliği anlatmaya başlarken kendinden geçmekte ve cezbeye kapılıp mest bir hal almakta ve şöyle demektedir:</p>

  <p class="ideitalik1">“Dünya mülkü, keyfini düşünen eyyamcılara helâl olsun.<br class="calibre1" />
  Biz aşk mülkünün (ülkesinin) ölümsüz kölesiyiz.”<a href="../Text/mevlana_split_044.html#footnote-281-38" id="footnote-281-38-backlink">[38]</a></p>

  <p class="normal">O diyor ki; aşkın hastalığı öyle bir şeydir ki ona yakalanan hasta, aslâ şifâ bulmayı istemez, hatta daha artması, yükselmesi için dua eder.</p>

  <p class="ideitalik1">“Bütün hastalar şifâ arar, bu aşk hastası Mevlana ise daha da fazla derd arar.<br class="calibre1" />
  Bu zehirden daha da tatlı bir şerbet görmedim, hiçbir sağlık bu hastalıktan daha iyi değil”<a href="../Text/mevlana_split_044.html#footnote-281-39" id="footnote-281-39-backlink">[39]</a></p>

  <p class="ideitalik1">“Fakat o öyle bir hastalık ki, ondan sonra başka bir hastalık olmaz.”<a href="../Text/mevlana_split_044.html#footnote-281-40" id="footnote-281-40-backlink">[40]</a></p>

  <p class="normal">Bu hastalık öyle bir hastalıktır ki binlerce sağlık ve sıhhat ona kurban olsun. Onun verdiği dert ve sıkıntı, öyle bir dert ve sıkıntıdır ki binlerce rahat ve huzur onun uğruna fedâ olsun.</p>

  <p class="ideitalik1">“Aşk makamı öyle ki; sağlık ve sıhhatin canıdır.<br class="calibre1" />
  Onun verdiği elem ve sıkıntılar her rahat ve huzurun arzusudur.”<a href="../Text/mevlana_split_044.html#footnote-281-41" id="footnote-281-41-backlink">[41]</a></p>

  <p class="normal">Bu tertemiz aşk eğer günah ise, böyle bir günahın önünde sevaplar hiç kalır. Bununla bir saat içinde elde edilen ilerleme, riyâzatla senelerce elde edilemez.</p>

  <p class="ideitalik1">“Hiçbir sevap bu aşk günahından daha iyi olmadı.<br class="calibre1" />
  Aşkla bir saatte alınan, seneler içinde ancak kazanılır.”<a href="../Text/mevlana_split_044.html#footnote-281-42" id="footnote-281-42-backlink">[42]</a></p>

  <p class="normal">Aşk yolunda akan kan herhangi bir sudan daha az temiz değil. Bizim onu yıkamamıza aşk şehidinin ihtiyacı yoktur.</p>

  <p class="ideitalik1">“Şehidlerin kanı, temiz bir sudan daha üstündür.<br class="calibre1" />
  Bu günah, yüzlerce sevabdan daha üstündür.”<a href="../Text/mevlana_split_044.html#footnote-281-43" id="footnote-281-43-backlink">[43]</a></p>

  <p class="normal">Âşık öyle bir ciğeri yanık ve gönlü yıkık kimsedir ki, diğer genel insanların kanun ve ölçüleri buna uygulanamaz. Baştan sona harap olmuş bir köyden nasıl haraç (vergi) alınabilir</p>

  <p class="ideitalik1">“Âşıkların her nefesi yanış yakılıştır.<br class="calibre1" />
  Viran ve harap olmuş yerden öşür ve haraç nasıl alınır?”<a href="../Text/mevlana_split_044.html#footnote-281-44" id="footnote-281-44-backlink">[44]</a></p>

  <p class="normal">Aşk, Hz. Âdem’in bıraktığı mirastır. Zekâ ve akıl, şeytanın sermayesidir.</p>

  <p class="ideitalik1">“Onu, bahtı açık olanlar bilir ve mahremdir (gizlidir).<br class="calibre1" />
  Akıl şeytandan, aşk ise Âdem’dendir.”<a href="../Text/mevlana_split_044.html#footnote-281-45" id="footnote-281-45-backlink">[45]</a></p>

  <p class="normal">Akıllılık ve zekilikte kendi beden gücüne, kuvvetine güven vardır. Aşkta ise, birinin eteğine yapışıp ona bağlanma, kendini ona teslim etme vardır. Akıllılık ve zekilik, yüzücülük sanatıdır. Aşk ise, Nuh’un gemisidir. Nuh tufanı gibi bir tufanda akıllı ve zeki kimsenin kurtulup da sahile ulaştığı nerede görülmüş, aşk ehlinin ise orada boğulduğu nerede duyulmuştur?</p>

  <p class="ideitalik1">“Akıllılık okyanusta yüzmeyi bilmektir,<br class="calibre1" />
  Bir süre yüzse de sonunda boğulması kesindir.<br class="calibre1" />
  Aşk, âşık olanlar için bir gemi gibidir.<br class="calibre1" />
  Batma ihtimali azdır, çoğunlukla hedefe varılır.”<a href="../Text/mevlana_split_044.html#footnote-281-46" id="footnote-281-46-backlink">[46]</a></p>

  <p class="normal">Aklın zekâ ve kıvraklığını, aşkın şaşkınlığına, hayranlığına kurban etmelidir. O akıllılık sadece tahmin ve kıyastır. Bu hayranlık ise görgü ve bilgidir.</p>

  <p class="ideitalik1">“Zekîliği sat, hayranlığı satın al.<br class="calibre1" />
  Zekîlik bir tahmindir, hayranlık ise temâşâdır.” <a href="../Text/mevlana_split_044.html#footnote-281-47" id="footnote-281-47-backlink">[47]</a></p>

  <p class="normal">Mevlânâ, aşkı telkin ve teşvik ederek der ki; sevgili olmak herkesin haddinde değil. Lakin seven (âşık) olmak mümkündür. Eğer Allah seni sevgili (mahbûb mâşuk) kılmadı ise, sen âşık ol da hayattan zevk al.</p>

  <p class="ideitalik1">“Sen Yusuf olamadıysan bari Yakub ol,<br class="calibre1" />
  Onun gibi ağlayan inleyen ol,<br class="calibre1" />
  Sen Şîrin olamadıysan bâri Ferhâd ol.<br class="calibre1" />
  Leylâ olamadıysan bari Mecnun ol.”<a href="../Text/mevlana_split_044.html#footnote-281-48" id="footnote-281-48-backlink">[48]</a></p>

  <p class="normal">O bir adım daha ileri atarak diyor ki; âşık olmakta bulunan zevk, lezzet ve yükseliş, mâşuk, mahbûb (sevgili) olmakta nerede vardır? Eğer bütün dünyanın mahbûbları (sevgilileri) bu ebedî serveti, bu büyük zenginliği tanısalardı sevgililer (mâşuklar) zümresi içinden çıkarak âşıklar (sevenler) zümresi arasına girerlerdi.</p>

  <p class="ideitalik1">“Mâşuk (sevgili) olmayı bırak, âşık (seven) ol.<br class="calibre1" />
  Ey şüpheci, bunun hangisi iyi ve daha üstündür.”<a href="../Text/mevlana_split_044.html#footnote-281-49" id="footnote-281-49-backlink">[49]</a></p>

  <p class="normal">Fakat bu aşkın uyanık ve canlı serveti, devamlı olmayan ölümlü bir sevgiliye lâyık değil. Aşkın kendisi canlıdır. Ona canlı ve devamlı bir sevgili gerekir.</p>

  <p class="ideitalik1">“Aşk ölümlü bir varlığa olursa sürekli olmaz, bir gün söner.<br class="calibre1" />
  Aşk, cana can katan ebedi canlıya olmalıdır.”<a href="../Text/mevlana_split_044.html#footnote-281-50" id="footnote-281-50-backlink">[50]</a></p>

  <p class="normal">İşte o diri, ebedî, hayy ve kayyûm olan sevgiliye (Allah’a); bitmeyen, sonu gelmeyen bir aşkla bağlanmak ancak isteneni verir. Gönle şifâ ve huzur sağlar. O sevgiliden bu aşka canlılık, tazelik gelir.</p>

  <p class="ideitalik1">“Aşk, canda ve gözde canlıdır, diridir.<br class="calibre1" />
  Her an tomurcuktan daha taze, daha berraktır.<br class="calibre1" />
  O canlı, diri aşkı tercih et ki, o devamlıdır.<br class="calibre1" />
  Ve ey sâkî! O, senin cana can katan şarabındandır.<br class="calibre1" />
  O aşkı tercih et ki bütün peygamberler,<br class="calibre1" />
  Onun aşkından güç ve kuvvet bulup iş yaptılar.”<a href="../Text/mevlana_split_044.html#footnote-281-51" id="footnote-281-51-backlink">[51]</a></p>

  <p class="normal">Bu aşk, görünüşte kalbin kırılmasından meydana gelen bir hastalıktır. Bu hastalık çok can alıcıdır ama bir adam buna sabrederse karşılığı, gerçek bilgi (hakiki marifet)e ulaşmak ve ebedî hayata ulaşmaktır.</p>

  <p class="ideitalik1">“Âşıklık kalbin çırpınışından meydana gelir,<br class="calibre1" />
  O kalb hastalığı gibi bir hastalık değildir.<br class="calibre1" />
  Âşığın hastalığı diğer hastalıklardan ayrıdır.<br class="calibre1" />
  Pusulanın (kalbin) aşkı, Allah’ın sırlarındandır.”<a href="../Text/mevlana_split_044.html#footnote-281-52" id="footnote-281-52-backlink">[52]</a></p>

  <p class="normal">Bu hastalık bütün hastalıkların devasıdır, her çeşit rûhî ve ahlâkî rahatsızlıkların şifâsıdır. Doktorların tedâvî etmekten âciz kaldığı, iyi edenlerin, tedâvî edicilerin, hekimlerin başarısız kalıp tedâvîden ellerini çektikleri, hiç bir tedbirin kâr etmediği ruhî ve manevî hastalıkları aşk, bir bakışı ile iyi edebilir. Senelerin hastası, aşkın eli ile eski rûhî hastalığından şifâ bulunca neşesinden ve kendinden geçerek şöyle bağırır:</p>

  <p class="ideitalik1">“Yaşa sen ey hoş sevda olan aşkımız bizim.<br class="calibre1" />
  Ey tabibi olan bütün hastalıklarımızın bizim.<br class="calibre1" />
  Ey şeref ve namusumuzun devâsı olan aşkımız bizim.<br class="calibre1" />
  Ey sen! Aristo ve Eflâtunumuz olan aşkımız bizim.”<a href="../Text/mevlana_split_044.html#footnote-281-53" id="footnote-281-53-backlink">[53]</a></p>

  <p class="normal">Aşk, çörçöpü yakıp kül eden bir alevdir. Sevgiliden başka kimse ona yanaşamaz. O çok gayretli ve çok muvahhiddir. (Yani tekcidir, ikinci bir sevgiliyi kabul etmez. Allah iki olmadığı gibi aşk da ikinci bir sevgili kabul etmez.)</p>

  <p class="ideitalik1">“Aşk, parıl parıl parlayan bir alev gibidir.<br class="calibre1" />
  Sevgiliden başka ne varsa hepsini yakar.<br class="calibre1" />
  Hakdan başkasını öldürmekde (Lâ) kılıcıdır.<br class="calibre1" />
  İllallah (ancak Allah var) kaldı, gerisi hep gitti.<br class="calibre1" />
  Yaşa ey aşk, yanış yakılıştaki ortağın gitti.”<a href="../Text/mevlana_split_044.html#footnote-281-54" id="footnote-281-54-backlink">[54]</a></p>

  <p class="normal">Bu ilâhî aşk, sâhili olmayan bir denizdir. Aşkın destanı bitecek cinsten değildir. Zamanın geniş olması bile onun için dardır. Dünya hayatının (ömrünün) hepsi onun destanını anlatmaya yetmez. Bu ezelî güzelliğin bir hikâyesidir ki onun ne önü vardır, ne de sonu. Bu bakımdan susmak daha iyi, acizliği kabul etmek daha uygundur.</p>

  <p class="ideitalik1">“Eğer devamlı aşkı anlatmaya kalkarsam,<br class="calibre1" />
  Yüz kıyamet kopar da aşk bitmez.<br class="calibre1" />
  Kıyametin belirli bir zamanı, sınırı, tarihi vardır.<br class="calibre1" />
  Aşkta sınır nerede; Allah’ın vasfında, şükründe sınır olur mu?” <a href="../Text/mevlana_split_044.html#footnote-281-55" id="footnote-281-55-backlink">[55]</a></p>

  <div class="calibre3" id="calibre_pb_57"></div>
</body>
</html>
