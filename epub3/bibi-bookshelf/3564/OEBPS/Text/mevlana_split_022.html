<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_25">Arkadaşlarını Özellikle Seçmesinin Sebebi</h2>

  <p class="normal">Mevlânâ arkadaşsız huzur bulamıyordu. Şemseddin Tebrîzî’den sonra Selahaddin, ondan sonra Hüsameddin onun sırdaşı, gönüldaşı olmuştu. Hatta düşünce ve tahmin çizgimizi daha ileriye doğru götürürsek açıkça görürüz ki, Seyyid Burhaneddin Tirmizî de bu gruba dâhildi. Her ne kadar onun durumu hocası, babası mevkiinde olsa da, ondan da büyük feyiz almıştır. Seyyid Burhaneddin’in ölümü ile Şems’in gelişi arasındaki beş seneyi Mevlânâ, sanki bu süre içinde bir şeyin boşluğunu, yokluğunu hissediyormuş gibi geçirdi. Bundan da şöyle bir sonuca varılıyor; Mevlânâ’nın maneviyatında (ruhunda) gizli olan meziyet ve üstünlükleri dışarı çıkarmak için bir etkene, bir harekete, bir iticiye ihtiyaç vardı. İşte Mevlânâ’nın Divan ve Mesnevi’ si bu zâtların manevî teşviklerinin gözler önünde duran şahidleridir. (Bâtınî teşviklerinin zâhirî şahidleridir.) Hüsameddin, başına gelen bir işten dolayı sadece iki sene Mevlânâ’nın yanında bulunamamış, bu süre boyunca Mesnevi’nin yazılması askıda kalmış, kalemi yürümemiştir.</p>

  <p class="normal">Mevlânâ’nın arkadaşlarını kendine dost seçmesi bir keşif ve kerâmete dayanmıyordu. Onun sözüne ve anlayışına göre; sevgi ve muhabbetin sebebi cinsiyet olagelmiştir. Sultan Veled’in sorusu üzerine bizzat Mevlânâ şöyle demişti: “Ben cinsî ilgiden dolayı onları özellikle dost edindim.” Bir sözünde şöyle der: “İlgi ve görüşmelerden doğan sevginin sonunda pişmanlık olmaz. Gerçek sevgi ve ilgilerden ve görüşmelerden dolayı dünyada da, âhirette de pişmanlık olmaz. Nitekim bir amaç ve menfaatten dolayı dost olanlar, şu âyette bildirildiği gibi âhirette ‘Keşke ne olaydı da falanı kendime can ciğer dost edinmeseydim’ diyecekler. Samimi ve hiçbir menfaat gözetmeden dost olan takvâ sahiplerinin hali de şu âyette belirtildiği gibi olacak: ‘O gün can ciğer dost olanların bir kısmı bir kısmına düşman olacaklar. Ancak takvâ sahibi olup menfaat karşılığı olmadan birbirini sevenler bunun dışındadır’.”</p>

  <p class="normal">Bizzat Mevlânâ’nın kendisi şöyle der:</p>

  <p class="ideitalik1">“İman etmeye zorlayan mûcizeler değil,<br class="calibre1" />
  Fakat sıfatları kendine çeken cinsiyettir.”</p>

  <div class="calibre3" id="calibre_pb_41"></div>
</body>
</html>
