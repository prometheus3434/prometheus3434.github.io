<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_20">Şems’in İkinci Kayboluşu</h2>

  <p class="normal">Şems hazretlerinin Konya’ya gelmesiyle Mevlânâ’nın sevincine diyecek yoktu. Kabalık yapan herkes gelip özür diledi. Bir süre sohbetler devam etti. Ortalıkta bir huzursuzluk yoktu. Bu süre içinde Mevlânâ’nın Şems’e bağlılığı, ondan aldığı feyz eskisinden daha fazla arttı. Fakat bu huzurlu günler fazla sürmedi, yeniden incinme sebepleri ortaya çıktı.</p>

  <p class="normal">Şems’in kaldığı yer, Mevlânâ’nın kaldığı yere kadar uzanan salon odanın yanında idi. Şems Konya’da evlendiği hanımı ile orada oturuyordu. Mevlânâ’nın ortanca oğlu (Çelebi Alâaddin) babası Mevlânâ’nın yanına giderken oradan geçiyordu. Bu hareket Şemseddin hazretlerinin gücüne gidiyordu. Birkaç kere şefkat dolu ifadelerle anlattı ise de, bu sözler Alâaddin’e ağır geldi. Zaten Alâaddin; Şems hazretlerinin, ağabeyi Sultan Veled’e daha çok değer vermesinden ötürü içinde öfke besliyordu. Bundan dolayı meseleyi dallandırıp budaklandırdı. Fırsat bekleyen insanlar bunu daha da dallandırarak; ne âlâ, dışarıdan bir meçhul adam gelsin, Mevlânâ’nın evine elkoysun, oğlunu da eve koymasın! dediler.</p>

  <p class="normal">Şems hazretleri sadece hilim ve şefkatinden dolayı Mevlânâ’ya bu konuda bir şey söylememişti. Ama iş çığırından çıktı. Bunun üzerine Sultan Veled’e derdini döken bir ifade ile dedi ki: “Bu adamların hareketlerinden dolayı bir daha kimsenin göremeyeceği, bulamayacağı bir yere çekip gideceğim.”</p>

  <p class="normal">Mevlânâ’nın bazı gazellerinden, bu olaydan tamamen habersiz olmadığı, hatta bundan endişe duyduğu da seziliyor ve şiirlerinde tekrar gitmekten vazgeçmesini ricâ eden ifâdeler görülüyor.</p>

  <p class="normal">Her şeye rağmen, insanlar arasında Şems aleyhine düşünceler yeniden kabardı. Bundan dolayı o da çok üzüldü, kırıldı. Sonunda birden, kimse farkına varmadan ortadan kaybolup gitti.<a href="../Text/mevlana_split_044.html#footnote-281-3" id="footnote-281-3-backlink">[3]</a></p>

  <p class="ideitalik1">“Ansızın herkesin arasından kaybolup gitti;<br class="calibre1" />
  Herkesin gönlündeki karanlıklar gitsin diye.”</p>

  <p class="normal">Mevlânâ, sabahleyin medreseye gelip de Şems’i evinde göremeyince bir nâra attı ve Sultan Veled’in halvethânesine giderek: “Ey Bahâeddin, ne uyuyorsun? Kalk da şeyhimi ara, ruhumu onun güzel kokusundan uzak buluyorum.” diye kapıdan seslendi. İki üç gün boyunca her tarafı aradılar, ama Şems’in izine rastlayamadılar.</p>

  <p class="normal">Bu kere Mevlânâ’nın durumu, Şems’in birinci kayboluşundan daha çok değişti.</p>

  <p class="ideitalik1">“Şeyh Celâleddîn, onun ayrılığından dolayı mecnuna döndü.<br class="calibre1" />
  Onun aşkından dolayı yersiz yurtsuz kalmış Yunus Peygamber gibi oldu.”</p>

  <p class="normal">Bu şiiri onun duygusunu gayet iyi açıklar. Yunus (a.s.)’ın, yerini yurdunu terkedip ayrıldıktan sonra Yunus balığının karnında yedi gün kalmasına ve çektiği sıkıntılara telmih vardır.</p>

  <p class="normal">Mevlânâ; Şems-i Tebrîzî’yi üzen kimler varsa hepsini sohbetinden ve çevresinden kesinlikle uzaklaştırdı. Fakat öncekinin aksine bu sefer vaktini gazeller yazmaya ve semâ yapmaya devam ederek geçirdi. Bu, 645 H. yılının olayıdır.</p>

  <p class="normal">Şems hazretlerinin kaybolmasından sonra Mevlânâ iki gün boyunca onu aradı. Fakat hiçbir şekilde izine rastlayamadı.</p>

  <p class="normal">Bunun üzerine Mevlânâ’nın durumu değişmeye başladı. Önceleri sadece benimsediği semâ yapmaya bu sefer iyice sarıldı ve bir an olsun semâsız vakit geçiremez oldu. Medresede gezinip duruyordu. Gizli, açık feryad eder, bağırırdı. Bütün şehirde bir hengâme başladı.</p>

  <p class="normal">İşte bu sıralarda Mevlânâ, Şems’in hasretiyle dolu pek çok gönül yakan, ciğer parçalayan gazeller yazdı. Onun en dokunaklı, elemli gazelleri bu devreye ait olanlarıdır.</p>

  <p class="normal">Bütün bu acılarına, huzursuzluklarına ve elemlerine rağmen; Anadolu’da Müslümanlar arasındaki kardeş kavgası, Mısırlıların hücûmu, Moğolların baskınları, yağmalamaları ve her tarafı yakıp yıkmaları ve İslâm dünyasının bir baştan bir başa dağınıklık ve perişanlık içinde olması Mevlânâ’nın içinden çıkmıyor, daima kafasında ana düşünce olarak yer ediyordu. Böyle bir ortamda Şems’in başına ne gelir diye de endişe ediyordu,</p>

  <p class="normal">Şems-i Tebrîzî’nin kaybolması ona öyle dokunmuştu ki, biri yalan olarak Şems’i gördüğünü söylese hemen ona sırtındaki elbisesini ikrâm ediyor, ona teşekkürler ediyordu.</p>

  <div class="calibre3" id="calibre_pb_31"></div>
</body>
</html>
