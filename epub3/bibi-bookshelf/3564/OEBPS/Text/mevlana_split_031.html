<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_33">Gönül Dünyası</h2>

  <p class="normal">Mevlânâ’nın coşku ve heyecanla kendisine çağırdığı bu aşk; kalbin canlılığı, uyanıklığı ve gönlün sıcaklığı olmadan gerçekleşemez.</p>

  <p class="normal">Her devirde olduğu gibi Mevlânâ’nın devrinde de gönül yeteneklerine ve kalp genişliklerine karşı gaflet ve ilgisizlik başını almış gidiyordu. Aklın üstünlüğü, heybeti ve hâkimiyeti kalp üzerine çöktükçe çöküyordu. Akıl, canlı ve aydınlık, gönül cansız ve soğuk olmaya yüz tutmuştu. Mide, hayatta merkez ve ana konu olmaya doğru gidiyordu.</p>

  <p class="normal">Mevlânâ; kalbin genişliğine, gönlün büyüklüğüne dikkat çekti. Gönlün hârikulâdeliklerini, onun gerçeklere açılan kapı olduğunu anlattı ve insanın bu topraktan yaratılmış vücûdunda taşıdığı gönlünde nasıl sürekli bir bahar taşıdığını, o vücudun içinde ülkelerin kaybolduğu bir dünyanın olduğunu, o dünyaya saldıracak bir düşman tehlikesinin, onu soyacak bir eşkıya riskinin bulunmadığını hatırlattı.</p>

  <p class="ideitalik1">“Ey insanlar, gönül dünyası içinizde bulunmaktadır.<br class="calibre1" />
  Sağlam bir kaledir o, güven ve esenlik yeridir o.<br class="calibre1" />
  Dostların işi ile rengârenk bir gülistandır o.<br class="calibre1" />
  Gülistan içinde gülistandır ve gözlerdir o.”<a href="../Text/mevlana_split_044.html#footnote-281-56" id="footnote-281-56-backlink">[56]</a></p>

  <p class="normal">Dünyanın bağ ve bahçeleri bir kaç günlük misafirhanedir. Fakat gönül hurması baştanbaşa taze ve kalp bahçesi, sonbaharı olmayan bir bahardır. Maddî olan bağ ve bahçeler seneler içinde ancak yetiştirilebilir ama bir anda da kül olup gidebilir. Gönül bağ ve bahçeleri yetiştirmeye gelince; o öyle çok zaman almaz. Bununla birlikte onun güzelliğinde, yeşillik ve tazeliğinde hiç bir zaman bir fark olmaz.</p>

  <p class="ideitalik1">“Nakil yolu ile yetiştirilen gülistan bir anlıktır.<br class="calibre1" />
  Akıl yolu ile yetişen gülistan canlı ve süreklidir.<br class="calibre1" />
  Ten (madde)den olan gülistan bir süre sonra kurur, yok olur.<br class="calibre1" />
  Gönül (aşk)den meydana gelen gülistan, sürekli ve taptazedir.”</p>

  <p class="normal">O, insanlara şunu telkin etmeye çalışmaktadır: Vücûdu boş yere genç yapmaya çalışmak boşunadır. İskender gibi hayat çeşmesini (ölümsüzlük suyunu-âb-ı hayatı) arama yerine, can ve gönlü devamlı diri tutmak için aşk âb-ı hayatından (aşkın ölümsüzlük suyundan) bir yudum içmelisin. Ta ki böylece gerçek mânâda diri gönüllülük ve canlı ruhluluk elde edilir ve her devirdeki hayatta güçlülük ve güzellik hissedilir.</p>

  <p class="ideitalik1">“Gönlü ara, ta ki daima genç kalasın.<br class="calibre1" />
  Tecellîden dolayı yüzün, kırmızı erguvan çiçeği gibi olsun.<br class="calibre1" />
  Gönlü arzu et onu iste, ta ki şarap gibi olasın.<br class="calibre1" />
  Ta ki gül gibi neşeli, güleç, huzurlu olasın.”<a href="../Text/mevlana_split_044.html#footnote-281-57" id="footnote-281-57-backlink">[57]</a></p>

  <p class="normal">Fakat gönül kelimesi aldatmasın. Gönül, göğüste çarpan, nefsânî isteklerin ve hırsların hedefi olup sevgi ve aşk lezzetinden mahrum olan, kesin iman servetini tanımayan, zevk ve şevkden uzak, sevgi tomurcuğu hiç açmayan, kısmeti hiç parlamayan gönül değildir. Öyle gönül, bu gönül değildir, öyle bir gönül bir taş parçasıdır.</p>

  <p class="ideitalik1">“(Hırslı ve maddi kalb) Yahudi kalbi (canı) gibi dar ve karanlıktır.<br class="calibre1" />
  Çok seven yüce Mevlâ’nın aşk ve şevkinden nasipsizdir o.<br class="calibre1" />
  O kalbde ne güneşin nurunun parıltısı vardır,<br class="calibre1" />
  Ne duygu genişliği var onda, ne de (hakikatlere) bir kapı açılışı vardır.”<a href="../Text/mevlana_split_044.html#footnote-281-58" id="footnote-281-58-backlink">[58]</a></p>

  <p class="normal">Bu türden bir kalp (gönül); maddi yapısı, şekli, biçimi, cesâmeti açısından bakıldığında gönül ehli birinin sahip olduğu kararsız, sükûnsuz ve uyanık olan kalbi gibi bir kalbdir (gönüldür). Fakat gerçek yönden bakarsanız ikisi arasında telaffuz birliğinden, söz beraberliğinden, maddî benzerlikten başka hiçbir benzerlik yoktur. O da, temiz bir suda yüzen saf bir su gibidir. Bu da; herhangi bir çamurun içinde olan su gibidir. Fakat birinci su temiz bir sudur, onunla hem susuzluk giderilebilir, hem de el yıkanabilir. Diğer su ise, içine o kadar toprak maddesi katılmış ki ne içilebilir, ne de onunla el yüz yıkanabilir. Bir su olarak ondan faydalanmak imkânsızdır. İşte iki gönül (kalb) arasındaki fark budur.</p>

  <p class="normal">Bir gönül (kalb) var; maddeci, menfaatçidir, duygusuz Ölü bir insan kalbidir. Bir de peygamberlerin, ermişlerin (evliyâ ve enbiyânın) kalbi vardır ki onun yüceliğinin önünde feza bile alçak kalır. Onun genişliğinin yanında bütün dünyanın genişliği hiç kalır. Bu bakımdan bizim içimizde de bir kalp var derken bir düşünüp taşınmalıyız.</p>

  <p class="ideitalik1">“Sen: bende de kalp var diyorsun. Kalp, arş’ın yanındadır, altında değil.<br class="calibre1" />
  Siyah çamur içinde de su bulunmaktadır; fakat onunla abdest alınmaz.<br class="calibre1" />
  Çünkü her ne kadar su varsa da çamur içindedir. Öyleyse kendi kalbine, bu bir kalptir deme.<br class="calibre1" />
  Kalp (gönül) odur ki, fezalardan da üstündür. O, ya bir peygamber veya ermiş birinin kalbidir.”<a href="../Text/mevlana_split_044.html#footnote-281-59" id="footnote-281-59-backlink">[59]</a></p>

  <p class="normal">Sonra da kalp, her şeye rağmen bir kalptir diyerek teselli etmektedir. Allah katında hiçbir kalp geri çevrilmemekte, o her kalbi kabul etmektedir. Çünkü kabul edişinden dolayı Allah’ın hiçbir fayda elde etme amacı yoktur, demektedir.</p>

  <p class="ideitalik1">“Yaratıkların hiç itibar etmediği o tahta kâseyi (bedeni),<br class="calibre1" />
  Halife oluşundan dolayı o cömert kişi (insanoğlu) satın aldı.<br class="calibre1" />
  Hiçbir kalb onun (Allahın) huzurundan kovulmamıştır.<br class="calibre1" />
  Çünkü onun hiçbir fayda ve kâr amacı yoktur.”<a href="../Text/mevlana_split_044.html#footnote-281-60" id="footnote-281-60-backlink">[60]</a></p>

  <p class="normal">Sonra o şöyle buyurur: Midenin altın kafesi içinde kalmayı bırak da gönül ve kalbin hür ülkesini dolaşarak seyreyle ve Allah’ın kudretini temâşa et. Seninle yaratanın arasında en büyük perde (engel) işte bu mide ve mideciliktir. Bu perdeden (engelden) çık ki o yüce Mevlâ’nın katından sana selâm gelsin.</p>

  <p class="ideitalik1">“Mideyi terket, salına salına gönül tarafına gel.<br class="calibre1" />
  Ta ki perdesiz olarak sana Haktan selâm gelsin. “<a href="../Text/mevlana_split_044.html#footnote-281-61" id="footnote-281-61-backlink">[61]</a></p>

  <div class="calibre3" id="calibre_pb_59"></div>
</body>
</html>
