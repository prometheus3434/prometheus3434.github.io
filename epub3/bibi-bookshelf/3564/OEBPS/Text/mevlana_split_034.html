<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="baslik1" id="calibre_toc_5">MESNEVÎ’DE AKAİD VE KELÂM</h1>

  <p class="normal">Mevlânâ, akıl ve duyuların güçlerinin gerçeklere ulaşma da yetersiz kaldıkları üzerinde tenkid yapmakla kalmadı ve kendi döneminin kelâm ilminin dengesizliklerini, zâhirciliği ve kelime oyunları ile aralarında cedelleşmelerini yermekle de kalmadı insanları, sadece iç duyulardan (sezgilerden), vicdan ve ruhtan faydalanmaya çağırmakla da yetinmedi. Aksine kelâm meselelerini ve onun anlaşılması zor olan taraflarını kendine özgü bir üslûp ve tarzla çözmeye ve kendine özgü kalıplar içinde sunmaya, kafalara onları daha rahat bir şekilde yerleştirmeye de çalıştı.</p>

  <p class="normal">Bir bakıma Mevlânâ’nın çağrısı ve onun felsefesi, sadece olumsuz ve tenkidçi değil, aksine olumlu ve öğretici tarzdadır. İlmi kelâmın; bileklerini çözmekte yorulduğu ve düğümlerini çözmeye çabalarken sayısız düğümler meydana getirdiği meseleleri Mevlânâ öyle bir üslupla anlatır ki, sanki o konularda en ufak bir çetrefillik, dolambaçlık yoktur. Sanki o konular çok zor anlaşılırlığını kaybetmiş de herkesin rahat anlayacağı sade, basit konulara dönüşmüştür. Onlar sanki apaçık gerçeklerdir, her gün hayatta karşılaşılan basit meseleler ve olaylardır.</p>

  <p class="normal">Mevlânâ’nın kendine özgü metodu, insan beynini âciz bırakmak ve karşısındakini anlayamaz duruma düşürmek değil, sözü allayıp pullayarak karşısındakini kendi sözünün büyüsü ile zavallı hâle düşürmek de değildir. Aksine, anlattığı şeyleri rahatlıkla onun kafasına sokmaktır. Ve o kişinin zevkine göre seve seve o sözü kabul edip benimsemesidir. Karşısındaki insan, sanki o sözün daha önceden kafasında, hafızasında olduğunu sanmaktadır da Mevlânâ sadece ona hatırlatma görevi yapmaktadır.</p>

  <p class="normal">Böyle bir metod ve üslupla söz etmenin sonucudur ki, <span class="ideitalik">Mesnevî</span> ile dinin temelleri, inançlar ve kelâm konuları üzerinde öyle doyurucu, kafaları tatmin edici, gönülleri teskin edici, düşüncelerdeki şüphe ve tereddütleri giderici bir hava doğmuştur ki, bu sonuç kütüphaneler dolusu ilm-i kelâm kitapları ile elde edilemezdi. Bununla beraber aşk, ihlâs ve kesin iman sahibi birinin sözlerinden doğabilecek bir huzur ve tat da elde edilebilmektedir.</p>

  <p class="normal">Mevlânâ her ne kadar eski bir Eş’arî düşünce ekolünün yetkili ve çok derin bir bilgini ise de, kendi kişisel tecrübeleri ile ve ilahî bir vergi olarak, akaid ve kelâm konularında müctehid değeri taşıyan biridir ve yeni bir ilm-i kelâmın kurucusudur. Onun tarzı; bütün kelâmcıların, akâid bilginlerinin tarzından tamamen ayrıdır. Nisbeten de Kur’ân-ı Kerim’in izah ve ispat tarzına ve selim fıtrata daha yakındır.</p>

  <div class="calibre3" id="calibre_pb_65"></div>
</body>
</html>
