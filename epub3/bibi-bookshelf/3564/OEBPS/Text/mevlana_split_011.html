<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_14">Mevlânâ’nın Tahsil Yolculuğu ve Meşguliyetleri</h2>

  <p class="normal">Mevlânâ 630 H. de daha fazla bilgi edinmek, ilim öğrenmek, manevî feyiz almak için Şam yolculuğuna çıktı. Önce Haleb’e vardı.</p>

  <p class="normal">Sultan Selahaddin Eyyubî’nin oğlu el-Melik el-Zâhir, büyük âlimlerden olan Kadı İbn Şeddâd’ın ısrarlı teşviki ile 591 H. yılında çok büyük medreseler kurmuştu. Bu yüzden Haleb şehri de Şam gibi ilimler şehri, bilgiler yuvası haline gelmişti. Mevlânâ Hâleb’de Halâviyye Medresesinde kaldı. Kemaleddin İbn el-Adîm’den faydalandı. Mevlânâ, her ne kadar ilim tahsili ile uğraşıyor idiyse de onun ergin kişiliğinin hâli o noktada idi ki Sipehsâlâr’ın ifadesi ile hiç kimsenin çözemediği meseleleri o derhal çözüyor, hiçbir kitapta olmayan sebepler ve deliller gösteriyordu.</p>

  <p class="normal">Mevlânâ Haleb’den Şam’a geçti. Burada o zamanlar âlimler meclisi olan Makdisiye Medresesinde kaldı. Sipehsâlâr’ın yazdığına göre: Şam’da Şeyh Muhyiddin İbn Arabî, Şeyh Sadeddin Hamevî, Şeyh Osman Rûmî, Şeyh Evhadüddin Kirmânî, Şeyh Sadreddin Konevî ile sohbetleri sürüyordu ve birlikte başka hakikatler ve marifetler anlatıyordu.</p>

  <p class="normal">634 veya 635 H. de Şam’dan dönerek Konya’ya geldi ve artık sürekli orada kaldı. Seyyid Burhâneddin’in 637’de vefatından sonra beş sene boyunca zâhir bilgileri âlimlerinin kılığında yaşadı. İlmî çalışmalar ve öğretim gayretleri içine gömüldü kaldı.</p>

  <p class="normal">638’de, ilim meclislerinin kendi çevresinde toplandığı Şeyh Muhyiddin İbn Arabî öldüğünden dolayı, ona bağlı çevresindeki insanların çoğu Konya’ya geldiler. Onlar arasında Şeyh Sadreddin de bulunuyordu. Doğu ülkelerinin harab edilmesinden dolayı âlimler ve değerli kişiler Anadolu’ya yöneliyorlardı. Genellikle onlar Konya’yı kendilerine sığınak ve yerleşme yeri seçiyorlardı. Bu bakımdan Konya âlimler şehri haline geldi.</p>

  <p class="normal">Bu âlimler içinde Mevlânâ’nın değeri hepsinden üstündü. O günlerde Mevlânâ’nın meşguliyetleri; zâhirî bilgilerle uğraşan âlimlerin uğraşı idi. Yani ders okutuyor, vaaz veriyor, fetvâ yazıyordu. Mevlânâ, vakitlerinin pek çoğunu okutmakla geçiriyordu. Kendi medresesinde 400 den fazla talebe vardı. Okutup öğretmesinin dışında Mevlânâ’nın ikinci bir işi veya görevi de vaaz vermekti. Fetvâ yazması da ayrı bir işi idi. Mevlânâ’ya bir dinâr aylık bağlanmıştı, bunu işte bu fetvâ yazmasının karşılığı diye tahmin ediyordu. Bu konuda o kadar sert ve kesin tavırlı idi ki, dervişlik ruhu üstün gelip de mecliste istiğrak hali (cezbeye girip kendinden geçme hali) başlayınca bile bir fetvâ isteği geldiğinde derhal haber verilmesini emretmişti. Kalem ve hokka daima yanında hazır dururdu.</p>

  <div class="calibre3" id="calibre_pb_19"></div>
</body>
</html>
