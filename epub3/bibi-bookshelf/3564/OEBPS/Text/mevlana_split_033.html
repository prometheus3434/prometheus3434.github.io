<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_35">İşe, Çalışmaya, Harekete Davet Etmesi</h2>

  <p class="normal">Mevlânâ’da tasavvuf anlayışı ve onun insanlara sunduğu mesaj, tembellik, işsizlik, ruhbanlık değildir. O; aksiyon, gayret, kazanma, çalışma ve sosyal hayatta aktif rol almayı önermekte, ruhbanlığı ve dünyayı terketmeyi, İslâm’ın ruhuna aykırı kabul etmektedir. Ona göre; eğer İslâm sosyal hayat istemeseydi, cuma namazı, cemaatla namaz, emir bilmaruf ve nehiy anilmünkeri neden ısrarla istesindi? Bir şiirinde şöyle der:</p>

  <p class="ideitalik1">“Kuş ona dedi ki: Ey efendi, bir kenara çekilmek iş değildir.<br class="calibre1" />
  Ahmed’in (Hz. Muhammed’in) dininde râhiblik (dünyadan el etek çekme) yoktur.</p>

  <p class="ideitalik1">O yüce Peygamber Efendimiz, rahipliği yasaklamıştır.<br class="calibre1" />
  Boş yere bir kenara çekilmek bid’at (sakat)dır.<br class="calibre1" />
  Cuma namazı şarttır, cemaatle namaz farzdır.<br class="calibre1" />
  İyiliği emretmek, kötülükten sakındırmak da farzdır.<br class="calibre1" />
  Mübârek ümmetin içinde, arasında ol.<br class="calibre1" />
  Hz. Muhammed’in sünnetini ihmal etme, ona sımsıkı sarıl.”<a href="../Text/mevlana_split_044.html#footnote-281-74" id="footnote-281-74-backlink">[74]</a></p>

  <p class="normal">Mevlânâ’nın devrinde tevekkül; tam bir tembellik, uyuşukluk haline gelmişti. Herhangi tedbir veya düzenleme tevekküle aykırı kabul edilir, kötü nazarla bakılırdı. Mevlânâ tevekkülün, şer’î manasını açıklamış, onun faziletini anlatmıştır. “<span class="ideitalik">Önce deveni bağla, sonra Allah’a tevekkül et.”</span> hadisinin ne demek olduğunu anlatırken şöyle demektedir:</p>

  <p class="ideitalik1">“Peygamber, yüksek sesle şöyle dedi:<br class="calibre1" />
  Tevekkül etmekle birlikte devenin ayaklarını bağla.<br class="calibre1" />
  ‘Helâlinden kazanan, Allah’ın sevgilisidir’ hadîsinin özünü anla.<br class="calibre1" />
  Tevekkülden dolayı rızkı kazanmada tembel olma.<br class="calibre1" />
  Yüzünü tevekküle dön, kendin de kazanç için iş yapmaya git, ey amca.<br class="calibre1" />
  Gayret göster, kılı kılına hakkın olanı kazan.”<a href="../Text/mevlana_split_044.html#footnote-281-75" id="footnote-281-75-backlink">[75]</a></p>

  <p class="normal">Mevlânâ, güçsüz hayvanların ağzından tevekkül ve âtıllığın (tembelliğin) bütün bahanelerini nakletmiştir ki, genellikle azmi ve gayreti olmayan pasif insanlar bunları ileri sürerler. Tembellerin ileri sürdükleri bu deliller ve bahaneler insana, çok yerinde ve mantıklı gelmektedir. Ama arkasından bunların iddialarına cevap vermektedir. Arslanın cevabı aslında Mevlânâ’nın bu konudaki temel düşüncesidir.</p>

  <p class="normal">Arslanın ağzından o şöyle demektedir: İnsana verilen organlar, yetenekler ve güçlerden açıkça anlaşılan şu ki; bunlardan hedeflenen, bunların insana bahşedilmesinden amaçlanan şey; insanın çalışması, didinmesi, gayret göstermesidir. Eğer bir insan, hizmetçisinin eline kazma kürek vermişse bunun açık manası onlarla toprağı kazmasını veya taşları sökmesini, kayayı kırmasını istiyor demektir. Bunlarla şöyle şöyle yap, diye ağzı ile söylemesine gerek yoktur. Mademki bize el, ayak, güç, kuvvet verilmiştir, o halde bize bunun verilmesinin maksadı; elimiz kolumuzla, gücümüz kuvvetimizle hareket etmemiz, onlarla iş yapmamızdır. İçimizde taşıdığımız istek ve arzularımızı o organlarla gerçekleştirmemizdir. Bundan dolayı gayret ve hareket, iş ve çalışma, kazanma, Allah’ın bizden istediği şeylerin ta kendisine işarettir. Tembellik ve işi terketme ise Allah’ın bizden beklediği amaca ters ve nimetlerini inkârdır. Gerçek tevekkül, gayret ve çalışmada kusur yapmamak ve işi hakkıyla yaptıktan sonra sonucu hakkında Allah’a tevekkül etmektir. Zira başarı Allah’ın elindedir, der ve şöyle yazar:</p>

  <p class="ideitalik1">“Arslan, evet dedi, ama kulların Rabbi<br class="calibre1" />
  Ayağımızın önüne bir merdiven koydu.<br class="calibre1" />
  Terasa basamak basamak çık diye.<br class="calibre1" />
  Zorlayıcı olmak burada ham tamahkârlıktır.<br class="calibre1" />
  Ayağın var, neden kendini topal yaparsın.<br class="calibre1" />
  Elin var, neden pençeni gizlersin.<br class="calibre1" />
  Efendi, kölesinin eline beli verince,<br class="calibre1" />
  Ne demek istediğini ona bir şey söylemeden anlatmış olur.<br class="calibre1" />
  Bel gibi olan insan eli de, Allah’ın kudret işaretidir.<br class="calibre1" />
  Allah’ın nimetine şükretmen, senin onun değerini bilmendir.<br class="calibre1" />
  Senin tembelliğin ise o nimete nankörlüktür.<br class="calibre1" />
  Allah’ın nimetine şükretmen, senin rızkını arttırır.<br class="calibre1" />
  Nankörlük yapman ise elinden onların çıkıp gitmesi demektir.<br class="calibre1" />
  Evet, ey değersiz zorlayıcı, o meyveli ağacın altından başka yerde uyuma.<br class="calibre1" />
  Tâ ki rüzgâr her an dalını sallayıp meyvesini döksün.<br class="calibre1" />
  Uyuyan başının üstüne çerez ve azık indirsin.<br class="calibre1" />
  Tevekkül ediyorsan, işi yap da tevekkül et. Çalış da sonra Allah’a bel bağla.”<a href="../Text/mevlana_split_044.html#footnote-281-76" id="footnote-281-76-backlink">[76]</a></p>

  <p class="normal">Daha sonra arslanın ağzından; çalışıp çabalamanın, iş yapmanın, peygamberlerin işi, velilerin yolu olduğu gerçeğini ortaya koyar. Sonra da şeriatta kötülenenler, dünya malı ve evlat değildir. Allah’ın rahmetinden uzak olan, gafletle geçirilen dünya hayatı ve fırsatlardır dedikten sonra o, bir yerde şöyle der:</p>

  <p class="ideitalik1">“Arslan, evet dedi; fakat bir de peygamberlerin çalışma ve gayretlerine bak,<br class="calibre1" />
  Allah, onların çalışmalarını boşa çıkarmadı.<br class="calibre1" />
  Ne elde ettilerse, eziyet ve çile çekerek çalışmakla elde ettiler.<br class="calibre1" />
  Peygamberlerin, velilerin gittiği yolda, yaptığı tarzda.<br class="calibre1" />
  Gücün yettiği kadar gayret et ey insan.<br class="calibre1" />
  Dünya nedir, Allah’dan gafil olmaktır.<br class="calibre1" />
  Kumaş, kadın, para ve çoluk çocuk değildir.<br class="calibre1" />
  Eğer malı din uğruna biriktiriyorsan<br class="calibre1" />
  ‘Ne güzel temiz mal’ demiştir ona Hz. Rasûl.<br class="calibre1" />
  Çalışmak şarttır, şifa aramak şarttır, hastalık da kaçınılmazdır.<br class="calibre1" />
  İnkârcı kişi çalışmamakta ayak direr.”<a href="../Text/mevlana_split_044.html#footnote-281-77" id="footnote-281-77-backlink">[77]</a></p>

  <p class="normal">Mevlânâ, sadece kendi döneminin halk tabakasını tenkid etmez, sadece dinî ve ilmî çevrelerin hatalarına çatmaz, aksine bütün gücü ve hıncı ile devlet idaresini elinde bulunduranları da tenkid eder. Devlet idaresinin, yeteneksiz kişilerin, ehli olmayan kimselerin eline geçtiğini ve çocuk oyuncağı haline getirildiğini çekinmeden söyler.</p>

  <p class="normal">Tek kişinin irade ve arzusuna göre idare edilen, yaptığı yaptık, kestiği kestik olan bir idârî sistemde bunu söylemek herkesin harcı değildir. Bu tenkidler, kendisi için çok kötü sonuçlar doğurabilirdi. Lâkin Mevlânâ’nın doğruyu söylemeden çekinmeyen ağzını kim susturabilirdi. O, şöyle söyler:</p>

  <p class="ideitalik1">“Karar ve hüküm rind kişilerin elinden gittiği için,<br class="calibre1" />
  Şüphesiz Yunus Peygamber zindana (balığın karnına) düştü.<br class="calibre1" />
  Kalem (yetki) bir gaddarın elinde olduğu için,<br class="calibre1" />
  Şüphesiz (Hallâc) Mansur ölüme mahkûm edilmişti.<br class="calibre1" />
  İş ve yetki beyinsizlerin eline geçince,<br class="calibre1" />
  Mutlaka yaptıkları (peygamberlerini öldürmek) olur.”<a href="../Text/mevlana_split_044.html#footnote-281-78" id="footnote-281-78-backlink">[78]</a></p>

  <p class="normal">Devlet idaresinin yanlış ellerde olmasının sonucunu anlatırken de kendi devrinin durumundan şikâyet ederek şöyle der:</p>

  <p class="ideitalik1">“Emir ve hüküm, yoldan çıkmış birinin elinde olunca,<br class="calibre1" />
  Kuyuyu, makam-mevki zanneder de ta dibine düşüverir.<br class="calibre1" />
  Devrin ahmakları başlarını eğip emir eri olup ayakta durdular,<br class="calibre1" />
  Akıllılar da bizi görmesin diye korkudan başlarını kilime sardılar.”<a href="../Text/mevlana_split_044.html#footnote-281-79" id="footnote-281-79-backlink">[79]</a></p>

  <div class="calibre3" id="calibre_pb_63"></div>
</body>
</html>
