<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_21">Şam Yolculuğu ve Sükûnete Kavuşması</h2>

  <p class="normal">Bu taşkın ye coşkun durumunda Mevlânâ seyahate çıkacağını bildirdi ve Şam’a doğru yolculuğa başladı. Dostları da onunla beraber yolculuğa katılmakta ısrar ettiler, bu şekilde Şam’a geldiler. Mevlânâ orada da insanların gönlünde aşk ateşini tutuşturdu. Böyle derin bir âlimin, bu kadar yüce bir zâtın nasıl olup da deli divâne hâle geldiğine; böyle emsalsiz bir adamın; peşine takılıp diyar diyar aradığı Şems’in kim olduğuna herkes şaşıp kalıyor, bu sırrı kimse anlamıyordu.</p>

  <p class="normal">Şam’da Şems’in izine rastlanmayınca Mevlânâ dedi ki: “Ben ve Şems iki ayrı varlık değiliz. O bir güneşse ben bir zerreyim, o bir denizse ben bir damlayım. Zerrenin varlığı güneştendir, damlanın ıslaklığı denizdendir. Öyle ise aramızda ne fark vardır?” Birkaç gün sonra Şam’dan tekrar geri Anadolu’ya doğru yola revan oldu.</p>

  <p class="normal">Birkaç sene Konya’da durdu. Tekrar cezbesi üstün geldi, aşkı coştu. Birkaç kişiyi yanına alarak yine Şam’a geldi. Bu sefer, ben kendim Şems’in aynıyım düşüncesiyle geldi. Şems’i aramak ne demekti, artık kendini arıyordu. Bu sefer Konya’ya, Şems’de olan herşey bende de vardır düşüncesiyle döndü.</p>

  <p class="normal">Şam’dan döndükten sonra Mevlânâ, Şems’i görmeden ümidini tamamen kesmişti. Ama Şems’de gördüğü hâli, ondaki keyfiyeti, artık kendinde görmeye başladı. Sultan Veled de bu gerçeği anlatan ifadelerde bulunmuş ve: “<span class="ideitalik">Her ne kadar Mevlânâ Hazretleri Şems-i Tebrîzî’yi asıl şekliyle Şam’da göremedi ise de manevi hali içinde onu kendinde hissetti.”</span> demiştir.</p>

  <div class="calibre3" id="calibre_pb_33"></div>
</body>
</html>
