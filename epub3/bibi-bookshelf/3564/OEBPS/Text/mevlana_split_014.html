<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_17">Mevlânâ İle Buluşması ve Büyük Değişme</h2>

  <p class="normal">Şeyhi ona: “Anadolu’ya git. Orada ciğeri yanık, kalbi susamış biri var, onu aydınlat gel” dedi. 26 Cemaziyelâhir 642 H.’de Pazartesi günü Konya’ya geldi. Şekerciler mahallesinde ikâmet etti.</p>

  <p class="normal">Bir gün Mevlânâ’nın ata binmiş olarak geldiğini, etrafında insanların kendisinden faydalanmak için bir şeyler sorup öğrendiklerini gördü. Şems ilerleyerek Mevlânâ’nın önüne gelip durdu ve:</p>

  <p class="normal">- Riyâzat ve ilmin amacı nedir? diye sordu.</p>

  <p class="normal">Mevlânâ da:</p>

  <p class="normal">- Şeriat ve edebi bilmektir, dedi.</p>

  <p class="normal">Şems:</p>

  <p class="normal">- Hayır, amaç; bilinene ulaşmaktır, dedi ve Hakîm Senâî’nin şu şiirini okudu:</p>

  <p class="ideitalik1">“İlim seni senden korumuyorsa,<br class="calibre1" />
  Cahillik o ilimden çok daha iyidir.”</p>

  <p class="normal">Mevlânâ’nın bu sözden rengi sarardı, şaştı kaldı ve hayran kaldı. Ok hedefine saplanmıştı.</p>

  <p class="normal">Mevlânâ, Şemsi yanına alarak yerine geldi. Eflâkî’nin anlattığına göre; kırk gün boyunca Şems Hazretleri ile bir odada kaldı. Oraya kimse giremiyordu. Sipehsâlâr; altı ay boyunca Selahaddin Zerkûb’un odasında iki ulu kişi uzlette kaldılar, diyor. Şeyh Selahaddin’in dışında kimsenin içeri girme yetkisi yoktu.</p>

  <p class="normal">Şems’in gelişi, Mevlânâ’ya yeni ruh ve hakikatler, yeni manevî hazlar dünyası bağışladı. Bizzat kendisi şöyle diyor:</p>

  <p class="ideitalik1">“Şems-i Tebrîzî bize hakikat yolunu gösterdi.<br class="calibre1" />
  Onun gelişinin feyiz ve bereketi ile biz imân taşıyoruz.”</p>

  <p class="normal">Bu ânâ kadar Mevlânâ zamanın hocası idi. Kendisi postta (ders koltuğunda) oturandı. Âlimler, talebeler, tasavvuf erbabı hepsi ondan faydalanıyorlardı. Şimdi Mevlânâ’nın kendisi faydalanan biri ve bir talebe idi artık, Şems-i Tebrîzî ise feyiz veren, irşâd eden, öğreten hocası olmuştu. Mevlânâ’nın oğlu Sultan Veled diyor ki:</p>

  <p class="ideitalik1">“Şeyh üstad; yeni öğrenen bir talebeye döndü,<br class="calibre1" />
  Her gün onun huzurunda ders okuyordu.<br class="calibre1" />
  Gerçi ilimde ve zâhidlikte en yetişkin biri idi ama<br class="calibre1" />
  Güzel koku gösteren yeni bir ilim bulmuştu o.”</p>

  <p class="normal">Mevlânâ’nın kendisi de şöyle diyor:</p>

  <p class="ideitalik1">“Dünyadan el etek çekmiş biri idim, sen şarkı söyleyen biri yaptın beni,<br class="calibre1" />
  Meclisin başına dert açan ve içki peşinde koşan biri yaptın beni.<br class="calibre1" />
  Postuna oturmuş onurlu, vakar sahibi biri idim ben,<br class="calibre1" />
  Çoluk çocuğun oyuncağı, küçüklerin eğlencesi yaptın beni.”</p>

  <p class="normal">Sonunda Mevlânâ, Şems’in gelmesiyle ve Şemsle buluşmasıyla ders verme, öğretme, vaaz ve nasihat etme v.s. gibi uğraşlarının hepsini birden terketti.</p>

  <p class="normal">Mevlânâ, her meselede Şems hazretlerinin emrine tabi olup bütün diğer ilişkilerini kesmeye başlayınca, bu iş Mevlânâ’nın diğer öğrencilerine, mürîdlerine çok ağır gelmeye başladı. Bir huzursuzluk, bir homurtu yükseldi. Öfke ile birlikte bir çeşit şaşkınlık da vardı.</p>

  <p class="normal">Şems’in durumunu halk bilmiyordu. Müridlerin kafasında şu vardı: Biz ömrümüzü Mevlânâ’ya hizmetle geçiriyoruz. Mevlânâ’nın kerametlerini gördük. Her tarafa onun şöhretinin yayılmasına biz vasıta olduk. Şimdi ortaya soyu sopu, nereden geldiği belli olmayan meçhul bir adam çıktı, Mevlânâ’yı herkesten kopardı. Yüzünü bile göremez olduk. Ders, vaaz, nasihat, her şeyi terketti. Mutlaka bir büyücü olmalı bu adam, yoksa nasıl olur da böyle bir dağı bir çöp gibi çeker peşinde sürükler götürür?</p>

  <p class="normal">Kısacası; herkes Şems’e düşman oldu. Mevlânâ’nın yanında hiçbir şey diyemiyorlar, ama köşeye bucağa çekilerek ileri geri her şeyi konuşuyorlar; gece gündüz koşuşuyorlar, eskisi gibi Mevlânâ’nın sohbetinden faydalanmak için, ondan feyz alabilmek için Şems’i nasıl uzaklaştırabileceklerini düşünüyorlardı.</p>

  <div class="calibre3" id="calibre_pb_25"></div>
</body>
</html>
