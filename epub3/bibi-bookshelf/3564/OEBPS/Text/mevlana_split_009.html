<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_12">Babasının Belh’den Göçü<a href="../Text/mevlana_split_044.html#footnote-281-2" id="footnote-281-2-backlink">[2]</a></h2>

  <p class="normal">Mevlânâ’nın değerli babasının etkisi fazlaca artınca, davet ve nasihatleri herkes tarafından son derece benimsenince, müridlerinin sayısı da çok çok artınca dönemin bazı âlimlerinin hasedi kabarmaya başladı.</p>

  <p class="normal">Bahâeddin Veled, vaaz ve nasihatlarında; bazı kimseler semâvî kitapları, ilâhî emirleri arkalarına attılar da felsefecilerin değerini kaybetmiş sözlerini kendilerine rehber kabul ettiler, bunlar ne yüzle kurtuluş ve necât ümid ederler? diyerek Yunan felsefesini ve filozoflarını tenkid ediyordu. Bu açık tenkid ve kötülemeden dolayı zâhir ulemasının gönlünde ona karşı hoşnutsuzluk meydana geldi. Ama Harzemşah kendisine çok değer verdiğinden bu kimseler, şikâyet ve gammazlama fırsatı bulamıyorlardı.</p>

  <p class="normal">Tesadüf bu ya, bir gün sultan onu ziyarete geldi. Baktı ki etrafında muazzam bir kalabalık var. Saray elemanları arasında olan bir âlime: “Bu ne kadar kalabalık böyle?” dedi. O mübareğe de fırsat düştü ve: “Eğer bunun önü alınmazsa devlet düzenine bir zarar gelme ihtimali vardır. O zaman önüne geçilmesi de imkânsız olur.” dedi. Bu söz, Harzemşah’ın içine işledi. “Nasıl bir tedbir alınır da bunun önüne geçilebilir?” diye sordu. Bunun üzerine o âlim şöyle bir yol gösterdi: “Efendim, şehrin kalesinin ve hazinenin anahtarlarını kendisine göndererek; bütün itibar size gösteriliyor, herkes sizin çevrenizde toplanıyor, bizde ise sadece anahtarlar kalmış, alın onu da size gönderiyorum deyin.” dedi.</p>

  <p class="normal">Bahâeddin Veled böyle bir haberi alır almaz: “İslâm sultanına benden selâm söyleyin ve deyin ki: Bu iki günlük fâni dünyanın bütün define ve hazineleri, ülke ve orduları padişahlara lâyıktır. Bizim gibi dervişlerin böyle şeylerle ne ilgisi vardır? Sultan ve ahbabı burada rahat ve huzur içinde yaşasınlar diye ben buradan memnuniyetle çekip gidiyorum. Cuma günü vaazımı vererek çıkıp gideceğim”buyurdu.</p>

  <p class="normal">Belh halkı bu durumu öğrenince, şehirde büyük bir gerginlik başgösterdi. Harzemşah dehşetli bir şekilde korktu. Adam gönderdi, sonra da geceleyin veziri ile bizzat kendisi gelerek bu yolculuktan vazgeçirmeye çalıştı, ama o kabul etmedi. Sonunda ricâda bulunarak, halkın haberi olmadan şehirden çıkmasını, yoksa büyük bir fitne kopacağını söyledi. Bahâeddin bunu kabul etti. Cuma günü vaaz etti ve pazar günü Belh’den Bağdat’a doğru yola çıktı. Bu vaazında, benden sonra Moğol ordusu gelecek diye de Harzemşah’ı uyarmıştı.</p>

  <p class="normal">Sultânu’l-Ulemâ Bahâeddin Veled, öyle bir saygı görerek yolculuğunu sürdürüyordu ki, hangi şehrin yakınından geçse oranın âlimleri ve ileri gelenleri şehrin dışına çıkarak onları karşılıyor, büyük bir saygı, hürmet ve ikrâmla onu şehre getiriyorlardı. Bağdat, Mekke-i Muazzama, Şam güzergâhında bu şehirleri ve daha başka yerleri ziyaret ederek Malatya’ya ulaştı. Akşehir’de dört sene oturdu, ders okutmakla, ilim öğretmekle meşgul oldu. Akşehir’den, o zaman Konya’ya bağlı olan Lârende’ye geçti.</p>

  <div class="calibre3" id="calibre_pb_15"></div>
</body>
</html>
