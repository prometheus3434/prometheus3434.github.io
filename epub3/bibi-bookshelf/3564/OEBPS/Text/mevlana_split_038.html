<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_39">İrade ve Zorlama</h2>

  <p class="normal">İrâde ve cebir (yani kişinin herşeyi irâdesi ile yapması veya irâdesi olmadan o işi zorla yapmak zorunda olması), ilm-i kelâmın en zor konularındandır. Bir fırka irâdeyi reddedip kabul etmemekte, kesin ve zorunlu oluşa (cebre) inanmaktadır. Mezhepler ve itikadlar tarihinde Cebriyye diye meşhurdur.</p>

  <p class="normal">Mevlânâ diyor ki: Eğer insan kesin olarak bir şeyi yapmaya zorunlu tutulmuş (mecbur kılınmış) olsaydı o zaman o kimse nasıl olur da Allah Teâlâ’nın emir ve nehyine (yap ve yapma buyruğuna) muhatap tutulabilirdi? O nasıl olurdu da şeriatın emrine uymaya teşvik edilirdi? Birinin taşa (irâdesi olmayan bir varlığa) emir verdiğini gören olmuş mudur?</p>

  <p class="ideitalik1">“Cebriyeciler diyor ki; ‘Emir ve nehiy doğrudur;<br class="calibre1" />
  Dileme (serbestlik) yoktur.’ Bu söz (ifade) yanlıştır.<br class="calibre1" />
  Kur’an baştanbaşa emir, nehiy ve günah işleyenlere tehdittir.<br class="calibre1" />
  Mermer taşına emir verildiğini kim görmüştür?”<a href="../Text/mevlana_split_044.html#footnote-281-99" id="footnote-281-99-backlink">[99]</a></p>

  <p class="normal">Mevlânâ şöyle buyurmaktadır: İrâdeyi kullanma ve tercih yapma (yapıp yapmama serbestliği) insanın yaratılışında (mayasında) vardır. O her günkü hayatında bu inancı, bu akideyi tasdik etmekte ve cebri (zorunlu oluşu) reddetmektedir. Bir kimsenin tepesine çatıdan bir tahta düşerse o kimse çatıya kızmaz. Sel gelir de eşyayı alıp götürürse sele kızıldığı görülmemiştir. Rüzgâr, birinin kafasındaki sarığı uçurup götürürse kimse rüzgârla kavga etmez. Herkes bilir ki, onlar buna mecbur (zorunlu)dur ve hiçbir hata ve kusurları yoktur. (Bunların isteyerek, irâdelerini kullanarak o hareketleri yaptığı iddiâ edilemez. Çünkü cansız varlıklardır, cansız varlıkta irâde olmaz.) Ama şüphesiz ki insan meselesi böyle değil. Bir bakıma sadece o insan iradeye (dileme ve yapıp yapmama serbestliğine) sahiptir.</p>

  <p class="ideitalik1">“Eğer evin çatısından bir ağaç kırılsa da<br class="calibre1" />
  Senin üzerine düşse, seni ağır yaralasa,<br class="calibre1" />
  Çatının ağacına sen hiç kızar mısın?<br class="calibre1" />
  Hiç içinde ona karşı kin besler misin?<br class="calibre1" />
  Neden benim üzerime düştü de elimi kırdı (yaraladı),<br class="calibre1" />
  Neden benim üzerime düştü de beni yere yıktı der misin?<br class="calibre1" />
  Bir sel gelir de bütün eşyanı alıp götürse sele kızar mısın?<br class="calibre1" />
  Sarığını rüzgâr başından savurup götürse<br class="calibre1" />
  Vay gidi rüzgâr diye ona düşmanlık yapar mısın?”100</p>

  <p class="normal">Mevlânâ bir adım daha ileri giderek; hayvanlar bile yaratılıştan gelen bir iç güdü ile zorunluluğu ve irade dışını bilmekte, alet ve vasıtaların bir rolü olmadığını tanımaktadır. Eğer köpeğe bir taş atsan, köpek taşa hücum etmemekte, onu ısırmamakta aksine o taşı atan insanın peşine koşmakta, ona saldırmaktadır. Deveci, deveye değnekle vurduğunda deve değneğe kızmamakta, aksine deveciden intikam almaya çalışmaktadır. Hayvan bile bu gerçeği bilirse, insanoğlunun cebriyeci olmaktan (insan iradesi dışında, robot gibi kendi elinde olmadan programlanan şeyi yapmak zorundadır demekten) utanması lâzım.</p>

  <p class="ideitalik1">“Nitekim sen bir köpeğe taş atsan (vursan),<br class="calibre1" />
  Senin peşinden koşar, (taşa değil) sana saldırır.<br class="calibre1" />
  Eğer deveci bir deveyi değnekle dövse,<br class="calibre1" />
  Devenin kini o değneğe değil.<br class="calibre1" />
  O deve kendine vurana saldırır.<br class="calibre1" />
  Ancak iradeden dolayı deve kimin yaptığını anlar.<br class="calibre1" />
  Hayvanın aklı bile yapanın kim olduğunu (irâdeyi) bilirse,<br class="calibre1" />
  Artık insanoğlu, sen utan da (zorunluluk) deme.<br class="calibre1" />
  Bu açık bir gerçek ama sahur yemeğinden dolayı,<br class="calibre1" />
  O yiyen göz, nûr ve ışıktan mahrum kalmıştır.” <a href="../Text/mevlana_split_044.html#footnote-281-100" id="footnote-281-100-backlink">[100]</a></p>

  <div class="calibre3" id="calibre_pb_73"></div>
</body>
</html>
