<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_34">İnsanlık Makamı</h2>

  <p class="normal">Baskıcı, tek kişiye dayanan saltanat idarelerinin baskılarının ve sürekli zulümlerin, bitmeyen savaşların sonucunda genel olarak insanlarda hayattan usanma, gelecekten ümitsiz olma ve beceriksizlik, başarısızlık duygusu meydana gelmişti.</p>

  <p class="normal">Acem tasavvufu; fâni oluşu, kendi varlığına değer vermemeyi ve kendini âciz görmeyi aşılarken ve insanlara bunu anlatırken o kadar büyük bir coşku ile kuvvetle bunu yapmıştı ki, azmin, gayretin, teşebbüs ve hareketin (aksiyonun) bağlı olduğu kendini tanıyıp, kendine güvenme; sanki ahlâkî bir suç ve manevî terakkiye bir engel kabul edilmeye başlanmıştı. İnsanların önüne, meleklik sıfatlarının elde edilip insanlık icaplarından sıyrılmanın öyle bir konuş şekli vardı ki, buna göre insan, insanlığından utanmaya başlamıştı, ilerlemesini insanlıkta değil, aksine insanlığı terk etmekte kabul etmeye başlamıştı. Genellikle; insanlık makamını tanımamak, insanın şerefini, yüksekliğini bilmemek gibi kötü bir durum ortaya çıkmıştı.</p>

  <p class="normal">O devrin edebiyatına, şairliğine ve şiirlerine insanlığı hakir ve âdi görme ruhu girmişti. Bu da genel olarak insanlarda; kendine güvensizlik, ümitsizlik, eziklik, kırgın gönüllülük, isteksizlik psikolojisi meydana getirdi. İnsanlar ara sıra hayvanlara, cansız varlıklara imrenmeye başladı.</p>

  <p class="normal">İnsanlık cevherini tanımayan, kendi yeteneklerinden ve üstünlüklerinden habersiz olan bu kitleyi, Mevlânâ kendine özgü bir tarzla bu tarafa yöneltti ve insanın büyüklüğü, üstünlüğü şarkısını o kadar tiz bir sesle haykırdı ki, insanın uyumuş benliği uyandı ve kendi makam ve mevkiini tanıdı. Mevlânâ’nın bu insanlığa övgü dolu olan şiirleri, bütün İslâm edebiyatına etki yaptı ve şiirde, şâirlikte ve tasavvufta yeni bir çığır ortaya çıkardı.</p>

  <p class="normal">Mevlânâ insanı, kendisinin insan oluşuna, insan fıtratı ile yaratılışına yöneltiyordu. Bu insan fıtratı üzere yaratılmayı, Allah Teâlâ Kur’an-ı Kerim’de yer yer; “En güzel bir biçim” diye ifade buyurmuştur. Bu “ahsen-i takvîm-en güzel biçim” denen insanın yapısına tıpa tıp oturan elbise özellikle onun için kesilmiştir ve onun boyuna tam olarak gelmektedir.</p>

  <p class="ideitalik1">“Vettîni sûresindeki ahsen-i takvîm’i oku.<br class="calibre1" />
  Ki ey dostum, büyüklük bir cevherdir.<br class="calibre1" />
  Ahsen-i takvim (en güzel biçimde yaratılma), idrâkin üstündedir.<br class="calibre1" />
  Ahsen-i takvim, Allah’ın arşından ileri taşmıştır.”<a href="../Text/mevlana_split_044.html#footnote-281-62" id="footnote-281-62-backlink">[62]</a></p>

  <p class="normal">Mevlânâ diyor ki; insandan başka kimin başına keramet tacı konulmuştur ve “kerramnâ-Seni üstün seviyeli kıldık” “a’taynâke-Biz sana verdik” hitabıyla kim şereflendirilmiştir?</p>

  <p class="ideitalik1">“Bu gökyüzü, hiç “kerramnâ” (Biz seni keremli kıldık) buyruğunu işitti mi?<br class="calibre1" />
  Ama bu buyruğu, bu ızdırap dolu insan işitti.”<a href="../Text/mevlana_split_044.html#footnote-281-63" id="footnote-281-63-backlink">[63]</a></p>

  <p class="ideitalik1">“Kerramnâ tacı, senin başının tam üzerindedir.<br class="calibre1" />
  A’taynâke gerdanlığı boynunda asılıdır.”<a href="../Text/mevlana_split_044.html#footnote-281-64" id="footnote-281-64-backlink">[64]</a></p>

  <p class="normal">O buyuruyor ki, insan; kâinatın özü, bütün âlemin sıfatlarının toplamıdır. İnsan nedir? Bir küp için bir deniz doldurulmuştur. Küçük bir kalp içinde bütün bir âlem gizlenmiştir.</p>

  <p class="ideitalik1">“Bir küçük zerre içinde bir güneş gizlenmiştir.<br class="calibre1" />
  Ansızın o zerre ağzını açtı ve<br class="calibre1" />
  Parça parça etti yeri ve felekleri,<br class="calibre1" />
  Onun önünde güneş takla attı.”<a href="../Text/mevlana_split_044.html#footnote-281-65" id="footnote-281-65-backlink">[65]</a></p>

  <p class="ideitalik1">“Bir ilim denizi, bir damlada gizlenmiştir.<br class="calibre1" />
  Üç karış uzunluktaki vücutta bir kâinat gizlenmiştir.”<a href="../Text/mevlana_split_044.html#footnote-281-66" id="footnote-281-66-backlink">[66]</a></p>

  <p class="normal">İnsanın yaratılışı; bütün âlemin amacı, arzusudur. Ve insan, kâinatın hased ettiği varlıktır. Onun sayesinde bu âlemin rengi, kokusu var, hayatın değeri, haysiyeti var. Bütün yaratıkların ona itaat etmesi farzdır.</p>

  <p class="ideitalik1">“Bütün sarhoşlar seni kıskanır.<br class="calibre1" />
  Gül renkli şaraba hiç muhtaç değilsin.<br class="calibre1" />
  Gülün rengini bırak, sen gül rengisin.<br class="calibre1" />
  İnsan cevherdir, felek onun emrine verilmiştir.<br class="calibre1" />
  Herkes dal ve gölgedir, hedef sensin,<br class="calibre1" />
  Faydasız kitaplardan ilim ararsın.<br class="calibre1" />
  Senin coşku’nun zevki arpa kabuğu helvasındandır.<br class="calibre1" />
  Sana hizmet etmek tüm varlıklara farzdır.<br class="calibre1" />
  Gösterilmesi uygun olmayan bir cevher gibisin.” <a href="../Text/mevlana_split_044.html#footnote-281-67" id="footnote-281-67-backlink">[67]</a></p>

  <p class="normal">Sadece bundan ibaret de değil hatta insan, bütün ilâhî sıfatlara da mazhar olmuş bir varlıktır. O öyle bir aynadır ki onda ilahi tecellilerin ve Allahın azametinin görüntüsü göze çarpar.</p>

  <p class="ideitalik1">“İnsan; üstün sıfatların bir pusulasıdır.<br class="calibre1" />
  İnsanın şekli, O’nun âyetlerinin (Allah’ın kudret işaretlerinin) görüntüsüdür.<br class="calibre1" />
  İnsanda görünen her şey, onun (Allah’ın) aksetmesidir.<br class="calibre1" />
  Bir suyun içinde ayın aksedip görünmesi gibidir.<br class="calibre1" />
  İnsan saf, tertemiz akan bir suya benzer.<br class="calibre1" />
  Zülcelâl olan Allah’ın sıfatları onun içinde tecelli eder.<br class="calibre1" />
  Onun bilgisi, adaleti ve iyilikleri,<br class="calibre1" />
  Akıp giden su içinde dönüp dolaşan yıldız gibidir.<a href="../Text/mevlana_split_044.html#footnote-281-68" id="footnote-281-68-backlink">[68]</a></p>

  <p class="normal">Bütün bunları söyledikten sonra o, insanın hâlâ değerinin tam anlatılamadığına, onun tam tarif edilmediğine inanır. Tam söylemek gerekirse hiç kimsede bunu duyma gücü yoktur.</p>

  <p class="ideitalik1">“Eğer söylenmesi yasak olan o değer ve kıymeti bir söylersem,<br class="calibre1" />
  Ben de yanarım, duyanlar da yanar kül olur.”<a href="../Text/mevlana_split_044.html#footnote-281-69" id="footnote-281-69-backlink">[69]</a></p>

  <p class="normal">Bu kadar değerli ve üstün olduktan sonra, o kadar kıymetli bir insan varlığını Allah’tan başka kim satın alabilir? Ona kim değer biçebilir? Ne yazık ki insan kendi değerini bilmediğinden ne verilirse verilsin birinin eline satılmaya hazır olmasına o, bütün yanış yakılışı ile feryad etmektedir.</p>

  <p class="ideitalik1">“Ey akıl, tedbir ve mantığın kölesi olan sen!<br class="calibre1" />
  Kendini neden ucuza satıyorsun.”<a href="../Text/mevlana_split_044.html#footnote-281-70" id="footnote-281-70-backlink">[70]</a></p>

  <p class="normal">Sonra da şöyle buyurmaktadır: İnsanın alış verişi yapılmıştır, ona değer biçip satın alan Allah’tır. Çünkü onun değerini en iyi bilen odur.</p>

  <p class="ideitalik1">“Bizim müşterimiz Allah’tır, o bizi satın aldı.”<a href="../Text/mevlana_split_044.html#footnote-281-71" id="footnote-281-71-backlink">[71]</a></p>

  <p class="normal">Fakat bütün bu anlatılanlar; insanlık cevheri ve insan olma ruhu ile bezenmiş ve insanlığın gerçek yüzünü tanıyan insanlar içindir, insan şeklinde görünenler için değil. Onlar sadece şekil ve biçimde anlatılan gerçek insanlara benzer. Ama aslında onlar nefisleri tarafından öldürülenlerden, nefislerinin arzularının maktulüdür. Bunlar adam değil adamların cansız resimleridirler.</p>

  <p class="ideitalik1">“Bunlar insan değiller, bunlar insan şekillilerdir.<br class="calibre1" />
  Ekmek tarafından öldürülen, şehvet tarafından katledilenlerdir.”<a href="../Text/mevlana_split_044.html#footnote-281-72" id="footnote-281-72-backlink">[72]</a></p>

  <p class="normal">Her devirde olduğu gibi, Mevlânâ’nın devrinde de bu tür insan, az bulunan Ankâ kuşu gibi yeri meçhul olan varlıktı. Genellikle dört ayaklı ve yırtıcı hayvanlar gibi olan insanlar bulunmaktaydı. Mevlânâ bu hayvan nitelikli, canavar özellikli insanlardan bıkmış, usanmıştı. O, insan arıyordu. Bu insan arama işini tatlı bir konuşma şeklinde anlatırken şöyle der:</p>

  <p class="ideitalik1">“Dün elinde lamba, şehrin etrafında dolaşan bir ihtiyar gördüm.<br class="calibre1" />
  Karga ve tilkilerden baktım, insan arıyorum, dedi.<br class="calibre1" />
  Bu tembel yoldaşlardan, düzenbazlardan bıktım.<br class="calibre1" />
  Allah’ın aslanını, Rüstem’i, onların bulunduğu yeri arıyorum, dedi.<br class="calibre1" />
  Aradığınızı bulmak zordur, onlar bulunmaz dedim.<br class="calibre1" />
  Bulunmayanı arıyor, onu arzu ediyorum, dedi.”<a href="../Text/mevlana_split_044.html#footnote-281-73" id="footnote-281-73-backlink">[73]</a></p>

  <div class="calibre3" id="calibre_pb_61"></div>
</body>
</html>
