<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_31">Akılcılığı ve Zâhirciliği Reddedişi</h2>

  <p class="normal">Mevlânâ’nın yetişmesi tamamen Eş’arî ilmi kelâmcıları çevresinde gelişti. Kendisi zaten başarılı bir öğretici, mantık ve akla dayanan bir âlimdi. Allah’ın lütfu ve keremi onu marifet ve basiret mevkiine eriştirince; sözden yaşamaya (kâlden hâle) bilgiden görgüye, kelimelerden manalara ve deyimlerin, tanımların kelime sihrinden yücelerek gerçeğe ve öze ulaşınca felsefe ve ilmi kelâmın yetersizliklerini ve delillerle ispatlamanın, kıyasla göstermenin yanlışlıklarını anladı ve gördü. Felsefecilerin, kelâmcıların ve mantıkla hareket eden delilcilerin dağarcığında hiçbir şey bulunmadığı, bilgi kaynaklarının yetersizliği, onun gözlerinin önünde belirdi. İşte bu yüzden açık ve net ifadelerle kelâm ilmini tenkid etti. Çünkü o, her noktasına varıncaya kadar o geçidi tanıyordu. Bu bakımdan ne söylediyse onun şahsî tecrübesi ve görgüsüydü ve bunun gerçek olduğunu hiç kimse inkâr edemezdi.</p>

  <p class="normal">O çağın felsefesi ve akılcılığının en çok yüklendiği ve dayandığı şey dış algılar, maddî duyulardı. Bu beş duyu, bilgi edinmenin ve kesin kanaat elde etmenin en sağlam ve güvenilir aracı kabul ediliyordu. O beş duyunun algısına girmeyen, onlar aracılığı ile ispatı yapılamayan bir şeyi reddetmeye ve onu inkâr etmeye doğru bir eğilim gittikçe hız kazanıyordu. Mutezile bu duyuların en büyük meddahı ve taraftarı idi. Bu beş duyu ile bilgi edinme, onun dışındakine değer vermeme, gayba iman etmeye (gözle görülmeyene inanmaya) çok zarar vermişti. Şeriatın ve vahyin öne koyduğu gerçeklere bir çeşit güvensizlik doğurmuştu. Mevlânâ bu maddî duyulardan başka bir yol kabul etmeyenlere, onun heyecanlı savunucularına çatarak buyuruyor ki:</p>

  <p class="ideitalik1">“Beş duyu ile gerçeği görme, Mutezile mezhebinin tuttuğu bir yoldur.<br class="calibre1" />
  Gerçeğe ulaşmada sünnî olanın yolu ise, akıl gözüdür.<br class="calibre1" />
  Mutezile’den olanlar duyularla büyülenmişlerdir.<br class="calibre1" />
  Hak yoldan çıktıklarından kendilerini sünnî gösterirler.<br class="calibre1" />
  Duyu (his) çemberinin dışına çıkamayan herkes Mutezile mezhebindendir.<br class="calibre1" />
  Her ne kadar sünnîyim derse de inanma, kaypaklığındandır.<br class="calibre1" />
  Duyu çemberinden kurtulan herkes sünnîdir.<br class="calibre1" />
  Doğruyu görenler, akıllı olanlar, kendini görenlerdir.”<a href="../Text/mevlana_split_044.html#footnote-281-10" id="footnote-281-10-backlink">[10]</a></p>

  <p class="normal">O, yer yer, zâhirî (maddî) duyuların dışında, insana bâtınî (manevî) duyuların da verildiğine işaret etmektedir. Bu bâtınî duyular zâhirî duyular karşısında çok çok daha fazla geniş çaplı ve gerçekçidir. Şöyle buyurur:</p>

  <p class="ideitalik1">“Bu beş maddî duyunun dışında beş duyu daha vardır.<br class="calibre1" />
  O manevî olan beş duyu kırmızı altın gibidir, diğeri bakır değerindedir.<br class="calibre1" />
  Pazarda avanaklar, topluluk içinde bulunurlar da,<br class="calibre1" />
  Görme duyuları yanılır, bakırı altın sanıp satın alır.<br class="calibre1" />
  Bedenin duyuları karanlık gıdayı yer.<br class="calibre1" />
  Can ve gönül duyusu güneşten otlanır.”<a href="../Text/mevlana_split_044.html#footnote-281-11" id="footnote-281-11-backlink">[11]</a></p>

  <p class="normal">Ona göre; bir şeyi inkâr ve red için, o görülmüyor demek veya duyular onu almıyor demek yeterli değildir. Ona göre; bâtın (iç âlem), zâhirin (dış âlem) arkasında gizlidir. Bâtını inkâr edenleri anlatarak şöyle diyor:</p>

  <p class="ideitalik1">“İnkârcının delili de şöyle; diyor ki o, ben;<br class="calibre1" />
  Bu zâhir (maddî görünüş) dışında bir tutanak görmüyorum.<br class="calibre1" />
  Hiç düşünmez ki o, her taraf zâhir (maddî, dış görünüş)tür.<br class="calibre1" />
  O gizli hikmetlerden dolayı fecir (aydınlık) gizlidir.<br class="calibre1" />
  İlacın içinde şifâ gizli olduğu gibi,<br class="calibre1" />
  Dış görünüşün arkasında manevî gerçekler gizlidir.”<a href="../Text/mevlana_split_044.html#footnote-281-12" id="footnote-281-12-backlink">[12]</a></p>

  <p class="normal">Demek istiyor ki; inkârcılar kısa görüşlülükleri ve zâhir görüşlülükleri âdet edinmeleri yüzünden bâtınî hakîkatleri görememişler ve asıl amaca ve hedefe ulaşmaktan mahrum kalmışlardır.</p>

  <p class="ideitalik1">“Ahmak kişiler, dış görüntüleri (duyguları) ele aldıklarından,<br class="calibre1" />
  Asıl gerçekler, onların gözüne görünmedi.<br class="calibre1" />
  Şüphesiz asıl gaye ve hedefe ulaşamadılar.<br class="calibre1" />
  Tahminler ve varsayımlarla zamanlarını harcadılar.”<a href="../Text/mevlana_split_044.html#footnote-281-13" id="footnote-281-13-backlink">[13]</a></p>

  <p class="normal">Beş duyudan (havâs-ı hamse) ileri giderek (aşarak) aklı bile tenkid eder ve şöyle der: Gayb âleminin gerçekleri ve peygamberlerin getirdikleri bilgiler konusunda akıl da yeteneksizdir ve ona erişecek ölçüde değildir. Aklın, o konuda bir mukayese yapacak yardımcı unsuru yoktur. Bir tecrübesi de bulunmamaktadır. Tuz denizinde yaşayan tatlı suyu nasıl anlayabilir?</p>

  <p class="ideitalik1">“Ey tuzlu su içinde yaşayan sen,<br class="calibre1" />
  Ne bilirsin Ceyhan ve Fırat nehirlerini?”<a href="../Text/mevlana_split_044.html#footnote-281-14" id="footnote-281-14-backlink">[14]</a></p>

  <p class="normal">Sadece duyular ve önermelerle hareket edip ona bağlı kalan, onun dışına çıkamayan aklı Mevlânâ, basit akıl ve aklın bir parçası kabul etmektedir. Ona göre, şüphe ve vehimler basit aklın eseridir. Karanlıklar dünyası onun yurdudur. O, akıl için başarısızlıktır, yüz karasıdır, insan-oğlunun hüsranıdır. Böyle bir basit akıldan, böyle bir parça akıldan divânelik (akılsızlık) daha iyidir.</p>

  <p class="ideitalik1">“Basit akıl; vehim ve tahmin onun felâketidir.<br class="calibre1" />
  Çünkü onun vatanı karanlıklar içindedir.”<a href="../Text/mevlana_split_044.html#footnote-281-15" id="footnote-281-15-backlink">[15]</a></p>

  <p class="ideitalik1">“Basit akıl, aklın yüz karasıdır.<br class="calibre1" />
  Dünya işi ve uğraşı; insanı işsiz, uğraşsız yapar.”<a href="../Text/mevlana_split_044.html#footnote-281-16" id="footnote-281-16-backlink">[16]</a></p>

  <p class="ideitalik1">“Bu basit akıldan dolayı cahil kişi bile<br class="calibre1" />
  Elini divâneliğe çarpması gerekir.”<a href="../Text/mevlana_split_044.html#footnote-281-17" id="footnote-281-17-backlink">[17]</a></p>

  <p class="normal">O şöyle demektedir: Ben bu çok uzakları düşünen aklı denedim ve şu sonuca ulaştım:</p>

  <p class="ideitalik1">“Çok uzakları düşünen, kollarını uzaklara salan aklı denedim ben.<br class="calibre1" />
  İşte bundan sonradır ki kendimi divâne yerine koydum.”<a href="../Text/mevlana_split_044.html#footnote-281-18" id="footnote-281-18-backlink">[18]</a></p>

  <p class="normal">Sonra o, gayet doğru ve herkesin anhyacağı bir dille şöyle demektedir: Eğer akıl, tek başına dinî bilgileri ve gerçekleri kavramakta yeterli olsaydı o zaman mantıkçılar, delilciler ve kelâmcılar herkesten daha bilgili ve dinin sırlarını bilen kimseler olmalıydı.</p>

  <p class="ideitalik1">“Bu konuda eğer akılla yol tam görülebilseydi;<br class="calibre1" />
  Fahreddin Râzî dinin sırlarını eksiksiz bilmeliydi.”<a href="../Text/mevlana_split_044.html#footnote-281-19" id="footnote-281-19-backlink">[19]</a></p>

  <p class="normal">Ona göre, insanların süsleyip püsleyip ortaya koydukları bilgiler; gerçek bilgi için bir perdedir. Bunlar, tasavvuf yolunu tutanlar için çözülme ve huzursuzluk kaynağıdır. Bu bakımdan gerçek iman ve kesin bilgi için onları artırma yerine azaltmaya gitmeli ve insan, boynunu ondan kurtarmalıdır. Buyuruyor ki:</p>

  <p class="ideitalik1">“Eğer isyan ve günahın az olmasını istiyorsan,<br class="calibre1" />
  Senden hikmet azalsın diye gayret et. Çünkü<br class="calibre1" />
  Kişinin kendi mizacından ve düşüncesinden doğan hikmet,<br class="calibre1" />
  Allah’ın nurundan feyz almayan hikmettir. Ve o,<br class="calibre1" />
  Dünya hikmetidir; şüpheyi ve tereddüdü artırır.<br class="calibre1" />
  Dinî hikmet ise; insanı fezanın üstüne çıkarır.”<a href="../Text/mevlana_split_044.html#footnote-281-20" id="footnote-281-20-backlink">[20]</a></p>

  <p class="normal">Onun düşüncesine göre; deliller, sebep göstermeler, önermeler sıralayarak bir sonuca ulaşma, sun’î bir yoldur. Bu yolla çok sınırlı ve eksik sonuçlar elde edilebilir. Bu yolla dinî gerçekleri ispat etmek, takma tahta bacakla çok rahat yürüyüp dünya seyahatine çıkmak gibi imkânsızdır. Onun bu örneği ve getirdiği temsil, atasözü değeri taşır ve herkesin dilinden düşmeyen bir tâbirdir.</p>

  <p class="ideitalik1">“Delil ve sebeplerle hareket edenlerin ayağı tahta bacak gibidir.<br class="calibre1" />
  Tahta bacaklar ise hiç güvenilmez, tamamen dayanıksızdır.”<a href="../Text/mevlana_split_044.html#footnote-281-21" id="footnote-281-21-backlink">[21]</a></p>

  <p class="normal">Ona göre; Kelâm ilmi ve kelâmcılar gibi incelemeler ve delil getirmelerle kesin bir bilgiye, kat’î bir imana ulaşma zordur. İmanın kendine has özelliğini ve iman huzurunu vermez. Bu bakımdan kelâmcılann taklid olarak daha öncekilerin delil ve kanıtlarını nakletmeleri ve öğretilmiş (papağan) gibi anlatmaları ruhsuz, özsüzdür. Kesin iman zevkinden ve huzurundan mahrumdur.</p>

  <p class="ideitalik1">“O mukallid yüz delil gösterir, yüz açıklama yapar.<br class="calibre1" />
  Ancak bunların bir özü yoktur.<br class="calibre1" />
  Çünkü söyleyenin, ne canı var, ne gücü.<br class="calibre1" />
  O halde onun yaprağı ve meyvesi olur mu?”<a href="../Text/mevlana_split_044.html#footnote-281-22" id="footnote-281-22-backlink">[22]</a></p>

  <p class="normal">Mevlânâ Celâleddin-i Rûmî; duyulara, deneyimlere ve bilgilere bağlı olan ve bu dünya ile sınırlı olan o yarım akıl yerine, aklın kendisine yol gösteren, yolunun ışığı olan iman aklına inanmaktadır. İman aklının bilinen akılla ilgisi, bilinen aklın bedenle ilgisi gibidir ve iman aklı olmayan bir akla, akıl demek doğru değildir. O bakımdan ancak bu iman aklına, aklın aklı denilebilir. İman nûrunu elde etmiş ve kesin bilgi ve inanca ulaşmış, hakkı ve hakikati bulmuş kişiler, aklın aklına sahip olanlardır.</p>

  <p class="ideitalik1">“Felsefecilerin akıl ve mantık sistemleri bir yerde durdu (işe yaramadı).<br class="calibre1" />
  Kahraman aklın aklının, en sağlam, lekesiz dost olduğu anlaşıldı.”<a href="../Text/mevlana_split_044.html#footnote-281-23" id="footnote-281-23-backlink">[23]</a></p>

  <p class="normal">Yarım akılla insanoğlu nice defterleri boş yere karalamış durmuş, ne manasız, isabetsiz sözlerle kitaplar doldurmuştur. Aklın aklı ile dünyanın ufku aydınlıktır.</p>

  <p class="ideitalik1">“Akıl bir tomar defteri baştanbaşa karalar,<br class="calibre1" />
  Aklın aklının aylarla dolu ufukları vardır.<br class="calibre1" />
  Siyahlıktan beyazlıktan uzaktır o.<br class="calibre1" />
  Onun ayının ışığı can ve gönle doğmuştur.”<a href="../Text/mevlana_split_044.html#footnote-281-24" id="footnote-281-24-backlink">[24]</a></p>

  <p class="normal">İman aklı şehrin bekçisi gibidir, yarım akıl ise korku, endişe ve dünyada tereddüt doğurur. İman aklının gereği huzurdur, doyumdur, itminandır ve nefsin isteklerinden korunmadır.</p>

  <p class="ideitalik1">“İman aklı, zabıta âmiri gibi adaletlidir.<br class="calibre1" />
  Gönül şehrinin hâkimi ve muhafızıdır.<br class="calibre1" />
  Akıl, vücutta imanın muhafızı olduğu için,<br class="calibre1" />
  Onun korkusundan dolayı nefis zindandadır.”<a href="../Text/mevlana_split_044.html#footnote-281-25" id="footnote-281-25-backlink">[25]</a></p>

  <p class="normal">Onun nazarında; nasıl duyular akla bağlı ve aklın emrinde ise aynı şekilde akla göre ruh üstündür ve ruh akla hükmeder. Ruh bir işaretle binlerce düğümü çözer, bir parmak şıkırdatması ile aklın zorluklan kolaylaşır.</p>

  <p class="ideitalik1">“Ey filan! His (duyu), aklın esîridir<br class="calibre1" />
  Akıl da ruhun esiridir, bunu bil.<br class="calibre1" />
  Aklın bağlı elini çözen ruhtur.<br class="calibre1" />
  Çözülmeyen işleri de çözen odur.”<a href="../Text/mevlana_split_044.html#footnote-281-26" id="footnote-281-26-backlink">[26]</a></p>

  <p class="normal">Felsefeci basit mantık kaidelerinden ve başlangıç bilgilerinden ileri gidemez. Onun aklı henüz kapıdan dışarı başını çıkarmamıştır.</p>

  <p class="ideitalik1">“Felsefeci en basit mantık kaidelerinden söz eder.<br class="calibre1" />
  O; aklı ininden dışarı çıkartıp baktıramaz.”<a href="../Text/mevlana_split_044.html#footnote-281-27" id="footnote-281-27-backlink">[27]</a></p>

  <p class="normal">Felsefeci; bizzat kendi akıl ve mantığının darbesini yemiş, felsefenin katlettiği bir kimsedir. O öyle şanssız bir yolcudur ki arkasını hedefine çevirmiş yönünü de çöle çevirmiştir. Bu bakımdan o ne kadar hızlı adımlarla yürürse o kadar çok hızla hedefinden uzaklaşmaktadır.</p>

  <p class="ideitalik1">“Felsefecinin kendisini, aklı ve düşüncesi öldürmüştür.<br class="calibre1" />
  O hedefine sırtını çevirmiş, yüzünü ise aksi istikamete çevirmiştir.<br class="calibre1" />
  O ne kadar hızla ilerler, tez mesafe alırsa,<br class="calibre1" />
  O kadar gitmek istediği yerden uzaklaşır gider.”<a href="../Text/mevlana_split_044.html#footnote-281-28" id="footnote-281-28-backlink">[28]</a></p>

  <p class="normal">Felsefeci dünya ile ilgili bilgilerden haberdardır, çok geniş görüşü vardır. Yüzlerce şey bilir, ama kendini bilmez, kendini tanımaz. Hâlbuki en büyük bilgi kendini bilmektir:</p>

  <p class="ideitalik1">“Yüzbinlerce defa daha üstündür bütün ilimlerden.<br class="calibre1" />
  Kendi canını (varlığını) tanımazlar bu karanlık kimseler.<br class="calibre1" />
  O, her maddenin özelliğini, niteliğini bilir, tanır.<br class="calibre1" />
  Kendi cevherini anlatmaya (tanımaya) gelince, bir eşek gibidir o.<br class="calibre1" />
  Her âletin ne işe yaradığını biliyor, ne olduğunu tanıyorsun.<br class="calibre1" />
  Kendi değerini bilmemen ahmaklığındandır.<br class="calibre1" />
  Bütün ilimlerin ruhu, özü şudur, şu.<br class="calibre1" />
  Kıyamet günü kendinin kim olduğunu bilmendir.”<a href="../Text/mevlana_split_044.html#footnote-281-29" id="footnote-281-29-backlink">[29]</a></p>

  <p class="normal">O kendi döneminin bilginlerinin ve kelâmcılarının, eski Yunan hikmet ve felsefesinden imana doğru göç etmelerini istiyor. Hakiki ilim ve hikmet olan imana doğru gelmeye dâvet ediyor.</p>

  <p class="ideitalik1">“Yunan felsefesinden çekil gel artık.<br class="calibre1" />
  İman felsefesini (hikmetini) de biraz oku artık.”<a href="../Text/mevlana_split_044.html#footnote-281-30" id="footnote-281-30-backlink">[30]</a></p>

  <p class="normal">O diyor ki; nefsi tezkiye edip günahtan arındırmak suretiyle sağlam bir nefis tanımasına ulaşılır. Gönül levhası ne kadar lekesiz ve temiz olursa iman hikmetinin nakışları o kadar parlak ve aydınlık olur. İşte o zaman hoca olmadan, kitap olmadan peygamberlerin getirdiği bilgiler ve marifetler insanın içine doğar da hikmetin ağzı açılır, iman, kalbe akmaya başlar.</p>

  <p class="ideitalik1">“Kendi kendini (kötü) niteliklerinden temizle, kurtar.<br class="calibre1" />
  O zaman kendinin tertemiz, pırıl pırıl asıl varlığını görürsün.<br class="calibre1" />
  Kitap olmadan, yardımcı olmadan, yol gösterenin olmadan.<br class="calibre1" />
  Kalbin içine doğduğunu, peygamberlerin getirdiği bilgileri görürsün.”<a href="../Text/mevlana_split_044.html#footnote-281-31" id="footnote-281-31-backlink">[31]</a></p>

  <p class="normal">Başka bir yerde de şöyle der:</p>

  <p class="ideitalik1">“Kalp aynası tozdan kirden arınmış ve tertemiz olursa,<br class="calibre1" />
  Su ve toprağın dışındaki nakışları o zaman görürsün.<br class="calibre1" />
  Gönül penceresi geniş ve camları da tertemizse,<br class="calibre1" />
  Hiç bir vasıta olmadan Allah’ın nûru kalbe ulaşır.”</p>

  <div class="calibre3" id="calibre_pb_55"></div>
</body>
</html>
