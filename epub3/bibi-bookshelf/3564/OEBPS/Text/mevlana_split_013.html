<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>mevlana</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="baslik2" id="calibre_toc_16">Şems-i Tebrîzî</h2>

  <p class="normal">(Asıl adı Muhammed b. Ali b. Melikdâd olan) Şems-i Tebrîzî’nin soyu sopu ne idi? Memleketi neresiydi bilinmemektedir? Ona karşı olanlar, yaptıkları suçlamalara bir suçlama daha katarak, onun soyunun ne olduğu da belli değil dediler. (Anası babası, hangi aileden geldiği belli değil.)</p>

  <p class="normal">Mevlânâ: “O, neredendir, nerelidir, biz onu bilmiyoruz.” diyor. Çocukluğundan beri üstün kabiliyet ve aşk cezbesi, muhabbet meşalesi taşıyordu. Kendi ağzından Menâkıbü’l-Ârifîn isimli kitabında nakledildiğine göre; henüz erginlik çağına gelmemişken Hz. Peygamber’in aşkı ile otuzar gün kırkar gün boyunca yemek arzusu duymadığı olurdu. Zâhirî ilimleri okuduktan sonra Şeyh Ebu Bekir Sellebâfın (seleci) mürîdi oldu. Bazı rivâyetlerden de anlaşıldığına göre Şeyh Zeyneddin Sincâsî’nin mürîdi idi. Daha başka rivâyetlerde başka şeyhler denilmiştir. Olabilir ki hepsinden de feyiz almıştır.</p>

  <p class="normal">Böyle bir şekilde rûhu doymayınca Allahın has kullarını aramaya çıktı, diyar diyar dolaşmaya başladı. Öyle bir yolculuk yapıyordu ki gittiği yerleri ne memleketinden bir kimse biliyordu ne de gittiği yörelerde kendini iyice tanıtıyordu. Siyah yün elbise giyerdi. Her gittiği yerde kervansarayda yatardı. Büyük bir tüccar zannetsinler diye kapıya kıymetli, sağlam bir kilit takardı. Ama içerde hasırdan başka hiçbir şey yoktu.</p>

  <p class="normal">Çok yolculuk yaptığından insanlar ona “Kuş Şems” demeye başlamıştı. Tebriz, Bağdat, Ürdün, Anadolu, Kayseri ve Şam’a seyahat etti. Geçimini kuşak örüp satarak sağlardı. Gıdasına gelince o kadar az yerdi ki; bir sene Şam’da kaldı, haftada bir defa yemek yerdi. O da bir tas çorba. Aynı zamanda onu da yağsız olmak üzere içerdi. Kimseyi sohbetine dayanacak ölçüde bulmazdı da hep: “Ya Rabbi, bana sohbetime katlanacak bir arkadaş nasib et” diye dua ederdi.</p>

  <div class="calibre3" id="calibre_pb_23"></div>
</body>
</html>
