<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-23</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-23" lang="tr-TR" xml:lang="tr-TR">
		<div>
			<p><st c="0">Yenilenme için aralıklı molaların daha yüksek ve sürdürülebilir performansla sonuçlandığını bulduk. </st><st c="100">Yenilenmenin süresi kalitesinden çok daha az önemlidir. </st><st c="156">Eğer molanız çalışmadan kopmanıza ve aklınızdaki konuyu hakikaten değiştirmenize izin veren bir ritüel içeriyorsa, kısa bir süre içinde—hatta birkaç dakikada—fazlasıyla dinlenmek mümkündür. </st><st c="346">Bu ritüeller arasında iş dışında başka bir şey hakkında bir meslektaşınızla konuşmak için ayağa kalkmak, iPod’dan müzik dinlemek, ofis binasındaki merdivenlerde aşağı yukarı yürümek bulunabilir. </st><st c="541">Molalar kuruluşların çoğu için karşıt kültürlü ve oldukça başarılı pek çok kişi için mantık dışıdır ama bunların değerleri çok yönlüdür.</st></p>
			<p><st c="677">Matthew Lang Güney Afrika’da Sony’nin sorumlu müdürüdür. </st><st c="735">Öğleden sonra 20 dakikalık yürüyüşler yapmak dahil olmak üzere Faro’nun uyguladığı ritüellerden bazılarının aynılarını benimsedi. </st><st c="865">Lang’ın yürüyüşü ona sadece zihinsel ve duygusal bir paydos ve bazı egzersizler vermiyordu aynı zamanda en yaratıcı fikirlerini bulduğu zaman haline gelmişti. </st><st c="1024">Bunun sebebi yürürken aktif olarak düşünmemesi ve böylece beyninin baskın sol yarısının, büyük resmi görme ve hayal ürünü atılımlar yapma konusunda daha büyük kapasiteye sahip olan sağ yarıya boyun eğmesine izin vermesidir.</st></p>
			<h2><span><st c="1247">Duygular: Enerjinin Kalitesi</st></span></h2>
			<p><st c="1276">İnsanlar duygularının kontrolünü daha fazla ellerine alabildiklerinde, yüz yüze kaldıkları dışsal baskılara rağmen enerjilerinin kalitesini iyileştirebilirler. </st><st c="1437">Bunu yapmak için ilk olarak işgününün çeşitli noktalarında nasıl hissettiklerinin ve bu duyguların kendi etkinlikleri üzerindeki etkisinin daha fazla farkında olmalılardır. </st><st c="1610">İnsanların çoğu olumlu enerji hissederken en iyi performansı gösterme eğilimi taşıdığını fark eder. </st><st c="1710">Şaşırtıcı buldukları şey, başka herhangi bir biçimde hissederken iyi performans gösterememeleri veya etkin liderlik yapamamalarıdır.</st></p>
			<p><st c="1842">Ne yazık ki aralıklı dinlenmeler olmaksızın uzun dönemler boyunca psikolojik olarak oldukça olumlu duygular sürdüremeyiz. </st><st c="1965">İnsanlar durmak bilmeyen taleplerle ve beklenmedik meydan okumalarla karşı karşıya kaldıklarında, çoğu kez günde birçok kez olumsuz duygulara kayma—savaş ya da sıvış—eğilimi taşırlar. </st><st c="2149">Asabi ve sabırsız ya da endişeli ve güvensiz hale gelirler. </st><st c="2209">Zihnin bu halleri insanların enerjisini boşaltır ve ilişkilerinde sürtüşmeye sebep olur. </st><st c="2298">Savaş veya sıvış duyguları da net, mantıklı ve derinlemesine düşünmeyi imkânsızlaştırır. </st><st c="2387">Yöneticiler hangi tür olayların olumsuz duygularını tetiklediğini öğrendiklerinde, bu tepkilerini kontrol etmek üzere daha büyük bir kapasite kazanırlar.</st></p>
			<p><st c="2540">Olumsuz duyguları dağıtmak için basit ama güçlü bir ritüel de “alış zamanı” dediğimiz şeydir. </st><st c="2635">Bunun bir yolu derin karınsal nefeslerdir. </st><st c="2678">Beş veya altı saniye yavaşça nefes vermek rahatlamayı ve dinlenmeyi başlatır ve savaş ya da sıvış tepkisine son verir. </st><st c="2797">Sony Avrupa’nın başkanı Fujio Nishida’yla çalışmaya başladığımızda, bilhassa stresli bir olay her gerçekleştiğinde sigara yakma alışkanlığına sahipti —günde en az iki veya üç kez. </st><st c="2977">Diğer zamanlarda sigara içmiyordu. </st><st c="3012">Ona bir alternatif olarak nefes alma egzersizini öğrettik ve hemen işe yaradı: Nishida artık sigarayı arzulamadığını fark etti. </st><st c="3140">Onu stresten kurtaran şey sigara değil, derin nefes alıp vermenin yol açtığı rahatlamaydı.</st></p>
			<p><st c="3230">Olumlu duyguları ateşleyen bir başka güçlü ritüel, alıcı için olduğu kadar verici için de faydalı bir pratik olan başkalarını takdir etmektir. </st><st c="3374">Bu, el yazısı bir not, bir e-posta, bir telefon veya bir muhabbet biçimini alabilir—ve ne kadar ayrıntılı ve özel olursa etkisi o kadar yüksek olur. </st><st c="3523">Tüm ritüellerde olduğu gibi bunu yapmak için de kenara belli bir zaman ayırmak başarı şansını çok artırır. </st><st c="3630">Kuzey Carolina Charlotte’taki Wachovia Bankası’nın başkan yardımcısı ve vekili Ben Jenkins, takdir ritüellerini yönderlik için ayırdığı zamanın bir kenarına yerleştirdi. </st><st c="3800">Bunun için çalışan insanlarla birlikte düzenli olarak öğlen veya akşam yemekleri planlamaya başladı. </st><st c="3901">Önceden, kendisine bağlı kişilerle karşılıklı oturduğu tek zaman, aylık raporlarda onların rakamlarını duymak veya onlara yıllık performans denetimleri vermek istediğinde oluyordu. </st><st c="4082">Şimdi, yemeklerde, onların başarılarını kabul etmeyi ve ayrıca onlarla acil iş sorumlulukları yerine kendi hayatları ve arzuları hakkında konuşmayı bir öncelik haline getirdi.</st></p>
			<p><st c="4257">Son olarak, insanlar, hayatlarındaki olaylarla ilgili kendilerine anlattıkları hikâyeleri değiştirmeyi öğrenerek olumlu duygular besleyebilirler. </st><st c="4404">İhtilaf içindeki insanlar çoğu kez kendilerine mağdur rolü verip sorunları için başkalarını veya dışsal koşulları suçlarlar. </st><st c="4529">Belli bir durumdaki olgularla bu olguları yorumlama biçimimiz arasındaki farklılığın farkına varmak başlı başına etkili olabilir. </st><st c="4659">Belli bir olaya nasıl bakılacağı konusunda bir tercihleri olduğunu keşfetmek ve kendilerine anlattıkları hikâyenin hissettikleri duyguları ne kadar güçlü bir şekilde etkilediğini fark etmek, birlikte çalıştığımız birçok insan için bir esin kaynağıdır. </st><st c="4911">Onlara, inkâr etmeden veya olguları küçültmeden, belli herhangi bir durumda mümkün olan en umut verici ve kişisel olarak yetkilendirici hikâyeyi anlatmalarını söylüyoruz.</st></p>
			<p><st c="5081">İnsanların bir hikâyeyi değiştirebilmelerinin en etkin yolu, dünyayı mağdur bakış açısından görmeye alternatif olan üç yeni mercekten herhangi biriyle ona bakmalarıdır. </st><st c="5251">Sözgelimi </st><span><st c="5261">ters mercek</st></span><st c="5272">’le insanlar kendi kendilerine “Bu çatışmadaki diğer kişi ne diyecek ve ne bakımdan haklı olabilir?” diye sorarlar. </st><span><st c="5389">Uzun odaklı mercek</st></span><st c="5407">’le, “Altı ay sonra büyük olasılıkla bu durumu nasıl göreceğim?” diye sorarlar. </st><span><st c="5488">Geniş açılı mercek</st></span><st c="5506">’le “Bu meselenin sonuçları ne olursa olsun bu durumdan nasıl büyüyebilir ve ders çıkarabilirim?” diye sorarlar. </st><st c="5620">Bu merceklerin her biri insanların kasıtlı olarak daha olumlu duygular beslemelerine yardımcı olabilir. </st><st c="5724">Sony Avrupa’nın kurumsal iletişim müdürü Nicolas Babin, 2006’da Sony, pillerinin birkaç kez geri çekilmesi sürecinin içinden geçerken gazetecilerden gelen telefonlarda merkez kişiydi. </st><st c="5908">Zamanla işini artan bir şekilde yorucu ve moral bozucu bulmaya başladı. </st><st c="5980">Mercek egzersizlerini yaptıktan sonra kendisine, rolü hakkında daha olumlu ve yetkilendirici bir hikâye anlatmanın yollarını bulmaya koyuldu. </st><st c="6122">“Bunun, gazetecilere erişilebilir olarak onlarla daha güçlü ilişkiler kurma ve açık sözlü ve dürüst davranarak Sony’nin itibarını artırma konusunda benim için bir fırsat olduğunu fark ettim” diye açıklıyor.</st></p>
			<h2><span><st c="6328">Zihin: Enerjinin Odak Noktası</st></span></h2>
			<p><st c="6358">Birçok yönetici, hokkabazlık yaptıkları onca talep karşısında çok görevliliğe bir gereklilik olarak bakar fakat aslında bu, üretkenliğin altını oyar. </st><st c="6509">Kesintiler maliyetlidir: dikkatin geçici olarak bir görevden diğerine kayması—örneğin bir e-postaya yanıt vermek veya bir telefonu yanıtlamak için durmak—öncelikli görevi bitirmek için gereken zaman miktarını yüzde 25 kadar bile artırabilir ve bu “açıp kapama süresi” olarak bilinen bir fenomendir. </st><st c="6808">90 ila 120 dakika tamamen odaklanmak, hakiki bir mola vermek ve sonra da diğer etkinliğe tamamen odaklanmak çok daha verimlidir. </st><st c="6937">Biz buna “güniçi deparları” diyoruz.</st></p>
			<p><st c="6973">İnsanlar konsantre olmak için ne kadar mücadele ettiklerini gördüklerinde, teknolojinin hayatlarına soktuğu gereksiz kesintileri azaltma ritüelleri yaratabilirler. </st><st c="7138">Biz, onları gündelik kesintilerin etkisiyle yüzleşmeye zorlayan bir alıştırmayla başlarız. </st><st c="7229">Karmaşık bir görevi tamamlamaya giriştiklerinde düzenli olarak işleri kesilir—insanların belirttiğine göre, gündelik hayatlarıymış gibi hissetmeleriyle sonuçlanan bir deneyim.</st></p>
			<p><st c="7404">Wachovia’daki başkan yardımcılarından Dan Cluna, dikkatini daha iyi odaklamak için iki ritüel tasarladı. </st><st c="7510">İlki, konsantrasyon gerektiren bir görev aldığında çalışma masasından ayrılıp telefonlardan ve e-postadan uzak konferans salonuna gitmektir. </st><st c="7651">Artık raporlarını, eskiden gerektirdiği zamanın üçte birinde bitiriyor. </st><st c="7723">Cluna ikinci ritüelini, kendisine rapor veren finans uzmanlarıyla birlikte şubelerde yaptığı toplantıların etrafında kurdu. </st><st c="7847">Önceden, bu toplantılarda telefonu ne zaman çalsa yanıt veriyordu. </st><st c="7914">Sonuçta, bir saat  olarak programlanan toplantı çoğu kez iki saate uzuyordu ve dikkatini tam anlamıyla herhangi bir işe nadiren verebiliyordu. </st><st c="8056">Artık Cluna telefonunu sesli mesaja geçiriyor, böylelikle karşısındaki kişiye tam anlamıyla odaklanabiliyor. </st><st c="8165">Biriken sesli mesajlarını toplantılar arasındaki işlevsiz saatlerinde yanıtlıyor.</st></p>
			<p><st c="8246">E&amp;Y’deki gayretli Wanner gün boyunca sürekli olarak—ne zaman bir “ping” sesi duysa—e-postaya yanıt verirdi. </st><st c="8355">Sonra e-postalarını günde sadece iki kez kontrol etme ritüeli yarattı—10.15 ve 14.30’da. </st><st c="8444">Önceden tüm mesajlarına yetişemiyorken artık her açtığında gelen kutusunu temizleyebildiğini keşfetti—bir seferde dikkatini 45 dakika boyunca tamamen e-postaya odaklamanın ödülü. </st><st c="8623">Wanner, düzenli olarak e-postayla iletişim kurduğu insanların beklentilerini de yeniden ayarladı. </st><st c="8721">Onlara, eğer acil bir durum varsa ve hemen yanıt almaları gerekiyorsa kendisini telefonla arayabileceklerini ve telefonlara her zaman bakacağını söylediğini belirtiyor. </st><st c="8890">Dokuz aydan beri henüz böyle bir telefon almış değil.</st></p>
			<p><st c="8943">E&amp;Y’de üst düzey bir yönetici olan Michael Henke, geçen kış yoğun bir sezonun başlangıcında ekibiyle birlikte oturup onlara, günün belli anlarında Sametime’ını (şirket içi bir hızlı-ileti sistemi) kapatacağını söyledi. </st><st c="9163">Sonuçta, onlar için daha az erişilebilir olacaktı. </st><st c="9214">Wanner gibi o da ekibine, acil herhangi bir şey gerçekleşirse kendisini aramalarını söyledi fakat onu nadiren aradılar. </st><st c="9334">Grubu gün içinde düzenli molalar verip daha düzenli bir şekilde yemek yemeye de cesaretlendirdi. </st><st c="9431">Yoğun sezonu bütçenin altında ve enerji yenileme programını takip etmemiş diğer ekiplerden çok daha kârlı bitirdiler. </st><st c="9549">Henke, “Aynı miktarda işi daha kısa sürede yaptık” diyor. </st><st c="9607">“Bu, kazan-kazan durumuna döndü.”</st></p>
			<p><st c="9640">Zihinsel enerjiyi harekete geçirmenin bir diğer yolu en uzun vadeli avantajlara sahip etkinliklere sistemli olarak odaklanmaktır. </st><st c="9771">İnsanlar, daha meydan okuyucu çalışmalar için programlarını kasıtlı olarak hazırlamazlarsa, onunla hiç ilgilenmeme veya son dakikada aceleyle ilgilenme eğilimi taşırlar. </st><st c="9941">Belki de birlikte çalışmış olduğumuz yöneticilerin benimsediği en etkin odaklanma ritüeli, her gece bir sonraki günün en önemli ritüelini tespit edip sabah işe geldiklerinde bunu öncelikli iş haline getirmeleridir. </st><st c="10156">Paris’teki Sony Avrupa’nın başkan yardımcılarından Jean Luc Duquesne, birçok insanın yaptığı gibi ofisine varır varmaz e-postalarına yanıt veriyordu. </st><st c="10306">Artık her işgününün ilk saatini en önemli konuya yoğunlaşmaya ayırıyor. </st><st c="10378">Gördü ki çoğu kez sabah daha saat 10’da, çoktan üretken bir gün geçirmiş gibi hissediyor.</st></p>
			<h2><span><st c="10467">İnsan Ruhu: Anlam ve Amaç Enerjisi</st></span></h2>
			<p><st c="10502">İnsanlar, gündelik işleri ve etkinlikleri en çok değer verdikleri şeyle ve kendilerine bir anlam ve amaç duygusu veren şeylerle tutarlı olduğunda insan ruhunun enerjisinden faydalanırlar. </st><st c="10691">Eğer yaptıkları iş onlar için gerçekten önemliyse tipik olarak daha olumlu bir enerji hisseder, daha iyi odaklanır ve daha büyük bir azim gösterirler. </st><st c="10842">Ne yazık ki kurumsal hayatın yüksek talepleri ve hızlı temposu bu meselelere dikkat ayırmaya pek zaman bırakmaz ve birçok insan anlam ve amacı olası enerji kaynakları olarak fark etmez bile. </st><st c="11033">Aslına bakılırsa, eğer programımıza insan ruhuna odaklanarak başlamaya çalışsaydık büyük olasılıkla çok düşük bir etkisi olurdu. </st><st c="11162">Sadece katılımcılar diğer boyutlarda kurdukları ritüellerin değerinin deneyimini çıkardıklarında, daha derin ihtiyaçlarına karşı dikkat göstermenin işteki etkinliklerini ve memnuniyetlerini çarpıcı bir biçimde etkileyeceğini görmeye başlarlar.</st></p>
			<p><st c="11405">E&amp;Y ortağı Jonathan Anspacher için, sırf kendisi için gerçekten neyin önemli olduğu hakkında bir dizi soru sorma fırsatına sahip olmanın kendisi bile hem aydınlatıcı hem de enerji vericiydi. </st><st c="11597">Bize, “Bence önemli olan biraz iç gözlemsel olmak ve ‘Hangi konuda hatırlanmak istersin?’ diye düşünmektir” dedi. </st><st c="11711">“Şu uzun saatler boyunca çalışan ve insanlarını acınacak hale getiren deli ortak olarak hatırlanmak istemezsiniz. </st><st c="11825">Çocuklarım beni arayıp ‘Grup konserime gelebilir misin?’ diye sorduklarında ‘Evet, geleceğim ve birinci sırada oturacağım’ demek istiyorum. </st><st c="11965">Salona girip en arkada oturan, sürekli cep telefonuyla meşgul olan ve bir telefonu açmak için dışarı çıkmak zorunda kalan o baba olmak istemiyorum.”</st></p>
			<p><st c="12113">İnsan ruhunun enerjisine ulaşmak için insanların öncelikleri netleştirmeleri ve üç kategoriye eşlik eden ritüeller kurmaları gerekir: işte en iyi yaptıkları ve en çok zevk aldıkları şeyi yapmak; hayatlarının en önemli alanları olarak addettikleri alanlara—iş, aile, sağlık, başkalarına hizmet—bilinçli olarak zaman ve enerji ayırmak; ve gündelik davranışlarında temel değerlerini yaşamak.</st></p>
			<p><st c="12502">En iyi yaptığınız ve en çok zevk aldığınız şeyi keşfetme girişiminde bulunduğunuzda, bu iki şeyin mutlaka karşılıklı olarak birbirini kapsamadığını fark etmek önemlidir. </st><st c="12673">Çok iyi olduğunuz ama hakikaten zevk almadığınız bir şey hakkında bir sürü olumlu geribildirim alabilirsiniz. </st><st c="12783">Tersine bir şeyi yapmayı çok seviyorsunuzdur ama bu konuda çok yeteneksiz olabilirsiniz, bu yüzden başarıyı elde etmek, yatırılmasının mantıklı olduğu enerji miktarından çok daha fazlasını gerektirir.</st></p>
			<p><st c="12983">Program katılımcılarının kendi güç alanlarını keşfetmelerine yardımcı olmak için onlardan, geçen birkaç ayda kendilerini “en etkili noktalarında” buldukları—etkin, çaba gerektirmeden meşgul olmuş gibi, esinlenmiş ve hoşnut hissettikleri—en az iki iş deneyimini anımsamalarını istedik. </st><st c="13269">Ardından, onlara bu kadar olumlu bir şekilde neyin enerji verdiğini ve hangi belli yeteneklerden yararlandıklarını açık olarak anlamak için bu deneyimleri yapı söküme uğratmalarını sağladık. </st><st c="13460">Sözgelimi eğer stratejiye öncülük etmek en etkili nokta gibi hissettiriyorsa, en canlılık verici şey sorumlu olmak mı yoksa yaratıcı uğraşa katılmak mı?</st></p>
			<p><st c="13612">Birlikte çalışmış olduğumuz üst düzey bir yönetici en az sevdiği etkinliklerden biri ayrıntılı satış raporlarını okuyup özetlemekken en sevdiklerinden birinin yeni stratejiler üzerine beyin fırtınası yapmak olduğunu fark etti. </st><st c="13840">Lider, kendisine bağlı kişilerin içinden rakamların arasına dalmaya bayılan birini bulup satış raporu görevini ona verdi—her gün ondan sözlü özetleri almak için mutlu bir şekilde yerine geçiyordu. </st><st c="14037">Lider, iki haftada bir grubundaki en yaratıcı insanlarla serbest biçimli 90 dakikalık strateji oturumları programlamaya da başladı.</st></p>
			<p><st c="14168">Zaman ve enerjiyi sizin için önemli olan şeye ayırmak olan ikinci kategoride, insanların önemli olduğunu söylediği şeyle gerçekten yaptığı şey arasında genellikle benzer bir yarılma vardır. </st><st c="14359">Ritüeller bu boşluğun kapanmasına yardımcı olabilir. </st><st c="14412">Sony Avrupa başkan yardımcısı Jean Luc Duquesne kişisel öncelikleri hakkında sağlam bir şekilde düşündüğünde ailesiyle zaman geçirmenin onun için en önemli şey olduğunu fakat çoğu kez gününün dışına sızdığını fark etti. </st><st c="14632">Bu yüzden her akşam eve gittiğinde en az üç saat işle ilişkisini kopardığı bir ritüel geliştirdi, böylece ailesine odaklanabildi. </st><st c="14762">Bize, “Hâlâ PlayStation’da uzman sayılmam ama küçük oğluma göre öğreniyormuşum ve iyi bir öğrenciymişim” diye anlattı. </st><st c="14881">Eskiden işten evinin kapısının önüne gelene kadar geçen yol boyunca cep telefonuyla konuşan Steve Wanner, evinden 20 dakikalık bir mesafede, kimle konuşuyor olursa olsun konuşmayı bitirip telefonu kapattığı belli bir nokta seçti. </st><st c="15111">Yolunun geri kalanını rahatlayarak geçiriyor, böylece evine ulaştığında kafası işiyle daha az meşgul ve karısıyla çocukları için daha müsait oluyor.</st></p>
			<p><st c="15259">Genel değerlerinizi gündelik davranışlarınızda uygulama olan üçüncü kategori de birçokları için meydan okuyucudur. </st><st c="15375">İnsanların çoğu öyle sert bir tempoda yaşar ki, kendilerine neyi temsil ettiklerini ve kim olmak istediklerini sormak için nadiren dururlar. </st><st c="15516">Sonuç olarak dışsal taleplerin hareketlerini belirlemesine izin verirler.</st></p>
			<p><st c="15589">İnsanların değerlerini açık bir şekilde tanımlamalarını ileri sürmüyoruz çünkü böyle yapınca sonuçlar az çok tahmin edilebilir. </st><st c="15718">Bunun yerine, kısmen “Başkalarında gördüğünüzde en rahatsız edici bulduğunuz nitelikler nelerdir?” gibi, farkında olunmadan meydana çıkaran sorular sorarak değerlerinin örtüsünü kaldırmak istiyoruz. </st><st c="15917">İnsanlar neye tahammül edemediklerini tarif ederken farkında olmadan neyi temsil ettiklerini açığa vururlar. </st><st c="16026">Sözgelimi, cimrilik size hiç hoş gelmiyorsa büyük olasılıkla kilit değerlerinizden biri cömertliktir. </st><st c="16128">Eğer başkalarının kabalığı bilhassa canınızı sıkıyorsa muhtemelen saygınlık sizin gözünüzde yüksek değere sahiptir. </st><st c="16244">Diğer kategorilerde olduğu gibi ritüeller oluşturmak arzu ettiğiniz değerlerle şu andaki davranış biçimleriniz arasındaki boşluğa köprü kurmaya yardımcı olabilir. </st><st c="16407">Eğer saygınlığın sizin için kilit bir değer olduğunu fakat toplantılara daima geç kaldığınızı keşfederseniz, ritüel, kendi yürüttüğünüz toplantıları her zamankinden beş dakika önce bitirip takip eden toplantılardan beş dakika önce kasıtlı olarak hazır bulunmaya çalışmak olabilir.</st></p>
			<p><st c="16687">Bu üç kategoriye hitap etmek insanların işteki ve iş dışındaki hayatlarında daha büyük bir uyum, hoşnutluk ve esenlik hissi elde etme yolunda uzun mesafeler kat etmelerine yardımcı olur. </st><st c="16875">Bu duygular kendi başına bir olumlu enerji kaynağıdır ve insanların diğer enerji boyutlarında da ritüellerde ısrar etme arzularını pekiştirir.</st></p>
			<p><st c="17017">—————</st></p>
			<p><st c="17023">Bu yeni çalışma yolu, kuruluşların, yeni davranışlar benimsemede insanlarını desteklemeleri ölçüsünde kök salar. </st><st c="17137">Bazen acı verici şekilde olsa da, tüm yöneticilerin ve şirketlerin, çalışanların kişisel yenilenmesinin daha iyi ve sürdürülebilir performansa yol açacağı nosyonunu kucaklamaya hazır olmadıklarını öğrendik. </st><st c="17344">Başarılı olmak için, yenilenme çabalarının kilit karar alıcıdan başlayarak üst düzey yönetimden sağlam destek ve bağlılığa ihtiyacı vardır.</st></p>
			<p><st c="17483">Wachovia’da, çalışmamızı yürüttüğümüz bölgenin başkanı olan Susanne Svizeny, programın başlıca amigosuydu. </st><st c="17591">Bu ilkelere kendi hayatında kucak açtı ve iş hayatında daha düzenli yenilenme ritüelleri oluşturmak için gözle görülür katkılar dahil olmak üzere bir dizi kişisel değişim gerçekleştirdi. </st><st c="17778">Ardından liderlik ekibinin heyecanını ve bağlılığını geliştirme işini kendi üzerine aldı. </st><st c="17868">Son olarak, onları kendi ritüellerinde cesaretlendirmek ve geribildirimlerini almak için e-posta yoluyla projenin tüm katılımcılarıyla düzenli olarak temas kurdu. </st><st c="18031">Bu işi ciddiye aldığı herkes açısından netti. </st><st c="18077">Coşkusu bulaşıcıydı ve sonuçlar kendilerini konuşturdu.</st></p>
			<p><st c="18132">Sony Avrupa’da yüzlerce lider enerji yönetiminin ilkelerini kucakladı. </st><st c="18204">Önümüzdeki yıl içinde, onlara bağlı kişiler arasından 2000’den fazlası enerji yenileme programına katılacak. </st><st c="18313">Fujio Nishida’dan bu yana aralıklı molalar vermek, gün ortasında idman yapmak, e-postaları sadece önceden belirlenmiş zamanda yanıtlamak ve hatta asabi ya da sabırsız görünen çalışanlara, kendilerine hangi hikâyeyi anlattıklarını sormak Sony’de kültürel olarak gitgide daha fazla kabul edilebilir hale geldi.</st></p>
			<p><st c="18621">Kurumsal destek; politika, pratik ve kültürel mesajlarda değişiklik de gerektirir. </st><st c="18705">Çalıştığımız birtakım firmalar insanların düzenli olarak gidip rahatlayabileceği ve yeniden şarj olabileceği “yenilenme odaları” inşa etti. </st><st c="18845">Diğerleri spor salonu üyeliklerine para desteği sundu. </st><st c="18900">Bazı durumlarda liderlerin kendileri, gün ortası idmanları için çalışanlardan oluşan gruplar topladı. </st><st c="19002">Bir şirket, insanların toplantılardan tümüyle muaf en az bir saatleri olması için sabah 8 ile 9 arasında toplantısız kuşak oluşturdu. </st><st c="19136">Sony dahil pek çok şirkette üst düzey liderler, toplantıları daha odaklanmış ve etkili yapmanın bir yolu olarak toplantılar esnasında e-postaları kontrol etmemeyi ortaklaşa kararlaştırdılar.</st></p>
			<p><st c="19326">Başarının önüne çıkabilecek bir unsur kriz zihniyetidir. </st><st c="19384">Enerji yenileme programlarının en uygun adayları, tümüyle bunalacak kadar değil ama yeni çözümlere heves etmeye yetecek kadar çok acı çeken kuruluşlardır. </st><st c="19539">CEO’nun aktif desteğini aldığımız bir kuruluşta, şirket yoğun bir hızlı büyüme baskısı altındaydı ve üst düzey ekip odak noktasını anlık kurtulmadan koparamıyordu—yenilenme için biraz zaman ayırmak daha sürdürülebilir bir düzeyde daha üretken olmalarına izin verebilecek olsa da.</st></p>
			<p><st c="19818">Bunun aksine Ernst&amp;Young’daki grup, vergi döneminin tepe noktasında bu sürecin içinden başarıyla geçti. </st><st c="19923">Liderlerinin izniyle, nefes alma veya kendilerine farklı hikâyeler anlatma yoluyla olumsuz duyguları dağıtma pratiği yaptılar ve yenilenme molalarıyla birbiri ardına gelen odaklanılmış çalışma periyotları koydular. </st><st c="20138">Gruptaki insanların çoğu bu yoğun dönemin, şimdiye kadar yaşadıkları arasında en az streslisi olduğunu söyledi.</st></p>
			<p><st c="20249">Bugün kuruluşlarla çalışanları arasındaki üstü kapalı anlaşma, her ikisinin de diğerinden mümkün olduğunca hızlı bir şekilde alabileceğinin en fazlasını almaya çalışacağını ve sonra da arkasına bakmadan ilerleyeceğini söyler. </st><st c="20476">Biz, bunun karşılıklı olarak başarısızlığa yol açtığına inanıyoruz. </st><st c="20544">Hem bireyler hem de onların çalıştığı kuruluşlar zenginleşeceği yere tükenir. </st><st c="20622">Çalışanlar gitgide daha kuşatılmış ve yıpranmış hissederler. </st><st c="20683">Kuruluşlar işine tam anlamıyla bağlanmamış çalışanları kabullenmeye ve sürekli olarak ayrılmayı tercih edenlerin yerine yeni insanlar işe alıp onları eğitmeye zorlanır. </st><st c="20852">Biz, tüm taraflara fayda sağlayan yeni ve açık bir sözleşme hayal ediyoruz: kuruluşlar, kendi değerlerini kurup sürdürmelerine yardımcı olmak için insanlarına, hayatlarının her boyutunda yatırım yapar. </st><st c="21054">Bireyler çok boyutlu enerjilerini her gün içtenlikle işe getirerek bu yatırıma cevap verir. </st><st c="21146">Sonuç olarak herkesin değeri artar.</st></p>
			<p><span><st c="21181">İlk olarak Ekim 2007 sayısında yayınlanmıştır.</st></span></p>
		</div>
	<div id="charCountTotal" value="21228"></div></body>
</html>
