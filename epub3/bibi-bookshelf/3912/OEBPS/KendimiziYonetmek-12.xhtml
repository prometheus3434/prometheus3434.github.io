<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-12</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-12" lang="tr-TR" xml:lang="tr-TR">
		<div>
			<h1 id="_idParaDest-3"><span><st c="0">Dayanıklılığın Bileşenleri</st></span></h1>
			<p><span><st c="27">Diane L. </st><st c="37">Coutu</st></span></p>
			<p><st c="42">GAZETECİLİK KARİYERİME BAŞLADIĞIMDA—o günlerde ulusal yayın yapan bir derginin muhabiriydim—adına burada Claus Schmidt diyeceğim bir adam vardı. </st><st c="188">50’li yaşlarının ortalarındaydı ve beni hiç yanıltmayan sezgilerim bana bu adamın su katılmamış bir haber adamı olduğunu söylüyordu: zaman zaman her şeyden kuşkulanan ama olağanüstü meraklı ve yaşam dolu, çoğu zaman da insanı gülmekten öldürecek kadar komikti. </st><st c="449">En çarpıcı manşet haberlerini bir çırpıda üretir ve benim ancak düşümde görebileceğim bir hız ve zarafetle ortaya koyuverirdi. </st><st c="576">Yönetici editör konumuna bir türlü terfi ettirilmemesi beni hep şaşırtmıştır.</st></p>
			<p><st c="653">Ama Claus’u benden daha iyi tanıyanlar kendisinin sadece büyük bir haber adamı olarak değil, aynı zamanda su katılmamış bir ayakta kalma ustası ve yeteneğe çoğu zaman düşmanca davranan bir ortama göğüs gerebilen biri olarak görürlerdi. </st><st c="890">Dergi liderliğindeki en az üç büyük değişiklik sırasında en iyi arkadaş ve meslektaşlarının çoğu tökezleyip saf dışı kalırken, o badireleri kazasız belasız atlatabilmişti. </st><st c="1062">Aile yaşamında da, çocuklarından ikisi tedavisi imkânsız hastalıklara yakalanmış, üçüncüsünü de bir trafik kazasında yitirmişti. </st><st c="1191">Bütün bunlara rağmen—ya da belki de bütün bunlar yüzünden—deneyimsiz muhabirlere hocalık yaparak, yazmakta olduğu romanlar üzerine konuşarak haber merkezini arşınlayıp duruyor, hiç durmadan geleceğin kendisine ne hazırladığını anlamaya çalışıyordu.</st></p>
			<p><st c="1439">Neden bazı insanlar gerçek zorluklarla boğuştukları halde tökezlemezler? </st><st c="1513">Claus Schmidt’in bütün bunlara tepkisi çok farklı olabilirdi. </st><st c="1575">Bu gibi durumlara hepimiz tanık olmuşuzdur: Birisi işten çıkarılınca, kendine olan güvenini bir daha kazanamaz; bir başkası, boşandıktan sonra depresyona girer, birkaç yıl hayata küser. </st><st c="1761">Hepimizin yanıtını merak ettiği soru şudur: Neden? </st><st c="1812">İnsanların ayakta kalmasını sağlayan türden dayanıklılık nasıl bir şeydir?</st></p>
			<p><st c="1886">Bu soru, Yahudi Soykırımını yaşamış insanların varlığını ilk kez öğrendiğim ilkokuldan beri hep ilgimi çekmiştir. </st><st c="2001">Üniversitede ve daha sonra Boston Psikanaliz Derneği ve Enstitüsünün burslu öğrencisi olarak yaptığım çalışmalar sırasında, bu konuya tekrar döndüm. </st><st c="2150">Ama son birkaç aydır, bu konuya yeni bir ivedilik duygusuyla bakmaya başladım, zira son aylarda yaşanan terörizm, savaş ve durgunluk dayanıklılığın ne olduğunu anlama meselesinin önemini hiç olmadığı kadar artırmıştır. </st><st c="2369">Hem bireysel dayanıklılığın niteliği, hem de bazı örgütleri bir bütün olarak diğerlerinden daha dayanıklı yapan şeyin ne olduğu üzerinde düşünmeye başladım. </st><st c="2526">Bazı insanlar ve bazı şirketler baskı karşısında ezilip büzülürken, diğerlerini önce büken ama sonra tekrar geri fırlatan nedir?</st></p>
			<p><st c="2654">Bu konu hiçbirimizin asla tam olarak anlayabileceği bir şey olmasa bile, araştırmalarım bana dayanıklılık konusunda çok şey öğretti. </st><st c="2788">Nitekim dayanıklılık, tıpkı yaratıcılık veya dinsel içgüdü gibi, insan doğasının büyük bilmecelerinden biridir. </st><st c="2900">Ama psikolojik araştırmaları karıştırırken ve duyduğum bir sürü dayanıklılık öyküsü üzerinde düşünürken, Claus Schmidt gibilerinin yürek ve zihinlerinin derinliklerine biraz daha nüfuz edebildim ve bunu yaparken, insan psişiğini de daha yakından tanıdım.</st></p>
		</div>
	<div id="charCountTotal" value="3154"></div></body>
</html>
