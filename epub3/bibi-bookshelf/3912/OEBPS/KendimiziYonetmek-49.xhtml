<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-49</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-49" lang="tr-TR" xml:lang="tr-TR">
		<div>
			<h1 id="_idParaDest-9"><span><st c="0">Aynadaki İnsana </st><br /><st c="17">Sorulacak Sorular</st></span></h1>
			<p><span><st c="34">Robert S. </st><st c="45">Kaplan</st></span></p>
			<p><st c="51">EĞER SİZ DE BAŞARILI LİDERLERİN ÇOĞU GİBİYSENİZ, kariyerinizin ilk aşamalarında size bir hayli kılavuzluk edilmiş ve destek verilmiştir. </st><st c="189">Yakından gözlenmiş, koçluk ve yönderlik almışsınızdır. </st><st c="244">Fakat merdiveni tırmandıkça dürüst ve faydalı geribildirim kaynakları azalmış ve belli bir noktadan sonra neredeyse tamamen kendi başınıza kalmışsınızdır. </st><st c="399">Artık patronunuz—tabii eğer varsa—gündelik hareketlerinize pek fazla dikkat etmiyordur. </st><st c="487">Herhangi bir hata gün ışığına çıktığında, muhtemelen bu hatayı—veya patronunuzun size dair algısını—tamir etmek için artık çok geçtir. </st><st c="622">Ve yönetimde attığınız yanlış adımlar ticari sonuçlarınızı olumsuz bir şekilde etkilemeye başladığında, sizi tekrar yolunuza sokacak düzeltmeleri yapmak için çoğu kez artık çok geçtir.</st></p>
			<p><st c="806">Ne kadar yetenekli ve başarılı olursanız olun hatalar yapacaksınız. </st><st c="875">Kötü alışkanlıklar geliştireceksiniz. </st><st c="913">Dünya, siz farkına bile varmadan değişecek ve bir zamanlar işe yarayan davranışlar geçersiz hale dönüşecek. </st><st c="1021">Goldman Sachs’ta geçirdiğim 20 yılı aşkın kariyerim boyunca çeşitli işler yürütme ve çok sayıda işletme lideriyle çalışma veya onlara koçluk yapma fırsatına sahip oldum. </st><st c="1191">Firmanın üst düzey liderlik eğitim uğraşlarına başkanlık ettim ve denetimlere, terfilere ve sorumlu müdürlerin gelişimine odaklanan ortaklık komitelerinde eş başkan oldum. </st><st c="1363">Bu deneyim ve geniş bir dizi sektörden çok sayıda yöneticiyle yaptığım daha sonraki görüşmeler esnasında, göze çarpan liderlerin bile aynı şekilde, bir dönem boyunca pistten çıktıklarında kariyerlerindeki gerilemeyle mücadele ettiklerini gözlemledim.</st></p>
			<p><st c="1613">Ortasındayken bunu görmeniz zordur; çevredeki, rakiplerdeki veya hatta kişisel koşullardaki değişiklikler sizi usulca oyun dışında bırakabilir. </st><st c="1758">Oldukça başarılı liderlerin kilit özelliklerinden birinin her zaman yolda nasıl kalınacağını bulmuş olmaları değil, bozulan bir durumu fark edip mümkün olduğunca hızlı bir şekilde tekrar yola girmelerine yardımcı olması için teknikler geliştirmeleri olduğunu öğrendim. </st><st c="2027">Benim deneyimimde bunu yapmanın en iyi yolu düzenli olarak, mesela her üç ila altı ayda bir (ve elbette ne zaman işler yolunda gitmiyor gibi hissettiğinizde), bir adım geri çekilip nasıl gittiği ve daha farklı şeyler yapmak için neye ihtiyacın olabileceği hakkında dürüst bir şekilde kendine bazı sorular sormaktır. </st><st c="2343">Bu süreç kulağa ne kadar basit gelse de insanlar çoğu kez, temel yönetim ve liderlik sorularına verdikleri yanıtlarla şaşkına dönerler.</st></p>
			<p><st c="2478">Büyük bir finansal hizmetler şirketinde terfisi es geçilen bir yönetici bana, önceden kendi dikkatine sunulmamış olan birkaç idari meselenin altını çizen yılsonu performans denetimini görünce oldukça şaşırdığını anlattı. </st><st c="2700">Patronu denetim raporundan, kendisini zayıf iletişimle, iş için etkin bir şekilde strateji belirtmedeki başarısızlıkla ve kendisini ekibinden uzakta tutma eğilimiyle suçlayan birkaç yorum okumuştu. </st><st c="2898">Denetimin adil olmadığına inanıyordu. </st><st c="2936">Şirkette geçirdiği 15 yılın ardından kafası karışmış ve yanlış anlaşılmış biri gibi hissetmeye başlamıştı ve hâlâ burada bir geleceği olup olmadığını merak ediyordu. </st><st c="3102">Kilit katılımcılarının ve kıdemli iş arkadaşlarının beşinden doğrudan geribildirim almaya karar verdi. </st><st c="3205">Bire bir toplantılarda onlardan açık sözlü geribildirimler ve tavsiyeler istedi. </st><st c="3286">Yakın tarihli hareketlerinden bazılarıyla ilgili bir hayli eleştirel olduklarını duyunca şaşkınlığa uğradı, işi götürmek istediği yön hakkında kafası karıştı ve onların girdisine artık değer vermediğini hissetti. </st><st c="3499">Onların geribildirimleri, gündelik işlerin içine fazlasıyla gömüldüğünden dolayı bir adım geriye gidip ne yaptığı üzerine düşünmede başarısız olduğunu görmesine yardımcı oldu. </st><st c="3675">Bu, ciddi bir uyanma çağrısıydı. </st><st c="3708">Davranışını değiştirmek ve bu meseleleri ele almak için derhal adımlar attı. </st><st c="3785">Bir sonraki yıl denetim raporu çarpıcı şekilde daha iyiydi, en sonunda terfi aldı ve iş performansı iyileşti. </st><st c="3895">Yönetici, liderlik eylemleri hakkında temel sorular sormak için olumsuz bir denetim raporunu beklediğine pişman olsa da kariyerini tekrar yoluna sokmak üzere bu geribildirimi zamanında aldığı için şanslıydı. </st><st c="4103">Kendi kendine bir daha bu hatayı yapmayacağına söz verdi.</st></p>
			<p><st c="4160">Bu makalede, liderlerin düzenli bir temelde kendilerine sormaları gereken yedi soru tipini özetleyeceğim. </st><st c="4267">Herhangi biri için “doğru” bir yanıt olduğunu veya herhangi bir zamanda bu soruların hepsinin herhangi bir yöneticide yankı uyandıracağını ileri sürmüyorum. </st><st c="4424">Başarılı yöneticilerin performanslarını düzenli olarak iyileştirebileceklerini ve ciddi iş sorunlarını bir adım gerileyip kendilerine belli sorular sormak için zaman ayırarak önceden halledebileceklerini ileri sürüyorum.</st></p>
		</div>
	<div id="charCountTotal" value="4644"></div></body>
</html>
