<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-33</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-33" lang="tr-TR" xml:lang="tr-TR">
		<div>
			<h2><span><st c="0">Toplam Liderlik Süreci</st></span></h2>
			<p><st c="22">Toplam Liderlik konsepti üç ilkeye dayanır:</st></p>
			<p><st c="66">• Samimi olun: Neyin önemli olduğunu netleştirerek sahici davranın.</st></p>
			<p><st c="134">• Tam olun: Bütünlük içinde davranın.</st></p>
			<p><st c="172">• Yenilikçi olun: İşlerin nasıl yapıldığını deneyerek yaratıcılık içinde hareket edin.</st></p>
			<p><st c="259">Bu sürece, temel değerlerinizi, liderlik vizyonunuzu ve hareketlerinizle değerlerinizin mevcut dizilimini tespit etmek—neyin önemli olduğunu netleştirmek—için düşünerek, yazarak ve görevdeş koçlarla konuşarak başlarsınız. </st><st c="482">Görevdeşin koçluğu bu aşamada ve sonrasında son derece önemlidir çünkü dışarıdan bir bakış açısı fikirleriniz için mantıklı bir zemin sunar, size meydan okur, inovasyon olasılıklarını görmeniz için taze bir yol verir ve yükümlülükleriniz için sorumlu olmanıza yardımcı olur.</st></p>
			<p><st c="756">Sonra, tüm alanlardaki en önemli insanları—“kilit yarardaşlar”—ve birbirinize karşı sahip olduğunuz performans beklentilerini tespit edersiniz. </st><st c="901">Sonra onlarla konuşursunuz: eğer katılımcıların çoğuna benziyorsanız, kilit yarardaşlarınızın aslında sizden ihtiyaç duyduklarının ne ve ne kadar olduğunu ve önceden düşündüğünüzden ne kadar az olduğunu gördüğünüzde şaşıracaksınız.</st></p>
			<p><st c="1132">Bu iç görüler, yenilikçi hareketleri mahmuzlayarak dikkatinizi daha akıllıca odaklamanız için fırsatlar yaratır. </st><st c="1246">Şimdi, neyin önemli olduğuna dair daha sağlam bir zeminle ve iç döngünüz hakkında daha tamamlanmış bir resimle, hayatı yalnızca kendiniz için değil, aynı zamanda etrafınızdaki insanlar için de daha iyi bir hale getirmenin yeni yollarını görmeye başlayacaksınız.</st></p>
			<p><st c="1507">Bir sonraki adım deneyler tasarlamak ve sonra kontrollü bir zaman dilimi içinde onları denemektir. </st><st c="1607">En iyi deneyler, yarardaşların yaptığınız kadarını—hatta daha fazlasını—yapmanızı arzu ettiği değişikliklerdir.</st></p>
			<h2><span><st c="1718">Deneyleri Tasarlamak</st></span></h2>
			<p><st c="1739">Dörtlü kazancın peşine düşmek, tek tek her bir alanına fayda sağlayan çeşitli hedefleri karşılamaya niyetlenen bir değişim üretmek anlamına gelir. </st><st c="1887">İş alanında, bir deneyin tipik hedefleri şu geniş başlıklar altında yakalanabilir: artan üretkenlik için yeni fırsatlardan faydalanmak, gizli maliyetleri azaltmak ve çalışma ortamını iyileştirmek. </st><st c="2084">Ev ve toplum için hedefler ilişkileri iyileştirmek ve topluma daha fazla katkıda bulunmak etrafında şekillenir. </st><st c="2196">Bireyle ilgili hedefler genellikle sağlığı iyileştirmek, hayatta daha büyük anlamlar bulmakla ilgilidir.</st></p>
			<p><st c="2300">Deneyinizle ilgili hedefler düşünürken kilit yarardaşlarınızın ve hayal ettiğiniz değişikliklerden etkilenebilecek herkesin çıkarlarıyla fikirlerini aklınızda tutun. </st><st c="2467">Sözgelimi Kenneth Chen halk meclisine katılma fikrini incelerken, pek çok mecliste hizmet vermiş ve ayrıca şirketin hayır müdürü ve yetenekle ilgili başkan yardımcısı olan patronundan tavsiye istedi. </st><st c="2667">Bu yolla onların desteğini aldı. </st><st c="2700">İşverenleri, bir meclise katılmasının Kenneth’in liderlik becerilerini, sosyal şebekesini geliştirerek şirkete nasıl fayda sağlayacağını görebilir.</st></p>
			<p><st c="2847">Bazı deneyler yalnızca bir alanı doğrudan etkilerken diğer alanlarda dolaylı faydalara sahip olabilir. </st><st c="2951">Sözgelimi haftada üç sabah egzersiz yapmak için zaman ayırmak sağlığınızı doğrudan iyileştirir fakat dolaylı olarak işiniz için size bir enerji verebilir ve öz saygınızı artırabilir, karşılık olarak bunlar da sizi daha iyi bir baba ve arkadaş yapar. </st><st c="3201">Diğer etkinlikler—şirketinizin desteklediği bir hayır kurumuna bağış toplamak için çocuklarınızla birlikte kısa mesafe koşusu yapmak gibi—dört alanın hepsinde de eşzamanlı olarak gerçekleşir ve hepsine doğrudan fayda sağlar. </st><st c="3426">Faydalar ister doğrudan ister dolaylı olsun hedef dörtlü bir kazanç sağlamaktır. </st><st c="3507">Değişimleri sürdürülebilir yapan şey budur: herkes fayda sağlar. </st><st c="3572">Beklenen kazançlar gelecekte belli bir zaman kadar gerçekleşmeyebilir, bu yüzden bazı faydaların belirgin olmayabileceğini aklınızda tutun—örneğin çok uzakta gerçekleşecek bir kariyer yükselmesi veya nihai olarak değerli bağlantılar sunacak bir ilişki.</st></p>
			<p><span><st c="3824">Olasılıkları tespit edin</st></span></p>
			<p><st c="3849">Zihninizi mümkün olan şeye açın ve her birinde ne yapacağınızı bir iki cümleyle açıklayarak düşünebildiğiniz kadar çok deney düşünme çalışın. </st><st c="3992">Hayal gücünüzün serbestçe akmasının zamanı geldi. </st><st c="4042">Bu noktada olası tüm o engeller hakkında endişelenmeyin.</st></p>
			<p><st c="4098">İlk bakışta tüm farklı âlemler için faydalar üreten deneyler hayal etmek zorlu bir görev gibi görünebilir. </st><st c="4206">Ne de olsa eğer kolay olsaydı, insanlar işle hayatlarının geri kalanı arasında bu kadar gerilim hissetmezdi. </st><st c="4315">Fakat insanların çoğunun, bu meydan okumaya sistemli bir şekilde yaklaştıklarında bunun o kadar da zor olmadığını fark ettiklerini gördüm. </st><st c="4454">Ve tıpkı bir bilmece gibi bu da eğlenceli olabilir, özellikle de deneylerin belli koşullarınıza uyması gerektiğini aklınızda tutarsanız. </st><st c="4591">Deneyler binlerce biçim alabilir ve alır da. </st><st c="4636">Fakat yüzlerce deney tasarımını elekten geçirdikten sonra araştırma ekibim ve ben, bunların dokuz genel tür içine girme eğilimi taşıdıklarını bulduk. </st><st c="4786">Düşünme biçiminizi düzenlemek için “Hayatımın Tüm Alanlarını İyileştirmek için Bir Deneyi Nasıl Tasarlayabilirim?” tablosunda tarif edilen dokuz kategoriyi kullanın.</st></p>
			<p><st c="4951">Bir deney kategorisi, işin yapıldığı yerdeki ve zamandaki değişiklikleri kapsar. </st><st c="5033">Küresel bir çimento üreticisinin satış müdürü olan katılımcılardan biri, evle işi arasındaki uzun yoldan kendisini kurtarmak için haftada bir gün yerel halk kütüphanesinden online çalışmayı denedi. </st><st c="5231">Bu, geleneksel olarak çalışanların uzaktan çalışmasını desteklemeyen şirket kültüründe bir kırılmaydı fakat değişim herkese fayda sağladı. </st><st c="5370">Şirket dışı ilgi alanları için daha fazla zamanı vardı ve işinde çok daha ilgili ve üretkendi.</st></p>
		</div>
	<div id="charCountTotal" value="5464"></div></body>
</html>
