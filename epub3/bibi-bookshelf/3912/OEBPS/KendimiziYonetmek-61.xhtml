<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-61</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-61" lang="tr-TR" xml:lang="tr-TR">
		<div>
			<h2><span><st c="0">Neşelen, Ama Dikkatli Ol</st></span></h2>
			<p><st c="25">İyi ruh halleri, iyi performansı harekete geçirir ama satışlar hızla düşüyorsa veya şirket baş aşağı gidiyorsa, liderin şafakta öten kargalar gibi şakıyıp durmasının da bir anlamı yoktur. </st><st c="214">En etkin yöneticiler, o andaki duruma uygun ruh hallerini ve davranışları içlerine sağlıklı dozda bir iyimserlik katarak gösterebilen yöneticilerdir. </st><st c="364">Bu türden yöneticiler diğer insanların duygularına—bu duygu kötümserlik ve hayal kırıklığı bile olsa—saygılıdırlar ama kafalarının içinde, aynı zamanda, umut ve mizahla ileriye doğru hamle yapma konusunda bir planları da vardır.</st></p>
			<p><st c="592">Bizim aynı dalga boyunu tutturmak olarak adlandırdığımız bu türden bir performans, hemen hemen her bakımdan, eylem halindeki duygusal zekânın dört unsurunu da içerir.</st></p>
			<p><span><st c="759">Kendini tanımak: </st></span><st c="777">Duygusal zekâ yetkinliklerinin belki de en vazgeçilmezi olup insanın kendi duygularını okuyabilme yeteneğidir. </st><st c="888">İnsanlara güçlü yanlarını ve sınırlılıklarını bilme imkânını verir ve sahip oldukları değerler konusunda özgüven duymalarını sağlar. </st><st c="1021">Dalga boyunu tutturabilen liderler kendi ruh hallerini doğru ölçebilmek için kendini tanıma yeteneklerinden yararlanırlar ve başkalarını nasıl etkilediklerini sezgisel olarak bilirler.</st></p>
			<p><span><st c="1205">Kendi kendini yönetmek:</st></span><st c="1229"> İnsanın kendi duygularını kontrol altında tutabilme ve güvenilir ve uyarlanabilir bir tarzda dürüstlükle ve tutarlılıkla hareket edebilme yeteneğidir. </st><st c="1381">Dalga boyunu tutturabilen liderler zaman zaman ortaya çıkan kötü ruh hallerinin yaptıkları işi etkilemesine izin vermezler; bu ruh hallerini işyerine taşımamak veya bunun nedenlerini insanlara makul bir şekilde açıklayabilmek için kendi kendini yönetme yeteneğinden yararlanırlar; yani bunun neden ileri geldiğini ve ne kadar süreceğini bilirler.</st></p>
			<p><span><st c="1727">Sosyal farkındalık: </st></span><st c="1748">Empati ve örgütsel sezgiye ilişkin kilit yetenekleri içerir. </st><st c="1809">Sosyal farkındalığa sahip yöneticiler sadece diğer insanların duygularını sezmekle kalmazlar, o duyguları umursadıklarını da gösterirler. </st><st c="1947">Dahası, mevcut ofis politikalarını okumakta da uzmandırlar. </st><st c="2007">Dalga boyunu tutturabilen liderler çoğu zaman söyledikleri sözlerin ve yaptıkları şeylerin başkalarının duygularını nasıl biçimlendirdiğini çok iyi bilirler ve eğer yarattıkları etki olumsuzsa, sözlerini ve eylemlerini değiştirebilecek kadar da duyarlıdırlar.</st></p>
			<p><span><st c="2266">İlişki yönetimi: </st></span><st c="2284">Duygusal zekâ yetkinliklerinin sonuncusu olup net ve ikna edici biçimde iletişim kurma, çatışmaları giderme ve güçlü kişisel bağlar kurma yeteneklerini içerir. </st><st c="2444">Dalga boyunu tutturabilen liderler bu becerileri, coşkularını çoğu zaman espri ve incelikle başkalarına da geçirmekte ve anlaşmazlıkları çözmekte kullanırlar.</st></p>
			<p><st c="2602">Dalga boyunu tutturabilen liderlik etkin olduğu kadar ender bulunan bir şeydir de. </st><st c="2686">Çoğu insan, yardımcı ve gerçekçi bir lider ortaya çıkıp da durumu düzeltinceye kadar, zehirli ruh halleri gösteren ve ortalığı altüst eden davranışlarda bulunan dalga boyunu tutturamayan liderlere katlanmak zorundadır.</st></p>
			<p><st c="2904">BBC’nin deney yapan bir bölümünde kısa bir süre önce yaşanan bir olayı ele alalım. </st><st c="2988">Söz konusu grubu oluşturan 200 kadar gazeteci ve editörün büyük çabalarına rağmen, yönetim o bölümü kapatmaya karar vermişti.</st></p>
			<p><st c="3113">Bu kapatma kararı zaten kendi başına yeterince kötüydü ama bunun üzerine bir de alınan bu kararı toplantı halindeki bu kadroya ileten yöneticinin kabalığı, kavgacı havası ve tarzı eklenince, gösterilen tepki beklenenin de ötesine geçti. </st><st c="3351">İnsanlar hem alınan karara hem de bu kararı ileten kişiye karşı büyük bir öfkeye kapıldılar. </st><st c="3444">Kararı ileten yöneticinin sarsaklığı ve kararı iletiş biçimi o kadar tehlikeli bir atmosfer yaratmıştı ki, odadan sağlam çıkabilmek için güvenliğe haber vermek zorunda kaldı.</st></p>
			<p><st c="3618">Ertesi gün aynı ekibi bir başka yönetici ziyaret etti. </st><st c="3674">Tavrı kadar havası da alabildiğine ciddi ve saygılıydı. </st><st c="3730">Gazeteciliğin toplumun nabzını tutma ve o odada hazır bulunanların hepsini bu mesleğe çekmesi bakımından taşıdığı önemden söz etti. </st><st c="3862">Hiç kimsenin gazeteciliğe zengin olmak için girmediğini anımsattı—gazetecilik her zaman az para getiren, iş güvencesi düşük ve ekonomik gelgitlerden etkilenen bir meslek olagelmişti. </st><st c="4045">Kendi meslek yaşamında bir keresinde işten nasıl çıkarıldığını ve yeni bir iş bulmak için nasıl uğraştığını ama mesleğe bağlılığını nasıl hiç yitirmediğini anlattı. </st><st c="4210">Ve konuşmasının sonunda, hepsine meslek yaşamlarında başarılar diledi.</st></p>
			<p><st c="4280">Bir gün önceki o öfkeli topluluğun buna tepkisi ne oldu dersiniz? </st><st c="4347">Dalga boyunu tutturabilen bu lider konuşmasını bitirdiğinde, ekip onu alkışlıyordu.</st></p>
		</div>
	<div id="charCountTotal" value="4430"></div></body>
</html>
