<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-15</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-15" lang="tr-TR" xml:lang="tr-TR">
		<div>
			<h2><span><st c="0">Dayanıklılık Üzerine Kopartılan Gürültü </st></span></h2>
			<p><st c="40">Şu günlerde, iş dünyasının sıcak konularından birisi de dayanıklılık. </st><st c="110">Daha yakınlarda, saygın bir danışmanlık firmasının kıdemli ortaklarından biriyle, MBA’lıların en iyilerinin nasıl kazanılabileceği hakkında konuşuyorduk. </st><st c="264">Sohbet ettiğim firma ortağı Daniel Savageau (gerçek adı bu değildir), firmasının işe aldığı insanlarda aradığı niteliklere ilişkin uzun bir liste sıraladı: zekâ, tutku, dürüstlük, analitik yetenek vb. </st><st c="465">“Peki, ya dayanıklılık” diye sordum. </st><st c="502">“Evet, dayanıklılık şu sıra çok popüler” diye yanıtladı. </st><st c="559">“Yeni sihirli sözcük bu. </st><st c="584">Hatta adaylar, daha sormadan kendilerinin çok dayanıklı olduklarını söylüyorlar. </st><st c="665">Ama doğrusunu istersen, bunun ne olduğunu bizzat bilemeyecek kadar gençler. </st><st c="741">Dayanıklılık ancak onu yaşadıktan </st><span><st c="775">sonra</st></span><st c="780"> bilinebilecek bir şey.”</st></p>
			<p><st c="804">Kendisine, “Eğer yapabilecek olsan, karşındakini bu bakımdan sınar mıydın?” diye sordum. </st><st c="894">“İş yaşamında, bunun bir önemi var mı?”</st></p>
			<p><st c="933">Savageau duraksadı. </st><st c="954">Bu adam 40’larının sonuna dayanmış, hem kişisel hem de profesyonel yaşamında başarılı olmuş birisi. </st><st c="1054">Ama onu zirveye götüren bu yol hiç de öyle pürüzsüz olmamış. </st><st c="1115">Yaşamına Woonsocket’de (Rhode Island) yoksul bir Fransız kökenli Kanadalı olarak başlamış ve altı yaşında babasını kaybetmiş. </st><st c="1241">Bir futbol bursu kazanma şansını yakalamış ama içki sorunu yüzünden Boston Üniversitesinden iki kez atılmış. </st><st c="1350">Yirmili yaşlarında yaşamına yeni bir yön vermiş, evlenmiş, boşanmış, tekrar evlenmiş ve beş çocuk yetiştirmiş. </st><st c="1461">Şu anda yürüttüğü danışmanlık firmasını kurma noktasına gelinceye kadar, yol boyunca kazandığı serveti iki kez yitirmiş. </st><st c="1582">Sonunda sorumu, “Evet, önemi var” diye yanıtladı. </st><st c="1632">“Aslında belki de aradığımız olağan şeylerin hepsinden daha fazla önemi var.” Bu makaleyi hazırlarken aynı teyidi defalarca dinledim. </st><st c="1766">Pennsylvania’da faaliyet gösteren, dayanıklılık eğitimi konusunda programlar geliştirip sunan dört yıllık bir şirket olan Adaptiv Learning Systems’in başkanı ve CEO’su Dean Becker’in dediği gibi, “Kimin başarılı, kimin başarısız olacağını eğitimden, deneyimden, yetişmeden daha fazla belirleyen şey kişinin dayanıklılık düzeyidir. </st><st c="2097">Bu kanserliler koğuşunda da böyledir, Olimpiyatlarda da böyledir, yönetim kurulunda da böyledir.”</st></p>
			<p><st c="2194">Dayanıklılık konusundaki akademik araştırmalar, şu anda Minneapolis’teki Minnesota Üniversitesinin onursal profesörlerinden Norman Garmezy’nin öncü çalışmalarıyla, 40 yıl önce başlamıştır. </st><st c="2384">Şizofren ebeveynleri olan çocukların birçoğunun, onlarla birlikte yaşayarak büyüdükleri halde niye psikolojik rahatsızlıkları olmadığını araştıran Garmezy, zihin sağlığı konusunda belli bir dayanıklılık kalitesinin hiç kimsenin daha önce düşünemediği kadar büyük bir rol oynadığı sonucuna varmıştır.</st></p>
			<p><st c="2683">Günümüzde, dayanıklılığı neyin oluşturduğu konusunda birçok teori var. </st><st c="2755">Yahudi Soykırımının kurbanlarını inceleyen, Boston Psikanaliz Derneği ve Enstitüsünün eski başkanlarından Maurice Vanderpol, toplama kamplarında hayatta kalmayı başaran insanların birçoğunun “plastik kalkan” diye adlandırdığı bir şeye sahip olduklarını bulmuş. </st><st c="3016">Bu kalkan birkaç faktörden oluşuyor ve bunlardan biri de mizah duygusu. </st><st c="3088">Bu mizah çoğu zaman kara mizah ama öyle de olsa, insana çok önemli bir perspektif duygusu kazandırıyor. </st><st c="3192">Diğer yardımcı çekirdek özellikler arasında da şunlar var: diğer insanlara bağlanma yeteneği ve sağ kalmayı başaranları istismarcı kişilerin müdahalelerinden koruyan bir içsel psikolojik mekâna sahip olma. </st><st c="3398">Diğer gruplara yönelik araştırmalar ise dayanıklılıkla ilintili başka nitelikleri açığa çıkardı. </st><st c="3495">Dayanıklılık ve gençlik konusuna odaklanan Minneapolis merkezli, kâr amacı gütmeyen bir örgüt olan Arama Enstitüsü, daha dayanıklı çocukların, yetişkinlerin kendilerine yardımcı olmasını sağlayan gizemli bir yeteneğe sahip olduklarını keşfetti. </st><st c="3740">Başka araştırmalar da, çöküntü halindeki kent merkezlerinde yaşayan dayanıklı gençlerin çoğu zaman, atletik yetenek gibi, insanları etkileyen yeteneklere sahip olduklarını gösterdi.</st></p>
			<p><st c="3921">Dayanıklılık hakkındaki ilk teorilerin çoğu genetiğin rolüne vurgu yapıyordu. </st><st c="4000">Bu savlara göre, bazı insanlar doğuştan dayanıklılık sahibidir. </st><st c="4064">Bu görüşte elbette bir hakikat payı var ama dayanıklılığın—ister çocuklarda, ister toplama kamplarında hayatta kalmayı başarmış kimselerde ya da isterse iflasın eşiğinden dönen şirketlerde olsun—öğrenilebilecek bir şey olduğunu gösteren ampirik kanıtlar gittikçe çoğalıyor. </st><st c="4338">Örneğin Boston’daki Harvard Tıp Okulunun Yetişkin Gelişmesini İnceleme Merkezinin müdürü George Vaillant, 60 yıllık bir dönem boyunca izlenen çeşitli gruplar içinde bazı insanların yaşamları süresince diğerlerine kıyasla belirgin bir biçimde daha fazla dayanıklılık kazandıklarını gözlemektedir. </st><st c="4634">Diğer psikologlar da, dayanıklılıktan yoksun insanların dayanıklılık kazanmalarının—o konuda yarışa daha ileriden başlayanlara kıyasla—daha kolay olduğunu iddia ediyorlar.</st></p>
			<p><st c="4805">Araştırmalarım sırasında karşılaştığım dayanıklılık teorilerinin çoğunun akla epey uygun olduklarını gördüm. </st><st c="4915">Ama aynı zamanda, bütün bu teorilerin üç konuda çakıştıklarını da gözledim. </st><st c="4991">Bu teorilere göre, dayanıklılık sahibi insanların üç özelliği vardır: gerçekliği kabullenme kararlılığı; yaşamın anlamlı olduğuna dair çoğu zaman sağlam değerlere dayalı derin bir inanç; ve gizemli bir doğaçlama yeteneği. </st><st c="5213">Bu niteliklerden bir veya ikisine sahip olduğunuzda zorlukların içinden sıyrılıp çıkmanız mümkündür ama gerçek bir dayanıklılık ancak, eğer bu üç niteliğin üçüne de sahipseniz mümkündür. </st><st c="5400">Bu üç özellik dayanıklı örgütler için de geçerlidir. </st><st c="5453">Bu özellikleri sırasıyla, tek tek ele alalım.</st></p>
			<h2><span><st c="5498">Gerçeklikle Yüzleşme</st></span></h2>
			<p><st c="5519">Dayanıklılık konusunda yaygın inançlardan biri de, bunun iyimser bir karakterin ürünü olduğudur. </st><st c="5617">Bu doğrudur, yeter ki böyle bir iyimserlik gerçeklik duygusunu çarpıtmıyor olsun. </st><st c="5699">Olağanüstü elverişsiz durumlarda, pembe düşler felaketten başka bir şey getirmez. </st><st c="5781">Benim dikkatimi bu noktaya büyük bir içtenlikle çeken kişi, şirketlerin kendilerini sıradanlıktan nasıl kurtardıkları konusunu ele alan </st><span><st c="5917">Good to Great </st></span><st c="5931">adlı kitabını yazarken meselenin bu yönünü şans eseri keşfeden yönetim araştırmacısı ve yazarı Jim Collins oldu. </st><st c="6044">Collins’in dayanıklı şirketlerin iyimser insanlarla dolu olduğuna dair (tamamıyla yanlış) bir inancı vardı. </st><st c="6152">Bu fikrini sekiz yıl boyunca Vietkong tarafından esir tutulup işkence edilen Amiral Jim Stockdale’le sınamış.</st></p>
			<p><st c="6261">Collins bu olayı şöyle anımsıyor: “Stockdale’e, ‘Kamplardan sağ çıkmayı kimler başaramadı’ diye sordum. </st><st c="6366">‘Çok basit: iyimserler’ diye yanıtladı. </st><st c="6406">‘Noel’de oradan kurtulacağımızı söyleyenler onlardı. </st><st c="6459">Olmayınca Paskalya’da, olmayınca 4 Temmuz’da, olmayınca Şükran Günü’nde, o da olmayınca bu kez yine Noel’de çıkacağımızı söyleyenler onlardı.’ Bu sözlerinin ardından Stockdale bana dönüp şöyle dedi: ‘Biliyor musun, bana kalırsa, hepsi de hayal kırıklığına uğradıkları için öldüler.’”</st></p>
			<p><st c="6742">Collins iş dünyasında da, incelediği bütün başarılı şirketlerin yöneticilerinde aynı uyanıklığı görmüş. </st><st c="6847">Dayanıklılık sahibi insanların, tıpkı Stockdale gibi, gerçekliğin hayatta kalabilmek bakımından önem taşıyan yönleri konusunda ayakları yere basan görüşleri vardır. </st><st c="7012">Bu, iyimserliğe hiç yer olmadığı anlamına gelmez: Örneğin morali bozulmuş bir satış ekibinin durumunu tersine çevirmekte, bir olasılık duygusu yaratmanın çok güçlü bir etkisi olabilir. </st><st c="7197">Ama daha büyük meydan okumalarla karşı karşıya gelindiğinde, soğukkanlı, neredeyse kötümser bir gerçeklik duygusu çok daha önemlidir.</st></p>
			<p><st c="7330">Belki de kendinize şunu sormaktasınızdır: “İçinde bulunduğum durumun gerçekliğini olduğu gibi anlıyor ve kabulleniyor muyum? </st><st c="7456">Aynı şeyi örgütüm de yapıyor mu?” Araştırmalar özellikle, çoğu insanın içinde bulunduğu durumla başa çıkabilme mekanizması olarak inkâra başvurduğunu göstermektedir; o nedenle, bunlar çok yerinde sorular. </st><st c="7661">Gerçeklikle yüzleşme ama gerçekten yüzleşme, çok zor bir iştir. </st><st c="7725">Nitekim, tatsız ve çoğu zaman da duygusal bakımdan acı verici olabilir. </st><st c="7797">Gerçeklikle yüzleşmenin ne demek olduğunu, örgütsel dayanıklılığa ilişkin aşağıdaki öyküde görelim.</st></p>
			<p><st c="7896">11 Eylül 2001 öncesinde, ünlü yatırım bankası Morgan Stanley Dünya Ticaret Merkezinin en büyük kiracısıydı. </st><st c="8005">Şirketin güney kulenin 74. </st><st c="8032">katıyla 43. </st><st c="8044">katı arasında kalan 22 kattaki ofislerinde 2700 kadar çalışanı vardı. </st><st c="8114">O korkunç 11 Eylül günü, saat 8:46’da birinci uçak kuzey kuleye çarptığında, Morgan Stanley olaydan bir dakika sonra, yani saat 8:47’de binayı boşaltmaya başladı. </st><st c="8277">İkinci uçak 15 dakika sonra güney kuleye çarptığında, Morgan Stanley’in ofisleri büyük ölçüde boşaltılmıştı. </st><st c="8386">Çarpmanın neredeyse doğrudan hedefi olduğu halde, şirket sadece yedi çalışanını kaybetmişti.</st></p>
			<p><st c="8478">Örgüt ikinci kulede bulunduğu için elbette çok şanslıydı. </st><st c="8537">Ofisleri birinci saldırının hedefi olan Cantor Fitzgerald’ın ise çalışanlarını kurtarmak için yapabileceği hiçbir şey yoktu. </st><st c="8662">Ama yine de Morgan Stanley’e bu şansını değerlendirme imkânını veren şey, şirketin ayakları yere basan gerçekçiliğiydi. </st><st c="8782">Dünya Ticaret Merkezi’ne 1993 yılında düzenlenen saldırının hemen ardından şirketin üst yönetimi, ABD’nin ticari gücünün simgesel merkezi olan bir yerde çalışmanın şirketi teröristlerin dikkatine ve olası saldırılarına açık hale getirdiği değerlendirmesini yapmıştı.</st></p>
			<p><st c="9048">Bu ciddi değerlendirme sayesinde, Morgan Stanley mikro düzeyde bir hazırlık programı başlatmıştı. </st><st c="9147">Yangın tatbikatlarını ciddiye alan şirket sayısı çok azdır. </st><st c="9207">Morgan Stanley’de ise, Bireysel Yatırımcı Grubunun güvenliğinden sorumlu başkan yardımcısı Rick Rescorla bu konuya askeri bir disiplin getirmişti. </st><st c="9354">Kendisi de yüksek düzeyde dayanıklılık sahibi, madalyalı bir Vietnam gazisi olan Rescorla, insanların bir felaket durumunda ne yapılacağı konusunda eğitimli olmasını güvence altına almıştı. </st><st c="9544">Felaket 11 Eylül günü kapıya dayandığında, bazı bina sorumluları insanlara her şeyin yolunda olduğunu söyleyip dururlarken, Rescorla bir megafonla Morgan Stanley çalışanlarına sakin olmalarını ve eğitimini aldıkları şeyleri yerine getirmelerini söylüyordu. </st><st c="9801">Son aylarda yaşam öyküsü geniş şekilde ele alınmış olan Rescorla’nın kendisi ne yazık ki binadan kurtulamayan yedi kişiden biri olmuştu.</st></p>
			<p><st c="9937">Şirketin başkanı ve baş operasyon sorumlusu (BOS) Robert G. </st><st c="9998">Scott, “Neredeyse her şeyin teknolojiye dayalı olduğu finans hizmeti sektöründeyseniz, acil durum planlaması işinizin önemli bir parçasıdır” diyor. </st><st c="10146">Oysa Morgan Stanley en katı gerçeklere bile hazırlıklıydı. </st><st c="10205">Şirketin mekânlarının çalışamaz hale gelmesi durumunda çalışanların bir araya gelip işi yürütmeye devam edebilecekleri sadece bir değil, tam üç acil durum binası vardı. </st><st c="10374">Scott’un kendisi de, “10 Eylül günü, birden çok yedek binaya sahip olmanın anlaşılmaz bir israf gibi göründüğünü” teslim ediyor. </st><st c="10503">“Ama 12 Eylül günü, bunlar gözümüze bir deha ürünü gibi göründüler.”</st></p>
			<p><st c="10571">Belki deha ürünüydü belki değildi; ama asıl dayanıklılık ürünü olduğundan kuşku yok. </st><st c="10657">Mesele şudur: Gerçeklikle gözümüzü kırpmadan yüzleştiğimizde, kendimizi olağanüstü büyük zorluklara dayanacak ve ayakta kalabilecek şekillerde davranmaya hazırlarız. </st><st c="10823">Kendimizi gerçek karşısında ayakta kalabilecek şekilde yetiştiririz.</st></p>
			<h2><span><st c="10891">Anlam Arayışı</st></span></h2>
			<p><st c="10905">Gerçekliği görme yeteneği, dayanıklılığın ikinci tuğlasıyla, yani dehşet anlarını anlamlandırma yeteneğiyle yakından ilişkilidir. </st><st c="11036">Sıkıştıklarında ellerini havaya kaldırıp “Böyle bir şey benim başıma nasıl gelebilir” diye haykıran insanları hepimiz biliriz. </st><st c="11163">Bu insanlar kendilerini kurban olarak gördüklerinden, yaşadıkları zorluklardan hiç ders almazlar. </st><st c="11261">Oysa dayanıklı insanlar, başlarına gelenleri kendileri ve başkaları için anlamlandırabilmek amacıyla bazı kurgular geliştirirler. </st></p>
			<p><st c="11391">Teşhis konulamamış bir bozukluk yüzünden on yıldır nüksedip duran psikozlardan rahatsız olan, adına Jackie Oiseaux diyeceğim bir arkadaşım vardı. </st><st c="11537">Bugün bu arkadaşımın, ülkenin en büyük yayın şirketlerinden birinde önemli bir görevi ve bir ailesi var, aynı zamanda kilise cemaatinin önde gelen bir mensubu. </st><st c="11697">İnsanlar ona yaşadığı o krizlerden çıkıp kendisini nasıl toparladığını sorduğunda, elleriyle saçlarını sıvazlayıp şöyle der: “İnsanlar bazen ‘Niye ben’ diye sorarlar. </st><st c="11864">Bense hep, ‘Niye ben </st><span><st c="11885">olmayayım </st></span><st c="11895">ki’ dedim. </st><st c="11906">Doğru, hastalığım sırasında çok şey yitirdim ama bunun yanında çok şey de—en çaresiz anlarımda yanımda olan ve yaşamıma sonsuza dek anlam katan dostlar da—kazandım.”</st></p>
			<p><st c="12071">Çoğu araştırmacı bu anlamlandırma dinamiğinin, dayanıklılık sahibi insanların o anın zorluklarından daha doyumlu, daha iyi inşa edilmiş bir geleceğe doğru uzanan bir köprü kurma biçimi olduğu konusunda görüş birliği içindeler. </st><st c="12299">Bu köprüler, içinde bulunulan anın ağırlığını yok ederek, o anı—daha iyi bir sözcük bulamadığımız için şöyle diyelim—daha baş edilebilir hale getirmektedir. </st><st c="12456">Bu anlayışı Auschwitz’den sağ kurtulmayı başarmış olan, Avusturyalı psikiyatr Viktor E. </st><st c="12544">Frankl geliştirmiştir. </st><st c="12567">Frankl, insanı çaresiz bırakan acıların ortasında, “anlam terapisini” icat etmiştir—bireylerin yaşamlarına anlam kazandırıcı kararlar almasına yardımcı olan insancıl bir terapi tekniği.</st></p>
			<p><span><st c="12752">İnsanın Anlam Arayışı</st></span><st c="12774"> adlı kitabında Frankl, kampta anlam terapisini geliştirdiği o kritik anı anlatır. </st><st c="12857">Bir gün çalışmaya giderken, son sigarasını bir kalıp sabunla takas edip etmemeyi düşünmektedir. </st><st c="12953">Özellikle sadist biri olduğunu bildiği yeni ustabaşıyla nasıl çalışabileceği konusunda endişelidir. </st><st c="13053">Birdenbire, tiksintiyle, yaşamının ne kadar önemsiz ve anlamsız bir hale geldiğini düşünür. </st><st c="13145">Hayatta kalabilmek için kendisine bir amaç edinmesi gerektiğini fark eder. </st><st c="13220">Bunu da, savaştan sonra, neler yaşadığını başkalarına anlatmak amacıyla toplama kampının psikolojisi üzerine konferanslar verdiğini hayal ederek başarır. </st><st c="13374">Sağ kalabileceğinden emin olmamakla birlikte, kendisi için birtakım somut hedefler koyar. </st><st c="13464">Bunu yapmakla, o anın acılarının üzerine çıkmayı başarır. </st><st c="13522">Kitabında dediği gibi, “Umutsuz bir durum içinde olduğumuzda, değiştirilemeyecek bir kaderle yüz yüze geldiğimizde bile, yaşamda bir anlam bulabileceğimizi asla unutmamalıyız.” </st></p>
			<p><st c="13699">Frankl’ın teorisi iş yaşamındaki dayanıklılık eğitiminin önemli bir kısmının temellerini oluşturmaktadır. </st><st c="13805">İş dünyası insanlarının onun yapıtına sık sık atıfta bulunmaları dikkatimi çekmiştir. </st><st c="13891">Kaliforniya Üniversitesi psikoloji profesörü ve Newport Beach’deki (Kaliforniya) Dayanıklılık Enstitüsü müdürü Salvatore R. </st><st c="14015">Maddi, “Dayanıklılık eğitimi bizim için, günlük yaşamlarına anlam kazandırma konusunda insanlara yardımcı olmanın bir yoludur” diyor. </st><st c="14149">“İnsanlar dayanıklılık eğitiminin gücünü fark edince, çoğu zaman, ‘Doktor, psikoterapi dedikleri bu mu’ diye soruyorlar. </st><st c="14270">Oysa psikoterapi yaşamları ciddi şekilde parçalanmış ve onarılmaya ihtiyaç duyan insanlar içindir. </st><st c="14369">Biz ise kendi çalışmamızı, insanlara yaşam becerilerinin ve tutumların öğretilmesi olarak görüyoruz. </st><st c="14470">Belki de bunların evde öğretilmesi gerekiyordur, belki de okulda öğretilmesi gerekiyordur, ama öğretilmiyor. </st><st c="14579">O yüzden biz de bunu iş yaşamında gerçekleştirme durumunda kalıyoruz.”</st></p>
			<p><st c="14649">Bununla birlikte, dayanıklılık eğitimcilerinin karşı karşıya kaldıkları meydan okuma çoğu zaman zannedildiğinden çok daha zordur. </st><st c="14780">Anlam, ele avuca gelmeyen bir şey olabilir; onu bir kez bulmanız, onu elde tutabileceğiniz veya tekrar bulabileceğiniz anlamına gelmez. </st><st c="14916">Nazilere karşı savaştan, Gulag kamplarındaki hapishane yaşamından ve kanserden kurtulan Aleksandr Soljenitzin’i düşünsenize. </st><st c="15041">Huzurlu, güvenli Vermont’ta, bir çiftlikte yaşamaya başlayınca, “çocuksu Batı”ya dayanamadı. </st><st c="15134">Batı’nın yıkıcı ve sorumsuz saydığı özgürlüğünde gerçek bir anlam bulamadı. </st><st c="15210">Eleştirmenlerinden rahatsız olan Soljenitzin, kapısı kilitli bir tahta perde arkasındaki çiftlik evine çekilip insan içine nadiren çıkar oldu. </st><st c="15353">1994’te, acılı bir adam olarak Rusya’ya geri döndü.</st></p>
			<p><st c="15404">İnsanın kendi ortamında anlam bulması dayanıklılığın bu kadar önemli bir bileşeni olunca, başarılı örgütlerin ve insanların güçlü değer sistemlerine sahip olmaları kimseyi şaşırtmamalı. </st><st c="15591">Güçlü değerler ortama anlam katar, çünkü olayları yorumlama ve biçimlendirme imkânları yaratır. </st><st c="15687">Bugünlerde değerleri alaya almak her ne kadar modaysa da, dünyanın en dayanıklı örgütünün 2000 yılı aşkın bir süredir savaşlara, çürümeye ve bölünmeye rağmen ayakta kalmayı başarmış Katolik Kilisesi olması asla bir rastlantı değildir; bunu büyük ölçüde, değişmez bir değerler kümesine sahip olmasına borçludur. </st><st c="15998">Ayakta kalmayı başarmış şirketlerin de, salt para kazanmanın ötesine geçen amaçlara sahip olmalarını sağlayan, kendilerine özgü akideleri vardır. </st><st c="16144">Birçok şirketin sahip olduğu değerler sistemini dinsel terimlerle tanımlaması çarpıcıdır. </st><st c="16234">Örneğin ilaç devi Johnson&amp;Johnson, şirkete yeni giren bütün çalışanlara yönlendirme olarak verdiği belgede yer alan değerler sistemine “Amentü” demektedir. </st><st c="16390">Kargo şirketi UPS sürekli olarak, sahip olduğu Kutsal Amaç’tan söz etmektedir.</st></p>
			<p><st c="16468">Dayanıklı şirketlerin değerler sistemi yıllar boyunca pek az değişikliğe uğrar ve zor zamanlarda destek olarak kullanılır. </st><st c="16592">UPS’nin yönetim kurulu başkanı ve CEO’su Mike Eskew, Kutsal Amaç’ın 1997’deki grevden sonra şirketin kendisini toparlamasına yardımcı olduğuna inanıyor: “Olağanüstü zor bir dönemdi, aile kavgası gibi bir şey. </st><st c="16801">Herkesin her iki tarafta da yakın dostları vardı, taraf tutmamız çok zordu. </st><st c="16877">Yardımımıza koşan Kutsal Amacımız oldu. </st><st c="16917">İnsanlar hangi tarafta yer almış olurlarsa olsunlar, aynı değerler kümesini paylaşıyorlardı. </st><st c="17010">Bu değerler bizim çekirdeğimizdir, asla değişmez; önemli kararlarımızın çoğunun çerçevesini bunlar çizer. </st><st c="17116">Stratejimiz ve misyonumuz değişebilir ama değerlerimiz asla.”</st></p>
			<p><st c="17177">Ne ki, “amentü”, “değerler” ve “kutsal amaç” gibi dinsel imalar değerlerin fiili içeriğiyle birbirine karıştırılmamalıdır. </st><st c="17301">Şirketler etik bakımdan su götürür değerlere sahip oldukları halde, yine de çok dayanıklı olabilirler. </st><st c="17404">Popülaritesinin hızla düşmesi karşısında etkileyici bir dayanıklılık göstermiş olan Phillip Morris’i ele alalım. </st><st c="17517">Jim Collins’in işaret ettiği gibi, Phillip Morris, paylaşmıyor olsak bile, çok güçlü değerlere sahiptir—örneğin “yetişkin tercihi” değeri. </st><st c="17656">Phillip Morris yöneticilerinin şirketin değerlerine büyük bir inançla bağlı olduklarından hiç kuşku yoktur ve onların besledikleri bu inancın gücü o şirketi diğer tütün şirketlerinin çoğundan ayırmaktadır. </st><st c="17862">Bu bağlamda, dayanıklılığın etik açıdan ne iyi ne de kötü bir şey olduğuna işaret etmekte fayda var. </st><st c="17963">Dayanıklılık, olağanüstü büyük stres ve değişim koşullarında, sağlam durma beceri ve kapasitesinden başka bir şey değildir. </st><st c="18087">Viktor Frankl’ın yazdığı gibi, “Genel olarak söylemek gerekirse, esirler arasından sadece, yıllar boyu bir kamptan ötekine sürüklenip durduktan sonra, var kalabilmek için verdikleri savaşta her türlü vicdani endişelerini yitirmiş olanlar hayatta kalabildiler; bunlar hayatta kalabilmek için—dürüst olsun olmasın, hatta isterse vahşice olsun—her türlü araca başvurmaya hazır olanlardı. </st><st c="18472">Geri dönebilenler olarak şunu gayet iyi biliyoruz: En iyilerimiz geri dönemedi.”</st></p>
			<p><st c="18552">Örgütsel dayanıklılık bakımından—ister olumlu olsun, ister olumsuz—değerler, ücret bordrosunda dayanıklı insanlar bulunmasından fiilen daha önemlidir. </st><st c="18704">Eğer dayanıklılık sahibi işçiler gerçekliği farklı farklı yorumluyorlarsa, bunların aldıkları kararlar ve yaptıkları şeyler pekâlâ birbiriyle çelişebilir ve bu da, örgütün ayakta kalabilmesini kuşkulu hale getirebilir. </st><st c="18923">Üstelik bir örgütün zayıflığı gözle görülür bir hal alınca, yüksek dayanıklılığa sahip bireylerin kendi varlıklarını tehlikeye sokmaktansa, örgütü tehlikeye atma olasılıkları daha fazladır.</st></p>
			<h2><span><st c="19112">Ayinleştirilmiş Yaratıcılık </st></span></h2>
			<p><st c="19141">Dayanıklılığın üçüncü tuğlası, elde ne varsa onunla bir şeyler yapma yeteneğidir. </st><st c="19223">Psikologlar bu beceriye, Fransız antropolog Claude Levi-Strauss’u izleyerek, brikolaj (</st><span><st c="19310">bricolage</st></span><st c="19320">) diyorlar.</st><sup><st c="19332">1</st></sup><st c="19334"> Levi-Strauss şöyle diyor: “Fransızca’da eski anlamıyla </st><span><st c="19390">bricoler </st></span><st c="19399">fiili hep, bir tür dışsal harekete, çarpıp geri gelen bir topa, yolundan sapan bir köpeğe ya da bir engelin etrafından dolanmak için gitmekte olduğu düz yoldan ayrılıveren bir ata atıfta kullanılmıştır.”</st></p>
			<p><st c="19602">Modern anlamıyla brikolaj bir tür buluşçuluk, doğru dürüst veya amaca uygun alet veya malzemeler olmadan bir soruna doğaçlama yoluyla çözüm getirme yeteneği olarak tanımlanabilir. </st><st c="19783">Brikolajcılar durmadan bir şeyler tamir etmekle uğraşırlar—ya ev eşyalarından radyo imal ederler ya da arabalarını onarırlar. </st><st c="19909">Nesneleri alışılmadık biçimlerde kullanarak, ellerinde ne varsa onunla bir şeyler yaratırlar. </st><st c="20003">Örneğin toplama kamplarında, dayanıklılık sahibi mahkûmlar, buldukları her sicim veya tel parçasını cebe atmayı öğrenmişlerdi. </st><st c="20130">O sicim veya tel parçası daha sonra bir işe yarayabilirdi—diyelim, ayakkabı tamir etmeye yarayabilirdi ki, böyle bir şey donma tehlikesi durumunda, ölüm kalım meselesi kadar büyük bir önem kazanabilirdi.</st></p>
			<p><st c="20333">Kurulu düzen bozuldu mu, diğer insanlar apışıp kalırken, brikolajcılar kafa göz yara yara, ortaya çıkabilecek fırsatları hayal etmeye çalışırlar. </st><st c="20480">Adlarına Paul Shields ve Mike Andrews diyeceğim iki arkadaşım var. </st><st c="20547">Bunlar üniversite yılları boyunca oda arkadaşlığı yaptılar. </st><st c="20607">Mezun olduktan sonra okullara, şirketlere ve danışmanlık firmalarına eğitim malzemeleri satan ortak bir iş kurmaları kimseyi şaşırtmadı. </st><st c="20744">Bu şirket başlangıçta, her iki kurucusunu da dolar milyoneri yapacak şekilde büyük bir başarı gösterdi. </st><st c="20848">Ama 1990’lı yılların başındaki durgunluğun şirket üzerindeki etkisi epey ağır oldu, çekirdek müşterilerin birçoğu uzaklaştı. </st><st c="20973">Aynı sırada, Paul eşinden boşandı ve çalışmasına imkân vermeyecek kadar ciddi bir depresyona girdi. </st><st c="21073">Mike, Paul’a hissesini satın almayı teklif etti ama Paul onu şirketi elinden almaya çalışmakla suçlayarak dava etti. </st><st c="21190">Bu noktada, yeterince dayanıklı olmayan biri işi bırakıp giderdi. </st><st c="21256">Ama bu Mike’ın yapacağı bir şey değildi. </st><st c="21297">Dava sürerken, şirketi elinden geldiği kadar yürüttü—durmadan çeşitli denemelere girişti ve sonunda işlerliğe sahip bir model buldu: Rus ve Çin şirketlerine İngilizce eğitim materyalleri satacak bir ortak girişim kurmak. </st><st c="21518">Daha sonra müşteriler için bülten çıkaran ayrı bir iş kurdu. </st><st c="21579">Öyle bir zaman geldi ki, rakipleri için video senaryoları bile yazmaya başladı. </st><st c="21659">Mike, bütün bu brikolajlar sayesinde, dava kendi lehine sonuçlandığında başlangıçtakinden çok daha sağlam, tamamıyla farklı bir şirketin sahibi haline gelmişti.</st></p>
			<p><st c="21819">Brikolaj daha üst bir düzeyde de uygulanabilir. </st><st c="21868">1965 Fizik Nobel Ödülünün sahibi Richard Feynman, benim entelektüel brikolaj olarak görmek istediğim bir şeyin örneğini yaratmıştır. </st><st c="22001">Feynman sırf merakından, kasa şifrelerini kırma ustası haline geldi—sadece kasa şifrelerini kırmanın mekaniği üzerinde çalışarak değil, aynı zamanda kasa kullanan ve kasa kilitlerinin şifrelerini düzenleyen insanların psikolojik iç görülerini de bir araya getirerek. </st><st c="22268">Örneğin, Los Alamos’taki kasaların birçoğunun şifresini kırabildi, çünkü teorik fizikçilerin kilit şifrelerini tasarlarken akılda tutamayabilecekleri rastlantısal kodlar yerine, matematiksel anlamı olabilecek ardışıklıklar kullanabileceklerini tahmin etti. </st><st c="22525">Sonuçta, atom bombasının bütün sırlarını saklayan üç kasanın şifrelerinin hepsinde de aynı matematiksel sabitin—ilk altı rakamı 2,71828 olan </st><span><st c="22666">e</st></span><st c="22667"> sabitinin—kullanıldığı ortaya çıktı. </st></p>
			<p><st c="22705">Dayanıklı örgütler, hepsi de elbet birer Richard Feynman olmamakla birlikte, brikolajcılarla doludur. </st><st c="22807">Nitekim ayakta kalmayı başaran şirketler doğaçlamayı bir çekirdek beceri saymaktadır. </st><st c="22893">Şoförlerine ellerindeki paketleri zamanında teslim edebilmeleri için ne gerekiyorsa onu yapma yetkisini veren UPS’yi ele alalım. </st><st c="23022">Şirket CEO’su Eskew bu konuda şöyle diyor: “Çalışanlarımıza işlerini yapmalarını söyleriz. </st><st c="23113">Eğer bu doğaçlama yapmalarını gerektiriyorsa, doğaçlama yaparlar. </st><st c="23179">Öyle olmasaydı, her gün yaptığımız işlerin hiçbirini yapamaz hale gelirdik. </st><st c="23255">Ne gibi aksaklıkların ortaya çıkabileceğini şöyle bir aklınıza getirsenize: trafik ışıklarının arızalanması, lastik patlaması, köprüyü sel alması. </st><st c="23402">Bu gece Louisville’de kar fırtınası çıkacak olsa, bir grup insan oturup bu sorunu nasıl çözeceklerini görüşürler. </st><st c="23516">Böyle yapmalarını onlara söyleyen kimse yoktur. </st><st c="23564">Bir araya gelirler, çünkü böyle yapmak bizim geleneğimizdir.”</st></p>
			<p><st c="23625">Böyle bir geleneğe sahip olmak demek, 1992’de Andrew Kasırgası milyarlarca dolar zarara yol açarak güneydoğu Florida’nın altını üstüne getirdiğinin ertesi günü, şirketin elindeki paketleri o bölgedeki sahiplerine her şeye rağmen ulaştırması anlamına geliyordu. </st><st c="23887">Birçok insan evleri yok olduğu için otomobillerinde yaşıyordu, ama UPS’nin şoför ve yöneticileri kavşak durumundaki bir yerde paketleri tasnif ederek otomobillerine sığınmış sahiplerine teslim edebildiler. </st><st c="24093">Böyle bir felaket sonrasında bile şirketi işler halde tutabilen şey, büyük ölçüde UPS’nin doğaçlama yeteneğiydi. </st><st c="24206">Üstelik şirketin işini yapmayı sürdürmesi diğer insanlara da, o kaos ortamında bir amaç veya anlam duygusu kazandırdı.</st></p>
			<p><st c="24324">Ne ki, UPS’nin uyguladığı türden doğaçlama, dizginsiz yaratıcılıktan çok farklı bir şeydir. </st><st c="24417">Nitekim, tıpkı ordu gibi UPS de, kural ve düzenlemelere göre yaşar. </st><st c="24485">Eskew’in dediği gibi, “Şoförler anahtarlarını hep aynı yere koyarlar. </st><st c="24555">Kapılarını aynı şekilde kaparlar. </st><st c="24589">Üniformalarını aynı şekilde giyerler. </st><st c="24627">Biz bir kesinlikler şirketiyiz.” Eskew, boğucu görünse bile, şirketin Andrew Kasırgasının hemen ardından kendisini toparlamasını sağlayan şeyin UPS’nin bu kuralları olduğuna inanıyor, zira insanlara yaptıkları işe devam etmeleri için gerekli bir iki tadilat üzerinde odaklanma imkânını veren şey bu kurallar olmuştur.</st></p>
			<p><st c="24944">Michigan Üniversitesinin Ann Arbor’daki İş İdaresi Okulunda örgütsel davranış profesörü ve örgütsel psikoloji konusunda büyük saygınlığa sahip bir düşünür olan Karl E. </st><st c="25113">Weick de, tıpkı Eskew gibi düşünüyor: “İnsanların baskı altında kaldıklarında, en alışkın oldukları tepki verme biçimlerine geri döndüklerini gösteren epey bir kanıt var. </st><st c="25284">Yaşamı tehlikeye sokacak nitelikte bir baskı karşısında insanlardan yapmalarını hiç beklemediğimiz bir şey varsa, o da yaratıcılıktır.” Bir başka deyişle, bazı şirketleri sanki daha az yaratıcıymış gibi gösteren kural ve düzenlemeler aslında onlara gerçek felaket anlarında, daha büyük bir dayanıklılık kazandırıyor olabilir.</st></p>
			<p><st c="25609">—————</st></p>
			<p><st c="25615">Yukarıda kendisinden söz ettiğim usta haberci Claus Schmidt beş yıl kadar önce öldü; ama yaşıyor olsaydı bile, dayanıklılığı konusunda onunla mülakat yapar mıydım bilemiyorum. </st><st c="25792">Kendisine şu soruları sormak biraz garip olurdu diye düşünüyorum: “Claus, gerçeklikle gerçekten yüzleştin mi? </st><st c="25902">Karşılaştığın zorlukları anlamlandırdın mı? </st><st c="25946">Yaşadığın her mesleki ve kişisel felaketten sonra kendini doğaçlama yöntemiyle mi toparladın?” Bu sorulara yanıt veremeyebilirdi. </st><st c="26076">Benim deneyimime göre, dayanıklılık sahibi insanlar kendilerini çoğunlukla böyle tanımlamazlar. </st><st c="26172">Ayakta kalabilme öykülerine omuz silkip o durumları tesadüflere bağlarlar.</st></p>
			<p><st c="26246">Var kalmakla talih arasında elbette epey bir ilinti vardır. </st><st c="26307">Morgan Stanley’in ofislerinin güney kulede bulunması ve acil durum tatbikatlarını o sayede hayata geçirebilmesi bir şanstı. </st><st c="26431">Ama şanslı olmakla dayanıklı olmak aynı şey değildir. </st><st c="26485">Dayanıklılık, bir insanın zihnine ve ruhuna derinden işlemiş bir reflekstir, dünyayla yüzleşme ve onu anlama tarzıdır. </st><st c="26604">Dayanıklılık sahibi insanlar ve şirketler gerçeklikle yüzleşirken bunu büyük bir kararlılıkla yaparlar, çaresizlik içinde ağlaşıp durmak yerine, zorluklara anlam kazandırırlar ve yoktan çözüm üretirler. </st><st c="26807">Başkaları bunu yapamaz. </st><st c="26831">Dayanıklılığın hiçbir zaman tam olarak anlayamayacağımız doğası işte budur.</st></p>
			<p><span><st c="26906">İlk olarak Mayıs 2002 sayısında yayınlanmıştır.</st></span></p>
			<p><span><st c="26954">Not</st></span></p>
			<p><st c="26958">1. </st><st c="26962">Örneğin bak. </st><st c="26975">Karl E. </st><st c="26983">Weick, “The Collapse of Sense-making in Organizations: The Mann Gulch Disaster”, Administrative Science Quarterly, Aralık 1993.</st></p>
		</div>
	<div id="charCountTotal" value="27110"></div></body>
</html>
