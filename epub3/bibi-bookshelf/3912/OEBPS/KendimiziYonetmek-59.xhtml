<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-59</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-59" lang="tr-TR" xml:lang="tr-TR">
		<div>
			<h2><span><st c="0">Kazançlı Çıkan Kötü Şefler</st></span></h2>
			<p><st c="27">Herkesin tanıdığı, duygusal zekânın tam zıddı olan ne varsa hepsinin sembolü olan, ama buna rağmen, büyük başarılar elde eden kaba ve baskıcı bir CEO vardır. </st><st c="186">Bir liderin ruh hali bu kadar önemliyse, o zaman bu tür yöneticileri nasıl açıklayacağız?</st></p>
			<p><st c="275">Önce, bunlara biraz daha yakından bakalım. </st><st c="319">Belli bir yönetici sırf ortalıkta daha çok görünüyor diye, şirketi fiilen yöneten kendisi olmayabilir. </st><st c="422">Bir holdinge liderlik yapan bir CEO’nun ardında hiç de öyle sözü edilmeye değer bir izleyiciler topluluğu bulunmayabilir; insanlara fiilen önderlik edip kârlılığı belirleyenler onun bölüm şefleridir.</st></p>
			<p><st c="621">İkincisi, bazen bu tür bir lider, can yakıcı davranışlarını dengeleyen güçlü yanlara sahiptir ama ekonomi basınının dikkatini pek çekmez. </st><st c="760">Jack Welch, GE’deki ilk günlerinde, şirketin durumunu köklü bir şekilde tersine çevirme işine giriştiğinde, demir yumruk gibiydi. </st><st c="890">O sırada ve o durumda, Welch’in firmasında, yukarıdan aşağı bir tarz uygulanması daha uygun düşüyordu. </st><st c="993">Basına pek yansımayan şey, Welch’in daha sonraları daha duygusal zekâ ürünü bir liderlik tarzını tutturabilmeyi nasıl başardığı oldu—özellikle şirket için yeni bir vizyon formüle edip insanları bunun için seferber ettiğinde.</st></p>
			<p><st c="1217">Bu uyarıcı örnekleri bir yana bırakıp liderlik konusundaki kaba saba yaklaşımlarına rağmen parlak sonuçlar elde eder gibi görünen meşum şirket liderlerine dönelim. </st><st c="1382">Kuşkucular, teorik olarak şirketine zarar vermesi gerektiği halde, acımasızlığıyla durumu pekâlâ idare eden lider örneği olarak Bill Gates’i gösteriyorlar.</st></p>
			<p><st c="1537">Oysa belirli durumlarda belirli liderlik tarzlarının etkinliğini gösteren bizim liderlik modelimiz, Gates’in olumsuz olduğu düşünülen davranışlarına farklı bir açıdan bakmamızı sağlıyor. </st><st c="1725">Gates, özenle seçilmiş yetenekli ve motivasyon sahibi insanlarla dolu bir örgütün başarıya kilitlenmiş liderinin kusursuz bir örneğidir. </st><st c="1862">Eğer çalışanlar yetkinse, motivasyon sahibiyse ve pek az yönlendirme gerektiriyorsa—Microsoft’un tasarımcılarının hepsi bu özelliklere sahiptir—Gates’in, çalışanlarını eski performanslarını belirgin bir biçimde aşmaya zorlayan, o acımasız gibi görünen liderlik tarzı pekâlâ etkili olabilir.</st></p>
			<p><st c="2152">Kısacası, herhangi bir kuşkucunun, “kaba ve katı” bir liderin kötü davranışlarına rağmen başarılı sonuçlar elde etmesini örnek göstererek, ruh halleriyle yöneten liderlerin önemine karşı çıkması çok kolaydır. </st><st c="2362">Biz burada, bu kuralın elbette istisnaları olabileceğini ve bazı belirli şirket örneklerinde, kaba ve sert görünen bir amirin pekâlâ dalga boyunu tutturabileceğini belirtmekle yetineceğiz. </st><st c="2551">Ama genellikle liderler kendilerine çeki düzen vermek zorundadır, yoksa ruh halleri ve eylemleri eninde sonunda onları yakalayacaktır.</st></p>
		</div>
	<div id="charCountTotal" value="2685"></div></body>
</html>
