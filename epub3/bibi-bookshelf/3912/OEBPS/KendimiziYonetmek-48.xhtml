<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-48</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-48" lang="tr-TR" xml:lang="tr-TR">
		<div>
			<p><span><st c="0">Sonuç merkezli miyim?</st></span></p>
			<p><st c="21">Genellikle konfor merkezliyizdir. </st><st c="56">Nasıl yapılacağını bildiğimiz şeyleri yapmayı sürdürmeye çalışırız. </st><st c="124">Yeni sonuçlar kovaladığımızı düşünebiliriz. </st><st c="168">Fakat onları başarmamız bizim konfor alanımızı terk etmemizi gerektiriyorsa, kurnaz bir şekilde, hatta bilinçsizce bunu yapmaktan kaçınmanın yollarını buluruz. </st><st c="328">Tipik olarak iddialı sonuçları savunur ama çalışmamızın tasarımını azami idari rahatlık sağlayacak şekilde yaparız ve bu da çatışmalardan kaçınmamızı sağlamakla birlikte, çoğu zaman zaten var olanın yeniden üretilmesiyle sonuçlanır. </st><st c="561">Sık sık, ötekiler bu yanılgıyı gidermek için kendi aralarında gizlice anlaşırlar. </st><st c="643">Konfor merkezli olmak ikiyüzlülüktür, kendini aldatmadır ve normal bir şeydir. </st></p>
			<p><st c="722">Arzuladığımız sonucu açıklığa kavuşturmak yaşamlarımızı yeniden düzenlemeyi gerektirir. </st><st c="810">Bir problemden uzaklaşmak yerine daha önce var olmayan bir olanağa yöneliriz. </st><st c="888">Daha ön alıcı, amaçlı, iyimser, kararlı ve sebatkâr oluruz. </st><st c="948">Ayrıca daha enerjik olma eğiliminde oluruz ve başkaları üzerindeki etkimiz onları daha enerjik kılar. </st></p>
			<p><st c="1050">John’a olanlara bakın. </st><st c="1073">Kendisiyle ilk konuştuğumda stratejisini özetlerken fazla coşkulu değildi. </st><st c="1148">Bu duygu eksikliğini sezerek ona, kendisini elde etmek istediği sonuca ne kadar adadığını görmek için hazırlanmış bir soru sordum: </st></p>
			<p><st c="1279">Çalışanlarına hakikati söylesen ne olur? </st><st c="1320">Diyelim ki, kimsenin senin gerçekten başarılı olmanı  beklemediğini, sadece 18 ay için ve duruma göz  kulak olmak üzere görevlendirildiğini ve görevin  biter bitmez ballı bir terfi sözü verildiğini onlara  söyledin. </st><st c="1532">Ardından onlara o ballı görevden  vazgeçtiğini ve geleceğini oradaki insanların  geleceğiyle birleştirdiğini söyledin. </st><st c="1649">O zaman yeni benimsediğin, şirketin geleceğine ilişkin iyimserlik konumundan, çalışanlarının normal kapasitesini aşan bazı hedefleri önlerine koyabilirsin. </st></p>
			<p><st c="1805">John’un, kendisinin de aynı şeyleri düşünmeye başlamış olduğunu söyleyerek beni yanıtlaması sürpriz oldu. </st><st c="1911">Bir peçete buldu ve hızla üzerine yeni stratejisini ve bunu yürütme planını, ekibi için yeni görevlendirmeleri de içerecek biçimde çizdi. </st><st c="2049">Açık ve ikna ediciydi ve birden enerjiyle dolmuştu. </st></p>
			<p><st c="2101">Burada ne olmuştu? </st><st c="2120">John şirketin başkanıydı, dolayısıyla yetkisi vardı ve diğer iki şirketi de başarılı bir şekilde dönüştürmüştü. </st><st c="2232">Bu, bir değişim liderinin bilgi ve yetkinliğine sahip olduğunun kanıtıydı. </st><st c="2307">Buna rağmen şimdi bir değişim lideri olarak </st><span><st c="2351">başarısızlığa</st></span><st c="2364"> uğruyordu. </st><st c="2376">Bunun sebebi, konfor alanına kaymış olmasıydı. </st><st c="2423">Daha önce başka bir yerde yaptığı ve orada işe yaramış olan şeyleri tekrarlıyordu. </st><st c="2506">Büyük bir lideri—bu örnekte kendisini—taklit ediyordu. </st><st c="2561">Fakat taklit etme, temel liderlik haline girmenin yolu değildir. </st><st c="2626">Eğer, ben John’u kendini gerçek bir vizyona adamamakla suçlamış olsaydım, o buna öfkelenecekti. </st><st c="2722">Gerçeği inkâr edecek ve benimle hararetli bir tartışmaya girecekti. </st><st c="2790">Bütün yapmam gereken, onu hafifçe doğru yöne itmekti. </st><st c="2844">Yaratmak istediği sonucu hayalinde canlandırdığında ve kendini ona adadığında, yeni bir strateji ortaya çıkacak ve kendisi de yeniden enerji kazanacaktı. </st></p>
			<p><st c="2998">Bir de Robert vardı, kendisinin son yönetim kurulu toplantısı olacağını düşündüğü randevuya gittiğinde, sandığının çok ötesinde bir desteğe sahip olduğunu görmüştü. </st><st c="3163">Şaşırtıcı bir şekilde, toplantının sonunda hâlâ görevdeydi. </st><st c="3223">Gene de bu rastlantısal geri dönüş onu işin özünü araştırmaya itti. </st><st c="3291">Robert ne yapmakta olduğuna daha çok dikkat etmeye başladı. </st><st c="3351">Daha çok taktik ve rutin işlere eğilmişti. </st><st c="3394">Liderlik yapmadığına, sadece yönettiğine hükmetti. </st><st c="3445">Bir rol oynuyordu ve liderliği yönetim kurulu başkanına bırakmaktaydı. </st><st c="3516">Bu, o kişinin liderlik yapacak bilgi ve vizyona sahip olmasından değil, konumunun yasal olarak liderlik yapmayı da içermesindendi. </st><st c="3647">“Bir anda kuruluşuma gerçekten liderlik yapmaya karar verdim. </st><st c="3709">Bu sanki yeni bir kişinin ortaya çıkması gibiydi. </st><st c="3759">Karar benimle ilgili değildi. </st><st c="3789">Bunu örgütün iyiliği için yapmak zorundaydım.”</st></p>
			<p><st c="3835">Robert, “gerçekten liderlik yapmaya” karar vererek yaratmak istediği stratejik sonuçları belirlemeye başladı. </st><st c="3946">Bunu yaptıkça konfor alanını giderek terk ettiğini görüyordu—yeni biçimlerde davranıyor ve yeni sonuçlar üretiyordu. </st></p>
			<p><span><st c="4063">İçe yönelik miyim?</st></span></p>
			<p><st c="4081">Normal durumda çatışmadan kaçınmak ve çalışma arkadaşlarımızla bağlantılı kalmak için sosyal baskılara uyum sağlarız. </st><st c="4200">Bununla birlikte sonunda </st><span><st c="4225">daha az</st></span><st c="4232"> bağlantılı hale geldiğimizi hissederiz. </st><st c="4273">Çünkü çatışmadan kaçınmak politik uzlaşmalarla sonuçlanır. </st><st c="4332">Benzersiz oluşumuzu ve dürüstlük anlayışımızı kaybetmeye başlarız. </st><st c="4399">Gündem yavaşça dışsal bir sonuç yaratmaktan politik barışı korumaya doğru kayar. </st><st c="4480">Bu problem yoğunlaştıkça ümidimizi ve enerjimizi yitirmeye başlarız.</st></p>
			<p><st c="4548">Bu kayıp, John’un örneğinde hemen görülebilecek kadar açıktı. </st><st c="4611">O, grubunun parlayan yıldızıydı. </st><st c="4644">Fakat kısmen de olsa gelecekteki ödüle—ballı görev—odaklanmış olduğu için o anda yapması gereken sıkı çalışmaya bütünüyle odaklanmamıştı. </st><st c="4782">Bu yüzden liderlik yaptığı insanlardan yeterli çabayı talep etmemişti. </st><st c="4853">John’un onlardan daha fazlasını istemesi için daha içe yönelik olması gerekiyordu. </st></p>
			<p><span><st c="4936">Öteki odaklı mıyım? </st></span></p>
			<p><st c="4956">İtiraf etmek güç olsa da çoğumuz kendi ihtiyaçlarımızı bütünün ihtiyaçlarının üstünde tutarız. </st><st c="5051">Esasen böyle davranmak sağlıklıdır, çünkü bu var kalma mekanizmasıdır. </st><st c="5122">Fakat kendi çıkarlarımızı kollamamız ilişkilerimizi kontrol eder hale geldiğinde, başkalarının bize olan güvenini azaltmış oluruz. </st><st c="5253">Her ne kadar insanlar isteklerimize uyum sağlayabilseler de artık bizimle olan ilişkilerinden enerji türetemezler. </st><st c="5368">Zamanla, aradığımız sosyal destekten uzaklaşırız.</st></p>
			<p><st c="5417">Daha çok öteki odaklı hale gelmek, kendini ilişkilerde, gruplarda veya örgütlerde ortak yarara adamak demektir —bunun kişisel bir maliyeti olsa bile... </st><st c="5570">John temel liderlik haline geçiş yaptığında kendisini belirsiz bir geleceğe adamıştı. </st><st c="5656">Ona gıpta edilecek bir söz verilmişti. </st><st c="5695">Tüm yapması gereken birkaç ay beklemekti. </st><st c="5737">Yine de mutlu değildi. </st><st c="5760">O yüzden, kendi liderlik değerlerine daha uygun düşen bir yol bulmak için bu fırsatı geri çevirmeyi tercih etti. </st><st c="5873">Vites değiştirmiş ve büyük bir yarar uğruna kişisel güvenliğini feda etmişti.</st></p>
			<p><st c="5950">Robert’in sözlerini hatırlayın: “Karar benimle ilgili değildi. </st><st c="6014">Bunu kuruluşumun iyiliği için yapmak zorundaydım.” Temel liderlik haline geçtikten sonra Robert yönetim kurulu başkanına yeni bir stratejik yön teklif etti ve kurul bunu beğenmezse hiçbir pişmanlık duymadan ayrılacağını söyledi. </st><st c="6243">Stratejinin kendisini kişisel olarak nasıl etkileyeceğini düşünmeden bunun kuruluşun yararına olacağını biliyordu. </st><st c="6358">Robert organizasyonun yararını en tepeye koymuştu. </st><st c="6409">Bir lider böyle yaptığında insanlar bunun farkına varır ve lider saygı ve güven kazanır. </st><st c="6498">Buna karşılık grup üyeleri de ortak yararı öne çıkarmaya eğilimli olur. </st><st c="6570">Bunu yaptıklarında, daha önce olanaksız görünen görevler başarılabilir hale gelir.</st></p>
			<p><span><st c="6652">Dışa açık mıyım?</st></span></p>
			<p><st c="6669">Dış uyaranlara kapalı olmak bize görevimizde kalma gibi bir yarar sağlar. </st><st c="6744">Fakat aynı zamanda değişim ihtiyacına işaret eden sinyalleri ihmal etmemize yol açar. </st><st c="6830">Bu sinyaller aslında bizi kontrolü elden bırakmaya ve riskle yüzleşmeye zorlayacak sinyallerdir. </st><st c="6927">Onları görmezden gelmek bizi korur, fakat aynı zamanda kendimizi kandırmamıza da yol açar. </st><st c="7018">John, işleri iyileştirme kapasitesine sahip olduğunu ta içinden bilmesine rağmen, kötüye giden şirketi için elinden gelen her şeyi yaptığına kendisini inandırmıştı. </st><st c="7183">Robert de kendini kandırmıştı, ta ki kriz çıkana ve yeniden ayağına gelen fırsat ona açılıp hakikati keşfetme imkânı verinceye kadar—kendisine uygun düşen bir rolü oynamaktaydı, oysa bilgisini ve duygusal kapasitesini kullanarak bu rolü aşabilir ve çalışanlarına gerçekten liderlik yapabilirdi. </st></p>
			<p><st c="7478">Dışa açık olup olmadığımızı kendimize sormak, dikkatimizi çevreyi kontrol etmek yerine ondan öğrenmeye kaydırır ve değişim ihtiyacını anlamamıza yardımcı olur. </st><st c="7638">Sonuç olarak iki şey gerçekleşir. </st><st c="7672">Birincisi, daha önce farkına varılmayan ipuçlarına cevap olarak doğaçlama yapmaya zorlanırız. </st><st c="7766">İkincisi, sınama-yanılma yoluyla var kalmak yaratmakta olduğumuz sonuçların doğru bir resmini gerektirdiği için, aktif olarak ve içtenlikle dürüst geribildirim ararız. </st><st c="7934">İnsanlar bu durumda bize daha fazla güvendiklerinden doğru geribildirimde bulunmaya eğilimli olurlar. </st><st c="8036">Çünkü mesajı getireni öldürmekten çok mesajdan öğrenmeyi yeğlediğimizi anlamışlardır. </st><st c="8122">Bir öğrenme ve yetkilendirme çevrimi oluşur. </st><st c="8167">Böylece insanların normalde göremedikleri şeyleri görmemiz ve dönüşüm stratejilerini formüle etmemiz mümkün olur. </st></p>
			<h2><span><st c="8281">Temel İlkeleri Uygulamak</st></span></h2>
			<p><st c="8305">Başkalarına temel liderlik halini öğretirken bu kavramı kendi yaşamıma uygulamaya da çalışıyorum. </st><st c="8404">Michigan Üniversitesi Yönetici Eğitim Merkezinin bir projesinde ekip lideriydim. </st><st c="8485">Merkez, 30 ila 40 arasında yöneticiyi bir araya getiren haftalık kurslar düzenliyordu. </st><st c="8572">Liderlik üzerine perspektifler konusunda yeni bir ürün geliştirmemiz önerildi. </st><st c="8651">C.K. </st><st c="8656">Prahalad stratejik perspektifle başlayacaktı. </st><st c="8702">Daha sonra Noel Tichy, Dave Ulrich, Karl Weick ve ben sunumlarımızla onu izleyecektik. </st><st c="8789">Amaç, 400 koltuklu oditoryumu doldurmaktı. </st><st c="8832">Her konuşmacının yöneticiler arasında genişçe bir izleyici çevresi olduğu için tüm koltukları dolduracağımıza emindik. </st><st c="8951">Bu yüzden programı mekânın tipik olarak az kullanıldığı temmuz ayına koymuştuk. </st></p>
			<p><st c="9031">Planlama ve örgütleme çalışmalarının ilk aylarında her şey yolunda gitti. </st><st c="9105">Bir pazarlama danışmanı olayın üç hafta öncesinde kayıtlarımızın yarısını doldurmuş olmayı bekleyebileceğimizi söyledi. </st><st c="9225">Bu tarih geldiğinde hedeflediğimiz izleyici sayısının yarısının biraz altında kayıt yapılmış durumdaydı ve biz her şeyin mükemmel olduğunu düşündük. </st><st c="9374">Fakat bu sırada başka bir danışman bu tür bir olayda bizim son üç hafta içinde çok az kayıt bekleyebileceğimize işaret etti. </st><st c="9499">Bu şaşırtıcı öngörü, katılımın beklentimizin yarısında kalacağı ve masrafları çıkartırsak şanslı addedileceğimiz anlamına geliyordu. </st></p>
			<p><st c="9632">Ekip lideri olarak başarısızlığı gözümde canlandırabiliyordum. </st><st c="9695">Fakülte üyelerimiz kalabalık salonlara alışık olduğu için yarısı boş kalan salondan olumsuz etkileneceklerdi. </st><st c="9805">Dekan neyin yolunda gitmediğini bilmek isteyecekti ve merkez yöneticileri sorunun kaynağı olarak muhtemelen ekip lideri olarak beni işaret edeceklerdi. </st><st c="9957">O gece saatlerce odamda bir aşağı bir yukarı yürüdüm. </st><st c="10011">Korku ve utanç doluydum, sonunda böyle davranmanın bir işe yaramayacağını kendime söyledim. </st><st c="10103">Çalışma masama gittim ve dört soruyu yazdım. </st><st c="10148">Onları gözden geçirdikçe konfor merkezli, dışa yönelik, kendime odaklı ve içe kapanık olduğum sonucuna vardım.</st></p>
			<p><st c="10258">O zaman kendime şu soruyu sordum: “Hangi sonuçları elde etmek istiyorum?” Merkezin uzun süre revaçta olacak dünya kalitesinde yeni bir ürünü nasıl sunacağını öğrenmesini istediğimi yazdım. </st><st c="10448">Bu açıklamayla birlikte özgürleştirici bir iç görü geldi: Bu, ürünümüzün ilk sunumu olduğu için büyük bir kazanç beklemek gerekmiyordu. </st><st c="10584">Öyle olsaydı kuşkusuz hoş olurdu, fakat biz böyle bir olayı uygun bir şekilde, masrafları karşılayarak ve gelecekteki kazançlarımızın temelini oluşturarak nasıl yapacağımızı öğrenmekle de mutlu olacaktık. </st></p>
			<p><st c="10789">Kendime yine şu soruyu sordum: “Nasıl öteki odaklı olabilirim?” O anda tamamen kendime odaklanmıştım, itibarım için endişeliydim ve ilk eğilimim merkez çalışanlarına öfkelenmek olmuştu. </st><st c="10975">Fakat onların o gece ne düşündüklerine odaklandığımda farkına vardım ki, onlar da benim sabah işe gelip onları suçlayacağım endişesini taşıyorlardı. </st><st c="11124">Birden, hem onlara meydan okumak hem de onları desteklemek gerektiğini düşündüm. </st></p>
			<p><st c="11205">Son olarak, nasıl dışa açık olabileceğimi düşündüm. </st><st c="11257">Bu, ilerlemek ve beni rahatsız etse bile yeni bir şey öğrenmek anlamına geliyordu. </st><st c="11340">Sorumlu bir uzman olarak başkanlık yapmaktansa keşfedici bir diyalog içinde olmaya ihtiyaç duyuyordum. </st></p>
			<p><st c="11443">Hemen pazarlama stratejilerinin bir listesini yapmaya başladım; pazarlama hakkında hiçbir şey bilmediğim için çoğunun aptalca olduğunun ortaya çıkacağını düşünüyordum. </st><st c="11611">Ertesi gün çalışanları bir araya topladım, doğal olarak hepsi gardını almıştı. </st><st c="11690">Onlara hangi sonuçları yaratmak istediğimizi sordum. </st><st c="11743">Sonrasında olanlar temel liderlik halinin ne kadar bulaşıcı olduğunun güzel bir örneğidir.</st></p>
			<p><st c="11833">Katılımı artırmak için stratejiler üzerine konuştuk ve bir süre sonra bazı aptalca pazarlama fikirlerim olduğunu ve bunları onlarla paylaşmaya çekindiğimi, fakat yardımcı olmak için herhangi bir şey yapmaya istekli olduğumu söyledim. </st><st c="12068">Tanıtımı artırmak ve fiyat teşvikleri geliştirmekle ilgili saf düşüncelerimin çoğuna kahkahalarla güldüler. </st><st c="12176">Yine de önerilerim ciddi bir tartışmanın ateşleyicisi oldu ve grup ortak bir strateji oluşturmak üzere beyin fırtınasına başladı. </st><st c="12306">Dışa açık olduğumdan, herkesin liderlik yapması için yer ve zaman vardı. </st><st c="12379">Medyaya yaklaşım ve teşvik geliştirmek için daha iyi yollar önerdiler. </st><st c="12450">O toplantıda grup ortak bir amaç, gerçeklik, kimlik ve katkı duygusu geliştirdi. </st><st c="12531">Toplantıdan mantıklı iyimserlik duyguları içinde ayrıldılar ve kendini adamış bir ekip olarak öne çıktılar. </st></p>
			<p><st c="12639">Sonunda 400 katılımcı bulamadık ama sunumun başarılı sayılması için yeterli olandan daha fazla koltuğu doldurduk. </st><st c="12753">Masraflarımızı çoktan çıkarmıştık ve böyle bir sunumu gelecekte daha iyi düzenlememizi sağlayacak becerileri geliştirmiştik. </st><st c="12878">Program başarılıydı, çünkü merkez kadrosu içinde dönüşüm gerçekleşmişti. </st><st c="12951">Yine de dönüşüm bu toplantıdan dolayı ortaya çıkmamıştı. </st><st c="13008">Bir gece önce kendime dört soruyu sorduğumda ve normal, tepkici durumdan temel liderlik haline geçtiğimde başlamıştı. </st><st c="13126">Temel hale geçişim çalışanları da bu hale geçmek için cesaretlendirmişti.</st></p>
			<p><st c="13199">Temel hal kriz zamanlarında yararlı olmakla birlikte, bizim daha olağan zorluklarla baş etmemize de yardımcı olur. </st><st c="13315">Eğer önemli bir konuşma yapacaksam, kilit bir toplantıya katılacaksam, önemli bir olayda yer alacaksam veya bir sınıfa bir şeyler öğreteceksem hazırlıklarımın bir kısmı temel liderlik haline varmayı denemekle geçer. </st><st c="13531">İster bir bireyle, ister grupla veya organizasyonla çalışayım, aynı dört soruyu sorarım. </st><st c="13620">Bu sorular sıklıkla yüksek performans getiren sonuçlara yol açıyor ve yüksek performanslı sonuçların tekrarı giderek bir yüksek performans kültürü yaratabiliyor.</st></p>
			<h2><span><st c="13781">Başkalarını Yüksek Performansa Esinlendirmek </st></span></h2>
			<p><st c="13827">Temel liderlik haline girdiğimizde, aklımıza hemen yeni düşünceler gelir ve yeni davranışlar içine gireriz. </st><st c="13935">Bu durumda ilelebet kalamayız. </st><st c="13966">Saatlerce, günlerce veya bazen aylarca sürebilir ama sonunda normal zihin çerçevemize geri döneriz. </st><st c="14066">Bu temel hal geçici olmakla birlikte, onun içine her girdiğimizde insanlar ve çevremiz hakkında bir şeyler öğrenir ve ona geri dönme olasılığımızı artırırız. </st><st c="14224">Dahası, etrafımızdakileri daha yüksek performans düzeylerine esinlendiririz. </st></p>
			<p><st c="14301">Bugüne kadar Robert kuruluşunun geçmişi ve bugünü arasındaki karşıtlıkta harikalar yarattı. </st><st c="14393">Olumlu enerji dolu ve zorlukları yenmekte yeni yollar bulma yeteneği ve isteği olan bir lider haline gelmesi Los Angeles Ticaret Odasını başarılı ve yaratıcı bir girişim haline getirmeye yardımcı oldu. </st><st c="14595">Robert ile son konuştuğumda söyledikleri şunlardı:</st></p>
			<p><st c="14645">Hem kurmay kadro içinde hem de yönetim  kurulunda, karşı karşıya bulunduğumuz meydan okumalara yeni bir gözle bakmaya ve çözümlerde birlikte çalışmaya istekli bireylerin bir kritik kütlesine sahibim. </st><st c="14845">Toplantılarımızda bu yeni enerji hissediliyor. </st><st c="14892">Daha önce hayal bile edilemez görünen şeyler şimdi kolaylıkla gerçekleşiyor.</st></p>
			<p><st c="14968">Herhangi bir CEO bu sözleri söyleyebilmekten mutlu olacaktır. </st><st c="15031">Ama gerçek şudur ki bu tipik bir durum değildir. </st><st c="15080">Robert temel liderlik haline kaydığında, (işin başında normal durumda olan) grubu yeni bir enerji ve vizyonla yaşam kazandı. </st><st c="15205">Robert temel halden ayrıldıktan sonra bile grup yüksek performans düzeyini sürdürdü. </st><st c="15290">Önemli bir kadro değişikliği veya yeniden yapılanma olmadan serpilip gelişmeye devam ediyorlar.</st></p>
			<p><st c="15385">Bütün bunlar, Robert’in herhangi bir büyük liderin en iyi uygulamaları hakkında bir kitap ya da makale okuması ya da başka birisini taklit etmesi yüzünden olmadı. </st><st c="15549">Bu, sadece kendi konforlu alanından ayrılıp temel liderlik haline geçmeye zorlandığı için oldu. </st><st c="15645">Elde etmek istediği sonuçları açıklığa kavuşturmaya, kendi çekirdek değerlerinden cesaret alarak hareket etmeye, ortak yarar uğruna kendi çıkarlarını terk etmeye ve kendisini gerçek zamanda öğrenmeye açmaya itildi. </st><st c="15860">Robert’ten ve onun gibilerden kendimize bu şekilde meydan okumanın değerini öğrenebiliriz. </st><st c="15951">Acılı—ama kendimizin ve etrafımızdaki insanların hayatında olumlu bir etkide bulunma gibi büyük bir potansiyeli olan bir süreç.</st></p>
			<p><span><st c="16078">İlk olarak Temmuz 2005 sayısında yayınlanmıştır.</st></span></p>
		</div>
	<div id="charCountTotal" value="16127"></div></body>
</html>
