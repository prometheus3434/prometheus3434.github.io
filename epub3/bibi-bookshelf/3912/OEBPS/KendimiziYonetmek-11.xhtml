<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-11</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-11" lang="tr-TR" xml:lang="tr-TR">
		<div>
			<h2><span><st c="0">Goriller için Zaman Yaratmak</st></span></h2>
			<p><span><st c="29">Stephen R. </st><st c="41">Covey</st></span></p>
			<p><st c="46">BILL ONCKEN 1974’TE bu makaleyi yazdığında yöneticiler korkunç bir sıkışma içindeydiler. </st><st c="136">Çaresizce zamanlarını boşaltmanın bir yolunu bulmak istiyorlardı fakat statüko, emir ve komutaydı. </st><st c="235">Yöneticiler, astlarını karar almakla yetkilendirmelerine izin verilmediğini hissediyorlardı. </st><st c="328">Bu çok tehlikeliydi. </st><st c="349">Çok riskliydi. </st><st c="364">İşte bu yüzden Oncken’ın mesajı—maymunu sahibine geri verin—kritik önem taşıyan bir paradigma kaymasını içeriyordu. </st><st c="480">Bugün çalışan pek çok yönetici ona teşekkür borçludur.</st></p>
			<p><st c="534">Ne var ki Oncken’ın radikal tavsiyesinden bu yana pek çok şeyin değiştiğini gözlemlemek durumu olduğundan hafif göstermektir. </st><st c="661">Bir yönetim felsefesi olarak emir ve komuta adeta öldü ve “yetkilendirme”; küresel, son derece rekabetçi pazarlarda başarılı olmaya çalışan kuruluşların çoğunda günün sözcüğü. </st><st c="837">Fakat emir ve komuta inatçı bir şekilde yaygın bir pratik olarak duruyor. </st><st c="911">Son on yılda işletme düşünürleri ve yöneticiler, patronların bir maymunu astlarına öylece geri verip sonra da mutlu bir şekilde işlerine devam edemediklerini keşfettiler. </st><st c="1082">Astları yetkilendirmek zor ve karmaşık bir iştir.</st></p>
			<p><st c="1131">Neden mi? </st><st c="1142">Sorunları kendi kendilerine çözmeleri için astlara geri verdiğinizde, bunu yapmak için hem arzuya hem de yeteneğe sahip olduklarından emin olmalısınız. </st><st c="1294">Her yöneticinin bildiği gibi, durum her zaman böyle olmaz. </st><st c="1353">Tümüyle yeni bir dizi sorun işin içine girer. </st><st c="1399">Yetkilendirme genellikle, başlangıçta sorunu kendi başınıza çözmenizden çok daha zaman alıcı bir iş olan insanları geliştirmeniz gerektiği anlamına gelir.</st></p>
			<p><st c="1553">Aynı şekilde önemli olan bir diğer şey yetkilendirmenin sadece, tüm kuruluş ona rağbet ettiğinde başarılı olabileceğidir—yani resmi sistemler ve resmi olmayan kültür onu desteklediğinde. </st><st c="1741">Yöneticiler, karar alma inisiyatifini başkalarına verdikleri ve insanları geliştirdikleri için ödüllendirilmelidirler. </st><st c="1860">Aksi halde bir kuruluştaki gerçek yetkilendirmenin derecesi, tek tek yöneticilerin inanç ve pratiklerine göre çeşitlenecektir.</st></p>
			<p><st c="1986">Fakat belki de yetkilendirmeyle ilgili en önemli ders—Oncken’ın savunduğu türde bir—etkin görevlendirmenin bir yöneticiyle astı arasındaki güven verici ilişkiye dayanmasıdır. </st><st c="2162">Oncken’ın mesajı kendi döneminin çok ötesinde olabilirdi fakat öne sürdüğü şey yine de oldukça amirane bir çözümdü. </st><st c="2278">Esasen patronlara “Sorunu geri verin!” diyordu. </st><st c="2326">Bugün, bu yaklaşımın kendisinin çok otoriter olduğunu biliyoruz. </st><st c="2391">Etkin bir şekilde görevlendirmek için yöneticilerin astlarıyla işleyen bir diyalog kurmaları gerekir. </st><st c="2493">Bir ortaklık kurmaları gerekir. </st><st c="2525">Ne de olsa eğer astlar, patronlarının önünde başarısız olmaktan korkuyorlarsa, hakikaten inisiyatif almak yerine yardım için geri gelmeye devam edeceklerdir.</st></p>
			<p><st c="2682">Oncken’ın makalesi, görevlendirmenin geçen yirmi yılda ilgimi çok çeken başka bir yönünü de ele almıyor—birçok yöneticinin aslında astlarının maymunlarını üzerlerine almaya </st><span><st c="2856">istekli olmaları. </st></span><st c="2874">Konuştuğum neredeyse her yönetici, astlarından mevcut görevlerinde yeteri kadar yararlanılmadığına katılıyor. </st><st c="2984">Fakat en başarılı, görünürde kendine güvenen kimi yöneticiler bile kontrolü astlarına vermenin ne kadar zor olduğunu anlatıyorlar.</st></p>
			<p><st c="3114">Kontrol hevesliliğini, hayatta ödüllerin nadir ve kırılgan olduğuna dair yaygın, derinlerde yatan bir inanca bağlamaya başladım. </st><st c="3244">İster aileden, ister okuldan isterse de sporculuktan öğrensin birçok insan, kendisini başkalarıyla karşılaştırarak bir kimlik oluşturur. </st><st c="3381">Örneğin başkalarının güç, enformasyon, para veya itibar kazandıklarını gördüklerinde, psikolog Abraham Maslow’un “bir eksiklik hissi” dediği şeyi yaşarlar. </st><st c="3537">Bu, başkalarının—hatta sevdiklerinin—başarısıyla ilgili gerçek anlamda mutlu olmalarını zorlaştırır. </st><st c="3638">Oncken yöneticilerin maymunları kolaylıkla geri verebileceğini veya reddedebileceğini belirtir fakat bilinçaltında birçok yönetici, inisiyatifi alan bir astın, kendisinin biraz daha az güçlü ve biraz daha savunmasız görünmesine yol açmasından korkar.</st></p>
			<p><st c="3888">O halde yöneticiler, kontrolden vazgeçmelerini ve etraflarındakilerin büyümesini ve gelişmesini istemelerini sağlayacak bu içsel güvenceyi, “bolluk” zihniyetini nasıl geliştirir? </st><st c="4068">Çok sayıda kuruluşla yaptığım çalışma, ilke temelli bir değer sistemine göre bütünlük içinde yaşayan yöneticilerin, yetkilendirici bir liderlik tarzını sürdürme olasılığının yüksek olduğunu gösterir.</st></p>
			<p><st c="4267">Yazdığı dönemler düşünüldüğünde Oncken’ın mesajının yöneticiler arasında yankı uyandırması şaşırtıcı değildi. </st><st c="4378">Fakat bunda, Oncken’ın hikâye anlatma konusundaki mükemmel yeteneğinin katkısı da vardı. </st><st c="4467">1970’lerde Oncken’ı hoparlör devrelerinden tanımaya başladım ve fikirlerini renkli detaylarla dramatize etme biçiminden her zaman çok etkilendim. </st><st c="4613">Dilbert çizgi romanı gibi Oncken’ın da, yöneticilerin hayal kırıklıklarının ta temeline ulaşan ve onları, kendi zamanlarının kontrolünü geri almak ister bir hale getiren alaylı bir tarzı vardı. </st><st c="4807">Ve sırttaki maymun metaforu, Oncken için sadece bir metafor değildi—bu, onun kişisel sembolüydü. </st><st c="4904">Birçok kez onu havaalanlarında, omzunda pelüş bir maymunla yürürken görmüşümdür.</st></p>
			<p><st c="4984">Onun makalesinin HBR’nin en çok satan iki makalesinden biri olmasına şaşırmadım. </st><st c="5066">Yetkilendirme hakkında tüm bildiklerimizle beraber düşünüldüğünde bile, makalenin canlı mesajı bugün, 25 yıl önce olduğundan çok daha önemli ve geçerlidir. </st><st c="5222">Aslına bakarsanız Oncken’ın iç görüsü, etkinlikleri aciliyet ve önemlerine göre kategorilere bölen insanlarla zaman yönetimi üzerine yaptığım kendi çalışmam için bir temeldir. </st><st c="5398">Yöneticilerden tekrar tekrar, zamanlarının yarısını veya daha fazlasını acil olan ama önemli olmayan meselelere harcadıklarını duydum. </st><st c="5533">Başka insanların maymunlarıyla ilgilenme döngüsünün içinde sonu gelmeyen bir kapana kısılmışlar, yine de bu insanların kendi inisiyatiflerini almaları konusunda isteksizler. </st><st c="5707">Sonuç olarak çoğu kez, kuruluşlarındaki gerçek goriller için gereken zamanı harcayamayacak kadar meşguller. </st><st c="5815">Oncken’ın makalesi, etkin bir şekilde görevlendirme yapmaya ihtiyaç duyan yöneticiler için bir uyarı alarmı olmaya devam etmektedir.</st></p>
			<p><span><st c="5947">Stephen R. </st><st c="5959">Covey, </st></span><st c="5966">liderlik gelişimi ve üretkenliği hizmet ve ürünleri sunan küresel Franklin Covey Şirketi’nin genel başkan yardımcısıdır.</st></p>
			<h2><span><st c="6086">İnisiyatifi Aktarmak</st></span></h2>
			<p><st c="6107">“Maymun kimin sırtında” analojisiyle anlatmak istediğimiz şey, yöneticilerin, inisiyatifi astlarına geri aktarabilecekleri ve orada tutabilecekleridir. </st><st c="6260">İncelikli olduğu kadar apaçık olan, herkesçe bilinen bir gerçeğin altını çizmek istedik: yöneticinin, astlarda inisiyatif geliştirmeden önce onlarda inisiyatif </st><span><st c="6420">olduğunu</st></span><st c="6428"> görmesi gerekir. </st><st c="6446">Bir kez yönetici bunu geri alırsa, astın da artık bu inisiyatifi olmaz ve yönetici de keyfi zamanına güle güle öpücüğü verebilir. </st><st c="6576">Keyfi zamanının tümü astın koyduğu zamana dönüşecektir.</st></p>
			<p><st c="6631">Yöneticiler ve astlar aynı inisiyatife aynı zamanda etkin bir şekilde sahip olamazlar. </st><st c="6719">Konuşmayı açan “Patron, bir sorunumuz var” ifadesi bu ikiliğe işaret eder ve önceden de belirtildiği gibi iki kişinin sırtına aynı anda binen bir maymunu temsil eder. </st><st c="6886">Ve bu da maymunun kariyerine başlaması için çok kötü bir yoldur. </st><st c="6951">O halde “Yönetsel İnisiyatifin Anatomisi” adını verdiğimiz şeyi incelemek üzere birkaç dakika ayıralım.</st></p>
			<p><st c="7054">Yöneticinin patronla ve sistemle ilişkisinde tecrübe edebileceği beş inisiyatif derecesi vardır:</st></p>
			<p><st c="7151">1. </st><st c="7155">Aksi belirtilene dek bekle (en düşük inisiyatif);</st></p>
			<p><st c="7204">2. </st><st c="7208">Ne yapacağını sor;</st></p>
			<p><st c="7226">3. </st><st c="7230">Tavsiye ver, ardından ortaya çıkan sonuca göre hareket et;</st></p>
			<p><st c="7288">4. </st><st c="7292">Hareket et fakat hemen akıl danış;</st></p>
			<p><st c="7326">5. </st><st c="7330">ve hemen harekete geç, sonra rutin raporlar ver (en yüksek inisiyatif).</st></p>
			<p><st c="7401">Açıktır ki yöneticinin, patronuyla ve sistemle ilişkisinde 1. </st><st c="7464">ve 2. </st><st c="7470">inisiyatiflerde kalmaması için yeterince profesyonel olması gerekir. </st><st c="7539">1. </st><st c="7542">inisiyatifi kullanan bir yönetici patronun koyduğu ve sistemin koyduğu zamanın hem zamanlaması hem de içeriği üzerinde hiçbir kontrole sahip değildir ve dolayısıyla kendisine neyi ve ne zaman yapması gerektiğinin söylenmesi konusunda şikâyet etmekle ilgili her türlü hakkını kaybetmiştir. </st><st c="7831">3, 4 ve 5. </st><st c="7842">inisiyatifler yöneticiye her ikisinin kontrolünü de verir ve 5. </st><st c="7906">seviyede en yüksek kontrol tecrübe edilir.</st></p>
			<p><st c="7948">Astlarla ilişkide yöneticinin işi iki katına çıkar. </st><st c="8001">İlk olarak 1. </st><st c="8015">ve 2. </st><st c="8021">inisiyatiflerin kullanımını yasaklamak ve böylece astlarına, “Tamamlanmış Kadro Çalışmasını” öğrenip bunda uzmanlaşma dışında hiçbir tercih bırakmamak. </st><st c="8173">İkincisi, ofisini terk eden her sorunda, bir sonraki yönetici-ast konferansı için üzerinde anlaşılmış bir zamanla mekânın yanı sıra üzerinde anlaşılmış bir inisiyatif seviyesinin söz konusu soruna atanmış olduğunu görmek. </st><st c="8395">Birincisi, yöneticinin takvimine gereğince not edilmelidir.</st></p>
			<h2><span><st c="8454">Maymunların Bakımı ve Beslenmesi</st></span></h2>
			<p><st c="8487">Sırtta gezen maymun ve atama ile kontrol etme süreçleri arasındaki analojiyi daha fazla netleştirmek için “Maymunların Bakım ve Beslenmesi”ni yöneten beş katı kuralı gerektiren yöneticinin randevu programından kısaca bahsedeceğiz. </st><st c="8719">(Bu kuralların çiğnenmesi keyfi zamana mal olur.)</st></p>
			<p><span><st c="8768">1. </st><st c="8772">Kural</st></span></p>
			<p><st c="8777">Maymunlar beslenmeli veya vurulmalıdır. </st><st c="8818">Aksi halde açlıktan öleceklerdir ve yönetici de otopsiyle veya hortlatma denemeleriyle değerli zamanını harcayacaktır.</st></p>
			<p><span><st c="8936">2. </st><st c="8940">Kural</st></span></p>
			<p><st c="8945">Maymun nüfusu, yöneticinin beslemek için zamanının olduğu azami sayının altında tutulmalıdır. </st><st c="9040">Astlar, beslemek için zamanlarının olduğu kadar maymunla çalışmak için zaman bulacaklardır, ama daha fazlasıyla değil. </st><st c="9159">Uygun bir şekilde bakımı yapılan bir maymunun beslenmesi beş ila on beş dakikadan fazla almamalıdır.</st></p>
			<p><span><st c="9259">3. </st><st c="9263">Kural</st></span></p>
			<p><st c="9268">Maymunlar sadece randevuyla beslenmelidir. </st><st c="9312">Yönetici açlıktan ölmek üzere olan maymunların peşine düşmek ve onları ne yapıp edip beslemek zorunda olmamalıdır.</st></p>
			<p><span><st c="9426">4. </st><st c="9430">Kural</st></span></p>
			<p><st c="9435">Maymunlar yüz yüze veya telefon üzerinden beslenmelidir, ama asla postayla beslenmemelidir. </st><st c="9528">(Unutmayın—postayla, bir sonraki hamle yöneticinin olur.) Belgeleme, besleme sürecine katkıda bulunabilir fakat beslemenin yerini almaz.</st></p>
			<p><span><st c="9664">5. </st><st c="9668">Kural</st></span></p>
			<p><st c="9673">Her maymunun önceden atanmış bir sonraki beslenme zamanı ve inisiyatif derecesi olmalıdır. </st><st c="9765">Bunlar karşılıklı onayla herhangi bir zaman gözden geçirilebilir fakat hiçbir zaman muğlak veya belirsiz hale gelmesine izin verilmemelidir. </st><st c="9906">Aksi halde maymun ya açlıktan ölür ya da yöneticinin sırtında biter.</st></p>
			<p><st c="9974">“Yaptığınız şeyin zamanlaması ve içeriği üzerinde kontrolü ele geçirin”, zamanı yönetmek için uygun bir tavsiyedir. </st><st c="10091">İş hayatının yöneticiye verdiği ilk buyruk astların koyduğu zamanı ortadan kaldırarak keyfi zamanını çoğaltmasıdır. </st><st c="10207">Yöneticiye verdiği ikinci buyruk yeni bulunmuş bu keyfi zamanın bir bölümünü, her astın bilfiil inisiyatife sahip olduğundan ve bunu uyguladığından emin olmak için kullanmasıdır. </st><st c="10386">Yöneticiye verdiği üçüncü buyruk artan keyfi zamanın diğer bir bölümünü patronun koyduğu ve sistemin koyduğu zamanın zamanlaması ve içeriği üstünde kontrolü almak ve sürdürmek için kullanmasıdır. </st><st c="10582">Tüm bu adımlar yöneticinin gücünü artıracak ve yönetim zamanının yönetimi için harcanan her saatin değerini kuramsal sınır olmadan çoğaltmayı sağlayacaktır.</st></p>
			<p><span><st c="10738">İlk olarak Kasım 1999 sayısında yayınlanmıştır.</st></span></p>
		</div>
	<div id="charCountTotal" value="10786"></div></body>
</html>
