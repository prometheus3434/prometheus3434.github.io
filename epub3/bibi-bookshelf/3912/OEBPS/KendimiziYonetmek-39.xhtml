<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-39</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-39" lang="tr-TR" xml:lang="tr-TR">
		<div>
			<p><span><st c="0">PRATİK FİKİR</st></span></p>
			<p><st c="13">İşinizi geri almak ve şirketinizin önceliklerini daha iyi desteklemek için üç strateji uygulayın.</st></p>
			<p><span><st c="111">Talepleri Öncelik Sırasına Koyun</st></span></p>
			<p><st c="144">Kişisel ve kurumsal hedefleri hızlı bir şekilde elde etmek için </st><span><st c="209">yavaşlayın</st></span><st c="219">,</st><span> </span><st c="220">zamanınızı ve dikkatinizi odaklayın.</st></p>
			<p><st c="256">Örnek:</st><span> </span><st c="263">McKinsey ortak başkanı Jessica Spungin, becerileri ve ilgi alanlarıyla çok az bağlantısı olan birçok projeyi üstüne aldı. </st><st c="386">Sonuç mu? </st><st c="396">Proje ekipleri, görevdeşleri arasından onu sondan ikinci olarak derecelendirdiler.</st></p>
			<p><st c="478">Vazgeçilmez olma arzusunun güven eksikliğinden kaynaklandığını fark eden Spungin talepleri yönetmek için adımlar attı. </st><st c="598">Hedefini netleştirdi: bir ortak haline gelmek. </st><st c="645">Sonra bu hedefi destekleyen uzun vadeli öncelikler koydu. </st><st c="703">Kendi gelişimini yönetmeye başladı; sözgelimi ilgisini en fazla çeken görevleri tercih etti. </st><st c="796">Ve zamanını düzenlemeye, sadece gerçekten kendisine ihtiyacı olan insanlarla buluşmaya ve daha az seyahat ettiği aylarda uzun vadeli projeler üzerinde çalışmaya başladı.</st></p>
			<p><st c="965">Ödülü mü? </st><st c="976">Görevdeş grubu arasında baştan ikinci oldu —ve bir McKinsey ortağı oldu.</st></p>
			<p><span><st c="1048">Kaynakları Serbest Bırakın</st></span></p>
			<p><st c="1075">Kaynak kısıtlamalarını gevşetmek ve istediğiniz destekçileri kazanmak için hedeflerinize stratejik olarak saldırın. </st><st c="1192">Sabırlı olun. </st><st c="1206">Bu süreç yıllar alabilir.</st></p>
			<p><st c="1231">Örnek: Lufthansa havayollarının İK gelişiminin yeni müdürü olan Thomas Sattelberger Almanya’nın ilk kurumsal işletme okulunu başlatmanın hayalini kuruyordu. </st><st c="1389">Güvenilirliğini tesis etmek için birçok yıla ihtiyacı olduğunu bilerek ilk önce verimsiz İK sürecini elden geçirdi. </st><st c="1505">Sonra okulu destekleyen, meslektaşlarına ve CEO’ya ikna edici olgular ve argümanlar sunarak bu projeler için para toplayan teşebbüsler geliştirdi.</st></p>
			<p><st c="1651">Sattelberger’in yürüttüğü dört yıllık metodik çalışmanın ardından Lufthansa’nın CEO’su ve yönetim kurulu, onun programlarının birbirine nasıl uyduğunu anladılar. </st><st c="1814">Yöneticilere Daimler-Benz, Lufthansa’dan erken davranmadan önce okulun oluşturulmasını talep eden bir yazı yazdığında, yönetim kurulu bu talebi derhal kabul etti.</st></p>
			<p><span><st c="1976">Alternatiflerden Faydalanın</st></span></p>
			<p><st c="2004">Uzmanlığınızı hedeflerinizin önündeki olası engelleri önceden görmek—ve alt etmek—için kullanın. </st><st c="2102">Fırsatın çapını şirketiniz </st><span><st c="2129">ve</st></span><st c="2131"> kendiniz</st><span> </span><st c="2140">için genişleteceksiniz.</st></p>
			<p><st c="2164">Örnek: Petrol rafinerisi ConocoPhillips’te bir yönetici olan Dan Andersson, Conoco’nun Fin pazarına girişini inceleyen ekibin bir parçasıydı. </st><st c="2307">Conoco petrolü Finlandiya’da, Shell’in terk ettiği tanklarda depolamaya karar verdi. </st><st c="2392">Fakat Andersson beklenmedik durum planları geliştirdi. </st><st c="2447">Sözgelimi B planı yeni bir tesis inşa etmekle ilgiliydi.</st></p>
			<p><st c="2503">Andersson çabalarının karşılığını aldı. </st><st c="2544">Araştırma, terk edilmiş tankların petrol depolama için uygun olmadığını açığa çıkarınca Andersson B planını etkinleştirdi. </st><st c="2667">Yeni tesis için hedeflenen alan kirlenmiş olsa da, Andersson bu alanı temizlemekten Shell’in sorumlu olduğunu keşfetti. </st><st c="2787">Temizlik bitince Conoco tankları inşa etti.</st></p>
			<p><st c="2830">Conoco Finlandiya’daki otomatik self-servis benzin istasyonlarının en verimli uygulayıcısı haline geldi. </st><st c="2936">Andersson artık Conoco’nun Avrupa’daki perakende gelişiminin başını çekiyor.</st></p>
			<h2><span><st c="3012">Alternatifleri fark edip onlardan faydalanmak</st></span></h2>
			<p><st c="3058">Ortalama yöneticilerin, şirketin genel iş stratejisine dair alternatif bir bakış sunmaya yetecek bir anlayışları yoktur. </st><st c="3180">Bunun aksine etkin yöneticiler, şirketin stratejisine tam olarak uyan bireysel bir alan hakkında derin uzmanlık geliştirip kullanırlar. </st><st c="3316">Bu taktik, verili bir duruma karşı çeşitli yenilikçi yaklaşımlar ortaya atmalarına imkân verir.</st><sup><st c="3411">1</st></sup></p>
			<p><st c="3413">Kısacası gerçekten etkin olan yöneticiler tek tek görev veya işler bağlamında değil, kuruluşlarının ve kariyerlerinin çok daha geniş bağlamında faaliyet gösterirler. </st><st c="3579">Bu yaklaşım oldukça basit görünür fakat bazen buna göre davranmak zordur çünkü “yetkilendirme” çığırtkanlığı yapan bazı kurumsal kültürler aslında yöneticileri arasındaki iradenin önüne geçer. </st><st c="3772">Sözgelimi genç, ileri teknolojili şirketler yöneticilerini çıldırana kadar rehin tutar ve dolayısıyla uzun vadeli hedeflerin yansıtıcı ve ısrarlı takibini engeller. </st><st c="3937">Diğer kültürler—özellikle komuta ve kontrol hiyerarşilerine sahip eski ve yerleşmiş şirketler—kurumsal işlev bozukluğuna bakmaksızın, insanları statükoyla aynı görüşte olmaya cesaretlendirebilir. </st><st c="4133">Her iki tür çevrede de yöneticiler, koydukları herhangi bir inisiyatifin ya göz ardı edileceğini ya da kırılacağını varsayarak tepkisel bir ruh hali içine düşme eğilimi gösterirler.</st></p>
			<p><st c="4314">Ne var ki pek çok durumda yöneticilerin amaçlı bir şekilde harekete geçmelerini engelleyen şey çevre değildir. </st><st c="4426">Aksine bu engel yöneticilerin kendileridir. </st><st c="4470">Yöneticilerin kendi potansiyellerine göre hareket etmeyi ve bir fark yaratmayı öğrenebileceklerini bulduk. </st><st c="4577">Peki bu nasıl yapılacak?</st></p>
			<h2><span><st c="4601">Taleplerin Üstesinden Gelmek</st></span></h2>
			<p><st c="4630">Hemen hemen herkes üzerlerindeki tüm taleplerle başa çıkmak için yeterince zamana sahip olmadığından şikâyet eder fakat gerçeklikte çok fazla parçaya bölünmüş bir gün aynı zamanda oldukça tembel bir gündür. </st><st c="4838">Acil işlerle mücadele etmek öncelikler koyup onlara bağlı kalmaktan daha kolay görünebilir. </st><st c="4930">Hakikatse, sınırları ve öncelikleri dikkatlice koyan yöneticilerin, meşgul yöneticilerden çok daha fazla şey öğrendikleridir.</st></p>
			<p><st c="5055">Meşgul olma alışkanlığını yenmek için yöneticilerin, vazgeçilmez olma yönündeki psikolojik arzunun üstesinden gelmesi gerekir. </st><st c="5183">İşleri etkileşimli ve bağımlı olduğu için pek çok yönetici başkaları için önem taşıma hissinin üzerinden başarılı olur. </st><st c="5303">Üstlerinin (veya müşterilerinin) beklentilerini karşılamak için endişe etmediklerinde astlarını kafalarına takarlar ve çoğu kez, iyi patronlara her zaman erişilebilir olduğu yönündeki popüler yanılgıya kurban giderler. </st><st c="5522">İlk başta yöneticiler—bilhassa acemiler—kendi zamanları için kopan bu yaygarada serpiliyor gibi görünürler; ne kadar meşgul olurlarsa kendilerini o kadar değerli hissederler. </st><st c="5697">Ne var ki kaçınılmaz olarak işler kaymaya başlar. </st><st c="5747">En sonunda birçok yönetici, sadece kendi gündemini takip etmek üzere çok az zaman bulduğu için değil aynı zamanda herkesi memnun etmeye çalışırken kimseyi memnun edemediği için de yıpranır ve başarısız olur.</st></p>
			<p><st c="5954">Jessica Spungin, McKinsey’in Londra ofisinde ortak başkan olmak üzere terfi aldığında kendini bu kapana kısılmış halde buldu. </st><st c="6081">Bir Ortak Başkan olarak bir danışmandan, ortaklık grubunun daha fazla sorumluluğunu üstüne alması, birden çok projeyi dengelemesi, bir ekip lideri olarak hizmet vermesi ve ofis hayatında aktif bir rol oynaması beklenir. </st><st c="6301">Spungin tüm bu görevlere balıklama daldı. </st><st c="6343">Bir yandan iki büyük müşteri projesiyle ilgilenirken diğer yandan İngiltere üniversiteleri ve işletme okullarından eleman toplamaya ortaklaşa liderlik etmesi, şirket içi bir araştırma girişimine katılması, altı iş analisti için uzman koç olarak hizmet vermesi, 750 kişi için bir ofis partisi düzenlemesi, şirket içi eğitime katılması ve bir sağlık bakım şirketi için yeni bir projeye yardım etmesi isteniyordu.</st></p>
			<p><st c="6753">Yönettiği üç proje ekibinden aldığı ilk geribildirim turunda, görevdeşleri arasında sondan ikinci sırada derecelendirilmişti. </st><st c="6880">Spungin vazgeçilmez olma arzusunun bir güven eksikliğinden kaynaklandığını fark etti. </st><st c="6966">Bize, “Üstesinden gelemeyeceğimi düşünürler diye insanlara hiçbir zaman hayır demedim” diye anlattı. </st><st c="7067">“Hangi konuda iyi olduğuma, neyin önemli olduğuna veya fiziksel olarak neyi yapabileceğime bakmaksızın, benden beklenildiğini düşündüğüm şeyi yaptım.”</st></p>
			<p><st c="7217">Spungin’in meşgul bir yöneticiden etkin bir yöneticiye dönüşümündeki ilk adım, McKinsey’de gerçekten neyi elde etmek istediğine dair bir vizyon geliştirmekti: “ortak” adını almak. </st><st c="7398">Bu rolde kendisinin net bir resmini geliştirirken, üç ila altı aylık kısa zaman dilimleri içinde düşünme alışkanlığını bir ila beş yıllık stratejik zaman dilimleri içinde düşünmeye dönüştürdü.</st></p>
			<p><st c="7590">Bu uzun vadeli planlama Spungin’in bir dizi uzun vadeli hedef ve öncelik geliştirmesine imkân verdi. </st><st c="7692">Kısa zamanda kendi gelişiminin kontrolünü ele geçirdi. </st><st c="7747">Sözgelimi, ardı ardına bankacılık projeleri kabul etmesine rağmen kurumsal bankacılığın—ki meslektaşları bu alanın, geçmiş deneyimlerine dayanarak onun uzmanlık alanı olduğuna inanıyorlardı—kendi ilgisini hiç çekmediği Spungin açısından belirginleşti. </st><st c="7999">Bunun yerine odak noktasını gerçekten zevk aldığı kurumsal pratiğe kaydırmaya karar verdi. </st><st c="8090">(Birçok şirket gibi McKinsey de, görevler tercih etme konusunda danışmanlarına önemli bir esneklik sunar fakat yöneticilerin çoğu bu fırsattan istifade etmez.) Spungin, kişisel bir gündem talep ederek ve daha kapsamlı ana planına kısa, orta ve uzun vadeli sorumluluklar ekleyerek işinde, sırf günlük taleplere karşılık verirken hissettiğinden çok daha motive ve heyecanlı hissetti.</st></p>
			<p><st c="8471">Son olarak, Spungin kendi zamanının idaresini eline aldı. </st><st c="8530">Herkes için erişilebilir olmaya çalışmanın, gerçekten kendisine ihtiyacı olanlar için erişilemez hale gelmesine yol açtığını fark etti. </st><st c="8666">Müşterilerle ve ekip üyeleriyle geçirdiği zamanı öncelik sırasına dizmeye başladı. </st><st c="8749">Asistanının yardımıyla çalışmasını düzene koydu. </st><st c="8798">Önceden, asistanı toplantıları düzensiz bir biçimde programlıyordu. </st><st c="8866">Artık takvimi Spungin yönlendiriyordu, bu yüzden hangi toplantılara katılması gerektiği hakkında telefonları açabiliyordu. </st><st c="8989">Yılın zamanına göre çalışmanın yoğunluğuyla ilgili şablonları fark etmeye başladı; sözgelimi sonbaharda daha az seyahat ediyordu dolayısıyla böyle zamanlarda her hafta yarım gününü uzun vadeli projeleri üzerinde çalışmaya ayırdı. </st><st c="9219">En sonunda etkin yönetim ironisinin farkına vardı: anlam taşıyan hedefleri hızlı bir şekilde elde etmek için yavaşlaması ve kontrolü eline alması gerekiyordu. </st><st c="9378">Şaşırarak gördü ki nezaretçilerinin ve müşterilerinin yanı sıra ona rapor veren insanlar, hayır demesini iyi karşılıyorlardı.</st></p>
			<p><st c="9503">Spungin herkesi memnun etmeye çalışmayı bırakınca tercih ettiği taleplere daha iyi karşılık verebildi ve onları daha iyi şekillendirebildi. </st><st c="9644">Başkalarının kendisinden ne bekleyeceklerini etkilemek için kendi hedef ve fikirlerini sunarak ileriye dönük olarak daha etkili hale geldi. </st><st c="9784">En önemli taleplere odaklanarak beklentileri aştı. </st><st c="9835">Görevdeş grubu içinde sondan ikinci olarak derecelendirilmesinden bir yıl sonra baştan ikinci oldu. </st><st c="9935">Haziran 2003’te Spungin bir McKinsey ortağı adını aldı.</st></p>
			<h2><span><st c="9990">Kaynakları Geliştirmek</st></span></h2>
			<p><st c="10013">Birçok yönetici zaman eksikliğine ek olarak insan, para ve ekipman kıtlığından ve kurallarla yönetmeliklerin bolluğundan şikâyet eder. </st><st c="10149">Sınırlı kaynaklarla mücadele ederler. </st><st c="10187">Bazıları hüsrana uğradığını hissedip boşu boşuna kafasını duvarlara vurmaya devam ederken diğerleri sadece pes eder. </st><st c="10304">Öte yandan uzun vadeli bir strateji geliştirip hedeflerine yavaşça, durmadan ve stratejik bir şekilde saldıran yöneticiler istedikleri desteği eninde sonunda kazanabilirler.</st></p>
			<p><st c="10477">Thomas Sattelberger 1994’te, kurumsal yönetim ve insan kaynakları gelişiminin müdürü olarak Lufthansa’ya katılmak üzere Daimler-Benz’den ayrıldığında imkânsız kısıtlamaların her türüyle yüzleşti. </st><st c="10674">O dönemlerde Lufthansa, her birimin toplam masrafını beş yıl boyunca her yıl yüzde 4 azaltmasını gerektiren stratejik bir maliyet tasarrufu programının ortasındaydı. </st><st c="10840">Çalışanlar genel olarak maliyet kesme direktifini, ışıkları açık tutmak için gerekenden başka herhangi bir şeye yatırım yapmanın yasaklanması olarak yorumluyorlardı. </st><st c="11006">Ayrıca Lufthansa’nın İK süreçleri karmakarışıktı; rutin taleplere yanıt verilmesi aylar alıyordu ve sözleşmelerde sık sık dizgi hataları oluyordu. </st><st c="11153">Bu tür faaliyet sorunları departmanda yıllardır görülüyordu.</st></p>
			<p><st c="11213">Sattelberger’in konumundaki yöneticilerin çoğu için hedefler basit olacaktır: İK departmanını maliyetleri artırmadan işlevsel bir düzeye getirmek, kötü yola sapmadığından emin olmak ve maaş çeki toplamak. </st><st c="11419">Fakat Sattelberger’in çok daha yüksek beklentileri vardı. </st><st c="11477">Lufthansa’ya, eskiden devlet tarafından işletilen bir şirketi birinci sınıf bir havayoluna dönüştürmesine yardım edecek Almanya’nın en ileri kurumsal insan kaynakları kuruluşunu inşa etme hayaliyle gelmişti. </st><st c="11685">Özel olarak, eğitim ve gelişim konularında geleneksel yaklaşımların çok ötesine uzanacak Almanya’nın ilk şirket üniversitesini, Lufthansa İşletme Okulunu başlatmayı düşünüyordu. </st><st c="11863">Üniversite stratejiyle kurumsal ve bireysel gelişim arasındaki bağları sıkılaştıracaktı. </st><st c="11952">Yüksek lisans ve derecesiz işletme programları dahil olmak üzere müfredatı akademisyenler ve küresel şirketlerin liderleri tarafından tasarlanacak, yürütülecek ve değerlendirilecekti, böylece Lufthansa’nın yöneticileri en iyilerden ders alacaklardı.</st></p>
			<p><st c="12201">Sattelberger, hayalinin peşinden giderken metodik, akıllıca ve sabırlı bir saldırı biçimi tercih etti. </st><st c="12305">İlk önce, üniversitesini bir tür liderlik gelişimi tapınağı gibi betimleyen hayali bir taslak yarattı. </st><st c="12408">Mimari fikir—tapınak tuğla tuğla, sütun sütun inşa edilecekti—Sattelberger’in uzun vadeli, stratejik bir uygulama planı geliştirmesine yardımcı oldu. </st><st c="12558">Başlıca İK süreçlerini temizlemek, temel atmaya benziyor diye düşündü. </st><st c="12629">Bunun başarıyla tamamlanmasıyla birlikte, her biri Lufthansa’nın genel kurumsal stratejisinin “çatısını” tutacak bir sütun işlevi görecek bir dizi gelişim programı kurabilecekti. </st><st c="12808">Planını ayrıntılı taslak olarak görmek Sattelberger’in en can alıcı ve elde edilebilir unsurlara odaklanmasına olanak vererek “olması-gerekenler”i “olsa-iyi-olurlar”dan ve “onsuz-da-yaşanabilirler”den ayırmasına yardımcı oldu.</st></p>
			<p><st c="13034">Sattelberger esnek olması gerektiğini ve tapınağını inşa etmenin yıllarca sürecek metodik çalışma gerektireceğini anladı. </st><st c="13157">Bir bütün olarak vizyonu hakkında hiç konuşmadı çünkü genel maliyeti yarardaşların çoğunu korkutacak türdendi. </st><st c="13268">Bunun yerine tek tek proje ve programlar için katılımlarını güvence altına aldı ve girişimleri art arda uyguladı.</st></p>
			<p><st c="13381">İkinci adım hayal ettiği temeli atmaktı. </st><st c="13423">Geçen iki yıl boyunca Sattelberger İK süreçlerini yeniden düzenlemişti. </st><st c="13495">Bu yüzden isteklere zamanında geri dönülüyor ve faaliyetler çok daha etkin yürütülüyordu. </st><st c="13585">Lufthansa’nın İK sistemlerinin iç karartıcı haline bakınca kimse Sattelberger’in beklentileri aşmak şöyle dursun, imkân dahilinde karşılayabileceğini bile tahmin etmiyordu. </st><st c="13758">Sattelberger onları haksız çıkardı.</st></p>
			<p><st c="13793">Yeni güvenilirliğinden faydalanarak üçüncü adım üzerinde çalışmaya başladı: tek tek sütunları inşa etmek. </st><st c="13900">Kaşif 21 adlı bir proje, yöneticilerin birbirlerinden bir şeyler öğrenebilecekleri kapsamlı bir gelişim teşebbüsüydü. </st><st c="14018">Ayrı bir program olan ProEkip yönetim stajyerleri için tasarlanmıştı. </st><st c="14088">Ve bir diğer büyük çaplı program, General Electric, Citibank, Deutsche Bank, Daimler-Benz ve SAS gibi şirketlerin en iyi pratiklerinin benzerini veya daha iyisini yapmaya odaklanmıştı.</st></p>
			<p><st c="14272">Harcamaların tavan noktası önemli bir engeldi. </st><st c="14320">Sattelberger üst düzey yönetimi, bu projelere para çıkarmak için eğitim odalarından bazılarını başka şirketlere kiralamasına izin vermeye ikna etmişti fakat daha fazlasına ihtiyacı vardı. </st><st c="14508">Ne kadar uzağa ve ne kadar hızlı ittirebileceğinin bir sınırı olduğunu fark etti: eğer çok bastırırsa geri tepme meydana gelecekti. </st><st c="14640">Bu yüzden fon için dilekçe verirken meslektaşlarından, argüman ve olgularla birlikte daha iyi hazırlandığından emin oluyordu. </st><st c="14766">Denetçi ona yeşil ışık yakmadığında planını doğrudan Jürgen Weber’e, CEO’ya götürdü. </st><st c="14851">Konuşma pek kolay geçmese de Weber şirket üniversitesi projesinin değerli olduğunu prensipte onayladı. </st><st c="14954">Sattelberger’le konuşmasını “Tanrı aşkına, tamam yap” diye bitirdi, “fakat doğru düzgün yap ve bütçene bağlı kal.”</st></p>
			<p><st c="15068">Weber ve yönetim kurulu en sonunda, Sattelberger’in gelişim programlarının birbirlerine nasıl uyduğunu görmeye başladılar. </st><st c="15192">Daha sonra, Mart 1998’de—Daimler-Benz’in kendi şirket üniversitesiyle Lufthansa’dan önce davranmak üzere olduğunu öğrendiğinde—Sattelberger son hamlesini yaptı. </st><st c="15353">Daimler’in galip gelmesine izin vermemeyi kararlaştırmak için yönetim kuruluna Lufthansa İşletme Okulunun yaratılmasını talep eden bir yazı yazdı. </st><st c="15500">Kurul bu talebi hiç tereddüt etmeden onayladı ve bir sonraki ay Lufthansa, Avrupa’nın ilk şirket üniversitesini açtı.</st></p>
			<p><st c="15617">Tüm süreç, önceden de gösterdiğimiz gibi amaç sahibi yöneticilerin üstlendikleri şekilde zaman aldı. </st><st c="15719">Sattelberger birçok terslikle uğraştı ve önemli ertelemeleri, hatta teşebbüsünün farklı yönlerinin iptal edilmesini kabullendi. </st><st c="15847">Şirket üniversitesi planlarını ilk iki yıl erteledi, böylelikle sadece İK’yı bir düzene sokmaya odaklanabilecekti. </st><st c="15962">Daha sonra, yavaşça ve derece derece kaynak kısıtlamalarını rahatlatmak için çalıştı. </st><st c="16048">Beklediğinden çok daha azıyla başlamış olmasına rağmen kendi çözümünün yitip gitmesine asla izin vermedi. </st><st c="16154">Lufthansa, işletme okulunun tam geri ödemesini hiçbir zaman ölçmedi fakat üst düzey yönetimin öznel kanısına göre getirisi yapılan yatırımdan çok daha yüksek olmuştur.</st></p>
			<h2><span><st c="16321">Alternatiflerden Faydalanmak</st></span></h2>
			<p><st c="16350">İş karar almaya veya teşebbüslerin peşine düşmeye gelince yöneticiler keşfedilmemiş tercihler tuzağına da kurban giderler. </st><st c="16474">Özel olarak ya tercihleri olduğunu fark etmezler ya da bildikleri tercihlerinden faydalanmazlar. </st><st c="16571">Yöneticiler hareket etme özgürlüklerini göz ardı ettikleri için seçeneklerinden vazgeçerler. </st><st c="16664">Bunun aksine amaç sahibi öncüler güven, belli bir alanda geniş bir bakış açısı ve daha büyük güvenilirlik veren kişisel uzmanlıklarını keskinleştirirler. </st><st c="16818">Bu yöneticiler, fırsatlar ortaya çıktığında onları görme, kavrama ve onlar için kavga etme yeteneği geliştirirler.</st></p>
			<p><st c="16932">Dan Andersson, Stockholm’daki petrol rafineri şirketi ConocoPhillips’te çalışan orta seviyeli bir yöneticiydi. </st><st c="17044">Bir Finlandiyalı olarak Conoco’ya kıymetli bir yönetsel meta getirdi: Fin pazarı hakkında derin bilgi. </st><st c="17147">Bu bilgi, belli bölgesel koşullar hakkındaki enformasyonu, Finlandiya’nın dilini konuşmayan veya ticari meselelerini anlamayan üst düzey yönetime iletmesine imkân verdi. </st><st c="17317">Conoco’nun kuzey faaliyetlerinin sorumlu müdürü tarafından yönderlik aldığı için Andersson, yönetimsel görünmezlerin—resmi olmayan kural ve normlar, karar alma süreçleri, kişilerarası ilişkiler ve sosyal dinamikler—yeni fikirlerin kabulünü nasıl etkilediğini hızlı bir şekilde kavradı. </st><st c="17603">Sezgisel olarak bir teklif sunmanın doğru yolunu ve belli bir zamanda ne kadar zorlayabileceğini hissediyordu.</st></p>
			<p><st c="17713">Andersson, bölgedeki 50 yıllık bir tekelin kırılması da dahil olmak üzere Conoco’nun Fin pazarına olası girişini araştırmakla görevli bir ekibe atandı. </st><st c="17866">İlk görev, Conoco’nun kendi petrolünü ithal etmesine imkân verecek 1 milyon dolarlık bir proje olan, Finlandiya’da depolama tesisleri kurmaktı. </st><st c="18010">Yoğun aramayla geçen birkaç ayın ardından ekip en sonunda, Turku şehrinde, Shell’in yıllar önce terk ettiği bir tank terminali buldu. </st><st c="18144">1920’lerde inşa edilen eski tanklar temiz ve kullanılabilir görünüyordu. </st><st c="18217">Conoco ekibi çözümün bulunduğunu düşündü. </st><st c="18259">Fakat Andersson kafasının arkasında beklenmedik durum planları üzerinde çalışıyordu. </st><st c="18344">B planı yeni bir tesis kurmaktı, C planı bir rakiple birlikte ortak teşebbüs kurmaktı ve D planı tanklar için bir yatırımcı bulmaktı.</st></p>
			<p><st c="18477">Aylar süren müzakerelerin ardından Turku’nun resmi yetkilileri Conoco’nun eski tankları uzun süreyle kiralamasına onay verdiler. </st><st c="18607">Sonra Conoco’nun laboratuvarından o uğursuz telefon geldi: Çelikte çok fazla karbon vardı; tanklar petrolü depolamak için uygun değildi. </st><st c="18744">Kendi depolama tesisi olmadan Conoco Fin pazarına giremezdi. </st><st c="18805">Ülkede Conoco’nun satın alabileceği başka hiçbir tesis de yoktu. </st><st c="18870">Projeden vazgeçmek tek seçenek gibi duruyordu. </st><st c="18917">Ekipte B planını devreye sokmayı teklif eden Andersson hariç herkes pes etmişti.</st></p>
			<p><st c="18997">Yerel otoritelerin desteğiyle Conoco’nun üst düzey yönetimini, Conoco’nun kendi tanklarını bölgede inşa etme olasılığı hakkında yüz yüze görüşme için Finlandiya’ya ziyarete gitmeye ikna etti. </st><st c="19190">Andersson’un patronu bölgeyi görüp fırsatı sezince tepeden tırnağa yeni bir yaklaşım benimsemek konusunda heveslendi. </st><st c="19308">Ne var ki toprak kirlenmişti; temizlenmesi on milyonlarca euroya mal olacaktı. </st><st c="19387">Andersson yine de ısrar etti. </st><st c="19417">Kent yetkilileriyle birlikte çalışırken asıl sözleşmelerin, toprağın temizlenmesinden Shell’in sorumlu olduğunu net bir şekilde gösterdiğini keşfetti. </st><st c="19568">Temizlik tamamlandığında Conoco yeni tanklar üzerinde çalışmaya başladı. </st><st c="19641">Proje başladıktan üç yıl sonra Conoco’nun ilk gemisi limana ulaştığında şehir temsilcileri, yüzlerce izleyici, Fin televizyon ekipleri ve Conoco’nun üst düzey ekibi kutlama için limanda hazır bulunuyordu. </st><st c="19846">Bugün Conoco Finlandiya’daki otomatik self-servis benzin istasyonlarının en verimli uygulayıcısı haline geldi.</st></p>
			<p><st c="19956">Bir yönetici olarak Andersson’un bağlılığı sadece bir işe değil, şirketinin stratejik hedeflerini o veya bu yolla başarıyla tamamlamaya yönelikti. </st><st c="20104">Olası engeller için çevreyi gözden geçirerek ve bu engellerin etrafından dolanan yolları arayarak şirketinin ve kendisinin fırsat çapını genişletebiliyor. </st><st c="20259">Bugün ConocoPhillips’in Avrupa’daki perakende gelişiminden sorumludur.</st></p>
			<p><st c="20329">—————</st></p>
			<p><st c="20335">Eyleme meyilli olma birkaç kişiye bahşedilen özel bir yetenek değildir. </st><st c="20408">Yöneticilerin çoğu bu kapasiteyi geliştirebilirler. </st><st c="20460">Spungin’in hikâyesi net, uzun vadeli bir hedefe odaklanmanın kendi ufkunu nasıl genişlettiğini gösterir. </st><st c="20565">Sattelberger ve Andersson sınırlamalara kendi planlarıyla karşı koymuş ve şirketlerine neyin mümkün olduğunu göstermişlerdir.</st></p>
			<p><st c="20690">Yöneticilerle çalışmalarımızda inisiyatif alanlarla almayanlar arasındaki farkın büyük değişim safhalarında, yönetsel işlerin görece kaotik ve yapılandırılmamış bir hale geldiği zamanlarda özellikle belirginleştiğini bulduk. </st><st c="20916">Başkalarının açık veya hayali beklentilerine uyumlu olmayı kafalarına takmış olan yöneticiler, yolunu şaşırıp felce uğrayarak yapı eksikliğine karşılık verirler. </st><st c="21078">Bunun tersine etkin yöneticiler işlerin çapını genişletmek, tercihlerini çoğaltmak ve hırslı hedefleri takip etmek için fırsatı ele geçirirler.</st></p>
			<p><st c="21221">Yöneticiler bir kez kendi gündemlerini kontrol edip kendi tercih özgürlüklerini hissettiklerinde rollerinden zevk almaya başlarlar. </st><st c="21354">Kendi çaplarının çok ötesine geçen durumları araştırmaya ve ortaya çıkar çıkmaz fırsatları ele geçirmekten hoşlanmaya başlarlar. </st><st c="21483">Hepsinden öte, eyleme meyilli etkin yöneticiler işleri tarafından yönetilmezler; daha çok tersi doğrudur.</st></p>
			<p><span><st c="21588">İlk olarak Mart 2004 sayısında yayınlanmıştır.</st></span></p>
			<p><span><st c="21635">Not</st></span></p>
			<p><st c="21639">1. </st><st c="21643">İdari işleri düşünmenin bir yolu olarak talepler, kısıtlamalar ve tercihler çerçevesi ilk kez Rosemary Stewart tarafından Yöneticiler ve İşleri (Managers and Their Jobs, Macmillan, 1967) kitabında ileri sürülmüştür. </st><st c="21859">Ayrıca bak. </st><st c="21871">Rosemary Stewart, Yönetici için Tercihler (Choices for the Manager, Prentice Hall, 1982).</st></p>
		</div>
	<div id="charCountTotal" value="21960"></div></body>
</html>
