<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-54</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-54" lang="tr-TR" xml:lang="tr-TR">
		<div>
			<h2><span><st c="0">Geribildirim</st></span></h2>
			<p><st c="13">Geribildirime yaklaşma yollarınızı düşündüğünüzde ilk önce şunu sormalısınız: </st><span><st c="92">İnsanlara zamanında, doğrudan ve yapıcı geribildirimler veriyor muyum? </st></span><st c="163">İkinci olarak da şunu: </st><span><st c="186">Duymak istemediğim ama duymam gereken şeyleri bana anlatacak beş veya altı genç insanım var mı?</st></span></p>
			<p><st c="281">Eğer en hırslı çalışanlarsa astlarınız kendilerine koçluk yapılmasını ve içten ve doğrudan bir şekilde geliştirilmelerini isterler. </st><st c="414">Hâlâ ona göre davranma şansları varken geribildirim yapmanızı isterler; eğer yılsonu denetimine kadar beklerseniz çoğu kez artık çok geç olur. </st><st c="557">Benim deneyimimde tipik olarak iyi niyetli yöneticiler astlarına açık sözlü, doğrudan ve zamanlı geribildirim vermede başarısız oldular.</st></p>
			<p><st c="693">Bu başarısızlığın bir sebebi çoğu kez yöneticilerin, yapıcı geribildirimin ve eleştirinin çalışanlarının moralini bozacağından korkmalarıdır. </st><st c="836">Ek olarak bir profesyoneli dürüstçe ve zamanında eleştirmek aşırı cepheleşmeye yol açıyor gibi algılanabilir. </st><st c="946">Son olarak birçok yönetici bu tür geribildirimin, çalışanların kendilerini sevmemelerine sebep olmasından korkar. </st><st c="1060">Sonuçta liderler genellikle yılsonu performans denetimlerine kadar beklerler. </st><st c="1138">Yılsonu denetimi değerlendiricidir (yani yılın kararıdır) ve dolayısıyla yapıcı koçluk için imkân vermez. </st><st c="1244">Tipik olarak ast savunmadadır ve eleştiriye pek açık değildir. </st><st c="1307">Bu yaklaşım, güvenin altını oyan ve astın yönetici karşısındaki rahatlığını çarpıcı biçimde azaltan, çoğu kez hoş olmayan sürprizler yaratır.</st></p>
			<p><st c="1448">Gerçek şudur ki anında ve doğrudan geribildirim vermeyen yöneticiler çoğu kez yılsonuna kadar “sevilir”. </st><st c="1554">Yılsonunda ise fazlasıyla sevilmeyen biri haline gelirler. </st><st c="1613">Eğer çalışanlar beklentileri karşılayamazlarsa başarısızlık ikramiye, zam ve terfilere yansır. </st><st c="1708">Adaletsizlik duygusu çok yüksek olabilir. </st><st c="1750">En kötüsü de bir çalışanın yıl içinde daha önceden geribildirim almış olsa iyileşmek veya bu meseleyi ele almak için anlamlı çabalar gösterecek olduğunu bilmektir.</st></p>
			<p><st c="1913">İnsanlar olumlu geribildirimler duymaktan hoşlansalar da en sonunda çaresizce hakikati bilmek isterler ve hakikati duyduktan sonra işten ayrılan veya—çok geç olmadığı sürece—daha iyisini yapması için kendisine meydan okunan birilerini çok az duydum. </st><st c="2164">Bunun tersine, hangi meseleleri ele almaları gerektiğini anlarlarsa ve bu meseleleri onların dikkatine doğrudan ve derhal sunacağınız konusunda size güvenirlerse insanların sizinle kalma ihtimallerinin daha yüksek olduğunu ileri süreceğim. </st><st c="2404">Onların becerilerini geliştirmek için onlarla birlikte çalışacağınız ve yılın sonunda gafil avlanmayacakları konularında güven kazanırlar. </st><st c="2543">Beklenilen bir terfiyi almayan çalışanlar, eğer yıl boyunca daha iyisini yapmak için neye ihtiyaçları olduğunu anlatmışsanız, o noktaya gelememiş olsalar bile, sizi affetme ihtimalleri daha yüksektir. </st><st c="2744">Bu meselelerin üstesinden gelebileceklerini size kanıtlamak için daha fazla gayret sarf edebilirler.</st></p>
			<p><st c="2844">Goldman Sachs’taki kariyerim sırasında sürekli olarak, çalışanlara yıl boyunca—yıllık performans denetimi süreçlerinin çok öncesinde—koçluk ve doğrudan geribildirim verildiğinde profesyonel gelişimin çok daha etkin olduğunu gördüm. </st><st c="3077">Sorumlu müdürler arasında yapılan şirket içi bir araştırma, geribildirimin yılsonu denetimlerine hapsedildiği durumlarda kariyer gelişiminden memnuniyetin, geribildirimin yıl boyunca yapıldığı durumlardakinden çarpıcı biçimde düşük olduğunu gösterdi.</st></p>
			<p><st c="3327">En az etkin ve zamanında geribildirim vermek kadar zor olan başka bir şey şudur ki birçok lider çalışanlarından geribildirim almayı çok daha meydan okuyucu bulur. </st><st c="3491">Kariyerinizde belli bir aşamaya geldiğinizde, nasıl gittiğinizi söyleme konusunda genç insanlar patronunuzdan çok daha iyi bir konumda olurlar. </st><st c="3635">Sizi gündelik etkinliklerinizin içinde görürler ve kararlarınızı doğrudan yaşarlar. </st><st c="3719">Bu aşamada patronunuz daha çok bertaraf olmuştur ve sonuç olarak, yılsonunda performansınızı değerlendirmek için astlarınızla konuşma ihtiyacı hisseder. </st><st c="3872">Kendi yılsonu sürprizlerinizden kaçınmak için, size yapıcı geribildirimler vermeye istekli genç profesyonellerden oluşan bir şebeke geliştirmeniz gerekir. </st><st c="4027">Sorun şudur ki astlarınız neyi yanlış yaptığınızı bilirler fakat çoğu bunu size söylemeye can atmaz. </st><st c="4128">İyi bir nedenleri vardır—çok az üst ama muazzam miktarda alt vardır. </st><st c="4197">Ne kadar üst düzey olur ve ne kadar önemli hale gelirseniz astlarınız “korkunç gerçeği”—duymanızın zor olduğu ama bilmeniz gereken şeyleri—size o kadar az söylerler.</st></p>
			<p><st c="4362">Size tavsiye verecek ve koçluk yapacak astlar yetiştirmek uyumlu bir çaba gerektirir. </st><st c="4449">Sabır ve biraz acımasızlık da gerekir. </st><st c="4488">Astlardan yapıcı geribildirim istediğimde tahmin edilebileceği gibi bana “çok iyi” gittiğimi söyleyeceklerdir. </st><st c="4599">Devam edip “Farklı olarak ne yapmalıyım?” diye sorduğumda “Düşünebileceğim başka bir şey yok” diye yanıt verirler. </st><st c="4714">Eğer “Bir şeyler olmalı!” diyerek onlara meydan okursam yine de “Aklıma hiçbir şey gelmiyor” derler. </st><st c="4815">Sonra onlardan oturup düşünmelerini isterim—çok fazla zamanımız var. </st><st c="4884">Bu arada alınlarında ter damlacıkları belirmeye başlar. </st><st c="4940">Tuhaf bir sessizliğin ardından en sonunda bir şeyler söylerler—ve genellikle bunu duymak kahredici olur. </st><st c="5045">Kahredicidir çünkü ezici bir eleştiridir ve çünkü bunun doğru olduğunu bilirsiniz.</st></p>
			<p><st c="5127">Bu geribildirimle ne yapacağınız çok önemlidir. </st><st c="5176">Eğer bunun üzerinden hareket ederseniz performansınızı iyileştirirsiniz. </st><st c="5249">Eşit derecede önemli olarak, güven kurma ve dürüst bir geribildirim kanalı için altyapı oluşturma konularında büyük bir adım atarsınız. </st><st c="5385">Astlar, önerilere olumlu bir şekilde karşılık verdiğinizi gördüklerinde genellikle işi ve başarılarınızı daha fazla sahiplenirler. </st><st c="5516">Kendi inisiyatiflerini kullanarak sizi eleştirmeyi öğrenirler çünkü buna gerçekten minnettar kalacağınızı ve bununla bir şeyler yapacağınızı bilirler. </st><st c="5667">Astlara yapılan “koçluk” üzerinden bir şebeke geliştirmek kendi liderlik meselelerinizi tespit edip anlamlı bir şekilde performansınızı iyileştirmek için harekete geçmenize yardımcı olacaktır.</st></p>
			<h2><span><st c="5859">Halef Planlamak</st></span></h2>
			<p><st c="5875">Yöneticilerin önemli olduğunu bildikleri, yine de olumlu bir yanıt vermede zorlandıkları bir diğer soru da şudur: </st><span><st c="5990">Bir veya iki olası halefi, en azından kendi kafamda seçtim mi?</st></span><st c="6052"> Bu mesele çok önemlidir çünkü olası halefleri tespit etmiyorsanız muhtemelen vermeniz gerektiği kadar geniş ölçüde görev vermiyorsunuzdur ve bir karar alma darboğazı bile olabilirsiniz. </st><st c="6239">Bir darboğaz olmak, can alıcı liderlik öncelikleriniz üzerinde yeterince zaman harcamadığınız ve kilit astlarınızı geliştirmede başarısız olduğunuz anlamına gelir. </st><st c="6403">İronik bir şekilde, liderler çok yetenekli olduklarına ve bu yüzden görevleri herhangi bir astlarından çok daha iyi yapacaklarına inanıp görevleri kendi kendilerine yapmakta ısrarcı davrandıklarında tipik olarak işlerinin düşük performans göstermesine sebep olurlar ve nihayetinde kariyerleri de zarar görür.</st></p>
			<p><st c="6711">Halef sorusunun, kuruluş içinde dalga dalga yayılan önemli sonuçları da vardır: eğer liderler halefler geliştirmezlerse kuruluş, işi başarılı bir şekilde büyütmek için yeter miktarda lider konusunda eksiklik yaşarlar. </st><st c="6930">Daha kötüsü, eğer genç çalışanlar geliştirilmezlerse, başka bir yerdeki daha iyi fırsatlar için şirketten ayrılabilirler. </st><st c="7052">Bu nedenlerle birçok iyi yönetilen şirket, halef geliştirmede başarısız olmuş yöneticileri terfi ettirmede tereddüt yaşayacaktır.</st></p>
			<p><st c="7181">Olası halefleri, onlara kendilerini halef seçtiğinizi söylemeden tespit etmek yeterlidir—bu tespit onları farklı bir şekilde yönetmenize sebep olduğu sürece. </st><st c="7340">Özel olarak, başlıca sorumluluklarınızdan daha fazlasını bu profesyonellere vermek isteyeceksiniz. </st><st c="7439">Bu, onların olgunlaşmasını hızlandırıp onları bir sonraki seviyeye adım atmaya hazırlayacaktır. </st><st c="7535">Bu astlara çaba gerektiren görevler vererek onların gelişimine ve kariyerlerinin ilerlemesine karşı ilginizin sinyalini güçlü bir biçimde verirsiniz—ki bu, onları, rakiplerinizden aldıkları teklifleri geri çevirmeye cesaretlendirir. </st><st c="7768">Bunu yapan liderler ekiplerini çok daha iyi bir şekilde bir arada tutabilirler ve gelecek vaat eden yıldızları rakiplere kaptırmaktan kaçınırlar.</st></p>
			<p><st c="7913">Yetenek kaybı şirket için çok hasar vericidir. </st><st c="7961">Kilit çalışanları, sadece onlara daha yoğun bir şekilde meydan okuyarak elinizde tutabiliyorsanız, bu kayıp daha acı verici olur. </st><st c="8091">Büyük bir şirketin, kuruluşunda bir yetenek boşluğu olarak algıladığı konu hakkında endişeler taşıyan bir bölüm müdürüyle konuşmuştum. </st><st c="8226">Zamanını tümüyle kullanamadığını hissediyordu çünkü kendisine bağlı kişileri, başlıca sorumluluklarından bazılarını alacak kadar yetenekli görmüyordu. </st><st c="8377">Bu yetenek boşluğunun kendisini, birçok yeni ürün ve pazar girişimi başlatmasından alıkoyduğuna inanıyordu. </st><st c="8485">Bir de tüm bunların arasında, altı ayda iki önemli astını kaybetmişti. </st><st c="8556">İkisi de büyük rakiplerde daha fazla sorumluluk almak üzere ayrılmıştı. </st><st c="8628">Önemli birkaç yeni liderlik ataması için onları ciddi ciddi düşündüğünü söyleyerek şirketinde kalmaya ikna etmeye çalışmıştı. </st><st c="8754">Çalışanlar daha önceden böyle bir şeye dair herhangi bir ipucu görmediklerinden dolayı şüphelendiler ve ayrılıp gittiler. </st><st c="8876">Ona, ayrılmalarından önce bu kişileri (veya başka herhangi birini) olası halefler olarak tespit edip etmediğini, ellerine artan sorumluluklar teslim edip etmediğini veya bu profesyonellere yaptığı koçluğu aktif olarak yoğunlaştırıp yoğunlaştırmadığını sordum. </st><st c="9136">Gündelik olayların karmaşası ve işi yetiştirme telaşı içinde bunları yapmadığını söyledi. </st><st c="9226">Bu iki çalışanın potansiyelini hafife aldığını itiraf etti ve büyük olasılıkla şirketteki başka birçok kişinin yeteneklerini de hafife aldığının farkına vardı. </st><st c="9386">Derhal oturup olası yıldızların bir listesini çıkardı ve her ismin yanına bir kariyer ve sorumluluk oyun planı yazdı. </st><st c="9504">Büyük olasılıkla çok geç kaldığından kuşkulansa da hemen biçimlendirici halef planı üzerinde çalışmaya başladı.</st></p>
			<p><st c="9615">İnsanlara meydan okurken ve onları sınarken onlara daha sık görev verirsiniz ve bu sizi, işinizin yüzleştiği daha kritik stratejik meselelere odaklanmanız için özgürleştirir. </st><st c="9791">Bu sizi daha başarılı hale getirir ve kendi gelecekteki terfiniz için daha çekici bir aday yapar.</st></p>
			<h2><span><st c="9888">Değerlendirme ve Aynı Hizada Olmak</st></span></h2>
			<p><st c="9923">Dünya sürekli değişiyor. </st><st c="9949">Müşterilerinizin ihtiyaçları değişir; işiniz evrimleşir (örneğin hızla büyüyen şirketten olgun şirket haline gelir); yeni ürünler ve dağıtım yöntemleri tehdit olarak ortaya çıkar. </st><st c="10129">Bu değişimler gerçekleşirken eğer onlarla birlikte değişmezseniz ciddi bir şekilde hizanın dışında kalırsınız. </st><st c="10240">İşe aldığınız insanların tipleri, onları organize etme yolunuz, onlara sunduğunuz ekonomik teşvikler ve hatta verdiğiniz görevlerin doğası artık, işinizin başarısı için kritik olan kültürü ve sonuçları yaratmaz. </st><st c="10452">Kuruluşunuzun tasarımının iş için gereken kilit başarı etmenleriyle aynı hizada olmasını garantilemek sizin işinizdir. </st><st c="10571">Kendinize sorun: </st><span><st c="10588">İş çevresinde gerçekleşen, kendi işimizi organize edip yürütme yolumuzda bir değişiklik gerektirecek değişimlere uyum sağlıyor muyum?</st></span></p>
			<p><st c="10721">Böyle bir ileri görüşlülüğü elde etmek elbette zordur. </st><st c="10777">Bir lider olarak işe, aralıksız gerçekleşen ince değişiklikleri göremeyecek kadar yakın olabilirsiniz. </st><st c="10880">Büyük olasılıkla işi kurma ve tasarlamada merkezi bir rol oynamış olduğunuz için anlamlı değişiklikler yapmak duygusal olarak çok zor olabilir. </st><st c="11024">Belli çalışanları—sizin toplayıp işe aldığınız insanları—işten çıkarmanız gerekebilir. </st><st c="11111">Bazı hatalar yaptığınızı kabul etmeniz ve kendi işletme tarzınızı bir süre boyunca pek rahat olmayacak bir şekilde değiştirmeniz de gerekebilir.</st></p>
			<p><st c="11255">Bu meselelerle yüzleşmedeki zorluk yüzünden bazen, işe taze bir bakış atmak için yüksek potansiyele sahip astları çağırmak akıllıca olur. </st><st c="11394">Bu yaklaşım oldukça etkili olabilir çünkü genç çalışanlar genellikle sizin kadar duygusal bağlara sahip değildir ve neyin yapılması gerektiğini daha nesnel bir şekilde görebilirler. </st><st c="11576">Bu yaklaşım, gelecekteki liderlerinize meydan okumanın ve onlara değerli gelişim deneyimleri yaşatmanın da iyi bir yoludur. </st><st c="11700">Onlara stratejik becerilerini deneme şansı verirsiniz; potansiyellerine bir göz gezdirirsiniz (ki bu önceki tartışmamız olan halef planlamayla ilgilidir); ve işin nasıl yürütüleceğiyle ilgili birkaç muhteşem yeni fikir alabilirsiniz.</st></p>
			<p><st c="11933">Bu yaklaşım, kuzey Kaliforniya’da bir ileri teknoloji işinde CEO olarak çalışan kişinin işine yaradı. </st><st c="12036">Bir zamanlar şirketi kendi ürün alanında ilk yenilikçilerdendi fakat yakın zamanda sendelemeye ve pazar payını kaybetmeye başladı. </st><st c="12167">İlk zamanlarında şirketin başlıca başarı unsuru ürün inovasyonu ve müşteri ihtiyaçlarını karşılamaydı. </st><st c="12270">Atılgan davranıp yenilikçi mühendisler ve pazarlama personeli işe almıştı. </st><st c="12345">Yeni rakipler ortaya çıktıkça müşteriler maliyete ve (daha karmaşık uygulamaların gelişmesi biçiminde) hizmete daha fazla odaklanmaya başladılar. </st><st c="12491">Bir adım geri çekilen CEO, farklı bir insan karmasıyla, yeni bir düzenlemeyle ve yenilenmiş bir teşvik stratejisiyle şirketi yeniden tasarlaması gerektiğini hissetti. </st><st c="12658">Kendi başına yeni bir model ortaya atmaya çalışmak yerine yöneticilerden oluşan daha genç bir gruptan, ellerinde “temiz bir sayfa” varmış gibi yeni bir şirket tasarımı formüle etmelerini istedi. </st><st c="12853">Grubun çalışmaları birkaç hafta aldı fakat tamamlanması üstüne, CEO’nun derhal uygulamaya başladığı birkaç tavsiyeye yol verdi. </st><st c="12981">Sözgelimi, mühendislik ve satış departmanlarını yan yana yerleştirmeyi ve entegre hesap kapsama ekipleri oluşturmayı önermişlerdi. </st><st c="13112">Şirketin daha fazla mühendisini müşterilerle etkileşime girmeye zorlamasını ve iş alımı yaparken bu beceriye odaklanılmasını da tavsiye etmişlerdi. </st><st c="13260">CEO bu soruyu 12 ay önceden sormadığına—ve bu görevi yürütmediğine—pişman olmuştu.</st></p>
			<p><st c="13342">En başarılı işler bile değişen dünyanın getirdiği yeni meydan okumalar karşısında duyarlıdır. </st><st c="13437">Etkin yöneticiler, kuruluşlarını yürütme yollarının kilit yönlerinin halen geçerli olup olmadığını belirlemek için—işe duygusal olarak daha az bağlı insanlardan tavsiyeler ve başka bakış açıları arayarak—kendi işlerine düzenli olarak temiz bir sayfayla bakarlar.</st></p>
			<h2><span><st c="13699">Baskı Altında Liderlik Yapmak</st></span></h2>
			<p><st c="13729">Baskı işin bir parçasıdır. </st><st c="13757">İş koşullarındaki değişiklikler acil sorunlar yaratır. </st><st c="13812">Pazara yeni girenler rekabetçi bir karşılık talep eder. </st><st c="13868">Değerli çalışanlar, çoğu kez en münasebetsiz zamanlarda işten ayrılırlar. </st><st c="13942">Ne kadar zeki olurlarsa olsunlar liderler ve ekipleri hatalar yaparlar.</st></p>
			<p><st c="14013">Stresli olayların ilginç yanı, her insanı farklı şekilde etkilemesidir—sizde kaygı yaratan şey bir başkasını rahatsız etmez veya tam tersi olur. </st><st c="14159">Bazıları için aşırı kaygı bir terfi umuduyla tetiklenir; bazıları için ciddi bir hata yaparak; bazıları içinse bir parça işi bir rakibe kaptırarak. </st><st c="14307">Stresin kaynağı ne olursa olsun her lider bunu yaşar, dolayısıyla kendinize soracağınız doğru soru şudur: </st><span><st c="14413">Baskı altında nasıl davranıyorum ve çalışanlarıma hangi sinyalleri gönderiyorum?</st></span></p>
			<p><st c="14493">Bir lider olarak çok yakından izleniyorsunuz. </st><st c="14540">Bir kriz esnasında insanlarınız, yaptığınız her hamleyi not ederek size mikroskopla bakıyorlar. </st><st c="14636">Böyle zamanlarda astlarınız siz ve söylediklerinizin aksine, gerçekten inandıklarınız hakkında çok fazla şey öğreniyorlar. </st><st c="14759">Hatalarda sorumluluk kabul ediyor musunuz yoksa suçlayacak birini mi arıyorsunuz? </st><st c="14841">Çalışanlarınızı destekliyor musunuz yoksa onlara sırtınızı mı dönüyorsunuz? </st><st c="14917">Serinkanlı ve sakin misiniz yoksa öfkeye kapılıyor musunuz? </st><st c="14977">İnandığınız şeylerin arkasında duruyor musunuz yoksa çıkarcı bir yol seçip üstlerinizin duymak istediklerini sandığınız şeyleri mi savunuyorsunuz? </st><st c="15124">Sizde ciddi bir kaygı yaratan durumları fark etmek için kendinizin yeterince farkında olmalı ve insanlarınıza üretken olmayan mesajlar göndermekten kaçınmak için davranışlarınızı yönetmelisiniz.</st></p>
			<p><st c="15318">Zamanın büyük bir çoğunluğunda oldukça kendi halinde ve düşünceli bir şekilde davranan birkaç liderle tanışmıştım. </st><st c="15434">Ne yazık ki ciddi bir stres altındayken oldukça olumsuz bir hava yaratan tepkiler veriyorlardı. </st><st c="15530">Bilmeyerek çalışanlarını kendi davranışlarını taklit edip benzer bir şekilde davranma yönünde eğitiyorlardı. </st><st c="15639">Eğer içgüdünüz kendinizi suçtan korumaksa, astlarınızla paylaşmak yerine tüm övgüyü kendinize almaksa veya hata yaptığınızda itiraf etmekten kaçmaksa, çalışanlarınıza da aynısını yapmak için müsaade etmiş olursunuz.</st></p>
			<p><st c="15854">Büyük bir varlık yönetimi firmasının CEO’su, büyüyen işinde hesap verebilirlik ve ekip çalışması kültürü kuramadığı için hayal kırıklığı yaşıyordu. </st><st c="16003">Kendisinin talebiyle bazı ekip üyeleriyle konuştum. </st><st c="16055">Özel olarak, tavsiye ettikleri yatırımların değeri düştüğünde CEO’nun nasıl davrandığını sordum. </st><st c="16152">Bunaltıcı bir suçlama ve parmakla işaret etme atmosferine yol açan alışılmış öfke nöbetlerini ve suçlayıcı sert eleştirilerini naklettiler. </st><st c="16292">Aslına bakılırsa yatırım kararları, portföy yöneticilerinin, sektör analistlerinin ve CEO’nun yer aldığı dikkatlice yapılandırılmış bir süreç içinde ortaklaşa veriliyordu. </st><st c="16464">Bu vakaların sonucunda çalışanlar, yatırımlar kötü gittiğinde suçlayacak başka birini bulmaya çalışmanın iyi olacağını öğrenmişlerdi. </st><st c="16598">Bu hikâyeleri duyan CEO, ekip çalışması ve kültür hakkındaki konuşmalarından ziyade baskı altındayken sergilediği davranışlarının çalışanlar için çok daha ikna edici olduğunu fark etti. </st><st c="16784">Stres altında davranışlarını ılımlılaştırması gerektiğini anladı ve ardından, olumsuz yatırım sonuçlarına çok öfkeli bir biçimde tepki vermekten kaçınmak için adımlar attı. </st><st c="16957">Astlarının, yatırımları düştüğünde oldukça pişman hissettiklerinin ve morallerinin bozulduğunun ve azarlanma yerine sırtlarının sıvazlanıp kendilerine koçluk yapılmasına ihtiyaçları olduğunun daha fazla farkına vardı. </st></p>
			<p><st c="17175">Çalışanlardan, sizin tepkinizden korkarken belli belirsiz görünen sorunlar hakkında sizi uyarmalarını beklemek son derece zordur—ve olası sorunlarla aralarına mesafe koymaları gerektiğini düşünürlerken bu çok daha zor olur. </st><st c="17399">Aslında bu, şirketin doğal erken uyarı sisteminin bilmeden etkisiz hale getirildiği yerlerde oluşan sürprizlerle dolu bir atmosfer yaratabilir. </st><st c="17543">Eğer bu tür bir kültür yarattıysanız, astlardan sorunlar hakkında kendiliğinden bir şeyler öğrenmeniz pek muhtemel değildir—kariyer intiharı istemedikleri sürece.</st></p>
			<p><st c="17705">Bir lider olarak olgunlaşma sürecinin bir kısmı, geriye bir adım atıp sizde neyin baskı oluşturduğunu düşünmeyi, bu durumlarda kendinizin farkında olmayı ve temel değerlerinizle tutarlı bir biçimde davranmayı garantilemek için davranışınızı disipline etmeyi öğrenmektir.</st></p>
			<h2><span><st c="17976">Kendinize Sadık Kalmak</st></span></h2>
			<p><st c="17999">Liderlerin çoğu kendisine, liderlik tarzının işinin ihtiyaçlarına uyup uymadığını sorar. </st><st c="18089">Çok az yönetici tarzının kendi inanç ve kişiliğine de uyup uymadığını düşünür. </st><st c="18168">Burada sorulacak soru şudur: </st><span><st c="18197">Liderlik tarzım gerçekten kim olduğumu yansıtıyor mu?</st></span></p>
			<p><st c="18250">İş kariyeri bir maratondur, hızlı koşu değil. </st><st c="18297">Eğer kendinize sadık kalmazsanız en sonunda gücünüz tükenecektir. </st><st c="18363">Kariyeriniz geliştikçe çeşitli liderlik tarzlarını gözlemlemeniz ve sizi rahat hissettiren unsurları alıp tercih etmeniz tavsiye edilebilir. </st><st c="18504">Yine de gözlemlemenin ve diğer tarzların belli yönlerini benimsemenin başka birisi olmaya çalışmanız anlamına gelmediğini aklınızda tutun. </st><st c="18643">Kariyerim boyunca ayırt edici ve özgün liderlik becerileri olan birkaç tane fevkalade patrona ve meslektaşa sahip olduğum için çok şanslıydım. </st><st c="18786">Onların tekniklerinden bazılarını benimsemeye çalışırken, kendi özgün becerilerime ve kişiliğime uyan genel bir tarz geliştirmem gerektiğini de öğrendim. </st><st c="18940">Tarzınızın size uyması gerekir; eğer becerilerinizi, değerlerinizi ve kişiliğinizi yansıtıyorsa alışılmışın dışında bir tarz bile son derece etkin olabilir.</st></p>
			<p><st c="19096">Yükseldikçe kendinize tarzla ilgili ek bazı sorular sormanız gerekecektir: </st><span><st c="19172">Kendimi yeteri kadar ortaya koyuyor muyum yoksa çekingen bir hale mi geldim? </st><st c="19249">Politik açıdan fazla mı doğruyum? </st><st c="19283">Bir sonraki terfim veya yılsonu ikramiyem hakkındaki endişelerim tırnaklarımı göstermememe veya görüşlerimi net bir şekilde ifade ederken tereddüt etmeme yol açıyor mu? </st></span><st c="19452">Birçok şirkette hevesli yöneticiler hassas meselelerle yüzleşmekten veya sorun çıkarmaktan kaçınmaya çalışabilirler. </st><st c="19569">Daha kötüsü, aşırı miktarda enerjilerini, patronlarının ne düşündüğünü anlayıp sonra da aynısı olduğunu düşündükleri şekilde davranmaya çalışarak harcayabilirler. </st><st c="19732">Eğer bu konuda çok yeteneklilerse, patron kendisini ifade etme şansı bulmadan kendi yorumlarını yapma şansı yakalayabilirler—ve patronun onayının sıcak ışıltısını hissederler.</st></p>
			<p><st c="19907">Sorun şudur ki karşı karşıya gelme ve anlaşmazlık etkin karar almak için çok önemlidir. </st><st c="19996">Dahil olduğum en kötü kararlardan bazıları, bir grup zeki insanın bir davranışa oy birliğiyle onay vermesiyle alındı—gerçi sonradan bazı katılımcılar şüpheleri olduğunu fakat grubun bariz fikir birliğinden sapma konusunda tereddüt yaşadığını itiraf etti. </st><st c="20251">Bunun tersine, karşıt görüşlerin dinamik bir şekilde ifade edildiği sert tartışmaların ardından alınan kötü bir karara dahil olduğumu anımsamam çok zor (son karara katılmamış olsam bile.) Şirketler liderlerinin güçlü bir şekilde tutulan görüşler ifade etmelerine ihtiyaç duyar, ortak hat olduğuna inandıkları şeyi taklit etmelerine değil. </st><st c="20590">Dolayısıyla bir lider olarak kendinize, görüşlerinizi ifade mi ettiğinizi yoksa geride durup fazlasıyla politik mi davrandığınızı sormalısınız. </st><st c="20734">Aynı zamanda, liderler kendi astlarını da çıplak fikirlerini ifade etmeye, uygun durumlarda sorun çıkarmaya ve önemli meseleler etrafında parmak uçlarında yürümeyi bırakmaya cesaretlendirmelidir.</st></p>
			<p><st c="20929">—————</st></p>
			<p><st c="20935">Başarılı liderler, kariyerlerindeki gerilmeler esnasında düzenli olarak mücadele verirler. </st><st c="21027">Tekrar yola girmek için geriye adım atma, bakış açısı kazanma ve yeni bir oyun planı geliştirme teknikleri akıl etmeleri gerekir. </st><st c="21157">Bu süreçte yanıtlara sahip olmak, kendinize doğru soruları sorup kilit iç görüler kazanmak için zaman ayırmaktan çok daha az önem taşır. </st><st c="21294">Bu makalede yer alan sorular düşünme biçiminizde kıvılcım çakma niyeti taşır. </st><st c="21372">Bunların sadece bir kısmı sizde yankı bulabilir ve kendi listenizi ortaya atmayı çok daha faydalı bulabilirsiniz. </st><st c="21486">Her iki durumda da düzenli bir şekilde yürütülen bir kendini sorgulama süreci, kariyeriniz boyunca sürekli olarak üstesinden gelmeniz gereken liderlik meydan okumaları ve meseleleri üzerine kafa yormanıza yardımcı olacaktır.</st></p>
			<p><span><st c="21710">İlk olarak Ocak 2007 sayısında yayınlanmıştır.</st></span></p>
		</div>
	<div id="charCountTotal" value="21757"></div></body>
</html>
