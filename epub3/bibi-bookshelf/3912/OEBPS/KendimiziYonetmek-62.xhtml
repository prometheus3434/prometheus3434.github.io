<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-62</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-62" lang="tr-TR" xml:lang="tr-TR">
		<div>
			<h2><span><st c="0">Sanki CEO Değil, Bir Doktor </st></span></h2>
			<p><st c="29">Eğer liderin ruh hali bu kadar önemliyse, o zaman en iyisi onun iyi bir ruh haline sahip olmasıdır, öyle değil mi? </st><st c="144">Evet, ama bu sorunun gerçek yanıtı bundan daha karmaşıktır. </st><st c="204">Bir liderin ruh halinin performans üzerindeki etkisinin en fazla olduğu durum, onun neşeli bir ruh haline sahip olduğu durumdur. </st><st c="333">Ama bu ruh halinin etrafındaki insanların ruh halleriyle uyum içinde olması da gerekir. </st><st c="421">Biz buna dinamik </st><span><st c="438">ortak dalga boyu </st></span><st c="455">diyoruz. </st><st c="464">(Bu konuda daha fazla ayrıntı için bu makaledeki “Neşelen, Ama Dikkatli Ol” başlıklı eke bakabilirsiniz.)</st></p>
			<p><st c="569">İncelemelerimiz sırasında, örgütleriyle aynı dalga boyunda olup olmadıklarını gerçekten bilmeyen lider sayısının çok fazla olduğunu gördük. </st><st c="710">Bu liderler, CEO hastalığından mustaripler; bu hastalığın tatsız belirtilerinden biri de, hastalığa yakalanmış kişinin kendi ruh halinin ve eylemlerinin örgüt tarafından nasıl algılandığı konusunda en ufak bir fikrinin olmayışıdır. </st><st c="942">Mesele liderlerin kendilerinin başkaları tarafından nasıl algılandıklarına aldırmayışları değildir; çoğu buna aldırır. </st><st c="1061">Ama yanlış bir şekilde: Bu enformasyonu tek başlarına deşifre edebileceklerini sanırlar. </st><st c="1150">Daha da kötüsü, eğer olumsuz bir tepki görüyorlarsa, birisinin bunu kendilerine söyleyeceğini düşünürler. </st><st c="1256">Yanılıyorlar.</st></p>
			<p><st c="1269">Araştırmamız sırasında bir CEO’nun bize açıkladığı gibi, “Sık sık, gerçeğe ulaşamadığım duygusuna kapılıyorum. </st><st c="1381">Gerçek duruma asla parmak basamıyorum, çünkü aslında kimse bana yalan söylemiyor. </st><st c="1463">Ama insanların benden enformasyon gizlediklerini veya kilit önemdeki olguları kamufle ettiklerini hissediyorum. </st><st c="1575">Yalan söylemiyorlar ama bana bilmem gereken şeyleri de anlatmıyorlar. </st><st c="1645">Hep tahminde bulunmak zorunda kalıyorum.”</st></p>
			<p><st c="1686">İnsanların liderlere, başkaları üzerinde yarattıkları duygusal etki konusunda gerçeğin tamamını söylememelerinin birçok nedeni var. </st><st c="1819">Bazen kötü haberi veren kişi olmaktan ve boyunlarının vurulmasından korkuyorlar. </st><st c="1900">Bazıları böyle kişisel bir konuda yorumda bulunmanın kendilerine düşmediğini düşünüyor. </st><st c="1988">Bazıları da hakkında konuşmak istedikleri şeyin aslında liderin duygusal tarzının sonuçları olduğunun farkında değiller, çünkü bu onlara çok muğlak bir şey gibi geliyor. </st><st c="2158">Ama nedeni ne olursa olsun, CEO kendisine bağlı insanların resmin tamamını ona kendiliğinden anlatacaklarından aslında hiçbir zaman emin olamaz.</st></p>
			<h2><span><st c="2302">Mevcudu Belirlemek </st></span></h2>
			<p><st c="2322">Bizim kendi kendini tedavi ve kendini yeniden yaratma sürecine ilişkin tavsiyelerimiz günümüzde yöneticilere satmaya çalışılan kendi kendine yardım programlarındaki gibi pop-psikolojiden türetilmiş bir şey değildir. </st><st c="2538">Tersine, bu tavsiyeler yöneticilerin etkin liderlikle alabildiğine yakından ilintili duygusal zekâ yeteneklerini nasıl geliştirebilecekleri konusundaki üç araştırma akımına dayandırılmıştır. </st><st c="2729">1989’da bu makalenin yazarlarından biri (Richard Boyatzis) bu beş adımlık süreci tasarlamak amacıyla bu araştırmaları temel almaya başladı ve o günden bu yana binlerce yönetici bu süreçten başarıyla yararlandı.</st></p>
			<p><st c="2939">Bizim geliştirdiğimiz süreç, yönlendiriciliğin daha geleneksel biçimlerinin tersine, beyin bilimine dayanmaktadır. </st><st c="3055">Bir insanın duygusal becerileri—kişinin yaşama ve işe yaklaşımını belirleyen davranış ve yetenekleri—göz ve cilt rengi gibi genetik olarak sabitlenmiş şeyler değildir. </st><st c="3223">Ama bazı bakımlardan pekâlâ öyle de olabilirler, çünkü nörolojimizin derinliklerinde yer etmişlerdir.</st></p>
			<p><st c="3324">Bir insanın duygusal becerilerinde, aslında, genetik bir unsur da vardır. </st><st c="3399">Örneğin bilimciler çekingenlik genini keşfetmişlerdir; bu kendi başına bir ruh hali değilse de, bir insanın kesinlikle sürekli sessiz kalmasına yol açabilir ve biz de bunu “moral bozukluğu” olarak yorumlayabiliriz. </st><st c="3614">Bazı insanlar da olağanüstü neşelidirler—yani bu dur durak bilmez neşeleri bize olağandışı gelir, ta ki hayat dolu ana babalarını tanıyıncaya kadar. </st><st c="3763">Bir yöneticinin açıkladığı gibi, “Bildiğim tek şey bebekliğimden beri hep mutlu olduğumdur. </st><st c="3855">Bu bazı insanları çıldırtıyor ama istesem bile hüzünlenemiyorum. </st><st c="3920">Kardeşim de tıpatıp bana benziyor; boşanırken bile işin iyi tarafını görüyordu.”</st></p>
			<p><st c="4000">Duygusal beceriler kısmen doğuştan gelen şeyler olsalar bile, genlerin kendilerini dışa vuruş biçimlerinde deneyimin büyük payı vardır. </st><st c="4137">Mutlu bir bebek ana babasını kaybeder ya da fiziksel istismara maruz kalırsa, yetişkin bir insan olarak melankolik bir kişi olabilir. </st><st c="4271">Emekleme çağında içine çok kapalı birisi sevdiği bir uğraş alanı keşfedince çok neşeli bir yetişkin haline gelebilir. </st><st c="4389">Bütün bunlara rağmen, yapılan araştırmalar duygusal beceri yelpazemizin 20’li yaşların ortalarında artık biçimlenmiş ve bu becerilere eşlik eden davranışlarımızın o yaşa kadar artık iyice yerleşik alışkanlıklar haline gelmiş olduğunu gösteriyor. </st><st c="4635">İşte, sorun da tam burada: Ne kadar fazla belli bir şekilde davranırsak—bu davranış ister mutlu, ister depresif veya içe kapalı olsun—o davranış beyin devrelerimizde o kadar yer eder ve biz de o kadar fazla o şekilde hissetmeye ve davranmaya devam ederiz.</st></p>
			<p><st c="4890">Duygusal zekânın bir lider için bu kadar önemli olmasının nedeni de budur. </st><st c="4966">Duygusal zekâsı yüksek bir lider kendisini tanıması sayesinde kendi ruh hallerini gözleyebilir, öz yönetim sayesinde onları değiştirebilir, empati sayesinde başkaları üzerindeki etkisini anlayabilir ve ilişki yönetimi sayesinde başkalarının moralini yükseltecek şekilde hareket edebilir.</st></p>
			<p><st c="5253">Aşağıdaki beş adımlı süreç beyni duygusal bakımdan daha zeki davranışlara yöneltecek şekilde donatmak amacıyla tasarlanmıştır. </st><st c="5381">Bu süreç kendi idealinizdeki öz benliğinizi tasavvur etmekle ve ardından, başkalarının sizi gördüğü biçimiyle gerçek benliğinizle tanışmakla başlıyor. </st><st c="5532">İkinci adım, ideal olanla gerçek olan arasında köprü kurma amaçlı bir taktik plan yapmayı ve ardından da bu faaliyetleri hayata geçirmeyi içeriyor. </st><st c="5680">Süreç, onu canlı tutma amaçlı bir çalışma arkadaşları ve aile topluluğunun—bu topluluklara değişim zorlayıcıları da diyebiliriz—yaratılmasıyla son buluyor. </st><st c="5836">Şimdi, bu adımlara daha yakından bakalım.</st></p>
			<p><span><st c="5877">“Kim Olmak İstiyorum?”</st></span></p>
			<p><st c="5900">Kuzey Avrupalı bir telekomünikasyon şirketinin üst düzey yöneticilerinden Sofia kendi duygusal liderliğinin başkalarını nasıl etkilediğini anlama ihtiyacı duyuyordu. </st><st c="6067">Kendini ne zaman stres altında hissetse, başkalarıyla iletişim kurmakta zorlanıyor ve “doğru” yapılsın diye astlarının elindeki işi kendisi üstlenmeye kalkışıyordu. </st><st c="6232">Liderlik seminerlerine katılması alışkanlıklarını değiştirmediği gibi, ne yönetim kitapları okuması ne de bu işten anlayan kişilere başvurması bir işe yaramıştı.</st></p>
			<p><st c="6393">Sofia bize geldiğinde, ondan kendisini sekiz yıl sonra etkin bir lider olarak hayal etmesini ve sekiz yıl sonrasının tipik bir gününü kaleme almasını istedik. </st><st c="6553">“Ne yapıyor olurdu? </st><st c="6573">Nerede yaşıyor olurdu? </st><st c="6596">Orada kendisiyle birlikte kimler olurdu? </st><st c="6637">Neler hissediyor olurdu?” Sofia’yı en köklü değerleri ve en yüce düşleri üzerinde düşünmeye ve o ideallerin nasıl günlük yaşamının bir parçası haline geldiğini açıklamaya zorladık.</st></p>
			<p><st c="6817">Sofia kendisini, özenle yarattığı kendi şirketinde on çalışma arkadaşıyla birlikte çalışırken hayal etti. </st><st c="6924">Kızıyla açık bir ilişkiye sahip olmaktan hoşlanıyordu; dostlarıyla ve çalışma arkadaşlarıyla güvene dayalı ilişkileri vardı. </st><st c="7049">Kendisini rahat ve mutlu bir lider, anne ve etrafındaki herkesi seven ve yetkilendiren biri olarak hayal ediyordu.</st></p>
			<p><st c="7163">Sofia’nın kendini tanıma düzeyi genel olarak düşüktü: İşyerinde ve evde kendisini hep mücadele eder halde bulmasının nedenini pek ender teşhis edebiliyordu. </st><st c="7321">Söyleyebildiği tek şey şuydu: “Hiçbir şey yolunda gitmiyor.” Eğer her şey yolunda gidiyor olsaydı, hayatın nasıl bir şey olabileceğini hayal etmeye zorlayan bu alıştırma kendi duygusal tarzında nelerin eksik olduğunu görmesini sağladı. </st><st c="7557">Yaşamındaki diğer insanlar üzerindeki kendi etkisini görebilmeye başladı.</st></p>
			<p><span><st c="7630">“Ben Kimim?”</st></span></p>
			<p><st c="7643">Bu keşif sürecinin bir sonraki adımında, kendi liderlik tarzınızın başkaları tarafından nasıl algılandığını görmeye başlarsınız. </st><st c="7773">Bu hem zor hem de tehlikeli bir şeydir. </st><st c="7813">Zordur, çünkü amirine veya bir çalışma arkadaşına kendisinin gerçekte nasıl bir insan olduğunu söyleme cesaretini gösterebilecek pek az kişi vardır. </st><st c="7962">Tehlikelidir, çünkü böyle bir enformasyon can yakıcı, hatta felç edici olabilir. </st><st c="8043">Kendiniz hakkında bir parça cehalet hiç de o kadar kötü bir şey değildir: Öz savunma mekanizmalarının yararları da vardır. </st><st c="8166">Martin Seligman’ın araştırmalarının gösterdiği gibi, yüksek performans sergileyenler kendi gelecekleri ve sahip oldukları imkânlar bakımından, ortalama performans sahiplerine kıyasla daha iyimserdirler. </st><st c="8369">Taktıkları pembe gözlükler onlarda, aslında olamayacak ve olağanüstü şeyleri mümkün görmelerini sağlayan coşkuyu ve enerjiyi harekete geçirir. </st><st c="8512">Oyun yazarı Henrik Ibsen bu türden insanların—bu yıldırıcı dünyaya göğüs gerebilmek için—varlığına kendilerini inandırdıkları sakinleştirici hakikat dışılıklara, kendini kandırmaya “yaşamsal yalanlar” adını vermiştir.</st></p>
			<p><st c="8729">Ama kendini kandırmanın küçük dozlarda alınması gerekir. </st><st c="8787">Yöneticilerin—özellikle onu duyduklarında zaten bir miktar sulandırılmış olacağı kesin olduğu için—kendileri hakkındaki hakikate hiç yılmadan ulaşmaya çalışmaları gerekir. </st><st c="8959">Hakikate ulaşmanın bir yolu, eleştirilere karşı olağanüstü açık bir tavır geliştirmektir. </st><st c="9049">Bir başka yolu da, olumsuz geribildirimler almaya çalışmak, hatta bir iki çalışma arkadaşına şeytanın avukatlığı rolünü vermektir.</st></p>
			<p><st c="9179">Keza şefleri, muadilleri ve astları da içerecek biçimde, olabildiğince çok sayıda insandan geribildirim almayı özellikle teşvik ediyoruz. </st><st c="9318">Astlardan ve muadillerden alınan geribildirimler özellikle yararlıdır, çünkü Utah Üniversitesinden Glenn McEvoy ile Rutgers Üniversitesinden Richard Beatty’nin yaptıkları araştırmaya göre, bir liderin iki, dört, hatta yedi yıllık dönemler itibarıyla etkinliğini en doğru gösteren geribildirimler, bu türden insanlardan gelen geribildirimlerdir.</st></p>
			<p><st c="9662">360 derecelik geribildirimlerde elbette insanların sizin ruh haliniz, eylemleriniz ve bunların başkaları üzerindeki etkileri konusundaki değerlendirmeleri özel olarak yer almaz. </st><st c="9841">Ama bu bildirimler insanların size ne gözle baktıklarını açık eder. </st><st c="9909">Örneğin, insanlar sizin nasıl bir dinleyici olduğunuzu değerlendirirken, aslında kendilerini ne oranda can kulağıyla  dinlediğiniz konusundaki kendi düşüncelerini bildirmektedirler. </st><st c="10090">Aynı şekilde, 360 derecelik geribildirimler ne kadar etkin bir yönlendirici olduğunuza dair değerlendirmeler içeriyorsa, alınan yanıtlarda sizin insanları ne kadar iyi anladığınız ve kendilerine ne kadar özen gösterdiğinize ilişkin duygular yansımaktadır. </st><st c="10346">Geribildirimlerden, diyelim sizin yeni fikirlere açıklığınız konusunda düşük bir değerlendirme ortaya çıkıyorsa bu, insanların sizi erişilmez veya konuşulması zor veya her ikisi birden türünden bir kişi olarak algıladığı anlamına gelir. </st><st c="10583">Kısacası kendi duygusal etkiniz hakkında bilmek isteyeceğiniz her şey 360 derecelik geribildirimlerde mevcuttur—tabii eğer bilmek istiyorsanız.</st></p>
			<p><st c="10726">Bu ikinci adım konusunda son bir not. </st><st c="10765">Zayıf olduğunuz yönleri tespit edebilmeniz elbette çok önemlidir. </st><st c="10831">Ama sadece zayıflıklarınız üzerinde odaklanmak cesaret kırıcı olabilir. </st><st c="10903">Güçlü olduğunuz yönlerinizi anlamanın aynı derecede, hatta daha da önemli olmasının nedeni işte budur. </st><st c="11006">Gerçek benliğinizin ideal benliğinizle hangi noktalarda kesiştiğini bilmek size, bu sürecin bir sonraki adımına—gerçekle ideal arasında köprü kurma adımına—geçebilmek için ihtiyaç duyacağınız pozitif enerjiyi verecektir.</st></p>
			<p><span><st c="11226">“Buradan Karşıya Nasıl Geçebilirim?”</st></span></p>
			<p><st c="11263">Kim olmak istediğinizi bilir hale gelince ve insanların sizi nasıl bir kişi olarak gördüğü ile olmak istediğiniz bu kişi arasındaki farkı görünce, bir eylem planı tasarlamanız gerekir. </st><st c="11449">Sofia için bu plan, kendini tanıma düzeyinde gerçek bir iyileşme sağlamak anlamına geliyordu. </st><st c="11543">O nedenle işyerindeki ekibinde yer alan herkesten kendi ruh hali, performansı ve bunların diğer insanlar üzerindeki etkisi konusunda—haftalık, anonim ve yazılı olarak—geribildirimde bulunmalarını istedi. </st><st c="11747">Aynı zamanda kendisini de üç zor ama erişilmesi mümkün taahhüt altına soktu: her gün bir saatini kendi davranışlarını bir günlüğe kaydetmeye ayırmak, yerel bir yüksek okulda grup dinamikleri konusunda bir derse katılmak ve güvendiği bir çalışma arkadaşını gayri resmi koç yaparak ondan yardım almak.</st></p>
			<p><st c="12046">Keza, büyük bir entegre enerji şirketinin Latin Amerika bölümünde pazarlama yöneticisi olan Juan’ın bu adımı nasıl tamamladığına bir bakalım. </st><st c="12189">Juan’ın görevi, şirketi kendi ülkesi olan Venezüella’da ve tüm bölgede büyütmekti—bu iş, yönlendiricilik yapmasını, vizyon sahibi olmasını ve insanları teşvik edici, iyimser bir dış görünüme sahip olmasını gerektiriyordu. </st><st c="12411">Oysa 360 derecelik geribildirimler Juan’ın ürkütücü ve içine kapalı biri olarak algılandığını gösteriyordu. </st><st c="12519">Kendisine doğrudan bağlı çalışanların verdikleri raporlarda Juan hoşnutsuz—memnun edilmesi imkânsız, en iyi durumda insanın içini kurutan—bir kişi olarak yansıtılıyordu.</st></p>
			<p><st c="12688">Bu açıklığı tespit edebilmesi Juan’a, durumunu düzeltebilecek yönetilebilir bir plan hazırlama imkânını verdi. </st><st c="12800">Yönlendirici olabilmek için empati gücünü artırması gerektiğini biliyordu; o nedenle de, bu becerisini geliştirmesini sağlayacak çeşitli faaliyetlere angaje oldu. </st><st c="12963">Örneğin, astlarını tek tek daha yakından tanımaya karar verdi; astlarının nasıl insanlar olduklarını daha iyi anlayacak olursa, hedeflerine varmalarında kendilerine daha fazla yardımcı olabileceğini düşündü. </st><st c="13171">Duygularını daha rahat ifade etmelerini sağlamak amacıyla bütün çalışanlarıyla iş dışında buluşmalar düzenlemeye karar verdi.</st></p>
			<p><st c="13296">Keza eksik olan bağlantılarını kurabilmek için kendisine, iş dışında alanlar bulmaya çalıştı—örneğin, kızının futbol takımına koçluk yapmaya ve yerel bir kriz merkezinde gönüllü olarak çalışmaya başladı. </st><st c="13501">Her iki uğraş da, başkalarını ne kadar iyi anladığını görmesine ve yeni davranışlar geliştirmesine yardımcı oldu.</st></p>
			<p><st c="13614">Şimdi yine, beyin biliminin ne işe yaradığına bakalım. </st><st c="13670">Juan kendi yerleşik davranışlarını değiştirmeye çalışıyordu—işe karşı yaklaşımı zamanla, kendisi hiç farkına varmadan, iyice yerleşmişti. </st><st c="13808">Bunların farkına varması, onları değiştirme yönünde atılmış çok önemli bir adımdı. </st><st c="13891">O daha dikkatli oldukça—bir çalışma arkadaşını dinlerken, bir futbolcuyu yönlendirirken veya kendisini dağıtmış biriyle telefonda konuşurken—ortaya çıkan yeni durumlar da, eski alışkanlıklarını kırmasına ve yeni tepkiler geliştirmesine yardımcı oldu.</st></p>
			<p><st c="14141">Alışkanlıkları değiştirme amaçlı bu yönlendirmeler hem sinirsel hem de algısaldır. </st><st c="14225">Pittsburgh ve Carnegie Mellon Üniversitesi araştırmacıları, kendimizi bir göreve zihinsel olarak hazırladığımızda ön alın korteksimizi—beynin harekete geçmemizi sağlayan kısmını—aktifleştirdiğimizi açığa çıkarmışlardır. </st><st c="14445">Bu ön aktifleştirme ne kadar büyükse, o görevde o kadar başarılı oluruz.</st></p>
			<p><st c="14517">Bu türden bir zihinsel hazırlık eski bir alışkanlığın yerine daha iyi bir alışkanlık geçirmeye çalıştığımızda özellikle önem kazanır. </st><st c="14652">Pittsburgh Üniversitesinden nörolog Cameron Carter’ın keşfettiği gibi, bir insan kendisini alışkanlık haline getirdiği bir tepkiyi aşmaya hazırladığında ön alın korteksi özellikle aktif hale gelir. </st><st c="14850">Aktifleştirilmiş ön alın korteksi beynin olacak şey üzerinde odaklanmasını sağlar. </st><st c="14933">Bu aktifleşme olmadıkça, insan sınanmış-ve-sonuç-alıcılığı-kanıtlanmış, ama istenmeyen rutinleri tekrarlayıp duracaktır: Karşısındakinin ne söylediğini dinlemeyen yönetici astının sözünü kesecektir, acımasız bir lider başka bir kritik saldırıda daha bulunacaktır, vb. </st><st c="15201">Bir öğrenme gündemine sahip olmak işte bu yüzden bu kadar önemlidir. </st><st c="15270">Böyle bir gündem olmayınca, sözcüğün gerçek anlamında, değişmemizi sağlayacak beyin gücüne de sahip olamayız.</st></p>
		</div>
	<div id="charCountTotal" value="15379"></div></body>
</html>
