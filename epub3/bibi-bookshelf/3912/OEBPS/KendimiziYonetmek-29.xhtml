<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-29</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-29" lang="tr-TR" xml:lang="tr-TR">
		<div>
			<h2><span><st c="0">Liderlerin Yapabilecekleri</st></span></h2>
			<p><st c="27">Şirketler, çok sık olarak, derin düşünmekten ziyade hızlı düşünmelerini talep ederek, çalışanlarında DEÖ’yü harekete geçirir ve şiddetlendirirler. </st><st c="175">Şirketler ayrıca, çalışanlarından örtüşen projeler ve girişimler üzerinde çalışmalarını isterler, bu da ikinci sınıf düşünmeye neden olur. </st><st c="314">Daha da kötüsü, çalışanlarından birçok işi aynı anda yapmalarını isteyen şirketler, aşırı işe evet diyenleri ödüllendirirken, yaptıkları işe odaklanmayı seçip hayır diyenleri cezalandırırlar.</st></p>
			<p><st c="505">Dahası, kuruluşlar destek personeli tasfiye ederek imkânlarını daralttıkları çalışanlarını giderek daha fazla iş yapmaya zorlama hatasına da düşerler. </st><st c="657">Bu tür şirketler sonunda zarar ederler, zira bir yönetici kendi kendisinin idari asistanlığını yaparak daha fazla zaman harcamak ve daha az görev devredebilmek durumunda kaldıkça, kuruluşu daha ileri götürmek gibi önemli bir görevi yapmakta etkinliği azalır. </st><st c="916">Ayrıca çalışanlarındaki DEÖ belirtilerini görmezden gelen şirketler, bunun kötü etkileriyle karşılaşırlar: Çalışanlar beklenenin altında başarılı olur, karışıklık yaratır, işin kolayına kaçar, dikkatsizce hatalar yapar ve beyin güçlerini boş yere harcarlar. </st><st c="1174">Talepler artmaya devam ettikçe zehirli, zorlayıcı ortam çalışanların yüksek oranlarda hastalanmasına ve işten ayrılmasına yol açar.</st></p>
			<p><st c="1305">DEÖ’ye karşı saldırıya geçmek ve çalışanların beyin gücünden yararlanmak için, şirketler olumlu bir atmosfer yaratmaya katkıda bulunacak hoşluklara yatırım yapmalıdır. </st><st c="1474">Kuzey Carolina’da büyük bir yazılım firması olan SAS Institute, bu bağlamda mükemmel iş çıkaran bir şirkettir. </st><st c="1585">Şirket, çalışanlarına sunduğu uzun avantajlar listesiyle ünlüdür: işyerinde 4000 metrekarelik bir alanda spor tesisleri; saat 17.00’de sona eren yedi saatlik çalışma günü; işyerinde Kuzey Carolina’nın en büyük günlük bakım tesisi, ebeveynlerin çocuklarıyla yemek yiyebilmesi için bebek koltukları ve yüksek iskemleleri olan bir kafeterya; sınırsız hastalık günleri ve daha birçok avantaj. </st><st c="1974">SAS’deki atmosfer sıcak, samimi ve rahattır. </st><st c="2019">Bunun kârlılığa etkisi çok olumludur; işten ayrılma oranı hiçbir zaman yüzde 5’in üstüne çıkmaz. </st><st c="2116">Şirket, diğer yazılım firmalarının personel alımı, eğitim ve kıdem tazminatına (yazılım sektöründe maaşın en az 1,5 katı olarak hesaplanır) harcadıkları milyonlarca doları tasarruf etmektedir. </st><st c="2309">Çalışanlar da kendilerine sağlanan avantajlara yüksek üretkenlikle karşılık verir. </st><st c="2392">DEÖ’nün diğer kuruluşları parça parça eden gücü SAS’de hiçbir zaman hız kazanmamıştır.</st></p>
			<p><st c="2478">Liderler DEÖ’yü, çalışanlara becerilerine uygun görevler vererek de önleyebilirler. </st><st c="2563">Yöneticiler çalışanlara, onları çok fazla zorlayan görevler verdiğinde veya onlardan iyi yaptıkları şeylerden ziyade yapmakta pek başarılı olmadıkları şeylere odaklanmalarını istediğinde stres artar. </st><st c="2763">Öte yandan, DEÖ’nün tehlikelerini anlayan yöneticiler kendilerini ve kuruluşlarını doğru yolda tutmanın yollarını bulabilirler. </st><st c="2891">Örneğin, JetBlue şirketinin CEO’su David Neeleman, başarılı olmadığı şeyleri saptadı ve sorumluluklarını devrederek ya da asistanını kendisini yönlendirmesi için yetkilendirerek, eksiklikleriyle baş etmenin yolunu buldu. </st><st c="3112">Neeleman, bu davranışıyla şirketteki herkese de örnek oldu. </st><st c="3172">DEB’sinin yarattığı zorluklar konusundaki açıklığı, başkalarına da kendi dikkat eksikliği sorunları hakkında konuşma ve ihtiyaçları olan desteği toplama olanağını vermektedir. </st><st c="3348">Neeleman ayrıca, hiçbir tarzın en iyi tarz olmadığını bilerek, yöneticilerini insanlara onların bilişsel ve duygusal tarzlarına uygun işler vermeleri konusunda teşvik etmektedir. </st><st c="3527">Neeleman insanların güçlü oldukları yanlarına uygun işler yapmalarına yardımcı olmanın sadece sofistike yönetimin bir belirtisi olmayıp aynı zamanda çalışanın üretkenliğini ve moralini yükseltmenin mükemmel bir yolu olduğuna inanmaktadır.</st></p>
			<p><st c="3765">—————</st></p>
			<p><st c="3771">DEÖ hepimiz için gerçek bir tehdittir. </st><st c="3811">Onu yönetmediğimiz takdirde, o bizi yönetir. </st><st c="3856">Ancak DEÖ’yü ve zararlarını anlamak, işimizi ve yaşamımızı iyileştirmek için pratik yöntemler uygulamamıza imkân verir. </st><st c="3976">Sonuç olarak, aydınlanmış bir liderin DEÖ sorununu ele alması için atabileceği en önemli adım, onun adını koymaktır. </st><st c="4093">DEÖ’yü dolaptan dışarı çıkarmak ve belirtilerini tarif etmek, şirketlerin çok uzun zamandır aşırı iş yükü altındaki çalışanlarına hatalı bir şekilde yüklediği ahlaki suçlamaları ortadan kaldırır. </st><st c="4289">Kuruluşlar insanların yardım istemesine izin vererek ve stres belirtilerine karşı tetikte olarak, daha üretken, dengeli ve akıllı iş ortamları geliştirme yolunda ilerleyeceklerdir. </st></p>
			<p><span><st c="4470">İlk olarak Ocak 2005 sayısında yayınlanmıştır.</st></span></p>
		</div>
	<div id="charCountTotal" value="4516"></div></body>
</html>
