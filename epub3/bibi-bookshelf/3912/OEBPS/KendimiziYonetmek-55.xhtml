<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-55</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-55" lang="tr-TR" xml:lang="tr-TR">
		<div>
			<h1 id="_idParaDest-10"><span><st c="0">Liderliğin Temeli</st></span></h1>
			<p><span><st c="18">İyi Performansın Gizli Motoru</st></span></p>
			<p><span><st c="48">Daniel Goleman, Richard Boyatzis ve </st><br /><st c="85">Annie McKee</st></span></p>
			<p><st c="96">ÇALIŞMA YAŞAMINDA DUYGUSAL ZEKÂ TEORİSİNİN yaygın bir ilgi odağı haline gelmesiyle birlikte, yöneticilerin—hem de hep bir ağızdan—“Bu olacak şey değil” ve “Eh, ben bunun böyle olduğunu zaten biliyordum” dediklerini sık sık duyar olduk. </st><st c="333">Böyle söylemekle, bizim, bir yöneticinin kendini tanımak ve empati gibi yeteneklerle dışa vuran duygusal olgunluğu ile finansal performansı arasındaki bağlantıyı gözler önüne seren araştırmamıza tepkilerini dile getiriyorlardı. </st><st c="561">Basitçe ifade edersek, bu araştırma “iyilerin”—yani duygusal zekâ sahibi erkek ve kadınların—ipi ilk göğüsleyenler olduklarını gösteriyordu.</st></p>
			<p><st c="701">Kısa bir süre önce, benzer tepkiler yaratacağını sandığımız, iki yıllık yeni bir araştırmanın sonuçlarını derledik. </st><st c="818">İnsanlar bunları gördüklerinde önce “Olamaz” diye haykıracaklar ama ardından derhal, “Pekâlâ olur” diyeceklerdir. </st><st c="932">Bu araştırma sonunda, gördük ki, kâr-zarar performansını etkileyen bütün unsurlar ile liderin ruh halinin ve bu ruh haline tekabül eden davranışların önemi çok şaşırtıcıdır. </st><st c="1106">Bu güçlü ikili, zincirleme bir reaksiyon başlatır: Liderin ruh hali ve davranışları, bütün diğer insanların ruh hallerinin ve davranışlarının motoru olur. </st><st c="1261">Huysuz ve acımasız bir patron, fırsatları görmezden gelen, performansları düşük olumsuz tiplerle dolu zehirli bir örgüt yaratır; esinlendirici, herkesi kucaklayan bir lider ise her türlü meydan okumayla baş edebilen yandaşlar yaratır. </st><st c="1496">Bu zincirin son halkası performanstır, yani kâr ve zarardır.</st></p>
			<p><st c="1556">Bizim liderin “duygusal tarzı” dediğimiz şeyin belirleyici etkisi konusundaki gözlemlerimiz, duygusal zekâ üzerindeki araştırmamızdan topyekûn bir sapma değildir. </st><st c="1720">Bununla birlikte bu gözlemimiz, daha önce liderin duygusal zekâsının belli bir kültür ve çalışma ortamı yarattığı biçimindeki iddiamızı daha da derinleştirmektedir. </st><st c="1885">Araştırmamızdan çıkan sonuçlara göre, yüksek duygusal zekâ düzeyleri, enformasyon paylaşımını, güveni, sağlıklı risk üstlenmeyi ve öğrenmeyi yeşerten ortamlar yaratmaktadır. </st><st c="2059">Düşük duygusal zekâ düzeyleri ise korku ve endişeyle dolu ortamlar yaratır. </st><st c="2135">Gergin veya dehşete kapılmış çalışanların kısa vadede çok üretken olabilmeleri nedeniyle, içinde çalıştıkları örgütler çok başarılı sonuçlar üretebilirler ama bu hiçbir zaman kalıcı olamaz.</st></p>
			<p><st c="2324">Araştırmamız kısmen, duygusal zekânın performansı nasıl yönlendirdiğini—özellikle, sonuçta kâr-zarar tablosunu belirleyecek şekilde, örgüt kademeleri arasında nasıl hareket ettiğini—görmemizi sağlayacak şekilde tasarlanmıştı. </st><st c="2551">Sorduğumuz şuydu: “Zincirin halkalarını birbirine bağlayan mekanizma nedir?” Bu soruyu yanıtlayabilmek için dönüp en son nörolojik ve psikolojik araştırmalara baktık. </st><st c="2718">Keza, iş dünyasının liderleriyle yaptığımız çalışmalardan, meslektaşlarımızın yüzlerce lidere ilişkin gözlemlerinden ve Hay Group’un binlerce yöneticinin liderlik tarzları hakkında toplamış olduğu verilerden yararlandık. </st><st c="2939">Bu araştırmalardan hareketle, duygusal zekânın örgüt içinde, elektriğin tel içinden geçişine benzer bir biçimde hareket ettiğini keşfettik. </st><st c="3079">Daha kesin olarak ifade edersek, liderin ruh hali, kelimenin neredeyse gerçek anlamında bulaşıcıdır; çok çabuk ve engellenemez bir biçimde şirketin her tarafına yayılır.</st></p>
			<p><st c="3248">Ruh halinin sirayeti bilimini ileride daha derinlemesine ele alacağız ama önce bulgularımızın kilit sonuçlarına bakalım. </st><st c="3370">Eğer liderin ruh hali ve buna eşlik eden davranışları şirket başarısının bu kadar güçlü bir motoruysa, o zaman liderin birincil görevi—hatta buna liderliğin temel görevi de diyebiliriz—duygusal liderlik olmaktadır. </st><st c="3585">Bir lider sadece düzenli olarak iyimser, özgün, yüksek enerjili bir ruh hali içinde olduğundan değil, aynı zamanda, önderlik ettiği insanların da kendisinin tercih ettiği eylemler sayesinde aynı şekilde hissedip davrandığından emin olmalıdır. </st><st c="3828">O halde, finansal sonuçlar elde etme amaçlı yönetim, liderin kendi iç yaşamını, doğru duygusal ve davranışsal reaksiyon zincirini harekete geçirecek şekilde yönetmesiyle başlar.</st></p>
			<p><st c="4005">Kişinin kendi iç yaşamını yönetmesi elbette kolay bir şey değildir. </st><st c="4074">Çoğumuz için bu, karşı karşıya olduğumuz en zorlu meydan okumadır. </st><st c="4141">Üstelik kişinin kendi duygularının başkalarını nasıl etkilediğini ölçebilmesi de bir o kadar zor bir şeydir. </st><st c="4250">Örneğin tanıdığımız bir CEO herkesin kendisini neşeli ve güvenilir biri olarak gördüğünden emindi; oysa kendisine doğrudan bağlı çalışanlar bize, neşesinin zorlama, hatta sahte ve aldığı kararların da hatalı olduğunu söylediler. </st><st c="4479">(Biz bu yaygın kopuş durumunu “CEO hastalığı” olarak adlandırıyoruz.) Bundan şu sonuç çıkıyor: Liderliğin temeli, her gün belli bir rolü oynamaktan daha fazlasını gerektirir; bir yöneticinin, üzerinde iyi düşünülmüş bir analizle, kendi duygusal liderliğinin örgütün ruh halini ve eylemlerini nasıl harekete geçirdiğine karar vermesini ve ardından aynı disiplinle kendi davranışlarını buna göre ayarlamasını gerektirir.</st></p>
			<p><st c="4897">Bundan, liderlerin kötü bir gün veya hafta geçiremeyecekleri anlamı çıkmaz: Hayatta bunlar da olur. </st><st c="4998">Üstelik araştırmalarımızdan, iyi ruh hallerinin ille de gürültülü veya kesintisiz olması gerektiği gibi bir sonuç çıkmıyor—iyimser, içten ve gerçekçi olmaları yetiyor. </st><st c="5166">Ama şu sonuçtan kaçış yok: Bir liderin, diğer görkemli kritik sorumluluklarını yerine getirmeye başlamadan önce, ilkin kendi ruh halinin ve davranışlarının yarattığı sonuçlara dikkat etmesi gerekir. </st><st c="5365">Bu makalemizde, yöneticilerin kendi liderliklerini başkalarının nasıl deneyimlediğini anlayabilmek için izleyebilecekleri bir süreç sunuyor ve yarattıkları etkiyi ayarlayabilme yollarını tartışıyoruz. </st><st c="5566">Ama önce, ruh hallerinin işyerinde çoğu zaman niye tartışılmadığını, ruh hallerini başkalarına da bulaştırmak için beynin nasıl çalıştığını ve CEO hastalığı konusunda neler bilmemiz gerektiğini ele alalım.</st></p>
		</div>
	<div id="charCountTotal" value="5771"></div></body>
</html>
