<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-16</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-16" lang="tr-TR" xml:lang="tr-TR">
		<div>
			<h1 id="_idParaDest-4"><span><st c="0">Zamanınızı Değil, Enerjinizi Yönetin</st></span></h1>
			<p><span><st c="37">Tony Schwartz ve Catherine McCarthy</st></span></p>
			<p><st c="73">STEVE WANNER, ERNST&amp;YOUNG’IN 37 yıllık oldukça hatırı sayılır bir ortağıdır, evli ve dört küçük çocuk sahibidir. </st><st c="187">Bir yıl önce onunla tanıştığımızda günde 12 ila 14 saat çalışıyor, kendisini daima bitkin hissediyor ve akşamları ailesiyle tam anlamıyla meşgul olmayı çok zor buluyordu. </st><st c="358">Bu da onda suçluluk ve hoşnutsuzluk hissi yaratıyordu. </st><st c="413">Yetersiz uyuyor, egzersiz yapmak için hiç zaman ayırmıyor ve nadiren sağlıklı yemekler yiyordu. </st><st c="509">Bunun yerine koşuştururken veya masasında çalışırken hızlıca atıştırıyordu.</st></p>
			<p><st c="584">Wanner’ın durumu sıra dışı değildir. </st><st c="622">Çoğumuz, işyerinde artan taleplere daha uzun saatler ayırarak yanıt veririz ve kaçınılmaz olarak bu da fiziksel, zihinsel ve ruhsal bakımdan bize büyük zararlar verir. </st><st c="790">Bu durum çalışanlar arasında düşen bağlılık seviyelerine, artan dikkat bozukluğuna, yüksek devir oranlarına ve hızla yükselen tıbbi maliyetlere yol açar. </st><st c="944">Enerji Projesi’nde biz, geçtiğimiz beş yıl boyunca büyük kuruluşlarda danışmanlık ve koçluk yaptığımız sırada binlerce lider ve yöneticiyle çalıştık. </st><st c="1094">Dikkate değer bir tutarlık içinde bu yöneticiler bize, ayak uydurmak için kendilerini hiç olmadığı kadar fazla zorladıklarını ve gitgide daha çok kırılma noktasında olduklarını hissettiklerini söylediler.</st></p>
			<p><st c="1298">Uzun saatler çalışmakla ilgili temel sorun, zamanın sınırlı bir kaynak olmasıdır. </st><st c="1381">Enerjiyse farklı bir hikâyedir. </st><st c="1413">Fizikte çalışma kapasitesi olarak tanımlanan enerji insanoğlunun dört ana kaynağından gelir: beden, duygular, zihin ve ruh. </st><st c="1537">Her birinde enerji, belli ritüeller—mümkün olduğunca hızlı bir şekilde onları bilinçsiz ve otomatik yapma hedefiyle kasıtlı olarak yapılan ve kesin olarak programlanan davranışlar—oluşturularak sistematik olarak genişletilebilir ve düzenli olarak yenilenebilir.</st></p>
			<p><st c="1798">İş güçlerine etkin bir şekilde yeniden enerji vermek için kuruluşların vurgularını, insanlardan daha fazla şey almaktan onlara daha fazla yatırım yapmaya kaydırmaları gerekir, böylece her gün işe kendilerinden daha fazla şey getirmeye motive olur—ve bunu yapabilirler. </st><st c="2068">Kendilerini yeniden şarj etmek için bireylerin enerji tüketen davranışların maliyetini fark etmeleri ve sonra da yüz yüze oldukları koşullar ne olursa olsun bunları değiştirmek için sorumluluk almaları gerekir.</st></p>
			<p><st c="2278">Wanner’ın enerjisini daha iyi yönetmek için oluşturduğu ritüeller ve davranışlar hayatını değiştirdi. </st><st c="2381">Daha erken bir yatma zamanı koydu ve uykusunu kaçıran alkolü bıraktı. </st><st c="2451">Sonuç olarak, uyandığında kendini daha dinlenmiş hissediyor ve artık neredeyse her sabah yaptığı egzersizler için motive oluyordu. </st><st c="2582">İki aydan kısa bir sürede altı buçuk kilo verdi. </st><st c="2631">Şimdi spor yaptıktan sonra ailesiyle birlikte kahvaltı ediyor. </st><st c="2694">Wanner hâlâ işe uzun saatler ayırıyor fakat bu yolda düzenli olarak kendini yeniliyor. </st><st c="2781">Öğlen yemeği için masasından ayrılıyor ve genelde dışarıda bir sabah ve öğleden sonrası yürüyüşü yapıyor. </st><st c="2887">Akşam eve geldiğinde çok daha rahatlamış oluyor ve karısı ve çocuklarıyla daha iyi iletişim kurabiliyor.</st></p>
			<p><st c="2991">Bunlar gibi basit ritüeller oluşturmak kuruluşlar için de çarpıcı sonuçlara yol açabilir. </st><st c="3082">Wachovia Bankası’ndan pilot bir enerji yönetimi programı için bir grup çalışan aldık ve sonra onların performansını bir kontrol grubunun performansıyla karşılaştırarak ölçtük. </st><st c="3258">Katılımcılar, oluşturdukları kredilerin değeri gibi bir dizi finansal ölçütte kontrol grubundakilerden daha iyi iş çıkardılar. </st><st c="3385">Müşteri ilişkilerinde, çalışmaya bağlılıklarında ve kişisel memnuniyette azımsanmayacak ilerlemeler rapor ettiler. </st><st c="3500">Bu makalede Wachovia çalışmasını biraz daha ayrıntılarıyla anlatacağız. </st><st c="3572">Ardından yönetici ve idarecilerin çalışma kapasitesini artırmak ve düzenli olarak yenilemek için yapabileceklerini açıklayacağız—Tony’nin eski ortağı Jim Loehr’in atletlerle yaptığı ufuk açıcı çalışmasında geliştirdiği birkaç temel konsept üzerine kurulan, bunları derinleştiren, genişleten ve Enerji Projesi tarafından kullanılan yaklaşım.</st></p>
		</div>
	<div id="charCountTotal" value="3912"></div></body>
</html>
