<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-14</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-14" lang="tr-TR" xml:lang="tr-TR">
		<div>
			<p><span><st c="0">PRATİK FİKİR</st></span></p>
			<p><st c="13">Dayanıklılık ayakta kalmanıza ve zorlu dönemleri atlatmanıza yardımcı olabilir. </st><st c="94">Dayanıklı olabilmek için şunları yapabilirsiniz:</st></p>
			<p><span><st c="142">Gerçeklikle Yüzleşin</st></span></p>
			<p><st c="163">İnkâr yolunu seçmek yerine zorluklarla yüzleşin, zihninizi açık tutun, gerçekliği tepeden tırnağa kabullenin. </st><st c="274">Kendinizi ayakta kalmak için hazırlayın ve bu gerçekliği atlatmak için kendinizi eğitin.</st></p>
			<p><span><st c="362">Örnek: </st></span><st c="370">Amiral Jim Stockdale, Vietkong askerlerine esir düşüp işkence gördüğü halde, esaretin uzun sürebileceğini kabullenerek ayakta kaldı. </st><st c="503">(Bu esaret sekiz yıl sürdü.) Kamplarda bu ruh haline bürünemeyenler kısa sürede; Noel’de, Paskalya’da veya 4 Temmuz’da salıverilecekleri gibi bir iyimserliğe kapıldılar. </st><st c="673">Stockdale, “Bence hepsi hayal kırıklığından öldüler” diyordu.</st></p>
			<p><span><st c="734">Bir Anlam Arayın</st></span></p>
			<p><st c="751">Zor günlerle karşılaştığınızda, kendinizi kurban gibi görüp “Neden ben?” diye bağırma dürtünüze direnin. </st><st c="857">Bunun yerine, düştüğünüz bu zor durumdan hem kendiniz hem de başkaları için bir anlam çıkarmaya çalışın. </st><st c="962">Bugün çektiğiniz çilelerle daha güzel bir gelecek arasında köprüler kurun. </st><st c="1037">Bu köprüler üzerinizden büyük bir yük alarak bugünü atlatmanızı sağlayacaktır.</st></p>
			<p><st c="1115">Örnek:</st><span> </span><st c="1122">Avusturyalı psikiyatr ve Auschwitz mağduru Victor Frankl, kamplarda hayatta kalabilmek için, bir amaç edinmesi gerektiğini fark etti. </st><st c="1257">Bunu da savaştan sonra, neler yaşadığını başkalarına anlatmak amacıyla toplama kampının psikolojisi üzerine konferanslar verdiğini hayal ederek başardı. </st><st c="1410">Kendisi için somut hedefler belirleyerek yaşadığı sıkıntıları aşabildi.</st></p>
			<p><span><st c="1481">Sürekli Doğaçlama Yapın</st></span></p>
			<p><st c="1505">Felaket gelip çattığında, yaratıcı olun. </st><st c="1547">Elinizde ne varsa kullanın; kaynaklarınızı sıradışı alanlarda kullanın ve herkesin göremediği fırsatları görmeye çalışın.</st></p>
			<p><st c="1668">Örnek: Mike, arkadaşı Paul’le birlikte okullara, işletmelere ve danışmanlık firmalarına eğitim materyalleri satan bir şirket kurdu. </st><st c="1801">Ekonomik durgunluk döneminde, ana müşterilerinin çoğunu kaybettiler. </st><st c="1870">Paul yıpratıcı bir boşanma sürecinden geçti ve çalışamadı. </st><st c="1929">Mike, onun hisselerini satın almayı teklif ettiğinde Paul buna dava açarak karşılık verdi ve Mike’ı şirketi elinden almaya çalışmakla suçladı.</st></p>
			<p><st c="2071">Mike elinden geldiğince şirketi ayakta tutmaya çalıştı; Rus ve Çin şirketlerine İngilizce eğitim materyalleri satacak bir ortak girişim kurdu. </st><st c="2215">Müşteriler için bültenler yayınladı ve hatta diger şirketler için video senaryoları bile yazdı. </st><st c="2311">Sonunda dava lehine sonuçlandı; artık eskisine göre çok daha yeni ve sağlam bir şirketi vardı. </st></p>
		</div>
	<div id="charCountTotal" value="2406"></div></body>
</html>
