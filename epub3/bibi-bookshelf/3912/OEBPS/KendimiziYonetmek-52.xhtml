<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-52</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-52" lang="tr-TR" xml:lang="tr-TR">
		<div>
			<h2><span><st c="0">Vizyon ve Öncelikler</st></span></h2>
			<p><st c="20">İşletme liderlerinin kendilerine şu soruları sormada ne kadar sık bir şekilde başarısız oldukları çok şaşırtıcıdır: </st><span><st c="137">işimle ilgili vizyon ve öncelikleri ne sıklıkla başkalarına iletiyorum. </st><st c="209">Sorulduğu takdirde çalışanlarım vizyon ve öncelikleri net bir biçimde ifade edebiliyor mu? </st></span><st c="300">Kâğıt üstünde birçok liderin zengin liderlik yetenekleri vardır: kişiler arası, stratejik ve analitik beceriler; ekip kurmada ustalık; ve elbette bir vizyon geliştirme yeteneği. </st><st c="478">Ne yazık ki gündelik etkinliklerin baskısı altında çoğu kez vizyonu kuruluşa uygun bir biçimde iletmezler ve bilhassa, bunu, insanların işi sürdürmek için ne yapmaları gerektiğini anlamalarına yardımcı olan bir yolla aktarmazlar. </st><st c="708">Nereye doğru ilerlendiğine ve kendilerinden ne beklenildiğine dair firmayla ilgili bir kavrayışları yoksa insanlara liderlik etmek çok zordur.</st></p>
			<p><st c="850">Bu, 1000 üst düzey yöneticisini bir seferde 100 kişi olmak üzere iki günlük yoğun bir yönetim-eğitim programına sokarak onlara yatırım yapmaya karar veren büyük bir </st><span><st c="1016">Fortune </st></span><st c="1024">200 şirketindeki bir sorundu. </st><st c="1054">Her oturumdan önce katılımcılar, bireysel performanslarının kritik unsurlarının on adet astları tarafından sınıflandırıldığı 360 derecelik değerlendirici olmayan bir denetim sürecinden geçti. </st><st c="1246">Şirketin en üst yöneticileri, her grubun ilk beş ve son beş kişisel özelliğine odaklanarak sonuçlara baktı. </st><st c="1354">Son derece iyi yönetilen bir firma olmasına rağmen bir vizyon ifade etme yeteneği hemen hemen her grupta son beş içinde yer alıyordu. </st><st c="1488">Bu şirketteki yöneticiler bir vizyon ifade etmişlerdi fakat astlarından gelen geribildirimler bunu sık sık veya insanlarının onların kılavuzluğu için muazzam açlıklarını karşılamaya yetecek kadar net bir biçimde iletmediklerini güçlü bir şekilde gösteriyordu.</st></p>
			<p><st c="1747">Çalışanlar işin nereye gittiğini ve neye odaklanmaları gerektiğini bilmek isterler. </st><st c="1832">Dünya değiştikçe işin vizyonunun ve önceliklerin dünyayla birlikte nasıl değişebileceğini bilmek isterler. </st><st c="1939">Yöneticilere aktif bir şekilde iletişim kurmaları öğretilirken birçoğu ya istemeden az iletişim kurar ya da vizyonlarına anlam katacak belli öncelikleri ifade etmede başarısız olur. </st><st c="2121">Vizyon ve stratejiyi ne kadar sık tartıştığınızı düşünürseniz düşünün, bunu yeterince sık veya insanlarınızın ihtiyaçlarına uyan yeterli ayrıntıyla yapmıyor olabilirsiniz. </st><st c="2293">Gelişmekte olan bir biyo-teknoloji şirketinin, üst düzey yönetim ekibi içinde hizalanma eksikliği olarak gördüğü şeyden dolayı bir hayli hayal kırıklığına uğramış CEO’suna bakın. </st><st c="2472">Önündeki 18 ay içinde şirketin tatmin edici bir öz sermaye finansmanı yapması gerektiğine kesinlikle inanıyordu fakat üst düzey yöneticileri, şirketin iki veya üç önemli ilacı FDA onay sürecinde ilerleyene kadar birkaç yıl beklemek istiyorlardı. </st><st c="2718">Şirket gelir üretmeye daha fazla yaklaştığında hikâyelerini yatırımcılara anlatmak istiyorlardı. </st><st c="2815">Ona şirketin vizyonunu sorduğumda CEO, aslında hiçbir vizyon bildirisi yazmadığını fark etti. </st><st c="2909">Şirketin belli ürün çabalarının her biriyle ilgili iyi ifade edilmiş bir taktik planı vardı fakat bu çabalara daha fazla bağlam katacak tam gelişmiş bir vizyon yoktu. </st><st c="3076">Şirket için bir vizyon tartışmak ve özel olarak ifade etmek üzere üst düzey yönetim ekibi için alan dışı bir toplantı düzenlemeye karar verdi.</st></p>
			<p><st c="3218">Coşkulu tartışmaların ardından grup hızlı bir şekilde bir vizyonda ve stratejik önceliklerde anlaştı. </st><st c="3321">Ortak hedeflerini elde etmek için aslında işin, daha sonra değil de en kısa zamanda öz sermaye finansmanına ihtiyaç duyduğunu fark ettiler—ya da şirketin vizyonu için merkezi olan girişimlerden bazılarının boyutunu küçültmeleri gerekecekti. </st><st c="3562">Bu dengelemeyi tam olarak idrak ettiklerinde CEO’nun neyi başarmaya çalıştığını anlayıp toplantıdan finans stratejileri hakkında birleşmiş olarak ayrıldılar. </st><st c="3720">CEO, liderlik ekibi üyelerini bir araya getirmenin ne kadar kolay olduğunu görünce oldukça şaşırmıştı. </st><st c="3823">Bir şirket olarak nereye gittikleri konusunda anlaşınca belli meselelerin çözüme kavuşması çok daha kolay olmuştu.</st></p>
			<p><st c="3937">Bir vizyon ifade etmedeki yaygın tehlikelerden biri, bunu, yönetilebilir bir girişimler listesine indirgemedeki başarısızlıktır. </st><st c="4067">Listeyi ayırmak enine boyuna düşünüp sonra da zor tercihler ve dengeleme kararları yapmayı içerir. </st><st c="4166">Bu tercihler insanlara, zamanlarını nasıl geçirmeleri gerektiği hakkında işlem hacimleri verir. </st><st c="4262">Astları ayrı ayrı bölgesel satış hedeflerini elde etmek için gerekli olan görevlere odaklanmadığı için hayal kırıklığı hisseden ulusal bir satış gücünün yöneticisiyle konuştum. </st><st c="4439">Sonuç olarak satışlar, yılın başında bütçelenenden daha yavaş bir oranla büyüyordu. </st><st c="4523">Satış insanlarından odaklanmalarını beklediği üç ila beş kilit önceliği sıralamasını istediğimde durakladı ve sonra 15 tane öncelik olduğunu ve listeyi beşe düşürmesinin çok zor olacağını söyledi.</st></p>
			<p><st c="4719">Daha konuşurken kafasında ışık çaktı. </st><st c="4758">Kendisiyle insanları arasında neden bir bağlantısızlık olabileceğini fark etti: Ne istediğini tam olarak bilmiyorlardı çünkü isteklerini onlara önem sırasına dizilmiş, dolayısıyla işlemeye uygun bir biçimde anlatmamıştı. </st><st c="4979">Sonraki iki hafta boyunca, bölgesel bir yönetici olarak ve çeşitli meslektaşlara danışmanlık yaparkenki kendi deneyimlerini uzun uzadıya düşünerek bu mesele üzerine kafa patlattı. </st><st c="5159">Daha sonra satış büyümesini elde etmek için kritik olduğunu hissettiği üç öncelik seçti. </st><st c="5248">Bunlardan en önemlisi, ardından değerli bir yeni aday çağırma uğraşı gelen bir alıştırmayı hedefleyen büyük bir yeni işti. </st><st c="5371">Bölgesel yöneticiler derhal anlayıp bu inisiyatiflere odaklanmaya başladılar. </st><st c="5449">Gerçek şu ki 15 tane önceliğe sahip olmak hiç önceliğe sahip olmamakla aynı şeydir. </st><st c="5533">Yöneticiler vizyonlarını, astlarının anlayıp ona göre davranabilecekleri yönetilebilir bir sayıda önceliğe çevirme sorumluluğuna sahiptir.</st></p>
			<p><st c="5671">Vizyon ve önceliklerinizi iletmede başarısız olmanın, zaman ve iş etkinliği bağlamında size doğrudan maliyeti vardır. </st><st c="5790">Eğer insanlarınızın büyük resme dair iyi bir algıları yoksa görev vermek zordur; dolayısıyla işin sonunda kendiniz daha fazla iş yaparsınız. </st><st c="5931">Buna karşılık size bağlı kişiler de bir vizyonu iletemez ve etkin bir şekilde kendi astlarını yükseltemezlerse bu mesele kuruluş içinde dalga dalga yayılabilir.</st></p>
			<h2><span><st c="6091">Zamanı Yönetmek</st></span></h2>
			<p><st c="6107">Sorgulanacak ikinci alan oldukça basittir ve ilkiyle yakından ilişkilidir: </st><span><st c="6183">Zamanımı nasıl geçiriyorum? </st></span><st c="6211">Bir kez önceliklerinizi bildiğinizde zamanınızı—en değerli varlığınızı—bunları elde etmenize izin verecek bir şekilde harcayıp harcamadığınızı belirlemeniz gerekir. </st><st c="6376">Sözgelimi eğer başlıca iki önceliğiniz üst düzey yetenek geliştirme ve küresel genişlemeyse fakat zamanınızın çoğunu, başkalarına görev olarak verilebilecek yurtiçi işletme meseleleri ve idari meseleler üzerinde harcıyorsanız, o halde bir bağlantısızlık olduğunu fark etmeniz gerekir ve bazı değişiklikler yaparsanız iyi edersiniz.</st></p>
			<p><st c="6707">Bu oldukça basit bir sorudur fakat yine de ben de dahil birçok lider zaman zaman bunu doğru yanıtlayamayız. </st><st c="6816">Liderler en sonunda kendi zamanlarının izini sürdüklerinde buldukları şey çoğu kez onları şaşkına çevirir. </st><st c="6923">Çoğumuz beklenmedik olayların ve gündelik kaosun yasaklanmış bir plana göre hareket etmek yerine tepkisel olmamıza yol açan dönemlerden geçmiştir. </st><st c="7070">Krizler, sürprizler, kişisel meseleler ve kesintiler iş haftasını bulanık gösterir. </st><st c="7154">Birçok lidere bir haftalığına her iş gününün harcanan her saatinin izini sürmelerini, sonra saatleri etkinlik türlerine göre kategorize etmelerini tavsiye ettim: örneğin iş gelişimi, insan yönetimi ve stratejik planlama. </st><st c="7375">Yöneticilerin çoğu için bu alıştırmanın sonuçları, en üstteki öncelikleriyle zamanlarını nasıl geçirdikleri arasındaki belirgin bağlantısızlıklar yüzünden sarsıcıydı—hatta ürkütücüydü.</st></p>
			<p><st c="7559">Sözgelimi orta ölçekli bir imalat şirketinin CEO’su haftada 70 saat çalışmasına rağmen işlerini hiç yetiştiremiyor gibi göründüğü için bıkkındı. </st><st c="7705">Aile hayatı zarar görüyordu ve işte, insanları ve başlıca müşterileri için hiç elverişli bir durumda olmuyordu. </st><st c="7817">Ona bir adım geri atıp bir hafta boyunca saat-saat zamanını nasıl yönettiğini gözden geçirmesini tavsiye ettim. </st><st c="7929">Sonuçları incelemek için oturduk ve zamanının azımsanmayacak bir miktarını—500 milyon dolarlık satışları olan bir işte—bazısı 500 dolar kadar az olan şirket giderlerini onaylayarak harcadığını fark ettik. </st><st c="8134">Ofisimde otururken bu sorumluluğun bir bölümünü neden başkasına vermediğini anlatmak için çabaladı durdu; anlaşıldı ki bu etkinlik şirketin çok daha küçük olduğu bir dönemden kalmaydı. </st><st c="8319">25.000 dolar altındaki yinelenen faaliyet giderlerini onaylama otoritesini devrederek haftada 15 saat kadar oldukça çok bir süreyi kurtarabileceğini fark etti. </st><st c="8479">Bu meseleyi şimdiye dek fark etmediği ve bu basit değişikliği daha önceden yapmadığı için afallamıştı.</st></p>
			<p><st c="8581">Zamanınızı nasıl harcadığınız sadece sizin için değil, ekibiniz için de önemli bir sorudur. </st><st c="8674">İş zaman yönetimine gelince insanlar liderlerinden feyz alma eğilimi gösterirler—dolayısıyla hareketleriniz, iş öncelikleriniz ve ekibinizin etkinlikleri arasında eşleşme bulunduğundan emin olmalısınız. </st><st c="8877">Hızla büyüyen, 300 kişilik profesyonel bir hizmet firmasının CEO’su, işi kurmak için üst düzey yöneticilerin müşterilerle daha güçlü ve daha anlamlı ilişkiler geliştirmesi gerektiğini hissediyordu. </st><st c="9075">Bu, üst düzey profesyonellerin, zamanlarının önemli miktarda daha fazlasını ofislerinin dışında müşterilerle tanışarak geçirmeleri gerektiği anlamına geliyordu. </st><st c="9236">Kendi zamanını nasıl harcadığı sorulduğunda CEO bir yanıt veremedi. </st><st c="9304">Bir hafta boyunca izini sürdükten sonra zamanının muazzam bir kısmını firmayı yönetmekle ilgili idari etkinliklere ayırdığını görünce şoka uğradı. </st><st c="9451">Bu meselelere gösterdiği dikkat miktarının işin önceliklerini yansıtmadığını ve insanlarına kafa karıştırıcı mesajlar gönderdiğini fark etti. </st><st c="9593">Derhal kendisini, bu idari görevlerin birkaçını başkalarına verip yolda müşterilerle harcadığı zaman miktarını artırmaya, böylece insanları için güçlü bir örnek oluşturmaya zorlamaya başladı. </st><st c="9785">Üst düzey yöneticilerinin her birini, müşterilere yeterince zaman ayırmalarını garantilemek için benzer bir zaman bölüştürme alıştırması yapmaya yönlendirdi.</st></p>
			<p><st c="9942">Elbette bir liderin kendi zamanını harcama yolu, yılın zamanına, personel değişikliklerine ve dış unsurlara bağlı olarak değişebilecek iş ihtiyaçlarına göre uyarlanmalıdır. </st><st c="10116">Buradaki anahtar nokta, neye karar verirseniz verin zaman bölüştürmenin iş için vizyon ve önceliklerinize uyan bilinçli bir karar olması gerektiğidir. </st><st c="10267">Bir işi yürütmenin baskıları göz önünde bulundurulduğunda odak noktasını kaybetmek çok kolaydır, bu yüzden kendinize bu soruyu düzenli olarak sormanız önemlidir. </st><st c="10429">Tıpkı bir adım geriye atıp büyük bir yatırım kararını gözden geçirir gibi zamanınızla da nasıl yatırım yaptığınızı tarafsız bir şekilde gözden geçirmeniz gerekir.</st></p>
		</div>
	<div id="charCountTotal" value="10591"></div></body>
</html>
