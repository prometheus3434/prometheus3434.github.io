<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-19</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-19" lang="tr-TR" xml:lang="tr-TR">
		<div>
			<h2><span><st c="0">Wachovia’daki Kapasite ve Performansı </st><br /><st c="39">Birbirine Bağlamak</st></span></h2>
			<p><st c="57">Büyük kuruluşların çoğu çalışanlarının becerilerini, bilgisini ve yetkinliğini geliştirmeye yatırım yapar. </st><st c="165">Çok azı, doğalmış gibi karşılanan kapasitelerini—enerjilerini—kurup sürdürmeye yardımcı olur. </st><st c="259">Aslına bakılırsa daha yüksek kapasite, daha kısa zamanda daha fazla şeyin, yüksek bir bağlılık seviyesinde ve daha fazla sürdürülebilirlikle yapılmasını mümkün kılar. </st><st c="426">Wachovia’yla deneyimimiz bunu doğruladı.</st></p>
			<p><st c="466">2006’nın başında, her biri enerjinin dört ana boyutundan birini güçlendirmek için belli stratejilere odaklanan dört emsal müfredatla, güney New Jersey’deki 12 bölgesel bankadan 106 çalışan aldık. </st><st c="663">Bunu bir aylık aralarla, üst düzey liderlerden düşük seviyeli yöneticilere doğru sıralanmış ortalama 20 ila 25 kişilik gruplara verdik. </st><st c="799">Her çalışana, oturumlar arasında destek kaynağı olarak bir eş çalışan da atadık. </st><st c="880">Wachovia’nın kendi kilit performans ölçütlerini kullanarak katılımcı grubun, Wachovia bankalarının yakınlardaki başka bir şubesinde benzer düzeylerde olan ama eğitime katılmayan bir grup çalışanla karşılaştırıldığında nasıl performans gösterdiğini değerlendirdik. </st><st c="1144">Karşılaştırma için güvenilir bir temel yaratmak adına birkaç ölçütte performanstaki yıldan yıla yüzde değişimlerine baktık.</st></p>
			<p><st c="1267">Çalışmamızın ilk üç ayında, “Büyük Üçlü”—üç kredi türünden gelen gelirler—adı verilen bir ölçüde katılımcıların gösterdikleri yıldan yıla artış, kontrol grubununkinden yüzde 13 puan daha büyüktü. </st><st c="1464">Yine aynı dönemde teminatlardan gelen gelirlerde katılımcılar kontrol grubunun yıldan yıla kazancını yüzde 20 puanla aştılar. </st><st c="1590">Tam kazanç aydan aya değişiyordu fakat programın tamamlanmasının ardından tam bir yıl boyunca birkaç istisna hariç katılımcılar kontrol grubundan daha iyi iş çıkarmaya devam ettiler. </st><st c="1773">Her ne kadar diğer değişkenler hiç kuşkusuz bu sonuçları etkilemiş olsa da katılımcıların üstün performansı tutarlılığı açısından dikkate değerdi. </st><st c="1920">(Delil için “Enerji Yenileme Programları Wachovia’daki Üretkenliği Nasıl Artırdı?” bölümüne bakınız.)</st></p>
			<p><st c="2021">Katılımcılara, programın kendilerini kişisel olarak nasıl etkilediğini de sorduk. </st><st c="2104">Yüzde 68’i alıcı ve müşterileriyle ilişkileri üzerinde olumlu bir etkisi olduğunu belirtti. </st><st c="2196">Yüzde 71’i üretkenliğinde ve performansında dikkate değer ve azımsanmayacak olumlu bir etkisi olduğunu söyledi. </st><st c="2308">Bu bulgular, Ernst&amp;Young, Sony, Deutsche Bank, Nokia, ING Direct, Ford ve MasterCard gibi başka büyük şirketlerdeki liderler arasından, bu yaklaşımın etkinliği hakkında toplamış olduğumuz bir yığın anekdotsal delili pekiştirdi.</st></p>
		</div>
	<div id="charCountTotal" value="2535"></div></body>
</html>
