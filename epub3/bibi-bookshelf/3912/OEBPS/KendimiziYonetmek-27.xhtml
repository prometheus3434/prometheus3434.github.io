<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-27</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-27" lang="tr-TR" xml:lang="tr-TR">
		<div>
			<h2><span><st c="0">Dikkat Eksikliği Kuzenleri</st></span></h2>
			<p><st c="27">DEÖ’nün yapısını ve tedavisini anlamak için kuzeni DEB hakkında bir şeyler bilmek yararlıdır.</st></p>
			<p><st c="121">Genellikle çocuklardaki bir öğrenme yetersizliği olarak görülen DEB, yetişkin nüfusun da yüzde 5’inin başına dert olmaktadır. </st><st c="248">Araştırmacılar MR taramaları kullanarak, DEB’si olan kişilerin, beynin, duyguları (özellikle öfke ve hayal kırıklığı) ayarlamak ve öğrenmeye yardımcı olmak gibi çeşitli fonksiyonları olan belirli dört bölgesinde hafif bir hacim daralmasının bulunduğunu saptadılar. </st><st c="513">Frontal ve prefrontal loblarda oluşan bölgelerden biri düşünceleri üretir, kararları alır, öncelikleri belirler ve faaliyetleri düzenler. </st><st c="651">DEB’yi tedavi etmekte kullanılan ilaçlar beynin anatomisini değiştirmez ama beynin kimyasını değiştirir ve bu da her dört bölgenin çalışmasını iyileştirerek DEB’si olanların performansını önemli ölçüde artırır.</st></p>
			<p><st c="861">DEB’nin hem dezavantajları hem de avantajları vardır. </st><st c="916">Olumsuz özellikler arasında işleri erteleme eğilimi ve son mühletleri kaçırmak vardır. </st><st c="1003">DEB’si olan kişiler düzensizlikle ve yavaşlıkla (işlere geç kalmayla) mücadele ederler; unutkan olabilirler ve bir konuşmanın ortasında veya bir şey okurken zihnen başka yerlere gidebilirler. </st><st c="1195">Performansları tutarsız olabilir: DEB’den mustarip olanlar, garip görünmekle birlikte stres altında oldukları veya aynı anda birkaç girdiyle uğraştıkları durumlar dışında sabırsızlık gösterme ve odaklarını kaybetme eğilimindedirler. </st><st c="1428">(Bunun böyle olmasının nedeni stresin, kimyasal olarak, DEB tedavisinde kullandığımız ilaçların benzeri olan adrenalinin üretimine yol açmasıdır.) Son olarak da, DEB’si olan insanlar bazen ilaç yerine alkol veya benzeri maddelerle kendi kendilerini tedavi ederler. </st></p>
			<p><st c="1693">Olumlu yanı, DEB’si olan kişilerin genellikle az bulunur yeteneklere ve hünerlere sahip olmalarıdır. </st><st c="1794">Ancak durumun olumsuz belirtilerinin yarattığı sorunlar nedeniyle bu yetenekler çoğunlukla fark edilmeden veya geliştirilmeden heba olur. </st><st c="1932">DEB’si olanlar inanılmaz derecede yaratıcı ve özgün olabilirler. </st><st c="1997">Bazı koşullar altında görülmedik ölçüde ısrarlı ve çoğunlukla girişimci bir içgüdüye sahiptirler. </st><st c="2095">Yaratıcılık gösterirler ve bu özelliği başkalarında da teşvik ederler. </st><st c="2166">Baskı altında doğaçlama yapabilirler. </st><st c="2204">Birçok girdiyi aynı anda yanıtlama yeteneğine sahip olmaları nedeniyle değişim zamanlarında güçlü bir lider olabilirler. </st><st c="2325">Ayrıca başarısızlıklardan sonra süratle eski durumlarına döner ve şirketi enerjileriyle canlandırırlar. </st><st c="2429">DEB’si olan yöneticiler tipik olarak tutarsız sonuçlar alırlar. </st><st c="2493">Düzensiz oldukları ve hatalar yaptıkları için, bazen fena halde başarısız olurlar. </st><st c="2576">Bazen de, yüksek düzeyde kazanımlar elde edilmesini sağlayan orijinal buluşlar ve stratejiler ortaya koyarak, harikulade bir performans gösterirler. </st></p>
			<p><st c="2725">JetBlue Airways’in CEO’su David Neeleman’da DEB vardı. </st><st c="2780">Okul bir işkenceydi; odaklanamıyordu, çalışmaktan nefret ediyor ve sürekli her şeyi erteliyordu. </st><st c="2877">Neeleman bana şöyle demişti: “Dışarıda olup bir şeyler yapmam, hareket etmem gerektiğini hissediyordum ama öte yandan, buraya tıkılmıştım ve hayatıma hiçbir yararı olmayacağını bildiğim istatistik dersini çalışmak zorundaydım.” “Eğitim almam gerektiğini biliyordum ama ilk bulduğum iş kurma fırsatında, üniversiteden uçtum.” Güçlü yanlarını kullanarak—yaratıcı düşünme, yüksek enerji, insanlardan en iyi verimi almak—ve organizasyon ve zaman yönetimiyle ilgili yardım alarak, kurumsal dünyada hızla yükseldi. </st><st c="3386">DEB’si olan çoğu insan gibi, Neeleman da dobra dobra konuşmasıyla bazen insanları kırabiliyordu ama fikirleri havayolu sektörünü değiştirecek kadar iyiydi. </st><st c="3542">Örneğin, elektronik bileti o icat etti. </st><st c="3582">Neeleman, “Fikri teklif ettiğimde, elinde kâğıt bir bilet olmadan hiç kimse havaalanına gitmez diyerek insanlar bana güldü” diyor. </st><st c="3713">“Şimdi herkes gidiyor ve bu yenilik sektöre milyonlarca dolar kazandırdı.” DEB’si olan birinin, beraberinde kâğıt bilet getirmeyi hatırlamaktan kurtulmanın bir yolunu bulmak amacıyla, bir şey icat etmesi makul görünüyor. </st><st c="3934">Neeleman DEB’nin başarısındaki kilit faktörlerden biri olduğuna inanıyor. </st><st c="4008">DEB’si olmasına üzülecek yerde, bu durumunu kutluyor. </st><st c="4062">Ama DEB’sini özenle yönetmesi gerektiğini de anlıyor.</st></p>
			<p><st c="4115">DEÖ, DEB’nin olumsuz semptomlarıyla tanımlanır. </st><st c="4164">Genetik nedenlerle ortaya çıkmaz. </st><st c="4198">Tamamen içinde yaşadığımız hiperkinetik ortama bir tepkidir. </st><st c="4259">Gerçekten de, modern kültür neredeyse çoğumuzun DEÖ’lü olmamızı zorunlu kılmaktadır. </st><st c="4344">İnsan beyninden tarihte hiçbir zaman bu kadar çok veriyi takip etmesi istenmemişti. </st><st c="4428">Her yerde, insanlar sürekli olarak, daha hızlı bir şekilde veri, plan ve fikir toplama ve iletme yarışında, cep telefonlarına, e-postaya ve dijital yardımcılarına dayanıyorlar. </st><st c="4605">İnsan modern çağın temel değerinin, romancı Milan Kundera’nın “teknolojinin modern insana bahşettiği ekstazi” olarak tanımladığı, hız olduğunu iddia edebilir. </st><st c="4764">Hız müptelası olarak, daha hızlı gitmemiz mümkün olmadığında bile bunu istiyoruz. </st><st c="4846">James Gleick, </st><span><st c="4860">Daha Hızlı: Hemen Her Şeyin İvme Kazanması </st></span><st c="4903">adlı kitabında asansörlerde boyası silinmiş düğmenin genellikle “kapı kapa” düğmesi olduğunu alaycı bir şekilde yazıyor. </st><st c="5024">İnsan beyni başa çıkmaya çabalarken sendeler ve DEÖ dünyasına düşer.</st></p>
			<h2><span><st c="5092">Bu Sizin Beyninizdir</st></span></h2>
			<p><st c="5113">Beyin taramaları “normal” beyinli insanlarla DEÖ’den mustarip insanlar arasındaki anatomik farklılıkları gösteremezken, araştırmalar insan beyninden baş döndürücü miktarlardaki veriyi işlemesi istendikçe, beynin sorunları esnek ve yaratıcı bir şekilde çözme yeteneğinin azaldığını ve hata miktarının arttığını ortaya çıkarmıştır. </st><st c="5444">Neden böyle olduğunu anlamak için, kısa bir nörolojik yolculuğa çıkalım.</st></p>
			<p><st c="5516">Tüm doğadaki en büyük korteksle kutsanmış olarak, bu trilyonlarca hücreli organın sahipleri bugün frontal ve prefrontal loblar üzerinde tek bir basınç uygular. </st><st c="5677">Ben bu makalede, bunlara basitçe frontal loblar diyeceğim. </st><st c="5736">Bu bölge, oldukça uygun olarak, yönetsel işlevsellik (Yİ) adı verilen şeye hükmeder. </st><st c="5821">Yİ karar verme ve planlamayı; enformasyon ve fikirlerin düzenlenmesini ve öncelik sırasına konmasını; zaman yönetimini; ve diğer çeşitli sofistike, tamamen insanlara özgü yönetimsel görevleri idare eder. </st><st c="6025">Frontal loblarımız kontrolü elde tuttuğu müddetçe her şey yolundadır. </st></p>
			<p><st c="6095">Frontal lobların altında beynin yaşamı sürdürmeye adanmış bölümleri yatar. </st><st c="6170">Bu derin merkezler uyku, açlık, cinsel arzu, nefes alma ve kalp hızı gibi temel fonksiyonlara hükmederler. </st><st c="6277">İyi olduğunuzda ve en üst düzeyde çalıştığınızda, derin merkezler heyecan, tatmin ve sevinç mesajları gönderirler. </st><st c="6392">Motivasyonunuzu pompalarlar, dikkatinizi korumanıza yardımcı olurlar ve işleyen belleğe, bir seferde izleyebildiğiniz veri miktarına müdahale etmezler. </st><st c="6544">Ancak üçüncü iş anlaşmasının sonuca bağlanamadığı gün, tam dokuzuncu kayıp enformasyon parçasını ararken meydana gelen beşinci kesintiden sonra, altıncı kararla karşılaştığında ve aynı anda on ikinci yerine getirilmesi imkânsız talep davetsiz olarak bilgisayarınızın ekranında belirdiğinde, beyniniz paniklemeye başlar ve sanki altıncı karar kana susamış, insan yiyen bir kaplanmış gibi tepki gösterir. </st></p>
			<p><st c="6947">Öğrenme yetersizlikleri konusunda bir uzman olarak, en tehlikeli yetersizliğin disleksiya veya DEB gibi resmen teşhis edilebilir herhangi bir durum olmadığını keşfettim. </st><st c="7117">En tehlikeli yetersizlik korkudur. </st><st c="7152">Korku bizi var kalma moduna geçirir ve böylece akıcı öğrenmeye ve incelikli anlamaya engel olur. </st><st c="7249">Elbette ki, gerçek bir kaplan size saldırmak üzereyse, var kalma içinde olmak isteyeceğiniz moddur. </st><st c="7349">Ama nazik bir görevi akıllıca halletmeye çalışıyorsanız, var kalma modu oldukça tatsız ve zarar verici olur.</st></p>
			<p><st c="7457">Frontal loblar kapasite sınırına yaklaştığında ve başa çıkamayacağımızdan korkmaya başladığımızda, beynin daha yüksek ve daha alçak bölümleri arasındaki ilişki kaygı verici bir biçim alır. </st><st c="7647">Binlerce yıllık evrim daha yüksek beyne daha alçak beynin rahatsızlık sinyallerini göz ardı etmemeyi öğretmiştir. </st><st c="7761">Var kalma modunda, beynin derin alanları kontrolü ele alır ve daha yüksek bölgeleri yönlendirmeye başlar. </st><st c="7867">Sonuçta, beynin tümü nörolojik bir iki ucu keskin bıçak durumunda kalır. </st><st c="7940">Derin bölgeler frontal loblardan aldıkları aşırı yük mesajlarını her şeyi yorumladıkları gibi yorumlarlar: ilkelce. </st><st c="8056">Hiddetli bir şekilde korku, endişe, sabırsızlık, alınganlık, öfke ve panik sinyalleri gönderirler. </st><st c="8155">Bu alarm sinyalleri frontal lobların dikkatini baskı altında tutar ve dolayısıyla da güçlerinin büyük bir kısmını kaybetmeye zorlar. </st><st c="8288">Var kalma sinyalleri karşı konulmaz olduklarından, frontal loblar derin bölgelere sürekli olarak, “Mesaj alındı. </st><st c="8401">Halletmeye çalışıyoruz ama başaramıyoruz” diyen mesajlar gönderip dururlar. </st><st c="8477">Bu mesajlar derin merkezleri daha da telaşlandırır ve frontal loblara rahatsızlıklarıyla ilgili daha güçlü mesajlar yollarlar.</st></p>
			<p><st c="8603">Bu arada, beyinde olup bitenlere tepki olarak, vücudun geri kalan kısmı—özellikle endokrin, solunum, kardiyovasküler, kas-iskelet ve periferik sinir sistemleri—kriz moduna geçmiş ve temel fizyolojisini kırmızı alarma geçirmiştir. </st><st c="8834">Beyin ve vücut yankılaşan bir çevrim içine hapsolurken frontal loblar da, şaraba sirke katılmışçasına sofistikasyonlarını kaybederler. </st><st c="8969">Bu durumda, Yİ basit siyah-beyaz düşünceye geri döner; perspektif ve gri tonları kaybolur. </st><st c="9060">Zekâ donuklaşır. </st><st c="9077">Mümkün olandan daha fazlasını yapmanın beyhude çabası içinde, beyin çelişkili bir şekilde berrak düşünme yeteneğini azaltır.</st></p>
			<p><st c="9201">Bu nörolojik durum, yönetici çaresiz bir şekilde mümkün olandan çok daha fazla girdiyle başa çıkmaya çalıştığında ortaya çıkar. </st><st c="9330">Var kalma modunda, yönetici fevri değerlendirmeler yapar, öfkeli bir şekilde elindeki tüm meseleleri sonuçlandırmak için acele eder. </st><st c="9463">Kendisini yok edeceği korkusuyla, algılanan tehlikeyi bastırmak için kendini, sorunu hemen kontrol altına almaya zorunlu hisseder. </st><st c="9594">Esnekliğinden, mizah duygusundan, bilinmeyenle başa çıkma yeteneğinden yoksun bırakılmıştır. </st><st c="9687">Büyük resmi, temsil ettiği hedefleri ve değerleri unutur. </st><st c="9745">Yaratıcılığını ve planları değiştirme yeteneğini kaybeder. </st><st c="9804">Can havliyle mecazi kaplanı öldürmek ister. </st><st c="9848">Böyle anlarda çözülmeye, bağırıp çağırmaya, başkalarını suçlamaya ve kendi kendini sabote etmeye eğilimlidir. </st><st c="9958">Ya da kendisine saldıran sorunları inkâr etme ve onlardan kaçma yoluna başvurarak, yok olmak üzere tam ters yöne gider. </st><st c="10078">Bu DEÖ’nün en kötü şeklidir.</st></p>
			<p><st c="10106">DEÖ her zaman bu kadar uç boyutlara ulaşmasa da, rahatsız çalışanlar arasında çok büyük tahribat yapar. </st><st c="10211">Zira hiçbir beyin birbirine benzemez, bazı insanlar bir durumla diğerlerinden daha iyi başa çıkar. </st><st c="10310">Ancak yöneticiler ne kadar iyi çalışıyor gibi görünseler de, hiç kimsenin kendi yönetsel işlevselliği üzerinde tam kontrolü yoktur.</st></p>
			<h2><span><st c="10441">DEÖ’yü Yönetmek</st></span></h2>
			<p><st c="10457">Ne yazık ki, üst yönetim bugüne kadar DEÖ’nün belirtilerine ahlak veya karakterin çarpıtıcı merceğinden bakmıştır. </st><st c="10573">Tempoya ayak uyduramıyor gibi görünen çalışanlar, yetersiz veya zayıf olarak kabul edilir. </st><st c="10664">Aşırı iş yükü altındayken bana tedaviye gelen bir yöneticinin durumunu ele alalım. </st><st c="10747">Ona durumunu amiriyle konuşmasını ve yardım istemesini önerdim. </st><st c="10811">Hastam dediğimi yaptığında ona, eğer işin üstesinden gelemiyorsa istifa etmeyi düşünmesi gerektiği söylendi. </st><st c="10920">Performans değerlendirmeleri çok parlak ve kuruluştaki en yaratıcı insanlardan biri olduğu için övgüler almış olmasına rağmen ayrılmasına izin verildi. </st><st c="11072">Çünkü şirket, hiçbir zorluk çalışanlarımızın sırtını asla yere getiremez efsanesini korumak istiyordu ve onun için de sırtının yere geldiğini söyleyen bir yöneticiye hoşgörü gösteremezdi. </st><st c="11260">Hastam kendi yoluna gittiğinde, ilerledi.</st></p>
			<p><st c="11301">DEB’nin hem kendimiz, hem de kuruluşumuz üzerindeki yıkıcı etkilerini nasıl kontrol edebiliriz? </st><st c="11398">DEB’nin çoğunlukla ilaç tedavisi gerektirmesine karşın, DEÖ’nün tedavisi kesinlikle ilaç gerektirmez. </st><st c="11500">DEÖ, sadece kişinin içinde bulunduğu ortamı, duygusal ve bedensel sağlığını yaratıcı bir şekilde düzenleyerek kontrol edilebilir. </st><st c="11630">Aşağıdaki önleyici tedbirlerin yöneticilerin kendilerindeki DEÖ belirtilerini kontrol etmelerine epeyce yardımcı olabileceğini anladım.</st></p>
			<p><span><st c="11765">Olumlu duygular geliştirin</st></span></p>
			<p><st c="11792">DEÖ’yü kontrol etmede en önemli adım süper turbo şarjlı bir akıllı telefon almak ve onu yapılacak işler listesiyle doldurmak değil, beynin en yüksek kapasitesinde çalışabileceği bir ortamı yaratmaktır. </st><st c="11995">Bu da korkudan arınmış olumlu bir duygusal atmosfer oluşturmakla sağlanır, zira duygu, yönetsel işlevselliğin aç/kapa düğmesidir.</st></p>
			<p><st c="12124">DEÖ’nün insanların fiziksel temasta oldukları, birbirlerine güvendikleri ve saygı duydukları ortamlarda daha az ortaya çıkmasının nörolojik nedenleri vardır. </st><st c="12283">Bir iş arkadaşınızla rahatça bağ kurduğunuzda, çok bunaltıcı bir sorunla uğraşıyor da olsanız, beynin derin merkezleri frontal loblara kaynak tahsis eden bölgeye haz merkezi yoluyla mesajlar gönderir. </st><st c="12484">Aşırı stres altında olduğunuz zaman bile, bu insani yakınlık yönetsel işlevselliğin yoğun çalışmasına neden olur.</st></p>
			<p><st c="12597">Bunun tam aksine, fiziksel olarak tecrit edilmiş bir ortamda çalışan insanların DEÖ’den mustarip olma olasılığı daha yüksektir, çünkü ne kadar tecrit olursak, stresimiz o kadar artar. </st><st c="12782">Dünyanın önde gelen üniversitelerinden birinin kimya bölümüne danışmanlık yaptığım sırada, bağlantılı olmayan bir ortamın tehlikesiyle bağlantılı bir ortamın iyileştirici gücünün çarpıcı bir örneğine şahit oldum. </st><st c="12995">Bölümün başarıya şartlanmış kültüründe, insanları yardım istemekten, hatta herhangi bir şeyin yanlış olduğunu söylemekten dahi men eden bir ahlak anlayışının daha da azdırdığı DEÖ başını almış gidiyordu. </st><st c="13199">İnsanlar birbirine güvenmiyordu; projeler üzerinde tek başlarına çalışıyorlardı ve bu da daha fazla güvensizliğe neden oluyordu. </st><st c="13328">Çoğu insan duygusal ıstırap içindeydi ama bölümün kültüründe örtük bir biçimde büyük acıların büyük kazançlar getirdiği anlayışı yerleşikti.</st></p>
			<p><st c="13468">1990’ların sonlarında, bölümün en yetenekli lisansüstü öğrencilerinden biri intihar etti. </st><st c="13559">Öğrencinin yazdığı intihar notu, açıkça, üniversiteyi kendisini limitlerinin üzerinde zorlamakla suçluyordu. </st><st c="13668">Bölümün kültürü kelimenin tam anlamıyla öldürücüydü.</st></p>
			<p><st c="13720">Trajediyi halının altına süpürmek yerine, bölüm başkanı ve halefi cesur ve yaratıcı davrandılar. </st><st c="13818">Gözetim sisteminin yapısını, lisansüstü ve doktora sonrası öğrencilere, başlarında Demokles’in kılıcı gibi duran tek bir gözetmen yerine, üç gözetmen verilmesini sağlayacak şekilde değiştirdiler. </st><st c="14014">Bölüm iki haftada bir insanların bir araya gelmesine olanak tanıyan açık büfe yemekler düzenledi. </st><st c="14112">(En münzevi kimyager bile, yaşamın en iyi birleştiricilerinden biri olan yemek için ininden çıktı.) Bölüm başkanları bölümün ana binasının mimarisini değiştirecek kadar ileri gittiler. </st><st c="14297">Duvarları yıkarak ortak kullanım alanları yarattılar ve içinde görkemli bir piyano olan bir espresso barı yaptılar. </st><st c="14413">Öğrencilere zihinsel yıpranmanın tehlike sinyalleriyle ilgili konferanslar ve yazılı bilgi verdiler, yardıma ihtiyacı olanlara kişiye özel yöntemler sundular. </st><st c="14572">Kıdemli öğretim üyelerinin ve üniversite yöneticilerinin de katıldığı düzenli toplantıların yanı sıra atılan bu adımlar, öğrencilerin ve öğretim üyelerinin kendilerini tamamıyla işin içinde hissettikleri daha insancıl ve verimli bir kültürün oluşmasını sağladı. </st><st c="14834">Bölümün performansı kalitesinden bir şey kaybetmedi ve yaratıcı araştırma canlandı.</st></p>
			<p><st c="14917">Sonuç şudur: Bağlantıları güçlendirmek ve korkuyu azaltmak beyin gücünü geliştirir. </st><st c="15002">En azından her dört ila altı saatte bir “insani bir an” yani sevdiğiniz bir insanla yüz yüze bir iletişim için zaman ayırdığınızda, beyninize ihtiyacı olan şeyi veriyorsunuzdur.</st></p>
			<p><span><st c="15179">Beyninize özen gösterin</st></span></p>
			<p><st c="15203">Uyku, iyi beslenme ve spor DEÖ’yü uzak tutmak açısından önemlidir. </st><st c="15271">Bunu söylemeye bile gerek yok diye düşünsek de, çoğumuz en temel özen ilkelerini ihmal ederek beynimize zarar veririz. </st></p>
			<p><st c="15390">Daha fazla iş çıkarabilmenin nafile umuduyla, daha az uyuyarak DEÖ’nün üstesinden gelmeyi deneyebilirsiniz. </st><st c="15498">Ama bu, yapmanız gerekenin tam tersidir, zira DEÖ yeterli uyku uyumadığınız zaman bastırır. </st><st c="15590">Uyku yoksunluğunun yanlış karar alma ve azalan yaratıcılıktan gözü kara davranış ve paranoyaya kadar birçok soruna yol açtığına dair çok fazla araştırma vardır. </st><st c="15751">Her birimizin uyku ihtiyacı farklıdır; eğer çalar saatsiz uyanıyorsanız yeterli uyku alıyorsunuz demektir, bu iyi bir ölçüttür.</st></p>
			<p><st c="15878">Beslenme de beyin sağlığında hayati bir rol oynar. </st><st c="15930">Çok çalışan birçok insan alışkanlık olarak karbonhidrat atıştırır. </st><st c="15997">Karbonhidratlar kan şekeri düzeyini yoyo gibi bir yukarı bir aşağı oynatır. </st><st c="16073">Bu da kısır döngüye yol açar. </st><st c="16103">Ensülin düzeylerindeki ani oynamalar karbonhidrat isteğini daha çok artırır. </st><st c="16180">Enerji ihtiyacını glikozdan karşılayan beyin, aşırı glikoz dolar ya da glikoz açlığı duyar; her iki durum da optimum bilişsel işlevsellik açısından iyi değildir.</st></p>
			<p><st c="16341">Eğer kan şekeri seviyesi görece sabit tutulabilirse, beyin çok daha iyi çalışır. </st><st c="16423">Bunu yapmak için şeker ve beyaz un içeren basit karbonhidratlardan (örneğin, hamur işleri, beyaz ekmek, makarna gibi şeyler) uzak durun. </st><st c="16560">Meyvelerde, tam tahıllarda ve sebzelerde bulunan karmaşık karbonhidratlara itibar edin. </st><st c="16648">Protein önemlidir: Güne kahve ve kekle başlamak yerine, çay ve yumurtayı veya bir dilim tam buğday ekmeği üzerinde somon fümeyi deneyin. </st><st c="16785">Her gün bir multivitamin ile, en mükemmel kaynağı balıkyağı olan, tamamlayıcı omega-3 yağ asitleri alın. </st><st c="16890">Omega-3’ler ile multivitaminin içindeki E ve B kompleks beynin sağlıklı çalışmasına katkıda bulunur, hatta Alzheimer hastalığını ve inflamatuar hastalıkları (bunlar kalp hastalığı, diyabet ve kanser gibi başlıca öldürücü hastalıkların başlangıç noktası olabilirler) uzak tutabilir. </st><st c="17172">Alkol kullanımınızı da azaltın, çünkü fazlası beyin hücrelerini öldürür ve hafıza kaybı, hatta demans oluşumunu hızlandırır. </st><st c="17297">Optimum beyin işlevselliği ve iyi bir genel sağlık için beslenme tarzınızı değiştirirken, vücudunuz fazla kilolarını da atacaktır.</st></p>
			<p><st c="17427">Eğer spor yapacak zamanınız olmadığını düşünüyorsanız, bir kez daha düşünün. </st><st c="17505">Saatlerce masa başında oturmak, sadece beyne kan akışının azalması nedeniyle değil, başka biyokimyasal nedenlerle de, zihinsel keskinliği azaltır. </st><st c="17652">Beden eğitimi vücudu, endorfinler, serotonin, dopamin, epinefrin ve norepinefrin de dahil olmak üzere beynin sevdiği bir dizi kimyasalla birlikte, son zamanlarda bulunan iki bileşimi, beyinden türeyen nörotropik faktör (BDNF) ile sinir büyüme faktörünü (NGF) üretmeye sevk eder. </st><st c="17931">Hem BDNF, hem de NGF beyinde hücre sağlığı ve gelişimini destekler, yaşlanma ve stresin neden olduğu tahribatı ortadan kaldırır ve beyni mükemmel durumda tutar. </st><st c="18092">Hiçbir şey BDNF ve NGF üretimini beden eğitimi kadar güçlü uyaramaz. </st><st c="18161">Düzenli olarak spor yapanların, idmanlarını birkaç gün aksattıklarında depresyon duygusu ve uyuşukluktan bahsetmelerinin nedeni budur. </st><st c="18296">Koşu bandı üzerinde yaptığınız zaman yatırımının karşılığını, artan üretkenlik ve verimliliğinizle fazlasıyla alırsınız. </st><st c="18417">İşteyken DEÖ’nün belirtilerini uzaklaştırmak için, masanızdan kalkın ve katlar arasındaki merdivenleri birkaç kez inip çıkın ya da bir koridorda hızlı bir şekilde yürüyün. </st><st c="18589">Bu hızlı ve basit çabalar beyninizin sıfırlama düğmesine basacaktır.</st></p>
			<p><span><st c="18657">DEÖ için organize olun</st></span></p>
			<p><st c="18680">Organize olmak için taktikler geliştirmek önemlidir ama yeni yıl için alınan boş kararlar anlamında değil. </st><st c="18788">Aksine amacınız düzensizliğin sizi hedeflerinize ulaşmaktan alıkoymaması için işinizi kendinize uyacak şekilde düzenlemektir. </st></p>
			<p><st c="18914">Öncelikle, kontrolü elinde tutması için frontal loblarınıza yardımcı olacak stratejiler geliştirin. </st><st c="19014">Bu stratejiler büyük görevleri daha küçük işlere bölmeyi ve iş alanınızın veya masanızın bir bölümünü her zaman boş tutmayı kapsayabilir. </st><st c="19152">(Düzenli bir ofisiniz olması gerekmez, ofisinizin bir bölümünün düzenli olması yeterlidir.) Benzer şekilde, düşünmeye ve plan yapmaya zamanınız olması için gününüzün belirli bir bölümünü randevular, e-postalar ve diğer dikkat dağıtıcı şeylerden arınmış olarak serbest bırakmayı deneyebilirsiniz. </st><st c="19448">Çünkü e-posta, işleri ertelemenin ve aynı zamanda da kendinizi DEÖ için hazırlamanın harika bir yoludur, belirli “e-posta saatleri” ayırmayı düşünebilirsiniz, zira her e-postayı anında yanıtlamak gerekmez.</st></p>
			<p><st c="19653">Güne başladığınızda, e-postaların veya sesli mesajların ya da zamanınızı yiyen ama ses getirmeyen küçük işlerle uğraşmanın girdabına kapılmanıza izin vermeyin. </st><st c="19814">Bunun yerine önemli işlerle uğraşın. </st><st c="19851">İşten ayrılmadan önce, beş maddeden fazla olmayacak şekilde, ertesi gün dikkatinizi gerektirecek öncelikli işlerin listesini yapın. </st><st c="19983">Kısa listeler sizi işlerinizi öncelik sırasına koymaya ve sonuçlandırmaya zorlar. </st><st c="20065">Ayrıca, kendinizi evrak selinden uzak tutun. </st><st c="20110">DEB’si olan yönetici bir hastam SBEA kuralını uyguluyor: “Sadece Bir kez Ele Al.” Eğer bir evraka dokunursa, onunla ilgili bir şey yapıyor, dosyalıyor veya atıyor. </st><st c="20274">“Bir yığının içine atmam” diyor. </st><st c="20307">“Yığınlar yabani otlar gibidir. </st><st c="20339">Bir kez büyümelerine izin verirseniz her yeri kaplarlar.”</st></p>
			<p><st c="20396">Gün içinde en iyi performans gösterdiğinizi düşündüğünüz zamanlara dikkat edin; en önemli işlerinizi o zamanlarda yapın, rutin işleri diğer zamanlara bırakın. </st><st c="20556">Ofisinizi zihinsel işlevselliğe yardımcı olacak şekilde düzenleyin. </st><st c="20624">Müzikle daha iyi odaklandığınızı düşünüyorsanız, müziğiniz olsun (gerekiyorsa kulaklık kullanın). </st><st c="20722">En iyi ayaktayken düşünüyorsanız, ayakta çalışın veya sık sık etrafta dolaşın. </st><st c="20801">Rasgele bir şeyler karalamak veya parmaklarınızla tempo tutmak yardımcı oluyorsa, kimseyi rahatsız etmeden bunu yapmanın bir yolunu bulun veya toplantılara getirebileceğiniz huzursuzluk giderici oyuncaklardan bir tane edinin. </st><st c="21027">Bu küçük stratejiler kulağa çok sıradan gelebilir, ancak dikkat dağıtan ayrıntılarda yerleşmiş DEÖ şeytanına hitap ederler.</st></p>
			<p><span><st c="21150">Frontal loblarınızı koruyun</st></span></p>
			<p><st c="21178">Var kalma modundan uzak durmak ve alt beynin kontrolü ele geçirmesini önlemek için yavaşlayın. </st><st c="21274">Olup biteni anlamak, dinlemek, sorular sormak ve söylenenleri özümsemek amacıyla—kafanızın karışmaması ve beyninizin paniklememesi için—yavaş hareket edin. </st><st c="21430">Sizi idare etmesi için bir yardımcıyı görevlendirin; size e-posta göndermeyi ve telefonda konuşmayı bırakmanızı, ofisten ayrılmanızı söylemesi için ısrar edin.</st></p>
			<p><st c="21589">Bunalmaya başladığınızda, şu zihin açıcı taktikleri deneyin: Saatinizin takvimini yeniden ayarlamak veya bir konuda kısa bir not yazmak gibi kolay, rutin bir iş yapın. </st><st c="21758">Bir projeye başlama konusunda kendinizi huzursuz hissediyorsanız, bir kâğıt çıkarın ve projeyle ilgisi olmayan (evinizi, arabanızı, ayakkabınızı—iyi bildiğiniz herhangi bir şeyi—anlatan) bir paragraf yazın. </st><st c="21965">Ya da işin en kolay kısmını ele alabilirsiniz; örneğin, projeyle ilgili bir dahili yazışmanın sadece başlığını yazın. </st><st c="22083">Bir sözlük açın ve birkaç tanım okuyun veya beş dakika bulmaca çözün. </st><st c="22153">Bu küçük işlerin her biri, alarm verici mesajları durdurması için onu kandırarak, alt beyninizi sakinleştirir ve frontal loblarınızı yeniden tam kontrole geçirir. </st></p>
			<p><st c="22316">Son olarak, bu makaledeki “DEÖ’nüzü Kontrol Edin” bölümünü masanızın yanında görebileceğiniz bir yere koyarak bir sonraki DEÖ krizine hazır olun. </st><st c="22462">Hazırlıklı olduğunuzu bilmeniz, paniğe duyarlı olmadığınız için, bir kriz olasılığını azaltır.</st></p>
		</div>
	<div id="charCountTotal" value="22556"></div></body>
</html>
