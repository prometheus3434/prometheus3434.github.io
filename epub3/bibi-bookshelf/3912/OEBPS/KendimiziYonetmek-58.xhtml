<?xml version="1.0" encoding="utf-8"?>
<html xmlns="http://www.w3.org/1999/xhtml" xmlns:epub="http://www.idpf.org/2007/ops">
  <head>
    <title>KendimiziYonetmek-58</title>
    <meta http-equiv="Content-Type" content="text/html; charset=utf-8" />
  

</head>
  <body id="KendimiziYonetmek-58" lang="tr-TR" xml:lang="tr-TR">
		<div>
			<h2><span><st c="0">Olamaz! </st><st c="9">Pekâlâ Olur! </st></span></h2>
			<p><st c="22">Daha önce, insanların bizim bulgularımıza muhtemelen “Olamaz” diye tepki vereceklerini söylerken şaka yapmıyorduk. </st><st c="137">Gerçek şu ki, bir liderin başkaları üzerindeki duygusal etkisi—liderlik ve performans literatürünü bir yana bırakalım—işyerinde bile neredeyse hiç tartışılmaz. </st><st c="297">Çoğu insan için, “ruh hali” çok kişisel bir şeydir. </st><st c="349">Amerikalılar kişisel konularda şaşırtıcı derecede samimi olabilirler—bunun tanığı </st><span><st c="431">Jerry Springer Show</st></span><st c="450"> ve benzerleridir—ama aynı zamanda yasalarla eli kolu en fazla bağlanmış olanlar da bizleriz. </st><st c="544">İş başvurusunda bulunan birine kaç yaşında olduğunu bile soramayız. </st><st c="612">Dolayısıyla, bir yöneticinin ruh hali veya çalışanlarda yarattığı ruh hali konusundaki bir konuşma özel yaşama müdahale sayılabilir.</st></p>
			<p><st c="744">Keza, bir liderin duygusal tarzı ve bunun etkileri konusunda konuşmaktan da kaçınıyor olabiliriz çünkü açıkça söylemek gerekirse bu hassas bir konudur. </st><st c="897">Bir astınızın ruh halini, onun performans değerlendirmesinin bir parçası olarak en son ne zaman ele aldınız? </st><st c="1006">“Çoğu zaman, olumsuz bir perspektif çalışmana engel oluyor” veya “Olağanüstü coşkulusun” diyerek buna atıfta bulunmuş olabilirsiniz; ama bu ruh halinin örgütün elde ettiği sonuçlar üzerindeki etkisini tartışmaktan vazgeçtik, bu konu hakkında muhtemelen doğrudan söz etmiş bile değilsinizdir.</st></p>
			<p><st c="1297">Bununla birlikte, araştırmamız kuşkusuz “Pekâlâ olur” türünden bir tepkiye de açıklık getirecektir. </st><st c="1398">Bir liderin duygu halinin performansı ne kadar çok etkilediğini herkes bilir, çünkü neşeli bir yöneticiyle çalışmanın esinlendirici deneyimini veya asık suratlı bir şefle çalışmanın ezici deneyimini herkes bir şekilde yaşamıştır. </st><st c="1628">Birinci durumda her şey mümkün görünür, ileri hedeflere varılır, rakipler alt edilir ve yeni müşteriler kazanılır. </st><st c="1743">İkinci durumda ise, çalışma olağanüstü yorucu bir hal alır. </st><st c="1803">Şefin o karanlık ruh halinin gölgesi altındaki örgütün diğer bölümleri birer “düşman” haline gelir, iş arkadaşları birbirlerinden kuşkulanmaya başlar ve müşteriler kaçar.</st></p>
			<p><st c="1973">Bizim ve diğer sosyal bilimcilerin yaptıkları araştırmalar bu deneyimlerin çeşitliliğini teyit ediyor. </st><st c="2077">(Elbette, acımasız bir şefin olağanüstü sonuçlar elde ettiği istisnai durumlar da var. </st><st c="2164">Bu dinamiği de, bu makaledeki “Kazançlı Çıkan Kötü Şefler” başlıklı ekte inceliyoruz.) Bu konuda yapılan incelemelerin sayısı burada ele alamayacağımız kadar çok ama bir bütün olarak değerlendirildiğinde, bu incelemeler, eğer lider mutlu bir ruh haline sahipse, etrafındaki insanların da her şeye daha olumlu baktıklarını gösteriyor. </st><st c="2498">Bu da onları hedeflerine varma konusunda daha iyimser yapıyor, yaratıcılıklarını ve karar alma verimliliklerini artırıyor ve başkalarına yardımcı olmaya yatkın hale getiriyor. </st><st c="2674">Örneğin, Cornell Üniversitesinden Alice Isen’in 1999’da yürüttüğü bir araştırma, neşeli bir ortamın insanların enformasyonu daha iyi almalarını ve anlamalarını, karmaşık yargılara varırken karar alma kurallarını daha iyi kullanmalarını ve daha esnek düşünmelerini sağlayarak, zihin verimliliğini artırdığını gösteriyor. </st><st c="2994">Diğer araştırmalar da ruh haliyle finansal performans arasında doğrudan bir bağ kuruyor. </st><st c="3083">Örneğin, Pennsylvania Üniversitesinden Martin Seligman ile Peter Schulman’ın 1986’da elde ettikleri bulgular şunu ortaya koyuyordu: Durumu “bardağın yarısı dolu” olarak değerlendiren sigorta acenteleri, kendilerinden daha kötümser olan muadillerine kıyasla, karşılaştıkları retler karşısında daha dayanıklı olabiliyor, dolayısıyla daha fazla sigorta sözleşmesi bağlayabiliyorlar. </st></p>
			<p><st c="3463"> Duygusal tarzları işlevsiz ortamlar yaratan liderlerin birçoğu eninde sonunda görevlerinden uzaklaştırılıyorlar. </st><st c="3576">(Elbette açıklanan gerekçe nadiren bu oluyor; gerekçe olarak elde edilen kötü sonuçlar gösteriliyor.) Ama işin böyle sonuçlanması şart değil. </st><st c="3718">Kötü ruh halini tersine çevirmek nasıl mümkünse, duygusal bakımdan uygunsuz bir liderin yarattığı zehirli hislerin yaygınlaşması da tersine çevrilebilir. </st><st c="3872">Beynin içine şöyle bir göz atmak, bunun hem niçinini hem de nasılını açıklayacaktır.</st></p>
			<h2><span><st c="3956">Ruh Halleri Bilimi</st></span></h2>
			<p><st c="3975">İnsan beyni üzerinde yapılan araştırmalar, liderlerin ruh hallerinin çevrelerindeki insanların duygularını şöyle ya da böyle etkilediğini kanıtlıyor. </st><st c="4126">Bunun nedeni, bilimcilerin beynin açık devre özellikli limbik sistem dedikleri şeyde, duygu merkezimizde bulunmaktadır. </st><st c="4246">Kapalı devre sistem kendi kendini düzenler; oysa açık devre sistem kendi kendini yönetmede dışsal kaynaklara bağımlıdır. </st><st c="4367">Bir başka deyişle, ruh halimizin belirlenmesi bakımından, diğer insanlarla olan bağlantılarımıza bağımlıyızdır. </st><st c="4479">Açık devre limbik sistem evrim açısından başarılı bir tasarımdı, çünkü insanların duygusal bakımdan birbirlerinin yardımına koşmalarını sağladı —örneğin, annenin ağlayan bebeğini yatıştırmasını sağladı.</st></p>
			<p><st c="4681">Açık devre tasarımı, tıpkı binlerce yıl önce olduğu gibi bugün de aynı amaca hizmet ediyor. </st><st c="4774">Örneğin yoğun bakım birimlerinde yapılan araştırmaların gösterdiği gibi, bir başka insanın rahatlatıcı varlığı hastanın sadece tansiyonunun düşmesini sağlamakla kalmıyor, aynı zamanda damarları tıkayan yağlı asit salgısını da yavaşlatıyor. </st><st c="5014">Bir başka incelemenin bulgularına göre de, bir yıl içinde yaşanan üç veya daha fazla yoğun stres vakası (örneğin ciddi finansal zorluklar, işten atılma veya boşanma) sosyal yalnızlık çeken orta yaşlı erkeklerde ölüm oranını üç kat artırırken, çok sayıda yakın arkadaşa sahip erkekler üzerinde böyle bir etkisi olmuyor.</st></p>
			<p><st c="5332">Bilimciler açık devreyi, “kişiler arası limbik düzenleme” olarak tanımlıyorlar; bir kişinin yaydığı sinyaller öteki kişinin bedenindeki hormon düzeylerini, kalp damarlarının işlevlerini, uyku ritimlerini, hatta bağışıklık işlevlerini değiştirebiliyor. </st><st c="5585">Çiftlerin birbirlerinin beyninde hoş, sevgi dolu duygular yaratan oksitosin sağanakları tetikleyebilmeleri böyle mümkün oluyor. </st><st c="5713">Ama psikolojilerimiz sosyal yaşamın bütün alanlarında iç içe geçiyor. </st><st c="5783">Limbik sistemimizin açık devre yapısı diğer insanların bizim kendi fizyolojimizi, dolayısıyla duygularımızı değiştirmesine imkân veriyor.</st></p>
			<p><st c="5920">Açık devre yaşamımızın kopmaz bir parçası olduğu halde, bu süreci genellikle fark etmeyiz. </st><st c="6012">Bilimciler sıcak bir sohbete dalmış iki insanın kalp atışı gibi fizyolojik değerlerini ölçerek, duyguların birbirlerine uyum sağlamasını laboratuvar koşullarında yakalayabilmişlerdir. </st><st c="6196">Karşılıklı etkileşimin başlangıcında, bu iki kişinin bedenleri farklı ritimlerde çalışmaktadır. </st><st c="6292">Ama 15 dakika sonra, bedenlerinin fizyolojik profilleri dikkat çekici bir biçimde birbirlerine benzer hale gelmektedir.</st></p>
			<p><st c="6411">Araştırmacılar, insanlar birbirlerine yakın olduklarında duyguların bu yolla nasıl yaygınlaştığını tekrar tekrar gözlemlemişlerdir. </st><st c="6544">Psikolog Howard Friedman ile Ronald Riggio daha 1981’de, hiçbir şekilde sözel olmayan ifadelerin bile insanları etkileyebileceğini görmüşlerdir. </st><st c="6689">Örneğin üç yabancı bir veya iki dakika sessizce yüzleri birbirine dönük olarak oturduklarında, bu üçünden duygularını en iyi dışa vurabilen kendi ruh halini diğer iki kişiye aktarabilmektedir—hem de ağzından tek bir sözcük dahi çıkmadığı halde.</st></p>
			<p><st c="6933">Aynı şey ofiste, yönetim kurulu salonunda veya atölyede de geçerlidir; grup üyelerinin birbirlerinin hislerini “yakalamalarının” önünde hiçbir engel yoktur. </st><st c="7091">2000 yılında, New York Üniversitesinden Caroline Bartel ile Michigan Üniversitesinden Richard Saavedra çeşitli işkollarından 70 çalışma ekibinde, birlikte toplantı yapan insanların iki saat içinde —iyi ya da kötü—ortak bir ruh haline girdiklerini gördüler. </st><st c="7348">Bir araştırma sırasında, hemşire ve muhasebecilerden oluşan ekiplerden, birkaç hafta boyunca ruh hallerini gözlemeleri istendi; araştırmacılar bu ekiplerin duygularının birbirini izlediğini keşfettiler; üstelik bu her bir ekibin kendi iç anlaşmazlığından büyük çapta bağımsızdı. </st><st c="7627">O halde, gruplar da, tıpkı bireyler gibi, kıskançlıktan korkuya ve sevinçten havalarda uçmaya kadar her şeyi paylaştıkları aynı duygu trenlerine biniyorlar. </st><st c="7784">(Bu arada, iyi bir ruh halinin en hızlı yaygınlaşması mizahın sağduyulu kullanılmasıyla oluyor. </st><st c="7880">Bu konuda daha fazla ayrıntı için bu makaledeki “Gülümse ve Bütün Dünya Seninle Birlikte Gülümsesin” başlıklı eke bakabilirsiniz.)</st></p>
			<p><st c="8010">En tepede ortaya çıkan ruh halleri en hızlı yayılanlardır, çünkü herkes şefe bakar. </st><st c="8095">Kendi duygularına dair ipuçlarını ondan alırlar. </st><st c="8144">Şefin pek ortalıklarda görünmediği durumlarda dahi—örneğin CEO’nun üst katlarda bir yerde kapalı kapılar arkasında çalıştığı durumlarda—onun davranış- ları kendisine doğrudan bağlı çalışanların ruh hallerini etkiler ve domino taşlarının birbirlerini devirmesi gibi bütün şirkete yayılır.</st></p>
		</div>
	<div id="charCountTotal" value="8431"></div></body>
</html>
