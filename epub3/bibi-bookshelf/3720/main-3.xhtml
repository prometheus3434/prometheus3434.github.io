<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>KURTARDIĞIN HAYAT SENİNKİ OLABİLİR</p>
<p class="calibre1"></p>
<p class="calibre1">BAY SIHIFTLET yollarından ilk geçtiğinde yaşlı kadınla kızı verandalarında oturmaktaydılar. Yaşlı kadın sandalyesinin ucuna kayıp günbatımının delip geçici güneşinden korunmak için elini gözlerine siper ederek öne eğildi. Kızı ise uzağı pek göremediğinden parmaklarıyla oynamayı sürdürdü. Bu kuş uçmaz kervan geçmez yerde yalnızca kızıyla yaşamasına ve Bay Shiftlet'i daha önce hiç görmemiş olmasına rağmen, uzaktan şöyle bir bakmak bile yaşlı kadının bu adamın zavallı bir berduş olduğunu, korkulacak biri olmadığını anlamasına yetmişti. Paltosunun sol yeni, içinde yalnızca yarım bir kol olduğunu gözler önüne serecek şekilde yukarı kıvrılmıştı ve birderi bir kemik bedeni, sanki rüzgâronu it-tirirmiş gibi hafifçe yana yatıyordu. Sırtında siyah bir şehir takımı, başında önü yukarı doğru kaldırılmış, arkası ise aşağı doğru indirilmiş kahverengi bir keçe şapka vardı ve kulpundan kavradığı kalay bir alet çantası taşıyordu. Yüzü kendini küçük bir dağın tepesinde dengeliyormuş gibi duran güneşe dönük vaziyette, ağır adımlarla yokuşlarından tırmanarak yaklaşmayı sürdürdü.</p>
<p class="calibre1">Yaşlı kadın yerinden kımıldamaya gerek görmedi, anca adam bahçesine girdi girecek denli yaklaştığında bir elini kalçasında yumruk yaparak ayağa kalktı. Kızı -kısa, mavi bir organze elbise giymiş iri yapılı bir kız- adamı bir anda gördü, ayağa fırladı, parmağıyla adamı işaret ederek potinlerini yere vurmaya, heyecanlı heyecanlı anlamsız sesler çıkarmaya başladı.</p>
<p class="calibre1">Bay Shiftlet bahçenin hemen girişinde durdu ve alet çantasını yere bırakıp sanki kızın hiçbir özrü, garipsenecek bir yanı yokmuş gibi şapkasına hafifçe dokunarak ona selam verdi; ardından yaşlı kadına döndü ve onu da şapkasını başından tamamen çıkarıp sallayarak selamladı. Tam ortadan ayrılmış uzun, düz, siyah saçlan her iki yana doğru pırasa gibi yamyassı sarkarak kulaklarının ucuna kadar iniyordu. Yüzü neredeyse yarısından fazlasını kaplayan bir alınla başlıyor ve güçbela dengelenmiş hatlarının ardından çelik kapan gibi çıkık bir çeneyle aniden son buluyordu. Görünüşüne bakılırsa gençten bir adamdı, ama halinde tavrında, feleğin çemberinden geçmişlere, hayatın ne mene bir şey olduğunu çözmüşlere mahsus sessiz sedasız bir hoşnutsuzluk vardı.</p>
<p class="calibre1">"İyi akşamlar," dedi yaşlı kadın. Anca birçit kazığı boyundaydı ve gözlerine kadar indirilmiş boz bir erkek şapkası takıyordu.</p>
<p class="calibre1">Berduş kadına bakarak öylece durdu ve cevap vermedi. Arkasını döndü, yüzünü günbatımına çevirdi. Hem bütün hem de yarım kolunu, gökyüzünün genişliğini belli edercesine yavaşça havaya kaldırmasıylabedeni eğri bir haç meydana getirdi. Yaşlı kadın, güneşin sahibi kendisiymiş gibi kollarını gururla göğsünde kavuşturarak seyretti onu; kızı ise kafası öne uğramış, tombul, âciz elleri bileklerinden sarkar vaziyette izledi. Uzun saçları pembeli bir altın sansı, gözleri ise tavus kuşu boynu kadar maviydi.</p>
<p class="calibre1">Adam bir elli saniye bu şekilde kaldı, sonra alet çantasını yerden aldı, verandaya yaklaştı ve en alt basamağa çöküp oturdu. "Biliyor musun bayan," dedi genizden gelen sert bir sesle, "güneşin her akşam aynen bunu yapıp gözlerime bayram ettireceği bir yerde yaşamak için servet verirdim."</p>
<p class="calibre1">"Burada her akşam yapar," dedi yaşlı kadın ve yerine oturup arkasına yaslandı. Kız da oturdu ve adam sanki çok yakına sokulmuş bir kuşmuş gibi hem temkinli, hem sinsi bir ifadeyle gözünü üstünden ayırmadan onu izlemeye koyuldu. Adam yana eğilip pantolonunun ceplerini karıştırmaya başladı, bir saniye geçmeden bir paket sakız bulup çıkardı ve kıza bir tane ikram etti. Kız sakızı aldı, kâğıdını açtı ve gözlerini adamdan ayırmadan çiğnemeye başladı. Adam yaşlı kadına da sakız ikram etti, ama kadın üst dudağını kaldırıp dişleri olmadığını göstermekle yetindi.</p>
<p class="calibre1">Bay Shiftlet'ın soluk, keskin bakışları bahçedeki her şeyin -evin köşesindeki tulumbanın ve üç-dört tavuğun tünemeye hazırlandığı koca incir ağacının- üzerinde çoktan dolaşmış, şimdi bir otomobilin dörtgen, paslı arkasının göründüğü bir barakaya kaymıştı. "Araba kullanıyor musunuz bayanlar?" diye sordu.</p>
<p class="calibre1">"O araba on beş yıl var, çalışmıyor," dedi yaşlı kadın. "Kocamın öldüğü gün, o da çalışmayı bıraktı."</p>
<p class="calibre1">"Eee, artık hiçbir şey eskisi gibi değil bayan," dedi adam. "Dünya çürüdü çürüyecek."</p>
<p class="calibre1">"Orası öyle," dedi yaşlı kadın. "Buralardan mısın?”</p>
<p class="calibre1">"Adım Tom T. Shiftlet," diye mırıldandı adam, arabanın lastiklerine bakarak.</p>
<p class="calibre1">"Tanıştığıma memnun oldum," dedi yaşlı kadın. "Ben de Lu-cynell Crater, bu da kızım Lucynell Crater. Buralarda ne arıyorsun Bay Shiftlet?"</p>
<p class="calibre1">Adam arabanın 1928 ya da 29 model Ford olduğuna hükmetti. "Bak bayan," dedi ve dönüpbütün dikkatini yaşlı kadına verdi, "müsaadenle sana bir şey anlatayım. Atlanta'da doktorun biri bıçağını aldığı gibi, bir adamın göğsünden kalbini - şakası yok, insan kalbini," diye yineledi öne eğilerek, "kesip çıkarmış, sonra da eline almış." Lafının burasında elini uzatıp açık avucunu sanki insan kalbini tartarmışçasına hafifçe indirdi. "Ve o kalbi aynı bir günlük tavuğu inceler gibi incelemiş. Sana şu kadarını söyleyeyim bayan," dedi ve manalı, uzunca bir ara verdi sözlerine; başı öne doğru çıkmıştı ve çamur rengi gözleri parlıyordu. "O kadar incelemeye, insan kalbi hakkında yine de sendenbenden fazlasını bilmiyor."</p>
<p class="calibre1">"Doğru diyorsun," dedi yaşlı kadın.</p>
<p class="calibre1">"Daha söyleyeyim, o bıçağı alıp kalbin her yanını ayn ayn kesip biçseydi de, yine senin benim bildiğimden öte bir şey öğrenemeyecekti. Nesine bahse girelim?"</p>
<p class="calibre1">"Hiçbir şeyine," dedi yaşlı kadın akıllı davranıp. "Nerelisin Bay Shiftlet?"</p>
<p class="calibre1">Adam yanıt vermedi. Elini cebine attı, bir tütün kesesiyle bir paketsigara kâğıdı çıkardı, tek elini maharetle kullanarak kendine bir sigara sardı ve sigarasını dudağına yapıştırıp ağzından sarkıttı. Sonra cebinden bir kutu kibrit çıkardı, birini ayakkabısının topuğuna sürtüp çaktı. Alev tehlikeli bir hızla tenine doğru yürürken, yanan kibriti adeta alevin sımna ermek istercesine hiç istifini bozmadan tuttu. Kız gürültülü sesler çıkarmaya, adamın elini işaret etmeye, ona işaretparmağını sallamaya başladı, ama yanmasına ramak kala adam, elini ateşe siper ederek öne eğildi ve sanki burnunu tutuşturacakmış gibi bir hamleyle sigarasını yaktı.</p>
<p class="calibre1">Kömürleşmiş kibriti fırlatıp akşamın üzerine kül rengi bir duman saldı. Yüzüne kurnaz bir ifade yerleşti. "Bayan," dedi, "bugünlerde insanların yapmadığı şey mi var? Şimdi ben sana adım Tom T. Shiftlet'tir diyorum, Tennessee'nin Tarwater kasabasında-nım diyorum, diyorum da sen beni daha önce hiç görmemişsin ki. Yalan söylemediğimi nereden bilecen? Belki adım Aaron Sparks' tır da aslen Georgia Singleberry'denimdir, olamaz mı? Ya da belki adım George Speeds'dir de, Alabama'nın Lucy kasabasındanım-dır, ne belli. Benim Mississippi Toolafalls'dan Thompson Bright olmadığımı nereden bileceksin?"</p>
<p class="calibre1">"Orası öyle, hakkında hiçbir şey bilmiyorum," diye mırıldandı yaşlı kadın, lafın uzamasından sıkılmışça.</p>
<p class="calibre1">"Bayan," dedi adam, "insanlarda yalanın bini bir para... Sana adamın tekiyim işte desem, en doğrusu o olur belki; ama bir düşünsene bayan," deyip durakladı, sonra sesini daha da korkutucu bir hale getirerek devam etti, "adam dediğin nedir ki?"</p>
<p class="calibre1">Yaşlı kadın bir tohum çiğnemeye başladı. "O kalay çantada ne taşıyorsun Bay Shiftlet?"</p>
<p class="calibre1">"Aletlerimi," dedi adam lafını bitiremediğine sıkılmış gibi. "Marangozum ben."</p>
<p class="calibre1">'İyi madem, buralara çalışmaya geldiysen sana yemekle yatacak yer verebilirim, ama para veremem. Onu baştan söyleyeyim," dedi yaşlı kadın.</p>
<p class="calibre1">Adam hemen cevap vermedi, yüzündeki belirsiz ifadeden de ne düşündüğü anlaşılmıyordu. Verandanın çatısını destekleyen altmışa yüz yirmilik kazıklardan birine yaslandı. "Bayan," dedi yavaşça, "bazı insanlar vardır ki, birtakım şeyler onların gözünde paradan çok daha önemlidir." Yaşlı kadın bir şey demeden sandalyesinde sallanıyor, kızı ise adamın boğazında bir aşağı bir yukarı inip çıkan âdemelmasını seyrediyordu. Adam insanların çoğunun gözlerinin paradan başka şeyi görmediğini anlattı yaşlı kadına, ama insan bunun için mi yaratılmıştı ki? <sup class="calibre4">İ</sup>nsan para için mi yaratılmıştı, yoksa başka şey için mi? Peki ya kendisi ne düşünüyordu, o ne için yaratılmıştı? Yaşlı kadına bunu sordu, ama kadın cevap vermedi, için için tek kollu bir adamın çiftlik evinin damım aktarıp aktaramayacağını merak ederek oturduğu yerde sallanmakla yetindi. Adam kadının yanıtlamadığı daha bir sürü soru sordu. Kadına yirmi sekiz yaşında olduğunu, girip çıkmadığı iş kalmadığım anlattı. Kilise korosunda şarkı söylemişti, demiryolu inşaatında ustabaşı olmuştu, bir cenaze evinde çıraklık etmiş, Roy Amca ve Kızıl Dere Sığırtmaçları adlı grupla birlikte üç ay boyunca radyoya bile çıkmıştı. Asker olup ülkesi için savaştığını, yaralandığını, kaç yabancı ülke varsa hepsini gezip gördüğünü ve dünyanın hangi köşesine gittiyse hep eğriye doğruya aldırmadan yolunu bulmaya bakan insanlarla karşılaştığını anlattı. Ama o anasından babasından böyle görmemişti.</p>
<p class="calibre1"><sup class="calibre4">İ</sup>ncir ağacının dallan arasında, sanki tavuklarla birlikte oracığa tüneyecekmiş gibi duran şişkin, sarı bir ay belirmişti. Dünyayı gerçek manada görebilmek için insanın şehirlerden kaçıp kırsala dönmesi gerektiğini söyledi adam, sonra güneşin her akşam tıpatıp Tanrı'nın takdir ettiğince battığını görebileceği böyle ıssız bir yerde yaşayabilmek için neler vereceğinden dem vurdu.</p>
<p class="calibre1">"Evli misin bekâr mısın?" diye sordu yaşlı kadın.</p>
<p class="calibre1">Uzun bir sessizlik oldu. "Bayan," dedi adam nihayet, "bugünlerde anasından temiz süt emmiş saf bir kadın bulmak kolay mı? Yoldan toplayabileceğim o süprüntüleri koluma takacak değilim ya."</p>
<p class="calibre1">Kız iyice aşağı eğilmiş, başını neredeyse dizlerinin arasına sarkıtmış, biraz daha eğilse yerleri süpürecek saçlarının arasında açtığı üçgen bir gedikten adamı izliyordu ki birden boş bir çuval misali yere kapaklandı ve inildemeye başladı. Bay Shiftlet kızın yanına koştuğu gibi onu yerden kaldırdı, sandalyesine geri oturmasına yardım etti.</p>
<p class="calibre1">"Bu da senin küçük kızın mı?" diye sordu.</p>
<p class="calibre1">"Tek çocuğum, elim ayağım," dedi yaşlı kadın, "hem de dünyanın en tatlı kızıdır. Dünyalara değişmem onu. Bakma böyle durduğuna, akıllıdır da. Yerleri süpürür, yemek yapar, çamaşır yıkar, tavukları yemler, çapa yapmak bile gelir elinden. Sandık dolusu mücevher verseler yine de değişmem onu."</p>
<p class="calibre1">'İyi de edersin," dedi adam kibarca, "hiçbir adamın onu senden almasına izin verme sakın."</p>
<p class="calibre1">"Yarın bir gün olurdabir talibi çıkarsa," dedi yaşlı kadın, "burada yaşayıp gitmeye razı gelmeli, başka çare yok."</p>
<p class="calibre1">Bay Shiftlet'ın gözü otomobilin karanlıkta uzaktan uzağa parıldayan tamponunun bir parçasına takılıp kalmıştı. "Bayan," dedi, kısa kolunu sanki onunla evi, bahçeyi ve tulumbayı işaret edebilirmişçesine kaldırarak, "bu çiftlikte tamir edemeyeceğim hiçbir şey yok, kırık bozuk ne varsa yeter ki bana söyle, sana hepsini gıcır gıcır yapayım. Çürük de olsam çolak da en nihayetinde bir erkeğim ne de olsa. Daha da önemlisi," dedi söyleyeceği şeyin önemini vurgulamak için parmaklarını yere vurarak, "namuslu bir kafa yapım var." Bunu demesiyle yüzü karanlıktan birden sıyrılıp kapı aralığından sızan bir ışık huzmesinin içinde belirginleşti ve bu olanaksız gerçeğe kendi de pek şaşmış gibi kadına bakakaldı.</p>
<p class="calibre1">Yaşlı kadın bu ifadeden etkilenmemişti. "Diyorum ya, burada kalır, karın tokluğunaçalışırsın," dedi, "tabii şu arabada yatıp kalkmaya aldırmazsan."</p>
<p class="calibre1">"O da bir şey mi ki bayan," dedi adam sevinçle sırıtarak, "eskinin keşişleri mezarlarında uyurlarmış!"</p>
<p class="calibre1">"Onlar bizim kadar ileri değildi de ondan," dedi yaşlı kadın.</p>
<p class="calibre1">Ertesi sabah çiftlik evinin çatısında işe koyuldu, o çalışırken kadının kızı Lucynell de bir kayanın üzerine oturup onu izledi. Orada daha haftasını doldurmadan, adam çiftliğin yüzünü gözle görülür şekilde değiştirmişti bile. Öndeki ve arkadaki basamakları onarmış, yeni bir domuz damı yapmış, bir çiti tamir etmiş, ömründe ağzından tek kelime çıkmamış, duvar gibi sağır Lucynell'e "kuş" demeyi öğretmişti. Pembe yüzlü kız irisi, durmadan "Çç-kuşş kkukuşşş" deyip el çırparak nereye gitseadamın peşinden geliyordu. Yaşlı kadın onları uzaktan izliyor, içten içe seviniyordu. Bir damada kavuşmak için yapmayacağı şey yoktu.</p>
<p class="calibre1">Bay Shiftlet arabanın daracık, kaskatı arka koltuğunda uyuyor, sığabilmek için ayaklarını karşı camdan dışarı çıkarıyordu. Usturasıyla su tası başucu sehpası işi gören bir tahta sandığın üzerinde duruyor, tıraş olacağı zaman arka cama yapıştırdığı kırık bir ayna parçasını kullanıyor, her gece yatmadan önce paltosunu camlardan birinin üstüne çaktığı çengele özenle asıyordu.</p>
<p class="calibre1">Akşamlan yaşlı kadınla Lucynell iki yanına çektikleri sandalyelerinde deli gibi ileri geri sallanırken verandanın basamaklarında oturup onlarla çene çalıyordu. Yaşlı kadının üç dağı koyu mavi göğe karşı kapkara yükseliyor, sürekli çeşit çeşit gezegenin, tavuklarla halleşmesini bitirdiğinde de ayın ziyaretine uğruyordu. Bay Shiftlet çiftliği hale yola koyabilmiş olmasını burayı sahiplenerek çalışmasına bağlıyor, bunun önemine dikkat çekiyordu. Bu gidişle, yakında otomobili bile çalışır hale getireceğini söylüyordu.</p>
<p class="calibre1">Kaputu kaldırıp motoru iyice incelemiş ve bu arabanın, dediğine göre otomobilin otomobil olduğu, adam gibi yapıldığı zamanlarda üretildiğini bir bakışta anlamıştı. Şimdi olsa öyle mi, diyordu, bir adam bir cıvata takıyor, öbürü başka bir cıvata, öbürü başka bir cıvata, yani arabada ne kadar cıvata varsa hepsine bir adam düşüyor. Sonra sen de araba alacaksın diye çuvalla para ödemek zorunda kalıyorsun: bunca adamın masrafı çıksın diye. Halbuki tek bir adam yapsa da onun masrafını çeksen, hem arabayı daha ucuza alırsın, hem de adam işini sahiplenerek yapacağı için daha iyi bir araban olur. Yaşlı kadın da bu dediğinde Bay Shiftlet'a katıldı.</p>
<p class="calibre1">Bay Shiftlet dünyanın sorununun kimsenin hiçbirşeyi umursamaması, sabretmeyi bilmemesi, sıkıntıya gelememesi olduğunu söylüyordu. Şayet bunu ciddiye almış olmayaydım, sabretmesini bilmeyeydim, Lucynell'e ağzından kelime çıkarmasını öğretmeyi hayatta başaramazdım, diyordu.</p>
<p class="calibre1">"Ona başka bir kelime daha öğretsene," dedi yaşlı kadın.</p>
<p class="calibre1">"Ne demesini istiyorsun? Söyle de ona göre öğreteyim."</p>
<p class="calibre1">Yaşlı kadının yüzüne kocaman, dişsiz ve imalı bir gülümseme yayıldı. "'Tatlım' demeyi öğret madem ona," dedi.</p>
<p class="calibre1">Bay Shiftlet kadının aklından geçeni çoktan sezmişti.</p>
<p class="calibre1">Ertesi gün otomobili tamir etmeye koyuldu ve akşamleyin, bir vantilatör kayışı alırsa, onu çalışır hale getirebileceğini söyledi kadına.</p>
<p class="calibre1">Yaşlı kadın ona kayışın parasını vereceğini söyledi. "Şu kızı görüyor musun şu kızı?" diye sordu, hemen yanı başlarında yerde oturan ve karanlıkta bile masmavi parlayan gözleriyle adamı seyretmekte olan Lucynell'i işaret ederek. "Adamın teki çıkagelse de onu benden koparmak istese, derdim ki, 'Dünyadaki hiçbir adam benim tatlı kızımı benden ayıramaz!' Ha, ama adam dese ki, 'Bayan, ben onu senden ayırmak değil, onunla buracıkta yaşayıp gitmek istiyorum,' ben de ona, 'Bayım, bunun için seni şuncacık suç-layamam. Yerinde ben olsam, hem başımı sokacak bir yuvaya, hem de dünyanın en tatlı kızına sahip olma fırsatını ben de kaçırmazdım. Hay aklınla bin yaşa,' derdim."</p>
<p class="calibre1">"Kaç yaşında?" diye sordu Bay Shiftlet lafolsun diye.</p>
<p class="calibre1">"On beş-on altı," dedi yaşlı kadın. Kız otuzuna merdiven dayamıştı ama saflığından temelli yaşını hiç göstermiyordu.</p>
<p class="calibre1">"Güzelce bir boyasak fena olmaz," diye düşüncesini söyledi Bay Shiftlet. "Yoksa paslanır gider, yazık olur."</p>
<p class="calibre1">"Onu da sonra düşünürüz," dedi yaşlı kadın.</p>
<p class="calibre1">Ertesi gün adam kasabaya indi, ihtiyacı olan parçalardan başka bir teneke de benzin alıp geri döndü. Günbatımına yakın, barakadan dehşet gürültüler yükselmeye başladı ve yaşlı kadın Lucy-nell'in bir yerlerde nöbet geçiriyor olduğunu sanarak evden dışarı fırladı. Lucynell bir kümes sandığının üzerinde oturmuş, "Ççkuşş kkukuşşş" diye bas bas bağırarak ayaklarını yere vuruyor, lakin arabanın gürültüsü kızın kopardığı yaygarayı bastırıyordu. Araba bir dizi pat pat sesi eşliğinde atılgan ve heybetli bir şekilde ilerleyerek barakadan çıktı. Bay Shiftlet sürücü koltuğunda dimdik oturuyordu. Sanki az önce bir ölüyü diriltmiş gibi ciddi bir tevazu okunuyordu yüzünde.</p>
<p class="calibre1">O gece verandada sallanırken yaşlı kadın lafı dolandırmadan hemencecik konuya girdi. "Sen kendine saf bir kız arıyorsun, öyle mi değil mi?" diye sordu halden arılarca. "O süprüntüler gözünde değil senin."</p>
<p class="calibre1">"Evet bayan, değil elbet," dedi Bay Shiftlet.</p>
<p class="calibre1">"Şöyle ağzı dili olmayan," diye sürdürdü lafını kadın, "sana cevap yetiştirmeyecek, yerli yersiz konuşup edepsizlik etmeyecek bir kız. Sana böylesi lazım işte. Daha aramaya hacet yok, aha aradığın kız," dedi ve sandalyesinde bağdaş kurmuş, elleriyle iki ayağını birden tutarak oturan Lucynell'i işaret etti.</p>
<p class="calibre1">"Doğru diyorsun," diye kabullendi adam. "Hiç başımı ağrıt-mazdı."</p>
<p class="calibre1">"Eğer istersen," dedi yaşlı kadın, "cumartesi, üçümüz arabayla kasabaya iner evlenir geliriz."</p>
<p class="calibre1">Bay Shiftlet merdivenlerde kaykılıp daha rahat bir pozisyon aldı.</p>
<p class="calibre1">"Şu anda evlenecek durumum yok," dedi. "Evlenmekle bitmiyor ki, sonra en ufak şey yapmak istesen para lazım, oysa ben meteliğe kurşun sıkıyorum."</p>
<p class="calibre1">"Parayı ne edeceksin ki?" diye sordu kadın.</p>
<p class="calibre1">"Bu işler parasız olmaz," dedi Bay Shiftlet. "Bazı insanlar arkasını düşünmeden her işe kalkışıveriyorlar bugünlerde, ama bana göre her şey yoluyla yordamıyla olmalı, alıp da gezmeye götü-remeyeceğim kadınla evlenmem ben, onu el üstünde tutup yaşata-madıktan sonra ne demeye evleneyim. <sup class="calibre4">İ</sup>nsan evlendiği kadını alır bir otele götürür, yedirir içirir, hoş tutar. Bir otele götürüp de güzelce yedirip içiremeyeceksem," dedi kararlı bir şekilde, "Wind-sor Düşesiyle bile evlenmem ben. Böyle görmüşüm, ne yapayım. Anam böyle öğretmiş bir kere."</p>
<p class="calibre1">"Lucynell otel nedir bilmez bile," diye söylendi yaşlı kadın. "Sen beni dinle Bay Shiftlet," dedi sandalyesinde öne kayarak, "başını sokacak damın, suyunu çekecek kuyun olur, dünyanın en saf kızı da cabası. Para nene gerek. Benden sana söylemesi: Hem çulsuz, hem sakat, hem kimsiz kimsesiz, hem ipsiz sapsız adama şu dünyada yer yok."</p>
<p class="calibre1">Bu çirkin sözler birağacın tepesine üşüşen akbabalar gibi Bay Shiftlet'ın kafasına çöreklendi. Hemen cevap vermedi. Kendine bir sigara sardı, sigarasını yaktı, sonra sakin bir sesle, "Bayan," dedi, "insan iki kısımdan oluşur, ruh ve bedenden."</p>
<p class="calibre1">Yaşlı kadın dişetlerini birbirine kenetledi.</p>
<p class="calibre1">"Bir ruhtan ve bir bedenden," diye tekrarladı adam. "Beden, bayan, ev gibidir, bir yere kımıldamaz; ama ruh, bayan, işte o bir otomobil gibidir: Sürekli hareket halindedir, sürekli oradan oraya... "</p>
<p class="calibre1">"Bak, Bay Shiftlet," dedi kadın, "benim kuyumda su tükenmez, kışın ocağım hiç sönmez, bu eve gelince o da sapına kadar benimdir, ne ipoteğim var ne bir şeyim. <sup class="calibre4">İ</sup>nanmazsan adliyeye git sor soruştur. Şu barakanın içinde de güzelim otomobil durup durur." Yemini tuzağa özenle yerleştirdi. 'İstersen cumartesiye kadar onu da boyatırsın. Boyanın parasını ben veririm."</p>
<p class="calibre1">Karanlıkta Bay Shiftlet'ın gülümsemesi bir ateşin yanı başında uykudan uyanan yorgun bir yılan gibi gerildi. Neden sonra adam az önceki sözlerini anımsadı, "Diyeceğim, insanın ruhu onun için her şeyden daha değerlidir," diye devam etti. "Parayı marayı düşünmeden karımı hafta sonu bir yerlere götürebilmeliyim ben. Ruhumun beni sürüklediği yere gitmeliyim."</p>
<p class="calibre1">"Hafta sonu gezmesi için sanaon beş dolar veririm," dedi yaşlı kadın aksi bir sesle. "Bundan fazlası elimden gelmez."</p>
<p class="calibre1">"O dediğin benzinle otele bile zor yetişir," dedi adam. "Karımın kamını doyurmaz."</p>
<p class="calibre1">"On yedi buçuk olsun," dedi yaşlı kadın. "Başka da param yok, o yüzden boşuna sinekten yağ çıkarmaya uğraşma. Bir öğle yemeği yersiniz olur biter."</p>
<p class="calibre1">"Sinekten yağ çıkarma" lafı Bay Shiftlet'ı derinden yaralamıştı. Kocakarının şiltesinin altında saklı daha bir sürü parası olduğundan adı gibi emindi, ama ona parasında gözü olmadığını söylemişti bir kere. "İdare edeceğim artık," deyip ayağa kalktı ve pazarlığı daha fazla uzatmadan çekip gitti.</p>
<p class="calibre1">Cumartesi günü üçü, boyasıdaha tam kurumamış arabaya doluşup kasabaya indi ve Bay Shiftlet ile Lucynell yargıcın bürosunda yaşlı kadının şahitliğinde evlendi. Adliyeden çıkarlarken Bay Shiftlet'ın boynu yakasının içinde seğirip durmaya başladı. Sanki bir hakarete uğramış da elini kolunu tuttuklarından karşılığını hakkıyla verememiş gibi suratsız, sıkıntılı bir hali vardı. "Bu iş hiç içime sinmedi," dedi. "Kadının teki dört duvar arasında iki kâğıt imzalattı, bir de kan testi yaptı işin içinden çıktı. Benim kanımdan ne anlar ki onlar? Göğsümü yarıp da kalbimi yerinden çıkarsalardı," dedi, "yine de hakkımda hiçbir şey öğrenemezlerdi. Hiç içime sinmedi, hiç."</p>
<p class="calibre1">"Kanunun içine sindikten sonra sana laf düşmez," dedi yaşlı kadın sert bir sesle.</p>
<p class="calibre1">"Kanunmuş," dedi Bay Shiftlet ve yeretükürdü, "benim içime sinmeyen de o ya."</p>
<p class="calibre1">Arabayı koyu bir yeşile boyamış, camların hemen altını da sarı bir şeritle dönmüştü. Üçü ön koltuğa oturdular ve yaşlı kadın, "Lucynell ne kadar güzel oldu değil mi? Aynı taşbebek gibi," dedi. Lucynell annesinin bir sandığın dibinden bulup çıkardığı beyaz bir elbise giymişti ve bir kenarına kırmızı tahta kiraz salkımları kondurulmuş süslü, hasır bir şapka takıyordu. Arada bir, aklına dü-şüveren kerameti kendinden menkul, muzip bir küçük fikir, çölde biten yemyeşil bir sürgün gibi yüzündeki durgun ifadeyi baştan aşağı değiştiriyordu. "Pırlanta gibi kız aldın, pırlanta!" dedi yaşlı kadın.</p>
<p class="calibre1">Bay Shiftlet dönüp de kıza bakmadı bile.</p>
<p class="calibre1">Yaşlı kadını bırakıp yolluklarını almak için eve geri döndüler. Karıkoca gitmeye hazır vaziyette arabaya bindiğinde yaşlı kadın elleri cama sıkı sıkı yapışmış halde durup gözlerini içeri dikti. Gözlerinden yan yan süzülen yaşlar, yüzündeki pis kırışıklıklar boyunca akmaya başladı. "Bugüne dek iki gün üst üste ayn kaldığım olmadı ondan," dedi.</p>
<p class="calibre1">Bay Shiftlet arabayı çalıştırdı.</p>
<p class="calibre1">"Başka bir adam istemiş olsa şuradan şuraya bırakmazdım onu ya senden yana içim rahat, ona gözün gibi bakacağını biliyorum. Güle güle git anacığının kuzusu," dedi kızın beyaz elbisesinin yenini kavrayarak. Lucynell dosdoğru anasına bakıyordu bakmasına ya, yine de onu hiç görmez gibiydi. Bay Shiftlet gaza hafifçe basıp da arabayı hareket ettirince kadın da ellerini çekmek zorunda kaldı.</p>
<p class="calibre1">Bulutsuz ve açık öğle havası, soluk mavi bir gökle çevrelenmişti. Araba saatte çok çok kırk beş-elli kilometre yapabiliyor olmasına rağmen kâh enfes yamaçlardan tırmanmanın, kâh bayır aşağı vurmaların, kâh keskin virajların hayaline dalan Bay Shiftlet kafasında da keskin bir viraj alarak sabahki keyifsizliğini büsbütün unuttu. Oldum olası bir otomobile sahip olmak istemiş, ama ne gücü ne imkânı bugüne dek buna yetmemişti. Arabayı çok hızlı sürüyordu çünkü karanlık çökmeden Mobile nehrine varmak niyetindeydi.</p>
<p class="calibre1">Arada bir düşüncelerinden başını almayı başarabildiğinde yanındaki koltukta oturan Lucynell'e bakıyordu. Kız evin bahçesinden çıkmalarıyla birlikte yolluğu gövdeye indirmiş, şimdi de şapkasındaki kirazları teker teker koparıp camdan dışarı atıyordu. Altındaki arabaya rağmen içi bunaldı. Yaklaşık yüz altmış kilometreyi geride bırakmıştı ki kızın kamının yeniden acıkmış olacağına kanaat getirdi. Yollarına çıkan bir sonraki küçük kasabada, Sıcak Ocak adlı gümüşe boyalı bir lokantanın önünde durup kızı içeri götürdü ve onajambonla mısır lapası söyledi. Yol uykusunu getirdiğinden, kızcağız daha tabureye oturur oturmaz başını tezgaha yaslayıp gözlerini yumdu. Sıcak Ocak'ta Bay Shiftlet ile tezgâhın ardında duran çocuktan -omzundan yağlı, paçavra gibi bir bez sarkan solgun yüzlü bir genç- başkaca kimse yoktu. Oğlan daha yemeği önüne koyma fırsatını bulamadan, kız usulca horlamaya başlamıştı.</p>
<p class="calibre1">"Uyandığında verirsin yemeğini," dedi Bay Shiftlet. "Ben hesabı şimdiden göreyim."</p>
<p class="calibre1">Oğlan kızın üzerine eğilip pembeli altın sansı uzun saçlarına ve yarı kapalı uykulu gözlerine baktı uzun uzadıya. Neden sonra başını kaldırdı ve Bay Shiftlet'ı süzdü. "Gökten inmiş bir meleğe benziyor," diye mırıldandı.</p>
<p class="calibre1">"Otostopçu," diye açıkladı Bay Shiftlet. "Oyalanacak vaktim yok. Bir an önce Tuscaloosa'ya gitmem lazım."</p>
<p class="calibre1">Oğlan yeniden kızın üzerine eğildi ve o altın saçların bir teline adeta incitmekten korkarcasına parmağını değdirdi, o arada da Bay Shiftlet kapıdan çıkıp gitti.</p>
<p class="calibre1">Bir başına yola devam ederken içi her zamankinden de çok bunalıyordu. <sup class="calibre4">İ</sup>kindi güneşi adamakıllı bastırmış, hava iyice boğucu ve nemli olmuş, doğa sıcaktan sanki sönmüş de kendi içine kaçmıştı. Gökyüzünün derinliklerinde bir fırtına, patlamadan evvel bütün havayı son damlasına kadar dünyadan emmeye niyetlenmiş gibi gök gürültüsüz, ağır ağır palazlanıyordu. Bay Shiftlet bazen yalnızlığına esef ediyor, yanında kendisine yârenlik edecek birinin olmadığına üzülüyordu. Aynca arabalı bir adamın başkalarına karşı bazı sorumlulukları olduğunu düşünüyor, bu yüzden de bir otostopçuya rastlama ihtimaline karşı gözünü açık tutuyordu. Arada bir, "Arabayı dikkatli sürün. Kurtardığınız hayat sizinki olabilir," diye uyanda bulunan tabelalar görüyordu.</p>
<p class="calibre1">Dar yolun her iki yanında giderek azalan yeşillikler yerlerini kuru tarlalara bıraktı, nadiren bir açıklıkta bir başına durup duran bir kulübe ya da benzinlik göze çarpıyordu. Güneş, arabanın ön camından üstü ve altı hafifçe yassı görünen, giderek kızıla kaçan bir küre halinde otomobilin hemen önünden batmaya başladı. Bay Shiftlet yolun kenarında dikilmiş duran işçi tulumlu, boz şapkalı bir oğlan gördü, arabayı yavaşlattı ve oğlanın önünde durdu. Oğlan arabayı durdurmak için başparmağını havaya kaldırmamıştı, yalnızca orada duruyordu, ama yanı başında mukavva bir bavul vardı ve başındaki şapka bir yeri dönmemecesine terk ettiğini belli eden bir kararlılıkla aşağıya çekilmişti. "Evlat," dedi Bay Shift-let, "gördüğüm kadarıyla bir vasıta bekliyorsun."</p>
<p class="calibre1">Oğlan ne evet ne de hayır dedi, ama arabanın kapısını açıp bindi ve Bay Shiftlet yeniden yola koyuldu. Çocuk bavulunu ku-cağınakoymuş, kollarını da bavulun üzerinde kavuşturmuştu. Bay Shiftlet'ı özellikle görmezden gelerek başını çevirip camdan dışarı bakmaya başladı. Bay Shiftlet içinin daraldığını hissetti. "Evlat," dedi bir dakika sonra, "şu dünyadaki en iyi ana benim ihtiyar anacığım olduğuna göre en iyi ikinci ana da seninkidir herhalde değil mi?"</p>
<p class="calibre1">Oğlan adamdan yana karanlık bir bakış fırlattı ve yeniden başını çevirip camdan dışarı bakmayı sürdürdü.</p>
<p class="calibre1">"Ana gibi yâr olmaz," diye sürdürdü lafını Bay Shiftlet, "hele de oğlan çocuğu için ananın yeri bambaşkadır. Dizinin üstüne oturtup da ona dua etmeyi öğreten kim desen, ana; herkes yüz çevirmişken ona sevgisini veren kim desen, yine ana; eğriyle doğruyu birbirinden ayırmasını, doğru yoldan çıkmamayı öğreten hep o. Biliyor musun evlat," dedi, "hayatta hiçbir şeye ihtiyar anacığımı bir başına bırakıp da gittiğim gün kadar yanmıyorum."</p>
<p class="calibre1">Oğlan oturduğu yerde huzursuzca kımıldandı, ama Bay Shift-let'tan yana bakmamakta direndi. Kollarını çözdü ve bir elini kapının koluna koydu.</p>
<p class="calibre1">"Benim anamgökten inmiş bir melekti," dedi Bay Shiftlet iyiden iyiye gergin, yapmacıklı bir sesle. "Tanrı onu cennetten alıp da bana bağışladı, bense tutup onu bir başına koydum." Bunu der demez dolan gözleri gözyaşlarıyla buğulandı. Araba öyle yavaşlamıştı ki neredeyse duracaktı.</p>
<p class="calibre1">Oğlan koltuğunda öfkeyle döndü. "Cehenneme kadar yolun var!" diye haykırdı. "Benim annem pasaklı, iğrenç bir pire torbası, seninki de leş kokulu kokarcanın teki tamam mı!" demesiyle birlikte kapıyı ardına kadar açıp bavuluyla birlikte yolun kenarındaki hendeğe kendini attı.</p>
<p class="calibre1">Bay Shiftlet öylesine sarsılmıştı ki bir otuz metre boyunca arabayı kapısı açık halde yavaşça sürmeye devam etti. Deminki oğlanın şapkasıyla tıpatıp aynı renkte, şalgam biçimli bir bulut güneşin üzerine çöreklenmiş, ondan da beter bir diğeri arabanın arkasında pusuya yatmıştı. Bay Shiftlet dünyanın kokuşmuşluğunun kendisini çiğneyip yutmak üzere olduğunu hissediyordu. Kolunu kaldırdı ve göğsüne koyverdi. "Tannm!" diye yakardı. "Yağmurunla bir an önce boşan da dünyayı şu çamurdan pislikten temizle!"</p>
<p class="calibre1">Şalgam ağır ağır alçalmaya devam etti. Birkaç dakika geçmiş geçmemişti ki arkadan çıngıraklı bir kahkaha gibi yankılanan bir gök gürültüsü koptu ve konserve kapağını andıran devasa yağmur damlaları arabanın arkasını dövmeye başladı. Bay Shiftlet hızlı davranıp hemen gaza bastı ve yanm kolunu camdan dışarıya çıkararak doludizgin yağan sağanakla ta Mobile'ı boylayıncaya dek amansız bir yanşa tutuştu.</p>
<p class="calibre1"><a id="bookmark1"></a>TEMİZ KÖYLÜLER</p>
<p class="calibre1"></p>
<p class="calibre1">YALNIZ BAŞINA olduğunda takındığı boş ifade dışında, Bayan Freeman'ın insanlarla her türlü ilişkisinde başvurduğu iki ifadesi daha vardı: ileri ve geri. Heri ifadesi ağır bir kamyonun ilerleyişi gibi kararlı ve güçlüydü. Gözleri asla sağa sola savrulmaz, orta yerdeki san bir şerit çizgisini izlercesine konuşmanın gidişatına göre yön değiştirirdi. Diğer yüz ifadesini nadiren kullanırdı çünkü doğrusu, sözünü geri almasına pek gerek kalmazdı. Ama bu ifadeyi takındığında yüzü hepten stop eder, siyah gözlerinin sanki geri çekiliyormuş gibi belli belirsiz kımıldadığı görülür ve dışarıdan bakan biri, varlığı üst üste yığılmış birkaç tahıl çuvalı kadar su götürmez olduğu halde Bayan Freeman'ın manen artık orada olmadığını gözlemlerdi. Hal böyleyken ona laf anlatmaya gelince, Bayan Hopewell bu çabadan vazgeçeli çok oluyordu. kterse sabaha kadar dil döksün, para etmezdi. Bayan Freeman'a herhangi bir konuda hatalı olduğunu kabul ettirmenin yolu yoktu. Bir köşede durur, bir mucize eseri ağzından bir çift laf alınabilirse, bu, ”<sup class="calibre4">Ö</sup>yle de diyemem, değil de diyemem," gibisinden bir şey olur ya da bakışlarını toz içinde çeşit çeşit şişenin dizili durduğu mutfağın en üst rafına kaydınp, "Bakıyorum da geçen yaz konserve yaptığım incirlerden pek yememişsin," diyerek konuyu değiştirmeye çalışırdı.</p>
<p class="calibre1">En önemli işlerini daima kahvaltı saatinde mutfakta görüşürlerdi. Bayan Hopewell her sabah saat yedide kalkar, önce kendi odasındaki, sonra da Joy'un odasındaki gaz sobasını yakardı. Joy kızı oluyordu; takma bir bacağı olan, iri yan, sarışın bir kızdı. Otuz iki yaşında, oldukça da iyi eğitimli bir kız olmasına karşın Bayan Hopewell yine de ona çocuk gözüyle bakardı. Joy annesi kahvaltısını ederken kalkar, tahta bacağını yere vura vura tuvalete gider, kapıyı ardından çarpar, çok geçmeden Bayan Freeman da evin arka kapısına gelmiş olurdu. Joy, annesinin "Durmasana gir içeri," diye seslendiğini duyar, sonra iki kadın tuvaletten doğru düzgün duyulmayan alçak seslerle bir süre konuşurlardı. Joy mutfağa intikal ettiğinde, çoğunluklahavadurumu hakkında konuşmayı bitirmiş, Bayan Freeman'ın kızlarından birine geçmiş olurlardı. Bayan Freeman'ın Glynese ve Carramae adında iki kızı vardı. Joy onlara Gliserin ve Karamel adlarını takmıştı. Kızıl saçlı Glynese on sekiz yaşındaydı ve peşinden koşan bir sürü delikanlı vardı; sarışın Car-ramae ise daha on beşinde olmasına rağmen evli ve hamileydi. Yediği hiçbir şeyi midesinde tutamıyordu. Bayan Freeman her sabah Bayan Hopewell'e son konuşmalarından bu yana kızın kaç kere kusmuş olduğunu anlatırdı.</p>
<p class="calibre1">Bayan Hopewell, Glynese ile Carramae'nin tanıdığı en güzel genç kızlardan olduğunu, Bayan Freeman'ın ise bir <span class="calibre2">hanımefendi </span>olduğunu, onu gittiği yerlere beraberinde götürmekten ve insanlarla tanıştırmaktan hiç utanmadığını konu komşuya anlatmaya bayılırdı. Arkadan da Freemanları nasıl işe aldığını, onların nasıl Tanrı’nın bir lütfu olduğunu, dört yıldır nasıl gül gibi geçinip gittiklerini anlatmaya girişirdi. Bunca yıldır onları yanında tutmasının nedeni o beş para etmez ayaktakımından olmamalarıydı. Temiz köylülerdi onlar. Freemanların referans olarak gösterdikleri adama telefon açmış, adam da Bayan Hopewell'e Bay Freeman'ın iyi bir çiftçi olduğunu, ama kansının dünyanın en cadaloz kadını olduğunu söylemişti. 'İlla her şeye bumunu sokacak," diyordu adam. "Bir olay olur da kadın anında oracıkta bitmezse, bil ki ölmüştür. Her işinize karışır, her şeyi ıncık cıncık bilmek ister. Doğruya doğru, adamdan yana bir şikâyetimiz yoktu, ama o kadın burada bir saniye daha kalsaydı karım da ben de deli çıkacaktık." Bu sözler Bayan Hopewell'in içine bir kurt düşürmüş, ona kararını birkaç gün erteletmişti.</p>
<p class="calibre1">Başvuran başka kimse çıkmayınca sonunda onları işe almış, ama bunu yaparken de kadınla nasıl baş etmesi gerektiğini enine boyuna düşünüp taşınmış, nasıl davranacağına başından karar vermişti. Madem her işe burnunu sokmaktan hoşlanan bir tipti, o halde her işe burnunu sokmasına izin verecekti Bayan Hopewell. Hatta izin vermekle kalmayacak her şeye bumunu sokmasını bizzat <span class="calibre2">temin edecekti -</span> her şeyin sorumluluğunu sırtına yükleyecek, onu her işten mesul tutacaktı. Bayan Hopewell'in kendi kötü yanı yoktu ama, başkalarının kötü yanlarından öylesine yapıcı bir biçimde faydalanmasını biliyordu ki, bugüne dek hiç eksiklik çekmemişti. Freemanlan işe almıştı ve dört senedir de yanında çalışıyorlardı.</p>
<p class="calibre1">Hiçbir şey kusursuz değildir. Bayan Hopewell'in en sevdiği sözlerinden biriydi bu. Diğer bir sözü de şuydu: Hayat bu! Bir diğer sözü, hatta en önemlisi de şöyleydi: Eh, herkesin fikri kendine. Bu veciz sözlerini, çoğunlukla da masa başında, sanki kendinden başka böyle düşünen yokmuş gibi uysal bir diretmeyle söyler; yüz mimikleri daimi bir öfkeye teslim olarak silinmiş o iriyan, hantal Joy da, kendi iradesiyle kör olmayı başarmış ve bir daha görmemeyi kafasına koymuş biri gibi, o buz mavisi gözleriyle kadının biraz sağına doğru dik dik bakmaya koyulurdu.</p>
<p class="calibre1">Bayan Hopewell Bayan Freeman'a, hayat bu, dediğinde Bayan Freeman da, "Ben de hep öyle demişimdir," diye cevap verirdi. Her şeyi illa da en önce o akıl etmiş, herkesten önce o düşünmüş olurdu. Bay Freeman'dan akıllıydı. Yanlarında birkaç ayı devirdikten sonra bir gün Bayan Hopewell, "Makinenin dişlisi başka olabilir, ama beyni sensin," deyip kadına göz kırpmış, Bayan Freeman da, "Bilmez miyim, öyle tabii. Kendimi bildim bileli böyle akıllı olmuşumdur. Bazı insanlar daha bir akıllı oluyor, her şeyi daha bir çabuk kapıyor işte, ne yapacaksın," demişti.</p>
<p class="calibre1">"Beş parmağın beşi bir olmaz ya," dedi Bayan Hopewell.</p>
<p class="calibre1">"<sup class="calibre4">Ö</sup>yle, olmaz tabii," dedi Bayan Freeman.</p>
<p class="calibre1">"Dünyaya akıllısı da lazım aptalı da."</p>
<p class="calibre1">"Ben de hep bunu derim ya."</p>
<p class="calibre1">Kız kahvaltıda bu tür konuşmalar duymaya alışmıştı artık, akşam yemeğinde de aynı minvalde devam ederlerdi, hatta bazen akşam çayında da. Misafirleri olmadığında mutfakta yemek yerlerdi, çünkü böylesi daha kolay oluyordu. Bayan Freeman ne yapıp eder mutlaka yemeğin bir noktasında kapıya dayanır, yemek bitene kadar da gözlerini üstlerinden ayırmazdı. Yaz zamanı kapının ağzında dururdu, ama kışın dirseğinin birini buzdolabının üstüne yaslayarak tepelerinde dikilir ya da eteğinin arkasını hafifçe kaldırıp gaz sobasının yanı başında dururdu. Arada bir de duvara yaslanır, başını bir sağa bir sola çevirirdi. Gitmek için acele ettiği vaki değildi. Bütün bunlar Bayan Hopewell'in canını sıkmaya sıkıyordu ya, çok sabırlı bir insan olduğundan sesini çıkarmıyordu. Hiçbir şeyin kusursuz olamayacağının ve Freemanların temiz köylüler olduklarının farkındaydı; insan bu devirde köylünün temizini bulduysa, elinden kaçırmamaya bakmalıydı asıl.</p>
<p class="calibre1">Beş para etmez çalışanlardan yana yeterince deneyimi vardı. Freemanlardan önce neredeyse senede bir kez yancı değiştirirdi. Bu çiftçilerin karıları, insanın uzun boylu arkadaşlık etmek isteyeceği türden kadınlar değildi. Kocasından seneler evvel boşanmış olan Bayan Hopewell tarlalarda yürüyüşe çıktığında kendisine eşlik edecek biri olsun istiyordu; insan kıtlığında bu işe Joy memur edildiğinde ise, kızın tepkileri çoğun öyle çirkin oluyor, yüzü öyle bir asılıyordu ki Bayan Hopewell, "Böyle surat yapacaksan, gelme istemiyorum," demek zorunda kalıyordu. Bunun üzerine, hafifçe öne uğramış boynu ve kaskatı, dört köşe omuzlarıyla öylece dikilen kız da, "Gelmemi o kadar istiyorsan gelirim - AMA OLDUĞUM GİBİ," diye cevap veriyordu.</p>
<p class="calibre1">Bayan Hopewell, bacağı yüzünden kızın bu tavırlarını hoş görüyordu (Joy on yaşındayken bir av kazasına kurban gitmiş, bacağından vurulmuştu). Kadıncağız çocuğunun bugüne bugün otuz iki yaşında olduğunu kabullenmekte güçlük çekiyor, yirmi yıldan fazladır tek bacakla yaşıyor olmasını içine sindiremiyordu. Ona hâlâ çocuk gözüyle bakıyorsa, hayatında ne bir kez olsun dans etmiş, ne <span class="calibre2">herkes gibi</span> eğlenebilmiş otuz küsur yaşında zavallı şişman bir kız kurusu olduğu gerçeğiyle yüzleşmek yüreğini parçaladı-ğındandı. Asıl adı Joy'du, ama yirmi birine basıp da evden ayrılır ayrılmaz soluğu mahkemede almış, adını yasal olarak değiştirt-mişti. Bayan Hopewell, dünyanın bütün dillerindeki en iğrenç ismi bulmak uğruna gece gündüz düşündüğünden emindi onun. Sonra da gitmiş o güzelim adını değiştirtmiş, yasal işlemler bitene dek de bu konuda annesine tek kelime söylememişti. Nüfus cüzdanındaki adı Hulga’ydı.</p>
<p class="calibre1">Bayan Hopewell Hulga adını aklından geçirdiğinde, bir savaş gemisinin geniş, boş teknesi geliyordu gözünün önüne. <sup class="calibre4">Ö</sup>lse kullanmazdı bu adı. Kızına Joy demeye devam etmişti, o da Joy dendiğinde bakıyordu bakmasına, ama istediğinden değil, tamamen alışkanlıktan.</p>
<p class="calibre1">Hulga kendisini annesiyle yürüyüşe çıkma derdinden kurtaran Bayan Freeman'a tahammül etmeyi zamanla öğrenmişti. Hatta Glynese ile Carramae bile hayatını enikonu kolaylaştınyordu; hele de aksi takdirde onun üstünde toplanacak ilgiyi kendi üstlerine çektikleri anlarda. Başta Bayan Freeman'a hayatta tahammül edemeyeceğine karar vermişti, çünkü ne kadar terslese de onu küstürmenin imkânsız olduğunu keşfetmişti. Bayan Freeman tuhaf alınganlıklar gösterir, günlerce surat asardı ya neye alındığı asla ortaya çıkmaz, her seferinde bir muamma olarak kalırdı; oysa iş doğrudan saldınya geldiğinde, sözgelimi ona düpedüz kötü bir bakış fırlattığında ya da yüzüne karşı alenen hakaret ettiğinde bana mısın demez, bu tarz çıkışlardan zerre kadar etkilenmezdi. <sup class="calibre4">Ü</sup>stelik günlerden bir gün, kendi kendine gelin güvey olup durduk yere kendisine Hulga demeye başlamıştı.</p>
<p class="calibre1">Bunun Bayan Hopewell'i çileden çıkaracağını bildiğinden onun yanında bu ismi kullanmaktan kaçınıyordu elbet; ama kızla birlikte dışarıda olduklarında, herhangi bir şey söyleyip sonuna Hulga adını ekleyiveriyor, şişe dibi gözlüklü Joy-Hulga da sanki mahremiyetine tecavüz edilmiş gibi kaşlarını çatıp kızarıyordu. Bu ismi kişisel bir mesele addediyordu. Başta Hulga adını yalnızca kulağa çirkin gelmesine cezbolarak benimsemiş, bu buluşunun ne denli dahiyane olduğu ve durumuna nasıl da cuk oturduğu neden sonra kafasına dank etmişti. Bu ismi, ocağına tıkılıp körükleri arasında kan ter içinde çalışarak harikalar yaratan ve söylenceye bakılırsa tanrıçaAthena'yı her istediğinde ayağına getirebilen o çirkin Hep-haistos olarak canlandırıyordu hayalinde. Onu en yaratıcı eyleminin adı olarak görüyordu. En büyük zaferlerinden biri, annesinin kendisini istediğince yoğuramayıp çamurunu Joy adının çağrıştırdığı o neşe yumağına dönüştürememiş olmasıydı; ama zaferin daha da büyüğü şüphesiz ki, bu çamuru bizzat kendisinin Hulga'ya dönüştürebilmiş olmasıydı. Ne var ki Bayan Freeman'ın bu adı kullanmakta bu denli hevesli olması onu yalnızca sinirlendiriyordu. Bayan Freeman'ın o kurnaz boncuk gözlerinden doğrulan çelik gibi delici bakışları, yüzünün ardındaki uzak katmanlara sızmayı başarmış da kendisine dair gizli bir gerçeğe nüfuz etmiş gibi hissediyordu. Kendisiyle ilgili bir şeyler Bayan Freeman'ı büyüler gibiydi; derken bir gün Hulga bunun takma bacağı olduğunu anladı. Bayan Freeman'ın görünmez hastalıklara, gizli sakatlıklara, çocuk tacizi hikâyelerine karşı özel bir zaafı vardı; bunlarla ilgili her şeyi en ince ayrıntısına kadar bilmekten zevk alıyordu. Hastalıklardan, yavaş ilerleyenleri veya tedavisi mümkün olmayanları tercih ediyordu. Hulga Bayan Hopewell'in kadına av kazasını, bacağın nasıl kelimenin tam anlamıyla havaya uçtuğundan, bilincini nasıl bir an bile kaybetmediğine varıncaya kadar bütün ayrıntılarıyla anlattığını duymuştu. Bayan Freeman sanki olay bir saat evvel olmuş gibi taptaze bir merakla aynı hikâyeyi her an baştan dinleyebilirdi.</p>
<p class="calibre1">Hulga sabahleyin tahta bacağını vura vura mutfağa girdiğinde (o korkunç sesi çıkarmadan da yürüyebilirdi ama mahsus, sırf bu ses kulağa çirkin geldiğinden öyle yürüyordu - Bayan Hopewell bundan emindi), iki kadına şöyle bir bakar, tek kelime etmezdi. Bayan Hopewell'in üstünde kırmızı kimonosu, başında saçlarını toplamakta kullandığı paçavra gibi bir başörtüsü olurdu. O masa başında kahvaltısını bitirirken Bayan Freeman da dirseği buzdolabının üstünden sarkar halde masayı süzerek dikilirdi. Hulga ilk iş olarak daima yumurtalarını ocağa koyar, onlar pişedururken de kollarını kavuşturup başlarında beklerdi. <sup class="calibre4">İ</sup>şte bu sırada Bayan Ho-pewell kızından yana bakar, yüzü biraz olsun gülse bu kadar çirkin görünmezdi diye geçirirdi içinden, kızla Bayan Freeman arasında bölüştürülen kaçamak bir bakışla. Yüzü çirkin sayılmazdı, tek eksiği hoş bir ifadeydi o kadar. Bayan Hopewell olaylara iyi tarafından bakan insanların güzel olmasalar bile güzel görünecekleri id-diasındaydı.</p>
<p class="calibre1">Joy'a ne zaman bu şekilde baksa, doktora yapmamış olaydı çok daha hayırlı olurdu, diye düşünmekten kendini alamazdı. Okul onu kabuğundan çıkaramamıştı, üstelik öğrenimini tamamlamış olduğuna göre artık okula dönmesi için hiçbir bahane de kalmamıştı. Bayan Hopewell kızların okula gidip yaşıtlarıyla iyi vakit geçirmelerinin güzel bir şey olduğunu düşünürdü, ama Joy bundan hiç keyif almamış, okulu sadece "bitirmişti". Gerçi zaten isteseydi bile okula geri dönecek durumda değildi. Doktorlar ■ Bayan Hope-well'e, ne kadar iyi bakılırsa bakılsın kızının en fazla kırk beş yaşına dek yaşayabileceğini söylemişti. Kalbi zayıftı. Joy, hastalığı söz konusu olmasa, bu kızıl tepelerin ve temiz köylülerin yamacına dahi uğramayacağını açıkça söylemişti annesine. Bir üniversitede, neden bahsettiğini anlayabilecek kapasitede olan insanlara ders veriyor olurdu. Nedense Bayan Hopewell de onu bir bostan korkuluğu gibi dikilmiş, daha başka bostan korkuluklarına ders verirken hayal etmekte hiç güçlük çekmiyordu. Joy evde sürekli altı yıllık eteği ve önünde at sırtında soluk bir kovboy resmi olan san bluzuyla dolaşıp duruyordu. Kendisi komik buluyordu bunu; Bayan Hopewell'e göreyse bu komik değil, olsa olsa aptalcaydı ve onun halen bir çocuk olduğunu kanıtlamaktan başka bir şeye yaramıyordu. Zeki olmaya çok zekiydi, ama aklı bir karış havadaydı. Joy normal insanlara benzemekten her geçen yıl biraz daha uzaklaşıyormuş, giderek nevi şahsına münhasır birine - o durmadan şişim şişim şişinen kasıntı, terbiyesiz ve şaşı kıza- dönüyormuş gibi geliyordu Bayan Hopewell'e. Hele o tuhaf konuşmaları yok muydu! <sup class="calibre4">Ö</sup>z annesine -durup dururken, özür dahi dilemeksizin, yemeğin ortasında yüzü mosmor, ağzı yan yarıya dolu ayağa fırlayarak- "Be kadın! Sen hiç kendi içine bakmaz mısın? Kendi ruhunu bir yoklayıp hiç değilse <span class="calibre2">ne olmadığını</span> görmez misin? Tanrım!" diye bağır bağır bağırmış, gerisingeri yerine oturup tabağına dik dik bakarken de, "Malebranche haklıymış: Bizler kendi ışığımız filan değiliz. Kendi ışığımız filan değiliz!" diye feveran etmişti. Bayan Hopewell hâlâ daha bu çıkışı hak etmek için ne yaptığını anlayabilmiş değildi. Tek suçu Joy'a laf anlatabileceğini umarak, gülüm-semekten kimseye zarar gelmez demek olmuştu.</p>
<p class="calibre1">Kız felsefe doktorası yapmıştı ve bu da Bayan Hopewell'i iyiden iyiye zor durumda bırakıyordu. <sup class="calibre4">Ö</sup>yle ya, insanın "Kızım hemşire" veya "Kızım öğretmen" demesinde, hatta "Kızım kimya mühendisi" dahi demesinde bir tuhaflık yoktu. Ama çıkıp da "Kızım filozof'diyemezdi insan. Yunanlılardan ve Romalılardan sonrata-rihe karışmış bir meslekti bu. Gün boyu, derin bir koltuğa gömülüp kitap okurdu Joy. Bazen yürüyüşe çıkardı, ama ne köpeklerden, ne kedilerden, ne kuşlardan, ne çiçeklerden, ne de hoş delikanlılardan hazzederdi. Hoş delikanlılara, sanki aptallıklarının kokusunu alırmış gibi bir tuhaf bakardı.</p>
<p class="calibre1">Bir gün Bayan Hopewell kızın elinden bıraktığı kitaplardan birini almış, rasgele bir sayfasını açarak şu satırları okumuştu: "Buna karşılık bilim şimdi yeniden ciddiyetini ve soğukkanlılığını takınarak, onu tek ilgilendirenin Varolan olduğunu iddia etmelidir. Hiç - bilim için dehşet ve hayalden başka ne olabilir ki? Eğer bilim haklıysa kesin olan tek şey şudur: Bilim Hiç hakkında hiçbir şey bilmek istememektedir. Bu, sonunda Hiçin bilimsel olarak tam kavranmasıdır. Onun hakkında, yani Hiç hakkında hiçbir şey bilmek istememekle onu biliyoruz.”<a id="footnote1"></a><sup class="calibre4"><a href="#bookmark2">1</a></sup> Altlan mavi bir kalemle çizilmiş olan bu cümleler anlaşılmaz bir dilde yazılmış kara büyü sözleri gibi tüylerini ürpertmişti Bayan Hopewell'in. Kitabı alelacele kapatıp ani bir titreme nöbetine tutulmuş gibi kendini odadan dışarı atmıştı.</p>
<p class="calibre1">Bu sabah kız mutfağa girdiğinde Bayan Freeman Carramae' nin hallerini anlatmakla meşguldü. "Akşam yemeğinden sonra üç sefer çıkardı," dedi, "gece saat üçten sonra da iki kez kalktı. Dün de yazı masasının çekmecesine taktı kafayı. Sabahtan akşama kadar gözü başka şey görmedi. Ayaküstü dikilip içinden ne çıkacak diye çekmeceyi eşeleyip durdu."</p>
<p class="calibre1">"İyi yemesi lazım," diye mırıldandı Bayan Hopewell kahvesini yudumlarken; bir yandan da ocağın başında duran Joy'un sırtına dikmişti gözlerini. Çocuğun o <sup class="calibre4">İ</sup>ncil satıcısıyla ne konuşmuş olabileceğini merak ediyordu. Joy'un ortak bir nokta bulup da o gençle sohbet edebilmiş olmasını aklı bir türlü kesmiyordu. Konuşacak ne bulmuş olabilirdi ki o oğlanla?</p>
<p class="calibre1"><sup class="calibre4">Ö</sup>nceki gün onlara <sup class="calibre4">İ</sup>ncil satmak için çıkagelen uzun boylu, sıska, başında şapkası dahi olmayan bir delikanlıydı bu. Elinde kocaman, kara bir bavulla öylece kapılarında belirivermişti; bavulun ağırlığı belini öyle bir bükmüştü ki düşmemek için karşısındaki kapıya tutunmak zorundakalmıştı. Yorgunluktan yere yığıldı yığılacak gibiydi, ama şen şakrak bir sesle "Günaydın Bayan Cedars,” deyip çantayı paspasın üzerine koydu. Cart mavi takım elbisesine ve ayağındaki düşük sarı çoraplara rağmen çirkin bir delikanlı sayılmazdı. Elmacıkkemikleri çıkıktı ve alnına yağdan yapış yapışmış gibi duran kahverengi bir tutam saç düşüyordu.</p>
<p class="calibre1">"Bayan Hopewell oluyorum ben," dedi kadın.</p>
<p class="calibre1">"<sup class="calibre4">Ö</sup>yle mi!" dedi genç, gözleri cin gibi parıldadığı halde yalandan şaşırmış gibi yaparak. "Posta kutusunda 'Cedars' yazdığını görünce ben de Bayan Cedars olduğunuzu sandıydım. Kusura kalmayın!" Ardından da şen bir kahkaha koyuverdi. Bavulu yerden kaldırdı, biraz soluklanma kisvesi altında, kaşla göz arasında kendini girişe atıverdi. Sanki çanta önden gitmiş de onu peşinden sürüklemiş gibiydi. "O halde Bayan Hopewell!" dedi ve kadının elini yakalayıp sıktı. "Umarım iyisinizdir!"<a id="footnote2"></a><sup class="calibre4"><a href="#bookmark3">2</a></sup> deyip yeniden kahkahayı bastı, derken birden yüzüne bir ciddiyet yerleşti. Bir an durdu, kadına dosdoğru, samimi bir bakış fırlatıp, "Buraya ciddi mesele-lerdenbahsetmeye geldim bayan," dedi.</p>
<p class="calibre1">"O zaman buyur, içeri gir," diye mırıldandı kadın istemeye istemeye; bu işe hiç de memnun olmamıştı çünkü akşam yemeğine oturmak üzereydiler. Genç oturma odasına girdi, kolsuz bir sandalyenin ucuna ilişip bavulu ayaklarının arasına yerleştirdi, sonra gözlerini çevresine dikerek, sanki kadına yaşadığı yere göre değer biçiyormuşçasına odayı incelemeye koyuldu. <sup class="calibre4">İ</sup>ki yandaki büfelerde Bayan Hopewell'in gümüşleri gururla ışıldıyordu; kadın delikanlının bu kadar şık bir odaya ömründe ayak basmadığına kanaat getirdi.</p>
<p class="calibre1">"Bayan Hopewell," diye söze girdi oğlan kadının adını neredeyse aralarında hiç teklif yokmuşçasına bir rahatlıkla söyleyerek, "Hıristiyanca yaşamaya inanan bir insan olduğunuzdan eminim."</p>
<p class="calibre1">"Ben mi? Gayet tabii," diye mırıldandı kadın.</p>
<p class="calibre1">"Ayrıca," diye başladı ve yana yatı.dığı başıyla pek küstah görünerek duraladı, "iyi bir kadın olduğunuzu da biliyorum. Dostlardan duydum."</p>
<p class="calibre1">Bayan Hopewell aptal yerine konmaktan hiç hoşlanmazdı. "Ne satıyorsun?" diye sordu.</p>
<p class="calibre1">"<sup class="calibre4">İ</sup>ncil," dedi delikanlı ve gözleriyle odayı acele acele taradıktan sonra ekledi: "Gördüğüm kadarıyla oturma odanızda aile âciliniz yok, her şeyiniz tamam, bir o eksik!"</p>
<p class="calibre1">Bayan Hopewell, "Kızım ateist, o yüzden <sup class="calibre4">İ</sup>ncil'i oturma odasında tutmama izin vermiyor," diyemedi. Oturduğu yerde hafifçe kasılarak, 'İncilim her zaman başucumda durur," dedi. Doğru değildi bu. Tavan arasında bir yerlerdeydi aslında.</p>
<p class="calibre1">"Bayan," dedi genç, "Tanrı'nın sözü oturma odasında bulunmalıdır."</p>
<p class="calibre1">"Belki sana göre öyle, ama bana sorarsan bu tamamen zevk meselesi," diyecek oldu. "Bence..."</p>
<p class="calibre1">"Bayan," dedi oğlan, "bir Hıristiyan Tann'nın sözünü yüreğinde taşımakla yetinmemeli, evindeki her odada bulundurmalıdır. Sizin bir Hıristiyan olduğunuzu biliyorum, çünkü dini bütünlüğünüz adeta yüzünüzden akıyor."</p>
<p class="calibre1">Kadın ayağa kalkıp, "Boşuna çeneni yoruyorsun genç adam, <sup class="calibre4">İ</sup>ncil almayı düşünmüyorum, ayrıca yanan yemeğin kokusu da burnuma kadar geliyor," dedi.</p>
<p class="calibre1">Oğlan ayağa kalkmadı. Bileklerini kıvırmaya başladı ve gözü ellerinde olduğu halde, usulca, "Madem öyle, size gerçeği söyleyeyim bari bayan - bugünlerde <sup class="calibre4">İ</sup>ncil almak isteyen pek çıkmıyor zaten, hem çok basit biri olduğumun da farkındayım. Usturuplu konuşmasını bilmiyorum, bir şey söyleyeceksem dosdoğru söyleyiveriyorum. Köylü çocuğunun tekiyim, ne yapacaksınız." Başını kaldırıp kadının soğuk yüzüne baktı. "Sizin gibi insanların benim gibi köylülerle işi olmaz, bilirim!"</p>
<p class="calibre1">"Hiç de bile!" diye bağırdı kadın. "Temiz köylüler pırlanta gibidir, yeryüzünün tuzudur onlar! Hem hepimiz farklı bir yol tutturmuş gidiyoruz, insanlar başka başka olmasa dünya döner miydi hiç? Hayat bu!"</p>
<p class="calibre1">"Çok güzel söylediniz bayan," dedi oğlan.</p>
<p class="calibre1">"Tabii ya, şu dünyada saf, temiz köylüler az bulunuyor asıl!" dedi kadın, heyecanlanmış bir edayla. "Bana sorarsan o yüzden çivisi çıkmış böyle!"</p>
<p class="calibre1">Oğlanın yüzü ışıldadı. "Size kendimi tanıtmadım," dedi. "Ben Manley Pointer, Willohobie tarafındanım, oranın bir kasabasından köyünden bile değilim, anca civarından bir yerdenim."</p>
<p class="calibre1">"Birdakika bekle sen," dedi kadın. "Yemeğe bakmam lazım." Mutfağa gitti ve bütün konuşmalarına kulak kabartmış olan Joy'u kapının yanına konuşlanmış halde buldu.</p>
<p class="calibre1">"Yeryüzünün tuzunu başından sav çabuk," dedi kız, "sav da yemeğimizi yiyelim."</p>
<p class="calibre1">Bayan Hopewell kıza hoşnutsuz bir bakış fırlatıp sebzelerin altını kıstı. <span class="calibre2">"Ben sen değilim,</span> kimseye kaba davranamam," diye mırıldandı ve oturma odasına geri döndü.</p>
<p class="calibre1">Oğlan bu arada bavulu açmış, dizlerinin üzerine birer <sup class="calibre4">İ</sup>ncil koymuş onu bekliyordu.</p>
<p class="calibre1">"Onları kaldır istersen, boşuna yormayayım seni," dedi kadın oğlana. 'İncil istemiyorum."</p>
<p class="calibre1">"Dürüstlüğünüze minnettarım bayan," dedi oğlan. "Bugünlerde gerçekten dürüst insan bulunmuyor, anca en ücra köylere gideceksiniz de o zaman belki rast gelirsiniz öylelerine."</p>
<p class="calibre1">"Bilmez miyim," dedi kadın, "o hakiki safköylülerden kalmadı artık!" Kapıdaki çatlaktan bir inilti duydu.</p>
<p class="calibre1">"Kapınıza her gelen oğlan başka bir şey söylüyordur herhal size. Kimi üniversiteye girmek için para biriktirdiğini, kimi okul masraflarını çıkarmaya çalıştığını," dedi oğlan, "ama ben size doğruyu söyleyeceğim. Nedense," diye devam etti, "üniversiteye gitmek istemiyorum ben. Hayatımı Hıristiyanlığa adamak istiyorum. <sup class="calibre4">İ</sup>şin doğrusu, sizi kendime yakın gördüğüm için söylüyorum bunu," dedi sesini alçaltarak, "bir kalp hastalığı var bende. Ne kadar yaşarım ben de bilmiyorum. <sup class="calibre4">İ</sup>nsan bir hastalığı olduğunu, fazla ömrü kalmadığını bilince, haliyle bayan... " Ağzı açık durdu ve gözlerini kadına dikti.</p>
<p class="calibre1">Olacak şey değildi: Oğlan Joy ile aynı hastalıktan mustaripti! Bayan Hopewell gözlerinin dolduğunu hissetti, ama kendisini çabucak toparladı. "Akşam yemeğine kalmaz mıydın?" diye mırıldandı oğlana. "Bizimle yemek yersen çok seviniriz!" Ağzından çıkanı kulağı duyduğu anda da bu dediğine pişman oldu.</p>
<p class="calibre1">"Elbet bayan," dedi oğlan mahcup bir sesle, "seve seve kalırım!"</p>
<p class="calibre1">Joy tanıştırıldıklarında oğlana şöyle bir bakmış, yemek boyunca bir daha da yüzüne bakmamıştı. Oğlan kıza dönüp bir-iki şey söylediyse de Joy bunları duymazdan gelmişti. Bayan Hope-well artık kanıksamış olmakla birlikte Joy’un kasten bu denli kaba davranmasını anlamakta güçlük çekiyor, kızının nezaketsizliğini telafi etmek için sürekli misafirperverlik gösterilerine girişmek zorunda hissediyordu kendisini. Oğlanı kendisinden bahsetmeye teşvik etti, o da kadının ricasını ikiletmeden konuşmaya girişti. On iki kardeşin yedincisi olduğunu ve o sekiz yaşındayken babasının bir ağacın altında kalarak öldüğünü anlattı. Adam ağacın altında öyle korkunç bir şekilde ezilmişti ki bedeni neredeyse ikiye bölünmüş, hepten tanınmaz hale gelmişti. Annesi canını dişine takarak çalışmış, aileyi geçindirmek için elinden geleni yapmış ve çocuklarının Pazar Okulu'nu aksatmamalarını, her akşam düzenli olarak <sup class="calibre4">İ</sup>ncil okumalarını temin etmişti. Şimdi on dokuz yaşındaydı ve dört aydır <sup class="calibre4">İ</sup>ncil satıyordu. Bu süre içinde yetmiş yedi adet <sup class="calibre4">İ</sup>ncil satmayı başarmıştı ve yakın zamanda iki satış daha yapacağını umuyordu. Misyoner olmak istiyordu çünkü kendisine göre ancak bu şekilde insanlara elinden geldiğince faydalı olabilir, onlar için bir şeyler yapabilirdi. "Canını Tanrı uğruna feda eden can bulacaktır," dedi büyük bir saflıkla; bu sözlerinde öylesine samimi, öylesine candan, öylesine ciddiydi ki Bayan Hopewell gülümsemeyi dahi aklının ucundan geçirmedi. Oğlan bezelyeleri tabağın kenarından masaya düşmesin diye bir parça ekmekle tutuyordu ve yemeğini bitirince aynı ekmek parçasıyla tabağını bir güzel sıyırdı. Bayan Hopewell Joy'un yan gözlerle oğlanın çatal bıçağını nasıl kullandığını izlediğini görebiliyordu; oğlan da iki dakikada bir kıza, sanki dikkatini çekmeye çalışırmış gibi keskin, değerbiçen bakışlar fırlatıyordu.</p>
<p class="calibre1">Yemekten sonra Joy masayı topladığı gibi ortadan kayboldu ve Bayan Hopewell bir kez daha oğlanla baş başa kaldı. Manley yeniden kadına çocukluğundan, babasının kazasından ve başına gelen çeşitli işlerden bahsetmeye girişti. Kadın beş dakikada bir esnemesini bastırmak zorunda kalıyordu. Oğlan iki saat oturdu, belki daha da otururdu ya Bayan Hopewell kasabada bir randevusu olduğunu ve çıkması gerektiğini söyledi. Bunun üzerine oğlan İncillerini toparladı, kadına teşekkür edip gitmeye davrandı, ama tam kapıdan çıkarken durup kadının eline sarıldı ve gittiği hiçbir yerde onun kadar iyi bir hanıma rastlamadığını söyledikten sonra yeniden ziyaretine gelip gelemeyeceğini sordu Bayan Hopewell'e. Kadın onu görmekten her zaman mutluluk duyacağını söyledi.</p>
<p class="calibre1">Manley merdivenlerden aşağı inip bavulun ağırlığından sağa yatmış halde yürümeye koyulduğunda Joy yolda durmuş, görünüşe göre uzaklarda bir şeye bakıyordu. Oğlan kızın yanı başında durdu ve teklifsizce ona döndü. Bayan Hopewell oğlanın ne dediğini duyamadı ama Joy'un ona kim bilir ne cevap vereceğini düşünmek bile olduğu yerde endişeden titremesine yetti. Biraz sonra Joy'un da bir şeyler dediğini, sonra oğlanın boştaki eliyle heyecanlı bir hareket yaparak yeniden konuşmaya başladığını görebildi. Bir-iki dakika sonra Joy bir şey daha söyledi ve oğlan yeniden konuşmaya başladı. Derken Bayan Hopewell gözlerine inanamaya-rak ikisinin kapıya doğru birlikte yürüdüklerini gördü. Joy oğlana kapıya kadar eşlik etmişti; Bayan Hopewell birbirlerine neler demiş olabileceklerini tahayyül dahi edemiyordu ve henüz kızına sormaya cesareti yoktu.</p>
<p class="calibre1">Ertesi sabah Bayan Freeman ısrarla Bayan Hopewell'in ilgisini talep ediyordu. Buzdolabının yanından sobaya doğru gitmiş, bu yüzden Bayan Hopewell de dinler görünmek için başını çevirip o yöne bakmak zorunda kalmıştı. "Glynese dün gece yine o Harvey Hill ile çıktı," dedi Bayan Freeman. "Gözünde arpacık vardı."</p>
<p class="calibre1">"Hill mi?" dedi Bayan Hopewell dalgın dalgın, "tamirhanede çalışan çocuk muydu o?"</p>
<p class="calibre1">"Hayır canım, hani masaj okuluna giden yok mu, o işte," dedi Bayan Freeman. "Diyorum ya, Glynese'in gözünde arpacık vardı.</p>
<p class="calibre1">' İki gün olduydu çıkalı. Oğlan dün gece bizimkini eve bıraktığında, 'Arpacığını geçireyim mi?' demiş, bizimki de 'Nasıl geçireceksin ki?' demiş, oğlan 'Arabanın arka koltuğuna uzan da göstereyim,' demiş. Bizimki sahiden de uzanmış, oğlan da bizimkinin boynunu tuttuğu gibi bir kıtırdatmış. Sonra birkaç sefer daha kıtırdatmış, sonunda bizimki yeter demiş. Bu sabah bir uyandı ki," dedi Bayan Freeman, "arpacığın yerinde yeller esiyor. <sup class="calibre4">İ</sup>zi bile kalmamış, düşün."</p>
<p class="calibre1">"Daha önce hiç böyle bir şey duymamıştım," dedi Bayan Ho-pewell.</p>
<p class="calibre1">"Hâkim huzurunda evlenelim demiş bizim kıza," diye sürdürdü Bayan Freeman, "ama bizimki ölürüm de <span class="calibre2">devlet dairesinde</span> evlenmem ben demiş."</p>
<p class="calibre1">"Glynese'i severim, hoş kızdır," dedi Bayan Hopewell. "Car-ramae de öyle, ikisi de hoş kızlar doğrusu."</p>
<p class="calibre1">"Carramae ile Lyman ile evlendiğinde Lyman tören esnasında tüylerinin diken diken olduğunu, papazın eksikliğini hiç hissetmediğini söylemiş Carramae'ye. Beş yüz dolar verseler yine de evlenmek için papaza gitmezdim demiş, öyle anlattı Carramae."</p>
<p class="calibre1">"Kaç dolar verseler gidermiş papaza peki?" diye sordu kız ocağın başından.</p>
<p class="calibre1">"Beş yüz dolar verseler yine de gitmezdim demiş," diye tekrarladı Bayan Freeman.</p>
<p class="calibre1">"Eh, artık işimizin başına dönsek diyorum," dedi Bayan Hope-well.</p>
<p class="calibre1">"Hâkim önünde evlenmenin kendisine daha kutsal geldiğini söylemiş Lyman," dedi Bayan Freeman. "Doktor Carramae'ye kuru erik yemesini salık vermiş. Haç yerine geçermiş sözde. O krampların baskıdan ileri geldiğini söylemiş. Bence neden oluyor söyleyeyim mi?"</p>
<p class="calibre1">"Birkaç haftaya kalmaz düzelir," dedi Bayan Hopewell.</p>
<p class="calibre1">"Bebek rahim boynunda daondan,'' dedi Bayan Freeman. "Yoksa bu kadar bulanmazdı midesi."</p>
<p class="calibre1">Hulga bir sahanın içine iki yumurta kırmış, pişen yumurtalarını ağzına kadar doldurduğu bir bardak kahveyle birlikte masaya getiriyordu. Dikkatle oturdu ve herhangi bir nedenle gitmek üzere hareketlenmesi halinde Bayan Freeman'ı sorulara boğarak oracıkta kalmasını sağlamaya kararlı olarak yumurtalarını yemeye koyuldu. Annesinin gözünün üzerinde olduğunu hissedebiliyordu. Gayet iyi biliyordu ki bugün kendisine yönelteceği ilk dolaylı soru <sup class="calibre4">İ</sup>ncil satıcısı hakkında olacaktı ve bu soruya meydan bırakmaya hiç niyeti yoktu. 'İyi de Glynese'in boynunu nasıl kıtırdatmış ki?" diye sordu.</p>
<p class="calibre1">Bayan Freeman oğlanın kızın boynunu nasıl kıtırdattığını uzun uzadıya anlatmaya girişti. Kızından duyduğuna göre oğlanın altında 55 model bir Mercury vardı, ama Glynese evleneceğim adamın 55 model Mercury'si olmasındansa kilisede evlenmeye razı olmasını tercih ederdim, isterse altında 36 model Plymouth olsun demişti Hill'e. Hulga oğlanın 32 model Plymouth'u olsa Glynese'in o zaman ne düşüneceğini sordu, bunun üzerine Bayan Fre-eman bunu bilmediğini, Glynese'in yalnızca 36 model Plymouth'a bir itirazı olmadığını söyledi.</p>
<p class="calibre1">Bayan Hopewell Glynese gibi aklı başında kızlara bugünlerde az rastlandığından dem vurdu. Bayan Freeman'ın kızlarının en çok da böylesine aklı başında olmalarına hayran olduğunu söyledi. Derken bunun kendisine önceki günkü sevimli konuklarını, <sup class="calibre4">İ</sup>ncil satan o delikanlıyı hatırlattığını söyledi. "Tanrım," dedi, "o konuşurken o kadar sıkıldım ki neredeyse uyuyakalacaktım, ama oğ-lancağız o kadar içten, o kadar saftı ki, ne yalan söyleyeyim onu terslemeye dilim varmadı. Hepi topu tertemiz bir köylüydü," dedi, "yeryüzünün tuzudur onlar."</p>
<p class="calibre1">"Ben anca eve doğru yürüdüğünü gördüm onun," dedi Bayan Freeman, "sonra da evden çıkıp uzaklaştığını" - ve Hulga bunu derken kadının sesindeki o belli belirsiz değişikliği, oğlanın gerçekte yalnız başına uzaklaşmadığına dair o ince imayı anında hissetti. Yüz ifadesi değişmedi, amaboynunabir pembelik yürüdü ve kaşığını yeniden ağzına götürdüğünde, kızarıklığı da yumurtalarla birlikte yutmaya çalışıyormuş gibiydi. Bayan Freeman ortak bir sırlan varmışçasına bakıyordu yüzüne.</p>
<p class="calibre1">"Eh, değil mi ki dünyanın dönmesi için her çeşit insan lazım," dedi Bayan Hopewell. "İyi ki hepimiz birbirimize benzemiyoruz."</p>
<p class="calibre1">"Birbirlerine benzeyen insanlar da yok değil, bazılarının daha çok ortak noktası olabiliyor," dedi Bayan Freeman.</p>
<p class="calibre1">Hulga ayağa kalktı, gerekenin iki misli gürültü çıkararak to-pallaya topallaya odasına gitti ve kapısını kilitledi. <sup class="calibre4">İ</sup>ncil satıcısıyla saat onda kapıda buluşmak üzere sözleşmişti. Gecenin yarısı boyunca bunu düşünmüştü. Başta kocaman bir şaka gibi görünmüştü bu buluşma, ama düşündükçe derin, gizli anlamlar yüklemeye başlamıştı ona. Yatağında uzanıp dışarıdan kulağa çılgınca gelen, ama hiçbir <sup class="calibre4">İ</sup>ncil satıcısının aklının ermeyeceği derinliklere inen konuşmalar geçtiğini hayal etmişti aralarında. Dünkü konuşmaları da öyle olmuştu.</p>
<p class="calibre1">Oğlan Hulga'nın önünde durmuş, hiçbir şey demeden öylece dikilmişti. Orta yerinde sivri bir burun bulunan suratı kemikli, terli ve parlaktı; bakışları da yemek masasındaki bakışlarından farklıydı. Hayvanat bahçesinde ilk kez gördüğü olağanüstü bir hayvanı seyreden bir çocuk gibi büyülenmişçesine, açık bir merakla bakıyordu yüzüne; kendisine kavuşmak için dağlar tepeler aşmış gibi de nefes nefeseydi. Bakışları nedense bir yerlerden tanıdık geliyordu, ama nereden olduğunu çıkaramıyordu bir türlü. Neredeyse bir dakika boyunca tek kelime etmedi. Sonra sanki iç çekermiş gibi fısıldayıverdi: 'İki günlük tavuk yedin mi hiç?"</p>
<p class="calibre1">Kız taş kesilmiş gibi baktı ona. Oğlanın yüzü öylesine ciddiydi ki, bu soruyu bir felsefe toplantısında üstünde düşünüp taşınmaya değer bir mesele olarak meslektaşlarının dikkatine sunar gibi bir hali vardı. "Evet," diye cevap verdi kız biraz sonra, meseleyi her yönüyle ele alıp kararını vermişçesine.</p>
<p class="calibre1">"Bayağı küçüktü herhal!" dedi oğlan muzafferane bir edayla ve asabi küçük kahkahalarla sarsıla sarsıla gülmeye koyuldu, yüzü kıpkırmızı kesilmişti. Biraz güldükten sonra duruldu, çehresini baştan aşağı kaplayan o hayranlık ifadesi yeniden geri geldi; Hul-ga'nın yüzünde en ufak bir değişiklik olmamıştı.</p>
<p class="calibre1">"Kaç yaşındasın sen?" diye sordu usulca kıza.</p>
<p class="calibre1">Cevap vermeden biraz bekledi kız. Sonra duygusuz bir sesle, "On yedi," dedi. Oğlanın yüzünde küçük bir gölün yüzeyine yayılan dalgacıklar gibi peş peşe gülücükler açıldı. "Bir bacağın tahta desene," dedi. "Bence sen çok cesursun. Sahiden de çok tatlı bir kızsın."</p>
<p class="calibre1">Kız yüzünde boş bir ifadeyle kaskatı ve sessiz dikildi.</p>
<p class="calibre1">"Benimlekapıya kadar yürüsene," dedi oğlan. "Pek cesur, pek şeker bir kızsın, biliyor musun, daha kapıdan girdiğin anda hoşlandım senden."</p>
<p class="calibre1">Hulga yürümeye başladı.</p>
<p class="calibre1">"Adın ne senin?" diye sordu oğlan kızın tepesinden ona doğru gülümseyerek.</p>
<p class="calibre1">"Hulga," dedi kız.</p>
<p class="calibre1">"Hulga ha," diye mırıldandı oğlan, "Hulga. Hulga. Daha önce Hulga adını hiç duymamıştım. Utangaç bir kızsın, değil mi Hulga?" diye sordu.</p>
<p class="calibre1">Oğlanın bavulun sapını kavrayan kocaman elini seyrederek başını salladı.</p>
<p class="calibre1">"Gözlük takan kızlan severim," dedi oğlan. "Çok düşünürüm ben. Akıllarından tek bir ciddi düşünce geçmeyen o insanlardan değilimdir ha. Neden dersen, her an ölebilirim de ondan."</p>
<p class="calibre1">"Ben de her an ölebilirim," dedi kız aniden, sonra da başını kaldırıp oğlana baktı. Oğlanın ufacık, kahverengi gözleri hararetle parıldıyordu.</p>
<p class="calibre1">"Söylesene," dedi oğlan, "bazı insanların tanışmasının tesadüf olmadığını senin de düşündüğün oldu mu hiç? Kader ortak noktalan olan insanların yollarını er ya da geç bir şekilde kesiştirmiyor mu? Mesela ikisi de ciddi şeyler düşünen insanların yollarını, ha, ne dersin?" Bavulunu öbür eline geçirdi, böylece kıza yakın duran eli serbest kaldı. Kızın dirseğini yakaladı ve hafifçe salladı. "Cumartesi günü çalışmıyorum," dedi. "Ormanda yürümeye, Tabiat Ana’nın ne giydiğini görmeye bayılırım. Tepeleri aşıp uzaklara gitmeye. Pikniğe mikniğe çıkmaya. Yarın beraber pikniğe gitsek olmaz mı? Ne olur evet de, Hulga," dedi ve yalvarır gözlerle, sanki kalbi göğsünü delip dışarı fırlayacakmışçasına kıza bakmaya koyuldu. Hatta kıza doğru hafifçe yaylanır gibiydi.</p>
<p class="calibre1">Gece boyunca oğlanı baştan çıkardığını kurup durdu. Baş başa yürüdüklerini, iyice uzaklaşıp sonunda kendilerini arka taraftaki tarlaların ilerisindeki ahırın orada bulduklarını, ahırda olayların kaçınılmaz bir şekilde geliştiğini ve onu tereyağından kıl çekerce-sine baştan çıkardığını, tabii her şey olup bittikten sonra üstüne bir de oğlanın pişmanlığıyla uğraşmak zorunda kaldığını hayal etti. Gerçek deha ne yapar eder kendi fikrini zekâca kendinden aşağı olanlara benimsetmeyi başarırdı. Oğlanın pişmanlığını alıp yoğurduğunu ve o pişmanlığı hayata dair daha derin bir kavrayışa dönüştürdüğünü hayal etti. Onun bütün utancını alacak ve faydalı bir şeye dönüştürecekti.</p>
<p class="calibre1">Saat tam onda Bayan Hopewell'in dikkatini çekmeden sıvışmayı başararak kapıya doğru yürümeye koyuldu. Piknikte bir şeyler yendiğini unutmuş, yanına yiyecek bir şey almadan çıkmıştı. <sup class="calibre4">Ü</sup>stünde bol bir pantolonla kirli, beyaz bir gömlek vardı; parfümü olmadığından son anda gömleğinin yakasına biraz Vapex<a id="footnote3"></a><sup class="calibre4"><a href="#bookmark4">3</a></sup> sürmüştü. Kapıya geldiğinde görünürde kimsecikler yoktu.</p>
<p class="calibre1">Bomboş yola çıkıp sağına soluna bakındı ve kimseyi göremeyince oyuna getirildiğinden, oğlanın asıl niyetinin onu göreceği hayaliyle kendisini kapıya kadar çıkarmak olduğundan kuşkulanarak müthiş bir öfkeye kapıldı. Derken oğlan yolun karşısındaki bir çalının ardından upuzun ayağa kalktı. Yepyeni, geniş kenarlı şapkasını gülümseyerek kaldırıp onu selamladı. Bu şapkayı önceki gün takmıyordu ve kız onu buluşmaları şerefine satın almış olup olmadığını merak etti. Kızarmış ekmek rengindeydi, çevresinde kırmızı beyaz bir şerit vardı ve oğlanın başına biraz büyük geliyordu. Elinde önceki günkü kara bavul olduğu halde çalıların ardından çıktı. Sırtında aynı takım elbise, ayaklarında da yürümekten pabuçlarının içine kaçmış aynı sarı çoraplar vardı. Karşıya geçti ve kıza, "Geleceğini biliyordum!" dedi.</p>
<p class="calibre1">Kız yüzünü ekşiterek bunu nereden bildiğini merak etti içten içe. Bavulu işaret edip "İncillerini neden getirdin?" diye sordu.</p>
<p class="calibre1">Oğlan kendini tutamıyormuş gibi sürekli gülümseyerek kızın koluna girdi. "Tann'nın sözüne ne zaman ihtiyacımız olacağı hiç belli olmaz Hulga," dedi. Kız bir an bu yaşadığının hayal mi gerçek mi olduğundan emin olamadı, ama daha fazla düşünmesine fırsat kalmadan toprak setten yukarı tırmanmaya koyuldular. Çayırdan aşağıya, ormana doğru yürüdüler. Oğlan kızın yanında kaygısızca, topukları üstünde yaylana yaylana yürüyordu. Bavulu da önceki günkü gibi ağır değildi sanki; arada bir onu kolunda çeviriyordu bile. Çayırın ortasına gelinceye dek birbirlerine tek kelime etmediler, derken oğlan elini teklifsizce kızın beline koyarak yumuşak bir sesle, "Takma bacağın tam nerenden başlıyor?" diye sordu kıza.</p>
<p class="calibre1">Kızın yüzü çirkin bir şekilde kızardı, ateş püsküren gözlerle oğlana baktı ve bir an için oğlan da utanmış göründü. "Kötü bir şey demek istemedim," dedi. "Yalnızca ne kadar cesur olduğunu söyleyecektim sana. Senin gibi olmak kolay değil, Tanrı seni koruyor herhalde."</p>
<p class="calibre1">"Hayır," dedi kız dümdüz önüne bakıp hızla yürüyerek, "Tan-n'ya inanmıyorum bile."</p>
<p class="calibre1">Bunu duymasıyla birlikte oğlan bir anda durup bir ıslık çaldı. "Yok daha neler!" dedi sanki başka bir şey söyleyemeyecek kadar şaşırmış gibi.</p>
<p class="calibre1">Kız yürümeye devam etti, çok geçmeden oğlan da yanı başında bitip şapkasını yelpaze gibi sallayarak yaylana yaylana yürümeyi sürdürdü. "Bir kızdan ilk defa böyle bir şey duyuyorum," diye yorumda bulundu kızı gözünün ucuyla süzerek. Ormanın kıyısına geldiklerinde, elini yeniden kızın beline koydu, tek kelime etmeden onu kendine çekti ve hararetle öptü.</p>
<p class="calibre1">Ardında duygudan ziyade yeğinlik olan bu öpücük kızın içinde insana tıka basa dolu bir sandığı sırtlanıp alev alev yanan bir evden çıkarma gücünü veren o adrenalin patlamasını yaratmış, ama başka insanlardan farklı olarak onda adrenalinin bütün gücü derhal beyne gitmişti. Oğlan daha onu kollarının arasından bırakmadan düşünceleri bütün berraklığına kavuşmuş, yaşadığının etkisinden çabucak sıyrılan ve zaten doğası gereği alaycı olan zihni şimdi çok uzak bir yerden, hem acıyıp hem eğlenerek bakıyordu ona. Daha önce hiç öpülmemişti ve bunun tamamen zihnin denetimine, şartlanmaya bağlı sıradan bir deneyim olduğunu keşfetmek hoşuna gitmişti. Votka olduğu söylense lağım suyunu da seve seve içebilirdi bazı insanlar. Oğlan umutlu, ama kendinden emin olmayan bir bakışla onu usulca kendinden uzaklaştırdığında kız bu olay onun için gayet olağan bir şeymişçesine arkasını dönüp hiçbir şey demeden yürümeye devam etti.</p>
<p class="calibre1">Oğlan nefes nefese ona yetişerek, yerde gördüğü köke takılıp düşmesin diye ona yardım etmeye çabaladı. Akasyanın yollarını kesen upuzun yapraklarını tutup geri çekerek kızın rahatça geçmesini sağladı. Kız önden gidiyor, oğlan da hızlı hızlı soluyarak arkasından geliyordu. Derken yumuşak bir eğimle daha küçük ikinci bir yamaca doğru meyleden güneşli bir yamaca çıktılar. Az ötelerinde fazla samanın depolandığı eski ahırın paslı çatısını görebiliyorlardı.</p>
<p class="calibre1">Yamaç, küçük pembe otlarla benek benekti. "Yani senin ruhun kurtulmuş değil, öyle mi?" diye sordu oğlan birden durarak.</p>
<p class="calibre1">Kız gülümsedi. Oğlana bunca zamandır ilk gülümseyişiydi bu. "Benim baktığım yerden," dedi, "kurtulmuş olan benim, lanetlenmiş olan sensin, ama sana Tann'ya inanmadığımı söylemiştim."</p>
<p class="calibre1">Oğlanın hayranlık dolu bakışlarını hiçbir şey gölgeleyemez gibiydi. Şimdi hayvanat bahçesindeki o olağanüstü hayvan bir patisini p^maklıkların arasından uzatmış da kendisini sevecen bir şekilde dürtmüş gibi bakıyordu kıza. Kız oğlanın bakışlarından kendisini yeniden öpmek istediğini sandı ve oğlanın bunu yapmasına meydan vermeden yürüyüp gitti.</p>
<p class="calibre1">"Buralarda oturabileceğimiz bir yerler yok mu? Bir ara oturup soluklansaydık ya," diye mırıldandı oğlan, sesi cümlenin sonuna doğru yumuşayarak.</p>
<p class="calibre1">"Şuradaki ahır var," dedi kız.</p>
<p class="calibre1">Ahır bir tren gibi kayarak uzaklaşıp gidecekmişçesine koşar adım o yöne yürüdüler. <sup class="calibre4">İ</sup>ki katlı, geniş bir yapıydı bu; içerisi serin ve karanlıktı. Oğlan damaltına çıkan merdiveni işaret edip, "Yukarı çıkabilseydik çok güzel olurdu, yazık," dedi.</p>
<p class="calibre1">"Neden çıkamayacakmışız ki?" diye sordu kız.</p>
<p class="calibre1">"Bacağın," dedi oğlan çok saygılı bir şekilde.</p>
<p class="calibre1">Kız oğlana küçümseyen bir bakış fırlattı, merdiveni iki eliyle birden kavradı ve oğlan aşağıdan ağzı belli ki şaşkınlıktan bir karış açılmış bakadururken yukarı tırmanmaya koyuldu. Kendini delikten ustaca içeri çekti, yukarıdan oğlana bakarak, "Hadisene, geliyorsan gel," dedi; bunun üzerine oğlan da bavulu beceriksizce tutarak merdivenden tırmanmaya başladı.</p>
<p class="calibre1">"<sup class="calibre4">İ</sup>ncil'e ihtiyacımız olmayacak," diye laf attı kız.</p>
<p class="calibre1">"Orası hiç belli olmaz," dedi oğlan soluk soluğa. Samanlığa kendini atınca, birkaç saniye soluğunun düzene girmesini bekledi. Kız bir saman yığının üstüne oturmuştu. Uçuşan toz zerreleriyle dolu geniş bir güneş ışığı huzmesi bir duvak gibi üstüne düşüyordu. Bir balyanın üzerine sırtüstü yatıp yüzünü öbür tarafa çevirerek eskiden samanların traktörden samanlığa atıldığı, ahırın ön tarafındaki açıklıktan dışarı bakmaya koyuldu. Pembelere bezeli iki yamaç, ağaçlık kara bir tepeye yaslanmış duruyordu. Gökyüzü bulutsuzdu ve soğuk bir maviydi. Oğlan kızın yanı başına uzandı, kollarıyla kızı alttan üstten sarıp balık gibi minik sesler çıkararak yöntemli bir şekilde kızın yüzünü öpmeye koyuldu. Şapkasını başından çıkarmamıştı, ama şapka aralarına girmeyecek şekilde arkaya kaymıştı bile. Kızın gözlükleri öpücüklerine engel olunca, onları çıkarıp cebine attı.</p>
<p class="calibre1">Kız başta oğlanın öpücüklerine hiç karşılık vermiyordu, ama çok geçmeden o da karşılık vermeye başladı, oğlanın yanağına birkaç öpücük kondurup dudaklarına uzandı ve oğlanın ağzına vantuz gibi yapışıp sanki onu hepten soluksuz bırakmak istercesine tekrar tekrar öptü. Ağzı güzel kokuyordu; nefesi çocuklarınki gibi tatlı, öpücükleri de çocuk öpücükleri gibi ıslak ıslaktı. Kızı sevdiğine, ilk görüşte onu sevdiğini anladığına dair bir şeyler geveledi ya konuşması annesi tarafından yatağına yatırılan bir çocuğun uykulu mızmızlanması gibiydi. Bütün bunlar olurken kızın aklı asla başından gitmiyor, duygularına bir an olsun yenik düşmüyordu. "Sen beni sevdiğini hiç söylemedin ama," diye fısıldadı oğlan nihayet, kızdan uzaklaşarak. "Bunu söylemen lazım."</p>
<p class="calibre1">Kız oğlandan yüzünü çevirip bakışlarını ıssız gökyüzüne, sonra aşağıdaki kara bir sırta, sonra daha da aşağıya inerek oldukları yerde şişinip kabaran iki yeşil göle benzeyen manzaraya çevirdi. Oğlanın gözlüklerini çıkardığını fark etmemişti, ama gözlükleri gözünde olsaydı bile bu manzarayı özellikle büyüleyici bulacağı yoktu çünkü nadiren çevresine alıcı gözle bakardı.</p>
<p class="calibre1">"Bunu söylemen lazım," diye tekrarladı oğlan. "Beni sevdiğini söylemen lazım."</p>
<p class="calibre1">Kız böyle bağlayıcı vaatlerde bulunurken daima temkinli olmak âdetindeydi. "Bir bakıma," diye başladı, "yani sevmek kelimesini esnek bir şekilde kullanacak olursak, öyle de denebilir. Ama bu benim kullandığım bir kelime değil. Yanılsamalara kapılıp da kendimi kandırmam. Her şeyin iç yüzünü dibine kadar, bir hiçten ibaret olduğunu anlayana kadar gören insanlardanım ben."</p>
<p class="calibre1">Oğlan kaşlarını çatmış surat asıyordu. "Söylemen lazım. Ben söyledim, senin de söylemen lazım," dedi.</p>
<p class="calibre1">Kız ona neredeyse şefkatle baktı. "Ah zavallı çocukcağız," diye mırıldandı. "Boş ver, anlamasan da olur," dedi ve oğlanı ensesinden tutup yüzü göğsüne gömülecek şekildekendisine çekti. "Hepimiz lanetlenmişiz," dedi, "ama bazılarımız gözlerini kör eden perdeleri alaşağı edip gerçekte görecek hiçbir şey olmadığını keşfetmeyi başarıyor en azından. Bu da bir çeşit kurtuluş."</p>
<p class="calibre1">Oğlanın şaşkınlıkla büyümüş gözleri saçlarının uçlan arasından boş boş baktı. "<sup class="calibre4">Ö</sup>yle olsun," dedi mızmızlanırcasına, "ama beni seviyor musun sevmiyor musun?"</p>
<p class="calibre1">"Evet," dedikız, ardından ekledi, "bir bakıma seviyorum. Ama sana bir şey itiraf etmek zorundayım. Aramızda yalanlar olsun istemiyorum, birbirimize karşı tamamen dürüst olmalıyız." Oğlanın başını kaldırdı ve gözlerinin içine baktı. "Ben otuz yaşındayım," dedi. "Birkaç diploma sahibiyim."</p>
<p class="calibre1">Oğlanın bakışları tedirgin olmasına tedirgin, ama sebatkardı. "Umurumda değil," dedi. "<sup class="calibre4">Ö</sup>nceden yaptığın ettiğin şeyler hiç umurumda değil. Yalnızca beni sevip sevmediğini öğrenmek istiyorum." Bunu demesiyle birlikte kızı yakalayıp kendine çekti ve kız pes edip "Evet, evet" deyinceye dek de yüzünü çılgınca öpücüklere boğdu.</p>
<p class="calibre1">"Tamam o zaman," dedi oğlan kızı serbest bırakarak, "madem öyle kanıtla."</p>
<p class="calibre1">Kız dışarıdaki hercai manzaraya hülyalı gözlerle bakarak gülümsedi. Kararını verip eyleme geçmeden, parmağını dahi kıpırdatmasına gerek kalmadan onu baştan çıkarmıştı bile. "Nasıl kanıtlayacağım peki?" diye sordu, oğlanı biraz oyalamasının daha iyi olacağını hissederek.</p>
<p class="calibre1">Oğlan kızın üzerine eğilip dudaklarını kulaklarına yasladı. "Tahta bacağının nereden başladığını göster bana," diye fısıldadı.</p>
<p class="calibre1">Kız keskin küçük bir çığlık koyuverdi ve yüzünün rengi bir anda çekildi. Onu böylesine şok eden, teklifin müstehcenliği değildi. Çocukluğunda zaman zaman utancın pençesine düştüğü olmuş, amaeğitimi usta bir cerrahın kanserli bölgeyi kazıyıp temizlemesi gibi bu utancın son kırıntılarını da silip yok etmişti; oğlanın sattığı o <sup class="calibre4">İ</sup>ncillere inanması ne denli imkânsızsa kendisinden istediği bu küçücük şey karşısında utanca kapılması da o kadar imkânsızdı. Ama söz konusu olan kuyruğu olduğunda bir tavus kuşu ne denli hassassa, o da takma bacağı söz konusu olduğunda o kadar hassastı. Takma bacağına kendisinden başka hiç kimse el sürmemişti bugüne dek. Onu başka insanlar ruhlarının üstüne nasıl titriyorsa öyle sakınıp saklıyor, ancak yalnız başına olduğunda, handiyse gözlerini kaçırarak çıkarıp takıyordu. "Olmaz," dedi.</p>
<p class="calibre1">'Tahmin etmiştim zaten," diye homurdandı oğlan doğrularak. "Beni enayi yerine koyuyorsun, başka bir şey değil."</p>
<p class="calibre1">"Hayır, hayır, alakası yok!" diye haykırdı kız. "Dizimden başlıyor. Daha yukarıdan değil, hemen dizimden. Neden bu kadar görmek istiyorsun ki?"</p>
<p class="calibre1">Oğlan gözleriyle delip geçercesine uzun uzadıya baktı kıza. "Çünkü," dedi, "seni farklı kılan şey, o. Hiç kimseye benzemiyorsun sen."</p>
<p class="calibre1">Oğlanın yüzüne bakakaldı kız. Ne yüzünden ne de yuvarlak, buz mavisi gözlerinden, oğlanın bu dediğinin içine ne denli dokunduğunu anlamak mümkün değildi; ama sanki kalbi büsbütün durmuş da kanını pompalama işini zihnine yıkmış gibi hissediyordu aslında. Hayatında ilk kez gerçek masumiyetle yüz yüze olduğundan emin oldu. Bu oğlan, bilgeliğin ötesinden bir yerlerden gelen bir içgüdüyle kendisi hakkındaki hakikate parmak basmasını bilmişti. Bir dakika sonra, gereğinden fazla yüksek çıkan boğuk bir sesle, "Peki, tamam," dediğinde oğlana büsbütün teslim olmuş hissetti kendini. Kendi canından olmuş da oğlanın canında mucizevi bir şekilde yeniden can bulmuş gibiydi.</p>
<p class="calibre1">Oğlan usul usul pantolonunun paçasını yukarı kıvırmaya koyuldu. Beyaz bir çorapla topuksuz bir ayakkabının içinde duran takma bacak çadır bezine benzer kalın bir kumaşla sarılmıştı ve kızın kesik bacağıyla birleştiği yerde çirkin bir ek yeriyle son buluyordu. Bacağı ortaya çıkarıp "Şimdi nasıl çıkarılıp takıldığını göster bana," derken oğlanın yüzündeki ifade de sesi de son derece saygılıydı.</p>
<p class="calibre1">Kız bacağı nasıl çıkardığını gösterdi, sonra yeniden taktı, sonra oğlan takma bacağı gerçek bir bacakmış gibi şefkatle tutarak kendi başına çıkardı. "Gördün mü!" dedi mutlu bir çocuğun suratıyla. "Artık kendim yapabiliyorum."</p>
<p class="calibre1">"Şimdi de tak," dedi kız. Onunla birlikte kaçıp uzaklara gideceğini, oğlanın her gece bacağını çıkarıp her sabah takacağını hayal ediyordu. "Hadi tak yerine," dedi.</p>
<p class="calibre1">"Dur acele etme," diye mırıldandı oğlan bacağı dik vaziyette kızın uzanamayacağı bir köşeye koyarak. "Bırak biraz kalsın burada. Onun yerine ben varım nasılsa."</p>
<p class="calibre1">Kız korkulu bir çığlık koyuverdi ama oğlan onu yatırıp yeniden öpmeye koyuldu. Bacağı olmayınca kendini tamamen ona bağımlı hissediyordu. Beyni sanki düşünmeyi hepten bırakmış da pek başarılı olmadığı başka bir işlevle cebelleşir gibiydi. Yüzünden peş peşe çeşit çeşit ifade gelip geçiyordu. Arada bir oğlan, çivi gibi delici gözlerle arkasına dönüp bacağın durduğu yere bakıyordu. Nihayet oğlanı üzerinden itip "Yeter, hadi tak şunu yerine," dedi kız.</p>
<p class="calibre1">"Bir dakika," dedi oğlan. <sup class="calibre4">Ö</sup>bür yanına uzandı, bavulunu kendine doğru çekti ve içini açtı. Bavulun astan açık mavi ve puanlıydı ve içinde yalnızca iki <sup class="calibre4">İ</sup>ncil vardı. Oğlan bunlardan birini alıp kapağını açtı. Kapağın altında bir oyuk göründü, kitabın içinde bir cep viskisi, bir deste iskambil kâğıdı ve üstünde bir şeyler yazan küçük mavi bir kutu vardı. Oğlan tapındığı tanrıçasına adaklarını sunarcasına bunları teker teker, eşit aralıklarla kızın önüne dizdi. Mavi kutuyu kızın eline tutuşturdu. BU ÜRÜN YALNIZCA CİNSEL YOLLA BULAŞAN HASTALIKLARIN ÖNLENMESİ İÇİN KULLANILIR, sözlerini okur okumaz kız kutuyu elinden düşürdü. Oğlan cep viskisinin kapağını açıyordu. Durup yüzünde bir gülümsemeyle iskambil destesini işaret etti. Alelade bir deste değildi bu, kâğıtların her birinin arkasında müstehcen bir resim vardı. "Al bir fırt," dedi oğlan şişeyi önce kıza uzatarak. Viskiyi kızın önünde tuttu, ama kız sanki ipnotize olmuşçasına hiç kımıldamıyordu.</p>
<p class="calibre1">Konuşmayı başarabildiğinde sesi neredeyse yalvarırcasına çıkıyordu. "Ama sen," diye kekeledi, "sen temiz bir köylü çocuğunun teki değil miydin?"</p>
<p class="calibre1">Oğlan başını havaya dikti. Kızın bu sözlerinde üstü kapalı bir aşağılama olduğunu yeni yeni anlamış gibiydi. "Evet ne olmuş," dedi hafifçe dudak bükerek. "Köylü çocuğuysam hiçbir şeyden geri kalmadım çok şükür. Her şeye en az senin kadar aklım erer merak etme."</p>
<p class="calibre1">"Bacağımı ver bana," dedi kız.</p>
<p class="calibre1">Oğlan ayağıyla bacağı biraz daha uzağa iteledi. "Bırak şimdi bunları da eğlenmemize bakalım," dedi yumuşamışçasına. "Daha birbirimizi yakından tanıyamadık bile."</p>
<p class="calibre1">"Bana hemen bacağımı ver!" diye bağırdı kız ve bacağa doğru hamle etti, ama oğlan onu hiç zorlanmadan geri yatırdı.</p>
<p class="calibre1">"Ne oldu da su koyuveriyorsun ki şimdi?" diye sordu oğlan, şişenin kapağını kapatıp çabucak <sup class="calibre4">İ</sup>ncil'in içine koyarken bir yandan da kaşlarını çatarak. "Daha demin hiçbir şeye inanmadığını söylemiyor muydun? Ben de seni bir şey sanmıştım!"</p>
<p class="calibre1">Kızın yüzü neredeyse mordu. "Sen bir Hıristiyansın!" diye tısladı dişlerinin arasından. "İyi bir Hıristiyansın! Diğerlerinden hiç farkın yok senin - dediklerinle yaptıkların birbirini tutmuyor. Gerçekten de kusursuz bir Hıristiyanmışsın sen... "</p>
<p class="calibre1">Oğlanın ağzı öfkeyle gerilmişti. "Umarım o saçmalıklara inandığımı filan sanmıyorsundur," dedi kibirli bir sesle ve alınmışçasına, "<sup class="calibre4">İ</sup>ncil satıyor olabilirim ama neyin ne olduğunu biliyorum ben. O kadar saf değilim herhalde, ben de herkes kadar bilirim işimi!"</p>
<p class="calibre1">"Bacağımı ver dedim sana!" diye çığlığı bastı kız. Oğlan öyle hızlı ayağafırladı ki, kız onun kâğıtları ve mavi kutuyu ne arayer-den toplayıp tacil'in içine tıkıştırdığını, tacil'i ne ara bavulun içine attığını zor görebildi. Oğlanın bacağı yerden kaptığını gördü, derken bir an bacağı iki ucunda birer <sup class="calibre4">İ</sup>ncil, bavulun içinde terk edilmiş halde yatarken görür gibi oldu. Oğlan kaşla göz arasında bavulun ağzını güm diye kapattı ve onu tuttuğu gibi delikten aşağı fırlattı, peşinden de kendisi inmeye koyuldu.</p>
<p class="calibre1">Gövdesi tamamen gözden yitip de geriye bir tek başı kaldığında, dönüp hayranlıktan fersah fersah uzak bir bakışla baktı kıza. "Bunun gibi daha bir dolu ilginç şey topladım," dedi. "Aynı bu oyunla bir kadının cam gözünü bile aldım bir keresinde. Sakın beni yakalayacağını filan da sanma, çünkü Pointer gerçek adım değil. Uğradığım her evde farklı bir isim kullanırım ve hiçbir yerde de uzun uzadıya kalmam. Hem sana bir şey daha söyleyeyim Hul-ga," dedi bu adı gayet sıradan bir isim gibi telaffuz ederek, "sandığın kadar akıllı değilsin. Ben anamın kzından çıktığımdan beri hiçbir şeye inanmıyorum ona bakarsan!" dedi, demesiyle birlikte de kızarmış ekmek rengindeki şapka delikten aşağı çekilip gözden kayboldu ve kız üstüne vuran tozlu güneş ışığında samanların üstünde bir başına kalakaldı. Allak bullak olmuş yüzünü dışarı çevirdiğinde oğlanın mavi siluetinin yeşil benekli gölün üstünde ilerlediğini gördü.</p>
<p class="calibre1">Arka taraftaki çayırda soğan sökmekte olan Bayan Hopewell ile Bayan Freeman biraz sonra oğlanın ağaçların arasından çıkagelip otoyola uzanan çimenliğe doğru yürüdüğünü gördüler. "Şu işe bak, dün bana <sup class="calibre4">İ</sup>ncil satmaya çalışan o hoş, sıkıcı genç adam değil mi bu?" dedi Bayan Hopewell gözlerini kısarak. "Demek bugün de arkadaki zencilere satış yapmaya çalıştı. Pek de saf bir çocukcağızdı," dedi, "gerçi hepimiz onun kadar saf olsak dünya çok daha iyi bir yer olurdu herhalde."</p>
<p class="calibre1">Bayan Freeman'ın bakışları uzaklara dikildi ve oğlan tepenin altında gözden kaybolmadan hemen önce onu göz ucuyla görmeyi başardı. Sonra dikkatini yeniden topraktan sökmeye çalıştığı berbat kokulu soğan sürgününe verdi. "Bazı insanlar ne yapsalar o kadar saf olamazlar," dedi. "Mesela ben hayatta olamazdım."</p>
<p class="calibre1"><a id="bookmark2"><sup class="calibre4"><a href="#footnote1">1</a></sup></a></p>
<p class="calibre1"> Martin Heidegger, <span class="calibre2">Metafizik Nedir,</span> çev. Yusuf Örnek, Ankara: Türkiye Felsefe Kurumu, 2009, s. 29. -ç.n.</p>
<p class="calibre1"><a id="bookmark3"><sup class="calibre4"><a href="#footnote2">2</a></sup></a></p>
<p class="calibre1"> İngilizcesi: "Ihope you are well.” Satıcı kelime oyunu yaparak Bayan Ho-pewell'in soyadına atıfta bulunuyor. --\ .n.</p>
<p class="calibre1"><a id="bookmark4"><sup class="calibre4"><a href="#footnote3">3</a></sup></a></p>
<p class="calibre1"> Solunum yollarını rahatlatmakta kullanılan hoş kokulu bir sıvı. -ç.n.</p>
</body>
</html>
