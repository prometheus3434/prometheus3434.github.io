<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>111</p>
<p class="calibre1">Bayan Mclntyre karşısındaki sandalyede öfkeden köpüren kısık gözlerle kendisini süzedururken, o uzun, fersiz yüzünü bir parmağına yaslamış duran rahip on dakikadır Araftan bahsetmekteydi. Evin ön verandasında zencefilli gazoz içiyorlar, kadın koşum takımlarını şıngırdatan tezcanlı bir midilli misali bir türlü kendine hfilcim olamıyor, habire bardağındaki buzları, kolyesinin boncuklarını, o da olmazsa bileziğini tıkırdatıyordu. Ortada vicdani bir yükümlülük yok, diyordu kendi kendine fısıldayarak, onu burada tutmak için hiçbir sebep yok. Birden silkinip lafa girdi ve sesi adamın aksanlı konuşmasını, elektrikli testereyi delen matkap gibi delip geçti. "Bakın," dedi, "ben dini meselelerden anlayan biri değilim. Ancak gözle görülür, elle tutulur olaylara erer aklım! Sizinle böyle somut bir olay hakkında konuşmak istiyorum!"</p>
<p class="calibre1">"Arrrr," diye homurdanıp sesini kesti adam.</p>
<p class="calibre1">Rahibin ziyaretine sonuna kadar dayanabilmek için kendi gazozuna en az bir parmak viski eklemişti ve çekmeye çalıştığı sandalyeyi altında bulup şaşırarak beceriksizce yerine oturdu. "Bay Guizac'tan memnun değilim," dedi.</p>
<p class="calibre1">Yaşlı adam sahte bir şaşkınlıkla kaşlarını havaya kaldırdı.</p>
<p class="calibre1">"Bana ayak bağı oluyor," dedi kadın. "Ortama ayak uyduramı-yor. Ortama ayak uydurabilen biri lazım bana."</p>
<p class="calibre1">Rahip dizlerinin üzerindeki şapkayı itinayla çevirdi. Bir saniye sessiz kalıp sonra konuşmayı gerisingeri kendi istediği yöne çekmek gibi küçük bir numarası vardı. Seksen yaşlarındaydı. Bayan Mclntyre Mülteciyi getirtmek üzere onunla görüşmeye gittiği güne dek tek bir rahip dahi görmüş tanımış değildi ömründe. Adam Polonyalı'yı çiftliğine yerleştirdikten sonra, tamamen işe dayalı olan tanışıklıklarını, tam da kadının korktuğu üzere onu kendi mezhebine döndürmeye çalışmak için kullanmaya başlamıştı.</p>
<p class="calibre1">”Ona biraz zaman tanıyın,” dedi yaşlı adam. ”Ayak uydurmayı öğrenecektir. Sizin o güzelim kuşunuz nemelerrde bugün?” diye sordu, sonra, ”A^ işte orada!” deyip ayağa kalktı ve tavus kuşuyla iki tavuğun, pürdikkat kesilmiş ve uzun boyunlarındaki tüyler kabarmış halde ağır ağır yürümekte oldukları çimenliğe dikti gözlerini; tavus kuşunun deli mavi, tavuklarınsa gümüşi-yeşil boyunları akşamüstü güneşinde parıl parıl parlıyordu.</p>
<p class="calibre1">”Bay Guizac,” diye devam etti Bayan Mclntyre donuk, tekdüze bir sesle lafın gerisini getirmeye çabalayarak, ”çok becerikli. Buna diyecek yok. Amazencilerimle geçinmesini bilmiyor ve zenciler onu sevmiyorlar. Bu saatten sonra zencilerimi kaçırmayı göze alamam. Ayrıca tavırları da hiç hoşuma gitmiyor. Böyle bir işe kavuştuğu için bizlere biraz olsun minnettar değil.”</p>
<p class="calibre1">Rahip elini sinekliğe attı ve kaçmaya hazırlanarak sinekliği açtı. ”Arrrr, benim gitmem lazım,” diye mırıldandı.</p>
<p class="calibre1">”Diyorum ki, eğer zencilerin dilinden anlayan bir beyaz bulursam Bay Guizac’a yol vermek zorunda kalacağım,” dedi kadın ve tekrar ayağa kalktı.</p>
<p class="calibre1">Bunun üzerine rahip dönüp kadının yüzüne baktı. ”Gidecek hiçbir yeri yok,” dedi. ”Sevgili bayan, adamcağızı sudan bir sebeple kovmaya gönlünüzün elvermeyeceğini bilecek kadar tanıyorum sizi!” deyip Bayan Mclntyre’ın cevabım beklemeden elini havaya kaldırdı ve gümbür gümbür bir sesle kadını kutsadı.</p>
<p class="calibre1">Kadın öfkeyle gülümseyip, ”<sup class="calibre4">İ</sup>şin bu noktaya gelmesi benim kabahatim değil herhalde,” dedi.</p>
<p class="calibre1">Rahibin gözleri kuşlardan yana kaydı. Çimenliğin ortasına ulaşmışlardı. Tavus kuşu aniden durdu, boynunu arkaya doğru büktü, kuyruğunu kaldırıp şıkır şıkır bir sesle iki yanına açıverdi. Sıra sıra dizilmiş küçük gebe güneşler başının tepesinde, yeşilli altınlı bir pusun içinde süzülüyordu. Ağzı beş karış açılan rahip olduğu yere çivilenmişçesine kalakaldı. Bayan Mclntyre bu kadar şapşal bir ihtiyarı nereden bulup da başına musallat ettiğini merak etmekten kendini alamadı. ”<sup class="calibre4">İ</sup>sa da aynen böyle gelecek işte!” dedi adam gür ve canlı bir sesle; sonra eliyle ağzını sildi ve ağzı hâlâ açık öylece durmayı sürdürdü.</p>
<p class="calibre1">Bayan Mclntyre'ın yüzü yapmacık bir sofuluk takındı ve hemencecik kızardı. Annesi bir konuşmada cinselliğin lafı geçtiğinde nasıl kızarıp bozarırsa o da tea'nın lafı geçtiğinde aynı şekilde utanıp sıkılırdı. "Bay Guizac'ın gidecek bir yeri olmaması benim sorunum değil," dedi. ”Dünyada bir sürü muhtaç insan var, onlan tek başıma kurtaracak halim yok."</p>
<p class="calibre1">Yaşlı adam kadını duymaz gibiydi. Bütün dikkatini, açık kuyruğuyla geriye doğru minicik adımlar atan tavus kuşuna vermişti. ”Tecelli'nin ta kendisi,” diye mınldandı.</p>
<p class="calibre1">Adamın neden bahsettiği hakkında en ufak bir fikri yoktu Bayan Mclntyre'ın. ”Bay Guizac'ın buraya gelmesi baştan hataydı," dedi adama haşin bir bakış fırlatarak.</p>
<p class="calibre1">Tavus kuşu kuyruğunu indirdi ve çimleri gagalamaya koyuldu.</p>
<p class="calibre1">"Buraya gelmesi baştan hataydı,” diye tekrarladı kadın, her sözcüğün üzerine ayn ayn basarak.</p>
<p class="calibre1">Yaşlı adam dalgın dalgın gülümsedi. "Bizi kurtarmaya geldi," dedi, kibarca kadına uzanıp elini sıktı ve gitmesi gerektiğini söyledi.</p>
<p class="calibre1">Bay Shortley birkaç hafta sonra dönmüş olmasaydı, Bayan Mclntyre yeni bir işçi aramaya koyulacaktı. Bay Shortley'nin geri dönmesini özellikle istemiş değildi ya, o tanıdık siyah otomobilin yoldan yukarı çıkıp evin kenannda durduğunu gördüğünde, gereğinden fazla uzamış berbat bir yolculuğun ardından yuvasına dönenin o değil de kendisi olduğu hissine kapılmıştı adeta. Birden bunca zamandır asıl özlediğinin Bayan Shortley olduğunu anlayı-vermişti. Kadın gitti gideli konuşacak kimsesi kalmamıştı; bu yüzden de, Bayan Shortley'yi iri cüssesinin ağırlığından yıkıla devrile merdivenlerden çıkarken görmeyi umarak kapıya koştu.</p>
<p class="calibre1">Bay Shortley kapıda tek başına duruyordu. Kara, keçe bir şapka takmış, kırmızılı mavili palmiye desenli bir gömlek giymişti, ama derin yarıklarla dolu o uzun suratının avurtları bir ay öncesine göre daha da beter çökmüş durumdaydı.</p>
<p class="calibre1">"Eeee!" dedi kadın. "Bayan Shortley nerede?"</p>
<p class="calibre1">Bay Shortley cevap vermedi. Yüzündeki değişime manevi bir çöküntü sebep olmuş gibiydi; boğazından aylarca bir damla su geçmemiş gibi bir hali vardı. "Tanrı'nın meleğiydi o," dedi yüksek sesle. "Dünyanın en tatlı kadınıydı."</p>
<p class="calibre1">"Nerede o?" diye mırıldandı Bayan Mclntyre.</p>
<p class="calibre1">"<sup class="calibre4">Ö</sup>ldü gitti,” dedi adam. "Buradan ayrıldığı gün beyin kanaması geçirdi." Adamın yüzünde ölülerdekine benzer bir huzur seçiliyordu. "O Polonyalı öldürdü onu bana kalırsa," dedi adam. "Daha ilk günden gönnüştü onun gerçek yüzünü. Şeytanın uşağı olduğunu şıp diye anlamıştı. Kendi ağzıyla söylemişti bana."</p>
<p class="calibre1">Bayan Mclntyre Bayan Shortley'nin ölümünün şokunu ancak üç günde atlatabildi. Bayan Shortley ile kendisini her görenin onları hiç düşünmeden akraba zannedeceğini söyleyip duruyordu kendine. Bay Shortley'yi tarlalardaki işleri görmesi için yeniden işe aldı almaya ya, işin aslı onu kansı olmadan istemiyordu. Mül-teci'ye ay sonunda pılını pırtısını toplayıp gitmesi için otuz günlük süre tanıyacağını, bundan sonra mandıradaki işinin başına dönebileceğini söyledi Bay Shortley'ye. Bay Shortley tarlada çalışmak-tansa mandıradaki işini tercih ediyordu, ama beklemeye de razıydı. Polonyalı'nın buradan gittiğini gördüğü gün yüreğinin biraz olsun ferahlayacağını söyledi Bayan Mclntyre'a; buna mukabil Bayan Mclntyre da o gün geldiğinde yüreğinin biraz değil hepten ferahlayacağını söyledi. Yanında halihazırda çalışanlarla yetinmeyip işçi bulmak için dünyanın olmadık yerlerinde arayışa girmekle baştan hata etmiş olduğunu itiraf etti adama. Bay Shortley ise Birinci Dünya Savaşı'nda çarpışalı beri yabancılardan hiç hazzetmediğini, onların ne mene insanlar olduklarını orada kendi gözüyle görüp tövbe ettiğini anlattı kadına. O savaşta yabancının bin türlüsünü görmüş, tekini bile adama benzetememişti. Bizler gibi değil onlar, diyordu. Kendisine el bombası fırlatmış olan adamın yüzünü gayet iyi hatırladığını, onun da aynı Bay Guizac gibi yuvarlak, küçük gözlükleri olduğunu anlatıyordu.</p>
<p class="calibre1">"Ama Bay Guizac Polonyalı, Alman değil," dedi Bayan Mcln-tyre.</p>
<p class="calibre1">"Ha Polonyalı, ha Alman, hepsi aynı kapıya çıkar," diye açıkladı Bay Shortley.</p>
<p class="calibre1">Zenciler de Bay Shortley'nin geri dönmesine sevinmişlerdi. Mülteci tıpkı kendisi gibi ölesiye çalışmalarını bekliyordu zencilerden, oysa Bay Shortley onların sınırlarını biliyor, çizgiyi aşmamaya dikkat ediyordu. Kendi de başında onu hizaya sokan Bayan Shortley varken dahi hiçbir zaman pek iyi bir işçi olmamıştı, ama artık eskisinden de unutkan ve ağırdı. Polonyalı her zamanki gibi canını dişine takarak çalışıyor, kovulacağı günün yakın olduğunu besbelli aklının ucundan dahi geçirmiyordu. Bayan Mclntyre hiç bitmeyecek gözüyle baktığı işlerin kısa sürede yapıldığını görüp şaşırıyordu. Ama yine de onu başından savmakta kararlıydı. O ufak tefek, kazık yutmuş gibi dimdik adamın an gibi oradan oraya koşturup durması, çiftlikte onu en sinir eden manzara olup çıkmış, kadın iyiden iyiye o ihtiyar rahip tarafından oyuna getirildiğine inanır olmuştu. Ondan memnun değilse, Mülteci'yi yanında tutmak için hiçbir kanuni yükümlülüğü bulunmadığını söylemişti rahip; ama hemen ardından da vicdani yükümlülüklerden bahsetmeye girişmişti.</p>
<p class="calibre1">Kadına gelince, <span class="calibre2">kendini</span> vicdanen borçlu hissettiği insanların asıl kendi halkı olduğunu haykırmak istiyordu rahibin yüzüne, bir vicdani yükümlülüğü varsa öylece buraya gelip her türlü nimeti sömüren Bay Guizac'a karşı değil, cihan harbinde ülkesi için savaşmış olan Bay Shortley'ye karşıydı kuşkusuz. Mülteci'yi kovmadan önce rahiple her şeyi açıkça konuşup bu konuyu kapatması gerektiğini hissediyordu. Ne var ki, Bay Shortley yeniden işe başlayalı bir ayı geçmesine rağmen rahip bir türlü ziyarete gelmeyince, kadın da Polonyalı'ya işten kovulduğunu bildirmeyi ertelemeye karar verdi.</p>
<p class="calibre1">Bay Shortley ise, kadın dediğinin yapacağım dediği şeyi yapacağım dediği zamanda yapmayacağını baştan tahmin etmem gerekirdi, diye hayıflanıp kendi kendi yiyordu. Hanımının oyalamalarına daha ne kadar tahammül edebileceğini bilmiyordu. Oturup düşündüğünde de kadının yufka yüreklilik ettiği, başka bir iş bulamayacağından korktuğu için Polonyalı'yı işten kovmaya kıyamadığı kanaatine varıyordu. Halbuki Bay Shortley kazın ayağının hiç de öyle olmadığını anlatabilirdi Bayan Mclntyre'a: Onu kovsa, adam üç seneye kalmadan ev sahibi olup çıkar, evinin çatısına da âlâsından bir televizyon anteni kondururdu zira. Gel zaman git zaman Bay Shortley kadının bazı gerçekleri görmesini sağlamak üzere her akşam Bayan Mclntyre'ın arka kapısına dayanmayı âdet edindi. ”Gün gelir, beyaz bir adama bir zenciye gösterilen saygının çok görüldüğü olur," diyordu, "ama önemli değildir bu, çünkü adam daha hâlâ beyazdır ne de olsa, ama bazen de" -lafının burasında bir an susup gözlerini uzaklara dikiyordu- "vatanı uğruna savaşmış, kanını canını vermiş bir adama, savaştığı o düşmanın soyundan gelme birine verilen kıymet çok görülür. Soranın size: Doğru mudur bu?” Böyle sorular sorduğunda kadının yüzündeki ifadeyi tartar, laflarının havaya gitmediğini hemen anlardı. Kadın da bugünlerde pek iyi görünmüyordu ya. Çiftlikteki yegâne beyaz işçilerin kendisiyle Bayan Shortley olduğu zamanlarda hiç görmediği çizgiler belirdiğini fark etmişti gözlerinin etrafında. Bayan Shortley ne zaman aklına gelse, adam kalbinin kupkuru bir kuyudaki eski püskü bir kova gibi çöktüğünü hissediyordu.</p>
<p class="calibre1">Yaşlı rahip son ziyaretinden sonra adeta gözü korkmuşçasına çiftlikten uzak durur olmuştu, ama bunca zaman geçip de Mülteci' nin hâlâ kovulmadığını görünce, cesaretini toplayıp yeniden uğradı ve Bayan Mclntyre ile en son nerede kaldıklarını hatırlayıp ona din dersleri vermeyi sürdürdü. Kadın ders almayı talep etmiş değildi, ama adam yine de bildiğini okuyordu; yanında kim olursa olsun hersohbetin bir yerine ayinlere ya da Hıristiyanlığın temel öğretilerine ilişkin bir açıklama sokuşturmadan edemezdi. Şimdi de Bayan Mclntyre'ın verandasına kurulmuş, kadının yüzündeki yan alaycı, yan öfkeli ifadeyi görmezden gelerek konuşuyordu; Bayan Mclntyre ise adamın konuşmasını bölmek için fırsat kollayarak oturduğu yerde sinirli sinirli ayağını sallıyordu. ”Çünkü,” dedi adam, sanki dün kasabada olmuş bir olayı anlatırcasına, ”Tanrı vücuda getirdiği yegâne oğlu olan <sup class="calibre4">İ</sup>sa Efendimizi” -burada başını hafifçe eğdi- ”insanoğlunun Kurtarıcısı olarak gönderdiğinde...”</p>
<p class="calibre1">”Peder Flynn!” diye patladı kadın, adamı korkudan yerinden sıçratan bir sesle. ”Sizinle önemli bir konuda konuşmak istiyorum! ”</p>
<p class="calibre1">Yaşlı adamın sağ gözünün altındaki deri seğirdi.</p>
<p class="calibre1">”Bana sorarsanız,” dedi kadın ve adama ters bir bakış fırlattı, ”<sup class="calibre4">İ</sup>sa da bir nevi Mülteciden, yurdundan olmuş bir adamdan başka bir şey değildi.”</p>
<p class="calibre1">Adam ellerini hafifçe kaldırıp dizlerinin üzerine koyverdi. ”A^,” diye mırıldandı sanki kadının dediğini düşünürmüşçesine.</p>
<p class="calibre1">”O adamı göndereceğim buradan,” dedi kadın. ”Ona karşı hiçbir yükümlülüğüm yok. Benim asıl bu ülke için bir şeyler yapmış insanları kollamam gerek, öylece buraya gelip her bulduklarını sömüren yabancıları değil,” diye çabuk çabuk sıralamaya başladı laflan, önceden düşündüğü şeyleri bir bir hatırlayarak. Rahip içinde gizlediği kişisel bir kiliseye çekilmişçesine uzaklaşmış, kadının lafını bitirmesini bekliyordu. Bir-iki kere bakışları bir kaçış imkânı aranırcasına çimenliğe doğru kaydı, ama kadın susmak bilmiyordu. Burayı elinde tutmak için otuz yıldır nasıl mücadele ettiğini, soylan soplan belirsiz, bir baltaya sap olmamakta kararlı, otomobil sahibi olmaktan başka bir şey düşünemeyen insanlara rağmen bunca yıldır nasıl kıtı kıtına geçinmeye çalıştığını anlattı ona. Ama Polonyalı da olsalar Tennesseeli de olsalar, hepsinin bir olduğunu öğrenmişti artık. Kenara iki kuruş para koyar koymaz,</p>
<p class="calibre1">Guizaclann da arkalarına bile bakmadan onu yüzüstü bırakıp gideceklerini söyledi adama. Zengin görünenler aslında dünyanın en fakir insanlarıydı, çünkü herkes onların eline bakıyor, bütün yük onların omuzlarına biniyordu. Yem faturalarına nasıl para yetiştirdiğini hiç düşünüp düşünmediğini sordu rahibe. Nicedir evini elden geçirtmek istediğini, ama buna parasının yetmediğini anlattı. Kocasının mezarının üstündeki meleğin bile yenisini alıp da taktıramamıştı parasızlıktan. Bir yılda sigortaya ne kadar para ödemek zorunda kaldığı konusunda bir tahminde bulunmak isteyip istemeyeceğini sordu rahibe. Nihayet parayı ağaçlardan topladığını filan mı sandığını sordu adama ve yaşlı adım sanki kadın komik bir şey demiş gibi birden çirkin bir böğürtü koparttı.</p>
<p class="calibre1">Ziyaret sona erdiğinde Bayan Mclntyre hayal kırıklığına uğramış hissediyordu kendini; oysa adama ağzının payını tam anlamıyla verdiğine hiç kuşku yoktu. Aybaşı gelip çattığında Mülteci' ye kendisine yeni iş bakması için otuz günü olduğunu söylemekte kararlıydı bu kez ve bunu Bay Shortley'ye de böylece söyledi.</p>
<p class="calibre1">Bay Shortley bir şey demedi. Bugüne dek dediğini yapmaktan hiç çekinmeyen tek kadın tanımıştı, o da karısıydı. Polonyalı' yı şeytanla rahibin el birliğiyle başlarına musallat ettiğini ta o zamandan görüp söylemişti kansı. Bay Shortley rahibin Bayan Mc-Intyre üzerinde tuhaf bir hâkimiyeti olduğundan ve kadının çok geçmeden rahibin ayinlerine katılmaya başlayacağından emindi. Bilinmez bir şey onu için için yiyip bitiriyormuş gibi bir hali vardı kadının. <sup class="calibre4">İ</sup>yice zayıflamış, bir yerde beş dakika duramaz olmuştu, hem eskisi gibi uyanık da değildi artık. Bir süt güğümüne baktığında içinin ne kadar pis olduğunu bile fark etmiyordu ve kaç sefer, konuşmadığı halde dudaklarının kıpırdadığını görmüştü kadının. Polonyalı her işi hatasız yapmasına rağmen kadın onu ziyadesiyle sinir bozucu buluyor, adamı her gördüğünde çileden çıkıyordu. Bay Shortley'ye gelince, işleri -her zaman kadının istediği şekilde olmasa da- canının istediği şekilde yapıyor, kadınsa onun bu rahatlığının farkında değilmiş gibi davranıyordu. Buna mukabil Polonyalı ile ailesinin giderek şişmanladıkları hiç gözünden kaçmamış, o çökük avurtlarından eser kalmadığından, yanaklarının gitgide dolgunlaştığından, üstelik kazandıkları her kuruşu da biriktirdiklerinden Bay Shortley'ye bahsetmekten geri durmamıştı. Bay Shoıtley ise ”<sup class="calibre4">Ö</sup>yle hanımım, yarın bir gün toprağınıza ortak çıkıp da sizi buradan atarsa şaşırmayın bence,” deme cüretinde bulunmuş, bu dediğinin kadını enikonu sarstığını yüzünden açıkça anlamıştı.</p>
<p class="calibre1">”Sırf ayın biri gelsin diye bekliyorum," demişti.</p>
<p class="calibre1">Bay Shortley de bekliyordu, oysa aybaşı gelip geçtiği halde kadın adamı yine kovmadı. Böyle olacağını tahmin etmişti zaten Bay Shortley, kim sorsa da söylerdi işin buraya varacağını. Şiddetten hoşlanan bir adam değildi, ama zavallı kadının bir yabancı tarafından böyle perişan edildiğini gördükçe kahroluyordu. Bir erkeğin seyirci kalamayacağı bir şey varsa, o da budur diye geçiriyordu içinden.</p>
<p class="calibre1">Bayan Mclntyre'ın Bay Guizac'ı derhal kovmaması için hiçbir sebep yoktu, ama nedense bu işi günden güne erteleyip duruyordu. Yığılan faturaları ve sağlığını düşünüp endişeleniyordu. Geceleri uyuyamıyor, uyuduğunda da Mülteci'yi görüyordu düşünde. <sup class="calibre4">İ</sup>şin aslı, daha önce kimseyi kovmamıştı; hepsi kendiliğinden çekip gitmişlerdi. Bir gece Bay Guizac ile ailesinin kendi evine taşındığını, kendisinin de Bay Shortley'nin yanına çıktığını gördü rüyasında. Bu kadarı da fazlaydı, uyandı ve birkaç gece boyunca uyku yüzü görmedi. Derken başka bir gece rahibin kendisini ziyarete gelip o her zamanki vızıl vızıl sesiyle durmadan konuşup başının etini yediğini gördü rüyasında. ”Sevgili bayan,” diyordu adam, ”o yufka yüreğinizin zavallı adamı kovmaya elvermeyeceğini biliyorum. Onun durumunda olan binlercesini bir düşünün, o fınnlan, yük vagonlarına tıkıştırılan insanları, toplama kamplarını, hasta çocukları ve <sup class="calibre4">İ</sup>sa Efendimizi bir düşünün.”</p>
<p class="calibre1">”Burada fazlalık oluyor bana, üstelik buranın düzenini, dengesini bozuyor," diye cevap verdi kadın. "Hem ben ayaklan yere basan mantıklı bir kadınım ve görebildiğim kadarıyla burada ne fırınlar var, ne toplama kampları var, ne de <sup class="calibre4">İ</sup>sa Efendimiz. Hem işten ayrıldığında daha çok para kazanır, onun için de iyi olur. Fabrikada çalışır, kendine araba alır, benimle selamı sabahı keser - zaten hepsinin tek istediği araba.”</p>
<p class="calibre1">”O fırınlar, yük vagonları, hasta çocuklar,” diye aynen vızıldamayı sürdürdü rahip, ”ve sevgili Efendimiz.”</p>
<p class="calibre1">”O kadar insan aynı durumda olduğuna göre, bir eksik bir fazla ne fark eder anlamıyorum.”</p>
<p class="calibre1">Ertesi sabah kahvaltısını ederken adamı derhal kovmaya kesin olarak karar verdi, ayağa kalktı ve peçetesi halen elinde olduğu halde mutfaktan çıkıp patikadan aşağıya yürümeye koyuldu. Bay Guizac o iki büklüm duruşuyla, bir elini beline koymuş hortumla ahın yıkıyordu. Onu görünce suyu kapattı, sanki kadın işine engel oluyormuş gibi sabırsız bir ifadeyle yanına gelip onu dinlemeye hazırlandı. Kadın adama ne diyeceğini hiç düşünmemiş, kendini aldığı gibi gelmişti. Pırıl pırıl parlayan ıslak zemine ve üstlerinden sular süzülen direklere sert gözlerle bakarak ahırın kapısında durdu. ”<sup class="calibre4">İ</sup>yi siz?” dedi adam.</p>
<p class="calibre1">”Bay Guizac,” dedi kadın, "bugünlerde iki yakamı zar zor bir araya getiriyorum.” Sonra daha yüksek, daha gür bir sesle her sözcüğün üstüne basa basa, ”<sup class="calibre4">Ö</sup>denecek bir sürü faturam var,” dedi.</p>
<p class="calibre1">”Ben de,” dedi Bay Guizac. ”Çok fatura, az para,” deyip omuz silkti.</p>
<p class="calibre1">Ahırın öbür ucunda uzun, gaga burunlu bir gölgenin güneşin vurduğu açık kapıdan bir yılan gibi içeri süzüldüğünü, ahırın ortasına kadar gelip durduğunu gördü kadın; daha bir dakika önce arkasından bir yerlerden zencilerin kürek sesleri gelirken, şimdi aynı yerin tuhafbir sessizliğe gömüldüğünün de farkındaydı. ”Bura-sı benim çiftliğim,” dedi öfkeyle. ”Hepiniz fazlalıksınız burada. <sup class="calibre4">İ</sup>çinizde işe yarayan tek bir adam yok. Hepiniz ama hepiniz fazlalıksınız!”</p>
<p class="calibre1">”Ya,” dedi Bay Guizac ve suyu yeniden açtı.</p>
<p class="calibre1">Kadın elindeki peçeteyle ağzını sildi ve geliş amacını tastamam yerine getirmişçesine uzaklaşıp gitti.</p>
<p class="calibre1">Bay Shortley'nin gölgesi kapıdan geri çekildi, adam ahırın cephesine yaslanıp cebinden çıkardığı yanın sigarayı yaktı. Artık bu işi Tann'ya havale edip intikamın onun elinden gelmesini beklemekten başka hiçbir şey yapamazdı; ama şunu iyi biliyordu ki, beklerken çenesini tutmaya hiç niyeti yoktu.</p>
<p class="calibre1">O sabahtan tezi yok, gördüğü herkese, siyah beyaz demeden olayı kendi açısından anlatıp halinden şikâyet etmeye koyuldu. Manavda şikâyet ediyor, adliyede şikâyet ediyor, sokağın köşesinde şikâyet ediyor, Bayan Mclntyre'ın yüzüne karşı bile yakınıp sızlanıyordu, çünkü onun kimseden gizlisi saklısı yoktu. Şayet PolonyalI diyeceklerini anlayabiliyor olsa, hiç çekinmez ona da sayardı hepsini bir bir. "Bütün insanlar özgür ve eşit yaratıldı," diyordu Bayan Mclntyre'a, "ben aha bunu dünya âleme kanıtlayacağım diye hayatımı tehlikeye atmışım, canımı ortaya koymuşum. Ta oralara kadar gidip savaşmışım, kan dökmüşüm, yeri gelmiş ölmüşüm, sonra yurduma dönünce işimi kime kaptırsam beğenirsiniz- savaştığım düşmanın ta kendisine. O el bombası neredeyse öldürüyordu beni, kimin attığını da gözlerimle gördüm - aynı onunkiler gibi gözlükleri olan ufarak bir adamın teki. Belki aynı dükkândan almışlardır gözlüklerini. Dünya küçük ne de olsa," diyor, peşinden de acı acı gülüyordu. Artık Bayan Shortley olmadığından bu konuşmaları yapmak başa düşmüş, üstelik bu işte enikonu yetenekli olduğunu da keşfetmişti. Asanları kendi haklılığına inandırmakta üstüne yoktu. Zencilerle de epeyce konuşuyordu.</p>
<p class="calibre1">"Neden Afrika'ya dönmüyorsun ki?" diye sormuştu Sulk'a bir sabah beraberce ambarı temizlerlerken. "Senin memleketin orası değil mi?"</p>
<p class="calibre1">"<sup class="calibre4">Ö</sup>lsem gitmem oraya, ne gidecem," dedi oğlan. "Beni yerler sonra."</p>
<p class="calibre1">"Eh, akıllı uslu olur da adam gibi çalışırsan neden durmayasın ki burada," dedi Bay Shortley şefkatle. "Sen biryerden kaçmamışsın etmemişsin. Dedeni satın almışlar nihayetinde. Adam kendi rızasıyla gelmemiş ya buraya. Benim derdim kendi memleketlerinden kaçıp da başımıza adam kesilenlerle.”</p>
<p class="calibre1">"Seyahat etmek ömrümde geçmedi içimden,” dedi zenci. "Yeniden seyahat edecek olaydım,” dedi Bay Shortley, ”ya Çin'e ya da Afrika'ya giderdim. Buralara gittin miydi, onlarla senin arandaki farkı şıp diye anlarsın. Halbusem öbür memleketlerde, ağızlarını açıp da bir şey demedikçe insanlar hep senin benim gibi görünürler. Hem bazen ağızlarını açsalar bile ayıramazsın çünkü yansı <sup class="calibre4">İ</sup>ngilizceyi sökmüştür. <sup class="calibre4">İ</sup>şte bizim yanlışımız burada, bütün insanlara <sup class="calibre4">İ</sup>ngilizceyi belletiyoruz da iyi mi ediyoruz? Herkes bir tek kendi dilini konuşaydı başımıza bu işler açılmazdı. <sup class="calibre4">İ</sup>ki dil bilmek kafanın arkasında iki gözünün daha olması gibi bir şey derdi kanın. Gel de hak verme. Onun sözünün üstüne söz söyleyebilene şaşanm zaten."</p>
<p class="calibre1">"Söylenmezdi ya,” diye mırıldandı oğlan, ardından ekledi: "<sup class="calibre4">İ</sup>yi kadındı. Çok iyi kadındı. <sup class="calibre4">Ö</sup>yle iyi kadın daha görmedim.” Bay Shortley ters yöne dönüp bir süre sessizce çalıştı. Birkaç dakika sonra doğruldu, küreğinin sapıyla siyahi oğlanın omzunu dürttü. Islak gözleri derin manalarla dolup taşar halde, bir an yalnızca baktı oğlana. Sonra usulca, "Rab diyor ki, '<sup class="calibre4">Ö</sup>ç benimdir,"' dedi.</p>
<p class="calibre1">Bayan Mclntyre kasabadaki herkesin Bay Shortley'nin tamamen kendi açısından anlattığı durumdan haberdar olduğunu ve patron olarak aldığı tavrı eleştirdiğini öğrenmişti. Polonyalı'yı kovmanın onun açısından ahlaki bir görev olup çıktığını, bunca zamandır sırf kendisine zor geldiği için bu işten kaçtığını anlamaya başladı. <sup class="calibre4">İ</sup>çinde giderek kabaran suçluluk duygusuna artık tahammül edemiyordu ve soğuk bir cumartesi sabahı, kahvaltıdan sonra bu kez kesin kararlı olarak adamı kovmaya yollandı. Adamın traktörü çalıştırdığını işitip hangara doğru yürüdü.</p>
<p class="calibre1">Tarlaları koyunların pürtüklü sırtlarına benzeten yoğun bir don vardı; güneş handiyse gümüş rengindeydi ve ağaçlar ufukta fırça kılları gibi dikilmişti. Bütün doğa hangarın etrafındaki küçük gürültü çemberinden uzağa kaçıyordu sanki. Bay Guizac küçük traktörün yanı başına yere çömelmiş, traktöre bir parça takıyordu. Daha otuz gün burada olacağına göre, adamın tarlaları havalandırma işini de halledeceğini umdu Bayan Mclntyre. Siyahi oğlan elinde birtakım aletlerle bir kenarda bekliyor, Bay Shortley ise içeride büyük traktöre tırmanmış onu geri geri çıkarmaya davranıyordu. Tatsız görevine girişmeden zenciyle adamın ayak altından çekilmesini bekleyecekti.</p>
<p class="calibre1">Ayaz bir felç gibi ayaklarına, oradan da bacaklarına tırmandığından donmamak için ayaklarını sert toprağa vura vura Bay Gu-izac'ı seyretmeye koyuldu. Sırtında kalın, siyah bir palto vardı, başına kırmızı bir başörtü bağlamış, başörtünün üzerine siyah şapkasını geçirmiş, gözüne güneş girmesin diye de şapkayı iyice aşağı çekmişti. Şapkanın kara kenarının altına gizlenmiş yüzünde dalgın bir ifade vardı ve dudakları bir-iki kere sessizce kıpırdadı. Bay Guizac traktörün gürültüsünde sesini duyurabilmek için bağırarak zenciden bir tornavida istedi ve tornavidayı alınca buz tutmuş toprağa sırtüstü yatıp aracın altına uzandı. Şimdi adamın yüzünü gö-remiyordu, traktörün yanından münasebetsizce dışarı uğramış ayaklarını, bacaklarını ve gövdesini görüyordu yalnızca. Ayağında, yüzleri çatlamış, her taraflarına çamur bulaşmış lastik çizmeler vardı. Bir dizini kaldırdı, sonra indirip gövdesini hafifçe yana çevirdi. Ona bunca öfkeleniyorsa, en çok da kendiliğinden çekip gitmediğine öfkeleniyordu.</p>
<p class="calibre1">Bay Shortley büyük traktöre yerleşmiş, aracı geri geri hangardan çıkarıyordu. Traktör yaydığı sıcaklık ve güçle kanına girip içine itaat etmeden duramadığı dürtüler salıyormuş gibi gayrete gelmiş görünüyordu adam. Traktörünü küçük traktörün durduğu yöne doğru sürüyordu ki, hafifçe meyilli bir yerde durdurup freni çekti, aşağı atlayıp gerisingeri hangara yollandı. Bayan Mclntyre sabit gözlerle Bay Guizac'ın yere uzanmış ayaklarına bakıyordu şimdi. Büyük traktörün freninin boşaldığını duydu ve başını kaldırmasıyla birlikte traktörün kendi yolunu kendi çizerek ileri atıldığını gördü. Zencinin, adeta topraktan boşanan bir zemberek onu havaya fırlatıvermişçesine sessizce sıçrayıp yoldan kaçtığını, Bay Shortley'yi inanılmaz bir yavaşlıkla başını çevirip omzunun üstünden sessizce dönüp bakarken gördüğünü, bu esnada kendisinin de Mülteci'ye avazı çıktığınca bağırdığını sandığını, ama aslında bağırmadığını ancak sonra hatırlayabildi. Kendi gözlerinin, Bay Shortley'nin gözlerinin ve zencinin gözlerinin aralarındaki gizli sözleşmeyi sonsuza dek mühürleyen bir bakışta buluştuğunu hissetmiş, traktörün tekerleği omurgasını kırdığında Polonyalı'nın çıkardığı minicik sesi duymuştu. <sup class="calibre4">İ</sup>ki adamyardımakoşmak için atılmış, kendiyse bayılmıştı.</p>
<p class="calibre1">Kendine geldiğinde, bir yerlere, belki de evin içerisine koştuğunu, sonra yeniden dışarıya koştuğunu hatırlar gibi oldu ama bunu neden yaptığını hatırlayamadı; belki de eve vardığında yeniden bayılmıştı. Nihayet traktörlerin olduğu yere geri döndüğünde, ambulans çoktan gelmişti. Bay Guizac'ın cansız bedeni, üzerine kapanmış kansının ve iki çocuğunun bedenleriyle, bir de ölünün üzerine eğilmiş anlaşılmaz sözler mırıldanan kara bir başka bedenle örtülüydü. Başta bu sonuncunun doktor olabileceğini düşündü, ambulansla gelmiş olan ve ezilen adamın ağzına bir şeyler sokuşturan rahibi neden sonra, içinde belli belirsiz bir öfke parlayarak tanıdı. Biraz sonra rahip doğruldu ve Bayan Mclntyre ilk önce pantolonunun kanlı paçalarına, sonra da bakışlarını yüzünden kaçırmasına kaçırmayan, ama tıpkı doğanın tamamı gibi içine kapanık ve ifadesiz görünen yüzüne baktı ölünün. Ona öylece bakmaktan başka bir şey gelmedi elinden, çünkü olup biten karşısında aklı başında kalamayacak denli sarsılmıştı. Zihni olup bitenleri algılamakta güçlük çekiyordu. Sanki yabancı bir ülkenin tekindeymiş de ölünün üstüne kapanmış o insanlar yerlilermiş gibi geliyordu ona; ölü adam ambulansla götürülürken de bir yabancı gibi uzaktan izledi.</p>
<p class="calibre1">O akşam Bay Shortley yeni bir iş aramak için habersizce çekip gitti ve aniden dünyanın değişik yerlerini görme sevdasına kapılan zenci oğlan Sulk da eyaletin güneyine doğru yola koyuldu. <sup class="calibre4">İ</sup>htiyar Astor yanında kendisine arkadaşlık edecek biri olmayınca çalışamıyordu. Bayan Mclntyre ise yanında çalışan kimse kalmadığını fark edecek durumda değildi çünkü bir sinir hastalığına yakalanmış, hastaneye yatmak zorunda kalmıştı. Geri döndüğünde çiftliği tek başına idare edecek gücü olmadığını anladı, ineklerini profesyonel bir mezatçıya devretti (adam da onlan yok pahasına sattı) ve elde avuçta kalanla yaşamak üzere köşesine çekilip günden güne bozulan sağlığını korumaya çabalar oldu. Bacağının birine inme indi, elleriyle başı titremeye başladı, sonundahepten yatalak oldu ve kendisine bakıp hizmetini gören siyah bir kadından başkaca kimsesi kalmadı. Gözleri giderek kötüledi, sesini hepten yitirdi. Taşraya gidip de onu ziyaret etmek pek az kişinin aklına geliyordu. Bir tek ihtiyar rahip her hafta düzenli olarak onu ziyaret ediyor, yanında getirmeyi âdet edindiği bir torba ekmek kırıntısını tavus kuşuna yedirdikten sonra eve girip kadının başucuna oturuyor, ona Kilise'nin öğretilerini anlatıyordu.</p>
</body>
</html>
