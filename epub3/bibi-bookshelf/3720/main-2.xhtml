<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>YAPMA ZENCİ</p>
<p class="calibre1"></p>
<p class="calibre1">BAY HEAD uyandığında odayı ay ışığıyla dopdolu buldu. Yatağında doğrulup döşeme tahtalarına -gümüşi bir renk almışlardı- sonra da şu haliyle pekâlâ sırmalı ipekten sanılabilecek yastık kılıfına baktı ve biraz sonra ayın yansını, bir buçuk metre ileride, içeri girmek için onun iznini beklercesinetıraş aynasında dururken gördü. Ay ileri doğru salındı ve her şeyi başkalaştırıp paha biçilmez kılan ışığıyla bütün odayı sardı. Duvara dayalı kolsuz sandalye dimdik, her an bir emir beklercesine hazır ve nazır duruyor, Bay Head'in sandalyenin arkasında asılı duran pantolonu da, önemli bir adamın az önce uşağına fırlattığı bir giysiymiş gibi apayrı bir asalet telkin ediyordu; ama aydaki çehrenin ifadesi son derece ciddiydi. Bakışlarını odanın karşısına, pencerenin dışına, ahırın tepesinde süzülen kendisine dikmişti; ihtiyarlık günleri gözlerinin önüne gelmiş bir delikanlı gibi düşünceli görünüyordu.</p>
<p class="calibre1">Mümkün olsa Bay Head ona ihtiyarlığın eşsiz bir nimet olduğunu, insanın ancak yaşını başını aldığında hayata dair dingin bir anlayışa vâkıf olup gençlere yol gösterebilecek olgunluğa eriştiğini söylerdi. En azından kendi deneyimi böyleydi.</p>
<p class="calibre1">İyice doğrulup ayakucundaki karyola demirlerini kavrayarak kendini çekmeye çabaladı, nihayet sandalyenin yanında, ters çevrilmiş bir kovanın üzerinde duran çalar saatin kadranını görebildi. Saat sabahın ikisiydi. Saatin alannı çalışmıyordu, ama uyanmak için böyle mekanik icatlara muhtaç değildi o. Geçen altmış yıl reflekslerini hiç köreltmemişti; bedensel tepkilerine de, tıpkı ahlaki tepkilerine olduğu gibi iradesi ve sağlam kişiliği yön veriyor, nasıl çelikten bir iradesi ve ne denli sağlam bir kişiliği olduğu yüz hatlarından açıkça seçilebiliyordu. Boru gibi uzun yüzü; uzun, yuvarlak, geniş bir çeneyle son buluyordu ve yine uzun, basık bir bumu vardı. Gözleri uyanık olmaya uyanık ama dingindi ve mucizevi ay ışığında bu gözlerden insanlığın o yüce yol göstericilerinden birine aitlermişçesine bir soğukkanlılık, kadim bir bilgelik akıyordu. Gecenin bir yansı Dante'ye eşlik etmek üzere çağrılmış bir Vergilius ya da daha yerinde bir benzetmede bulunmak gerekirse, Tobiyas'ın yanı başına uçup gitsin diye Tann'nın ışığının göz kamaştırıcı parlaklığıyla uyandırılmış bir İsrafil olabilirdi pekâlâ. Odadaki tek karanlık nokta, Nelson'ın pencerenin gölgesinde kalan ot şiltesiydi.</p>
<p class="calibre1">Nelson ana rahmindeymiş gibi dertop olmuş, dizleri çenesinin, topuklanysa poposunun altına çekilmiş bir halde yan yatıyordu. Yeni takım elbisesiyle şapkası, geldikleri kutularda duruyordu ve yeni giysilerini uyanır uyanmaz giyebilmek için de kutulan şiltesinin hemen ayakucuna, yere koymuştu. Gölgeden sıyrılıp ay ışığında kar beyazı kesilen pis su kovası, oğlanın başında adeta kendi küçük kişisel meleği gibi nöbet bekliyordu. Bay Head, ertesi gün kendisini bekleyen ahlaki görevi hakkıyla yerine getireceğine sonsuz bir güven duyarak başını gönül rahatlığıyla yeniden yastığına bıraktı. Nelson'dan önce kalkıp o uyanıncaya kadar kahvaltıyı hazır etmeyi aklına koymuştu. Bay Head'in kendisinden önce kalkması oğlanın oldum olası canını sıkardı. Saat beş buçukta demiryolu kavşağında olabilmek için evden dörtte çıkmaları gerekiyordu. Tren beşe çeyrek kala kavşağa gelecekti ve tam zamanında orada olmaları şarttı çünkü bu tren yalnızca onları almak için duruyordu.</p>
<p class="calibre1">Oğlanın şehre ilk gidişi olacaktı bu; şehirde doğmuş olduğu için kendisi bunun ikinci gidişi olacağını iddia ediyordu, o ayn.</p>
<p class="calibre1">Bay Head, doğduğunda nerede olduğunu anlayabilecek kadar aklı olmadığını kaç sefer anlatmaya çalıştıysa da para etmemişti; oğlan yine bildiğini okuyor, ısrarla bunun şehre ikinci gidişi olacağını söylüyordu. Bay Head'in ise üçüncü gidişi olacaktı. "Şimdiden iki kere gitmiş olacağım şehre, üstelik daha on yaşındayım," demişti Nelson.</p>
<p class="calibre1">Bay Head ise aksini iddia etmişti.</p>
<p class="calibre1">"On beş yıldır oraya gitmedim diyorsun, yolunu bulabileceğini nereden biliyorsun madem?" diye sormuştu Nelson.</p>
<p class="calibre1">"Sen hayatında benim yolumu kaybettiğimi gördün mü hiç?" diye sormuştu Bay Head.</p>
<p class="calibre1">Nelson böyle bir şeye kesinlikle şahit olmamıştı olmaya ya, her söylenene cevap yetiştirmedikçe içi rahat etmeyen bir çocuktu ve Bay Head'in bu sorusuna, "İyi de burada kaybolacak bir yer yok ki," diye cevap vermişti.</p>
<p class="calibre1">"Bir gün gelecek," diye kehanette bulunmuştu Bay Head, "sandığın kadar akıllı olmadığını anlayacaksın, ama dur bakalım." Bu yolculuğu birkaç aydır tasarlıyor, her şeyden çok da olayın ahlaki boyutuna kafa yoruyordu. Oğlanın asla unutamayacağı bir ders olacaktı bu yolculuk. Sırf şehirde doğdu diye hindi gibi kabarıp şişinmesinin ne denli yersiz olduğunu anlayacaktı bu sayede. Şehrin öyle ahım şahım bir yer olmadığını kendi gözleriyle görecekti. Bay Head şehrin ne mene bir yer olduğunu tamı tamına görmesini, böylece hayatının sonuna dek kendi evinde yaşayıp gitmekten memnun olmasını istiyordu onun. Oğlanın sonunda sandığı kadar akıllı olmadığını nasıl da öğreneceğini düşüne düşüne uyuyakaldı.</p>
<p class="calibre1">Saat üç buçukta kızaran domuz etinin kokusuna uyandı ve karyolasından fırladı. Ot şilte boştu; giysi kutularının hepsi açılmış, kapakları sağa sola saçılmıştı. Pantolonunu giydiği gibi öbür odaya koştu. Oğlan eti çoktan kızartmış, mısırekmeği pişiriyordu. Yan karanlıkta masanın başında oturmuş, kalay bir bardakta kahve içiyordu. Yeni takım elbisesini kuşanmış, kül rengi yeni şapkasını da gözlerinin üzerine dek indirmişti. Şapka ona çok büyük geliyordu ama kafası nasıl olsa büyür diye mahsus bir numara büyük ısmarlamışlardı. Bir şey demedi demesine, ama Bay Head'den önce kalkabilmiş olmaktan ne denli gurur duyduğu her halinden belliydi.</p>
<p class="calibre1">Bay Head ocağa gitti ve eti tavayla beraber masaya getirdi. "Aceleye lüzum yok," dedi. "Az daha sabret muradına ereceksin, hem benden sana söylemesi, oraya kapağı attığında da göreceklerinin hoşuna gideceğinin bir garantisi yok," diye kestirip attı ve şapkasının yavaşça geriye kaymasıyla birlikte, fena halde ifadesiz, ancak şekli ihtiyannkiyle enikonu benzeşen suratı meydana çıkan oğlanın karşısına oturdu. Dede torundular aslında, ama iki kardeş kadar benziyorlardı birbirlerine, kardeş derken de aralann-da fazla yaş farkı olmayan iki kardeş; zira gündüz gözüyle bakıldığında Bay Head'in genç bir havası vardı, buna karşılık oğlanın sanki her şeyi şimdiden bilirmiş de o bildiklerini bir unutabilse pek memnun olacakmış gibi görmüş geçirmiş bir hali vardı.</p>
<p class="calibre1">Bay Head'in bir zamanlar bir kansıyla bir de kızı vardı; kansı ölünce kızı evden kaçmış, bir zaman sonra yanında Nelson ile geri dönmüştü. Derken bir sabah, kız yatağından kalkmaya dahi fırsat bulamadan ölüp gitmiş, bir yaşındaki çocuk da böylece Bay Head'in başına kalmıştı. Birhatadıretmiş, Nelson'aAtlanta'da doğduğunu söyleme gafletinde bulunmuştu. Ona bunu söylememiş olsa, Nelson, şehre ikinci gidişim olacak bu diye başının etini yiyemezdi şimdi.</p>
<p class="calibre1">"Öyle ya, belki de hiç sevmeyeceksin şehri," diye sürdürdü Bay Head. "Hem bir sürü de zenci olacak."</p>
<p class="calibre1">Oğlan bir zenciyle haydi haydi başa çıkabilirmişçesine bir surat yaptı.</p>
<p class="calibre1">"Dur hele," dedi Bay Head. "Hayatında hiç zenci görmedin sen."</p>
<p class="calibre1">"Sende erken kalkamadın onabakarsan," dedi Nelson.</p>
<p class="calibre1">"Hayatında hiç zenci görmedin sen," diye tekrarladı Bay Head. "Ne zamandır burada tek bir zenci bile yok, bir tane vardı eskiden, ama on iki yıl önce onu kapı dışarı ettiydik, tabii o zaman sen daha doğmamıştın." Bu sefer baltayı taşa vurduğu besbelli olan oğlana meydan okuyan gözlerle, hadi bakalım zenci gördüğünü de söyle de eğlenelim dercesine bakıyordu.</p>
<p class="calibre1">"Şehirde daha önce yaşamışlığım olduğuna göre orada zenci görmediğimi nereden biliyorsun ki?" diye sordu Nelson. "Eminim bir değil, bir sürü zenci görmüşümdür."</p>
<p class="calibre1">"Gördüysen bile ne olduğunu anlamamışsındır ki şapşal," diye patladı Bay Head iyiden iyiye çileden çıkarak. "Altı aylık bebek zenciyi beyazı ne bilsin."</p>
<p class="calibre1">"Bir zenci görsem tanıyacağıma eminim ben," dedi oğlan, ayağa kalktı, kenarı jilet gibi yukarı kıvrılmış gıcır gıcır kül rengi şapkasını düzeltti ve dışarı çıkıp ayakyoluna gitti.</p>
<p class="calibre1">Kavşağa trenin geliş saatinden biraz önce vardılar ve ilk ray sırasının yanın metre gerisinde durup beklemeye koyuldular. Bay Head elinde, içine yolluk niyetine biraz ekmek ile bir sardalye konservesi koyduğu bir kesekâğıdı taşıyordu. Doğudaki dağ sıralarının ardından yükselen kaba saba görünümlü turuncu bir güneş, gökyüzünün arkalarında kalan kısmını donuk bir kırmızıya boyu-yordu; ama önlerinde, gök hâJâ kül rengiydi ve bir parmak izinden dahi daha belli belirsiz, hepten fersiz, kül rengi, şeffaf bir ayla yüz yüze duruyorlardı. Küçük kalay bir makas değiştirme kutusuyla kara bir yakıt deposu sayılmazsa ortalıkta buranın bir demiryolu kavşağı olduğunu belli eden hiçbir şey yoktu; önlerinde iki sıra ray uzanıyor, bunlar açıklığın her iki ucundaki dönemeçlerin ardında görünmez olana dek de birleşmiyordu. Buradan geçen trenler ağaçlardan olma bir tünelin içinden çıkıp gökyüzünün soğukluğunu bir an enselerinde duyarak ürperir, sonra dehşet içinde yeniden ormanın içine dalarak gözden kaybolurlardı. Bay Head trenin burada durmasını sağlamak için bilet acentesiyle özel bir ayarlama yapmak zorunda kalmıştı ve gizliden gizliye bir terslik çıkacağından, en çok da Nelson'ın, "Ben zaten koca trenin senin için durmayacağını tahmin etmiştim," demesinden korkuyordu. Kendine bile faydası olmayan gündüz ayının altında, raylar beyaz ve kırılgan görünüyordu. Hem ihtiyar adam hem de çocuk bir hayalet beklercesine gözlerini ileri diktiler.</p>
<p class="calibre1">Derken Bay Head tam eve geri dönseler daha mı iyi olur diye düşünürken, derinden derine inleyip şikâyetlenen bir uyarı düdüğü duyuldu ve yüz seksen metre kadar ileride, ağaçlık dönemeçten neredeyse sessizce, ağır ağır onlara doğru süzülüp gelen tren belirdi. Bay Head hâlâ trenin durup durmayacağından emin değildi ve böyle yavaş yavaş önlerinden geçip gidiverse hepten aptal durumuna düşeceğini düşünmekten kendini alamadı. Ama o da Nelson da, tren önlerinden durmadan geçip giderse hiçbir şey olmamış gibi yapmaya hazırlıklıydı.</p>
<p class="calibre1">Makine burunlarını sıcak metal kokusuyla doldurarak yanlarından geçti, derken ikinci vagon bekledikleri yerin tam önünde durdu. Kocamış bir buldok gibi şiş suratlı bir kondüktör basamakta onları beklercesine dikiliyordu ya trene binip binmemeleri onun için hiç fark etmezmiş gibi aldırışsız bir hali vardı. "Sağ tarafa geçin," dedi.</p>
<p class="calibre1">Göz açıp kapayıncaya kadar içeri girdiler; sessiz vagona girerlerken tren yeniden hızlanmaya başlamıştı bile. Yolculann çoğu hâlâ uyuyordu; kimilerinin başlan koltuklarının kolundan aşağı sarkmış, kimisi iki koltuğu birden kaplayacak şekilde uzanmış, kimisi de koltuklanna iyice yayılıp ayaklannı koridora uzatmıştı. Bay Head iki boş koltuk gördü ve Nelson'ı onlara doğru iteledi. "Şu cam kenarına otur," dedi sabahın bu saatinde fazla yüksek kaçan her zamanki sesiyle. "Kimse bir şey demez, baksana bomboş duruyorlar işte. Hadi geç otur oraya."</p>
<p class="calibre1">Oğlan "Bağırmana gerek yok. Seni duyuyorum," diye homurdanarak oturdu ve başını cama çevirdi. Orada hayaletimsi, solgun bir şapkanın altından kendisine surat asan hayaletimsi, solgun bir çehre gördü. Dedesi de kaşla göz arasında camabakıp daha farklı bir hayalet gördü; yüzü solgun olmaya solgun, ama kara şapkasının altından gülümseyen bir hayalet.</p>
<p class="calibre1">Bay Head oturup koltuğuna yerleşti ve cebinden biletini çıkararak üzerinde yazan her şeyi yüksek sesle okumaya koyuldu. Va-gondakiler kımıldanmaya başlamışlardı. Birkaçı uykularından uyanıp ona ters ters baktı. "Şapkanı çıkar başından," dedi Nelson'a, kendi şapkasını da çıkardı ve dizinin üstüne koydu. Yıllar içinde kafasında kala kala tütün gibi sararmış bir tutam beyaz saç kalmış, o da o anda başının arkasına doğru yapışmıştı. Kafasının önü kel ve kırış kırıştı. Nelson şapkasını çıkarıp dizinin üstüne koydu ve kondüktörün gelip biletlerini istemesini beklediler.</p>
<p class="calibre1">Sağ çaprazlanndaki adam ayakları cama yaslanmış, sarkan başı koridora taşmış halde iki koltuğu birden kaplıyordu. Üstünde açık mavi bir takım elbise ve yaka düğmeleri açılmış san bir gömlek vardı. Gözleri daha yeni açılmış, bunu fırsat bilen Bay Head de hemen ona kendini tanıtmaya girişmişti ki kondüktör arkalarından çıkageldi ve "Biletler!" diye gürledi.</p>
<p class="calibre1">Kondüktör gidince Bay Head yansı yırtılmış dönüş biletini Nelson'a verdi ve oğlana, "Cebine koy bakalım bunu, dikkat et de kaybetme, yoksa ebediyen şehirde kalırsın ona göre," dedi.</p>
<p class="calibre1">"Belki kalırım, nereden biliyorsun," dedi Nelson bu fikir enikonu aklına yatmışçasına.</p>
<p class="calibre1">Bay Head onu duymazdan geldi. "Bizim oğlan hayatında ilk kez trene biniyor," diye açıkladı şimdi koltuğunun ucunda iki ayağını da yere koymuş oturan sağ çaprazlarındaki adama.</p>
<p class="calibre1">Nelson şapkasını yeniden başına geçirdi ve öfkeyle cama döndü.</p>
<p class="calibre1">"Daha ağzı süt kokuyor, ne şehir gördü ne bir şey," diye sürdürdü lafını Bay Head, "dünyaya gözünü açtığı günkü kadar cahil anlayacağın, ama bir kerede her şeyi öğreteceğim ona ben, hem de öyle bir öğreteceğim ki bir daha asla unutamayacak öğrendiklerini, ilk ve son dersi olacak bu."</p>
<p class="calibre1">Oğlan gövdesini dedesinin üstünden aşırıp adama doğru eğildi. "Ben şehirde doğdum," dedi adama. "Şehirde dünyaya gelmişim. Şehre ikinci gidişim olacak bu." Bunları kendinden emin, yüksek bir sesle söylemişti, ama çaprazlarındaki adam demek istediğini hiç de anlamışa benzemiyordu. Adamın gözlerinin altında derin mor halkalar vardı.</p>
<p class="calibre1">Bay Head koridor tarafına uzanıp eliyle adamın koluna vurdu. "Bir oğlanı adam gibi yetiştirmek istiyorsan," dedi bilmiş bilmiş, "hiç sakınmadan ne var ne yok her şeyi göstereceksin ona. Hiçbir şeyi gizlemeyeceksin, bırak her şeyi bilsin."</p>
<p class="calibre1">"Öyle," dedi adam. Başını eğip şişmiş ayaklarını inceledi ve sol ayağını yerden iki buçuk santim kadar kaldırdı. Bir dakika sonra onu indirip öbür ayağını kaldırdı. Vagonun dört bir yanında yolcular ufak ufak ayaklanmaya, koridorda gezinmeye, esneyip gerinmeye başlamışlardı. Sağdan soldan tek tük sesler duyulur oldu, derken uğultu bütün vagonu sardı. Birden Bay Head'in yüzündeki sakin ifade değişiverdi. Çenesi handiyse kapandı, gözlerinde aynı anda hem haşin, hem de temkinli bir parıltı belirdi. Vagonun öbür ucuna bakıyordu. Başını çevirmeden Nelson'ı kolundan yakaladı ve öne çekti. "Bak," dedi.</p>
<p class="calibre1">Kahverengi tenli, dev irisi bir adam vagonda yavaş yavaş ilerliyordu. Üstünde açık renkli bir takım vardı ve yakut iğneli, saten bir kravat takmıştı. Bir eli, önü ilikli paltosunun altında ihtişamlı bir şekilde salınan göbeğinin üstünde duruyor, öbür eliyle de her adımda fırlatacakmış gibi kasten havaya savurduğu siyah bir bastonun başını tutuyordu. Çok yavaş yürüyor, bir yandan da iri kahverengi gözlerini yolcuların başlan üstünde gezdiriyordu. Küçük, beyaz bir bıyığı ve beyaz dalgalı saçları vardı. Biri san, diğeri yeşil elbiseli, tıpkı onun gibi kahverengi tenli iki genç kız yürüyordu peşinden. Kızlar mecburen adama ayak uyduruyorlar, onu ağır ağır izlerken bir yandan da kısık, pes seslerle aralarında çene çalıyorlardı.</p>
<p class="calibre1">Bay Head'in eli Nelson'ın kolunu ısrarla mengene gibi sıktıkça sıkıyordu. Üçlü yanlarından geçerken, bastonu havaya savuran kahverengi eldeki safir bir yüzüğün parıltısı Bay Head'in gözünü kamaştırdı, ama ne Bay Head başını kaldırdı, ne de heybetli adam ondan yana baktı. Grup koridorun sonuna kadar ilerleyip vagondan çıktı. Bay Head'in Nelson'ın koluna yapışmış eli nihayet gevşedi. "Söyle bakalım neydi bu?” diye sordu.</p>
<p class="calibre1">"Bir adamdı," dedi oğlan ve zekâsına hakaret edilmesinden artık bıkmışçasına dedesinden yana kızgın bir bakış fırlattı.</p>
<p class="calibre1">"Tamam da nasıl bir adam?” diye üsteledi Bay Head ifadesiz bir sesle.</p>
<p class="calibre1">"Şişman bir adam," dedi Nelson. Kelimelerini dikkatle seçmesi gerektiğini, bu soruların hayra alamet olmadığını hissetmeye başlamıştı.</p>
<p class="calibre1">"Yani nasıl bir adam olduğunu bilmiyorsun, öyle mi?" dedi Bay Head anlayacağını anlamış bir edayla.</p>
<p class="calibre1">"Yaşlı bir adam," dedi oğlan ve birden gününün sandığı kadar güzel geçmeyeceği doğdu içine.</p>
<p class="calibre1">"O bir zenciydi," dedi Bay Head ve arkasına yaslandı.</p>
<p class="calibre1">Nelson fırlayıp arkasını döndü ve koltuğun üstüne çıkıp ayağa kalkarak vagonun arkasına bakmaya başladı, ama zenci çoktan gitmişti.</p>
<p class="calibre1">"Şehre ilk gidişinde bir sürü zenci gördüğüne göre bunu da tanırsın diyordum ama, hayret, tanıyamadın," diye sürdürdü Bay Head. "Bu hayatında gördüğü ilk zenci oluyor da," dedi çaprazlarında oturan adama.</p>
<p class="calibre1">Oğlan gerisingeri koltuğuna oturup büzüldü. "Sen siyah olduklarım söylemiştin onların," dedi öfkeli bir sesle. "Yanık tenli olduklarım söylemedin ki bana. Hiçbir şeyi doğru düzgün anlatmazsan neyin ne olduğunu nasıl tahmin etmemi bekliyorsun?"</p>
<p class="calibre1">"Hiçbir şey bildiğin yok senin, cahilsinişte o kadar," dedi Bay Head, ayağa kalkıp çaprazlarında oturan adamın yanındaki boş koltuğa geçti.</p>
<p class="calibre1">Nelson yeniden arkasını döndü ve zencinin gözden kaybolduğu yere doğru baktı. O zencinin sırf kendisini aptal yerine koymak için kasten koridordan geçtiğini düşünmeye başlıyor, içinde ona karşı taze, ham, korkunç bir nefret duyuyordu şimdiden; hem dedesinin zencilerden neden hoşlanmadığını da anlamaya başlıyordu. Pencereye doğru baktı ve orada gördüğü yüz, günün taleplerini yerine getirmekte yetersiz kalacakmış gibi göründü gözüne. Vardıklarında şehri tanıyıp tanıyamayacağından bile kuşkuluydu artık.</p>
<p class="calibre1">Bay Head birkaç hikâye anlattıktan sonra, konuştuğu adamın uyuduğunu fark etti, ayağa kalktı ve Nelson'a bir gezintiye çıkıp trenin değişik bölümlerini görmelerini önerdi. Çocuğun özellikle de tuvaleti görmesini istiyordu, böylece önce erkekler tuvaletine gittiler ve buradaki boru tesisatını incelediler. Bay Head soğuk su sebilini sanki kendi icat etmiş gibigururla tanıttı ve nasıl kullanıldığını öğretti; ardından Nelson'a yolcuların dişlerini fırçaladıkları tek musluklu tekneyi gösterdi. Birkaç vagon gezdikten sonra yemekli vagona geldiler.</p>
<p class="calibre1">Bu bütün trendeki en zarif vagondu. İç cephesi gözalıcı bir yumurta sarısı rengindeydi ve yere şarap rengi bir halı serilmişti. Masaların yukarısında geniş pencereler vardı ve trenin iki yanından akıp giden manzaranın ferah kesitleri kahve demlikleriyle bardakların kenarlarına minyatür çizgilerle yansıyordu. Beyaz takım elbiseli ve önlüklü üç kapkara zenci ellerindeki tepsileri sallaya sallaya masaların arasında bir aşağı bir yukarı koşuşturuyor, kahvaltı eden yolcuların tepelerinde reverans yapıp eğiliyorlardı. İçlerinden biri telaşla Bay Head ile Nelson'a doğru koşturdu ve iki parmağını havaya kaldırarak, "İki kişilik yer!" dedi, ama Bay Head yüksek sesle, "Biz evimizde kahvaltımızı ettik," diye yanıtladı onu.</p>
<p class="calibre1">Garson gözlerinin akını iyice büyük gösteren kocaman kahverengi gözlükler takıyordu. "O halde lütfen kenarda durun da geçmek isteyenleri engellemeyin efendim," dedi kolunu gösterişli bir şekilde, sanki sinek kovarmış gibi sallayarak.</p>
<p class="calibre1">Ama Nelson da Bay Head de milim kıpırdamadılar. "Bak," dedi Bay Head.</p>
<p class="calibre1">Yemekli vagonun hemen önlerindeki iki masalık bölümü, safran renkli bir perdeyle diğer masalardan ayrılmıştı. Masalardan biri her şeyiyle hazır edilmiş olmasına rağmen boştu, ama karşıla-rındakalan masada, o heybetli zenci sırtı perdeye dönük oturmaktaydı. Çöreğine tereyağı sürerken bir yandan da yumuşak bir sesle iki genç kızla konuşuyordu. Ciddi, hüzünlü bir yüzü vardı ve ensesinin katları gömleğinin beyaz yakasının her iki yanından taşıyordu. "Onlan böyle ayn oturtuyorlar işte," diye açıkladı Bay Head. "Hadi mutfağa bakalım" dedi sonra ve vagonun öbür ucuna doğru yürümeye koyuldular, ama siyah garson hızla peşlerinden geliyordu.</p>
<p class="calibre1">"Yolcuların mutfağa girmeleri yasak efendim!" dedi kibirli bir edayla. "Yolcuların mutfağa girmeleri YASAK!"</p>
<p class="calibre1">Bay Head olduğu yerde durup döndü. "Tabii yasak olur," diye bağırdı zencinin göğsüne, "içeride karafatmalar cirit atarken yolculara yer mi kalır sanki!"</p>
<p class="calibre1">Bütün yolcular güldüler ve Bay Head ile Nelson sırıtarak vagondan çıktı. Bay Head köyde hazırcevaplığıyla ün salmıştı ve Nelson da birden dedesiyle ne denli gurur duyduğunu hissetti. Yaklaşmakta oldukları o yabancı yerde ihtiyarın kendisini kollayıp koruyacak yegâne kişi olduğunu anlamaya başlamıştı. Kazara kaybolup dedesinden ayrı düşecek olsa, dünyada yapayalnız kalırdı. Korkunç bir endişe tüm bedenini sarstı ve Bay Head'in paltosunu yakalayıp ona bir çocuk gibi tutunmak istedi.</p>
<p class="calibre1">Koltuklarına geri dönerlerken pencerelerden dışarıdaki kır manzarasında tek tük evlerin, kulübelerin seçilmeye başladığını, trenin yanı başında ise bir karayolunun uzandığını görebiliyorlardı. Jet gibi küçücük arabalar yanlarından hızla geçip gidiyordu. Çaprazlarında oturan adam kalkmıştı ve çevredeki koltuklarda Bay Head'in sohbet edebileceği başka kimse de yoktu, bu yüzden pencereden dışarı, kendi aksinin ötesine bakmaya koyuldu ve yanlarından geçtikleri binaların isimlerini yüksek sesle okumaya başladı. "Dixie Kimyasal A.Ş.!" dedi. "Southern Maid Unları! Dixie Kapılan! Southern Belle Pamuk Ürünleri! Patty’nin Fıstık Ezmesi! Southern Mammy Şekerkamışı Şurubu!"</p>
<p class="calibre1">"Sessiz olsana!" diye tısladı Nelson.</p>
<p class="calibre1">Vagonun dört bir yanında insanlar ayaklanmaya, bavullarını tepedeki raflardan indirmeye başlamışlardı. Kadınlar paltolarıyla şapkalarını giyiyorlardı. Kondüktör başını vagondan içeri uzatıp, "İlkdurakemry," diye hırladı ve Nelson tir tir titreyerek koltuğundan fırladı. Bay Head omzundan çekip oğlanı yerine oturttu.</p>
<p class="calibre1">"Otur oturduğun yerde," dedi ağırbaşlı bir edayla. "İlk durak şehrin dışı oluyor. Esas istasyon ikinci durak." İlk yolculuğunda yanlışlıkla ilk durakta inip de onu şehrin merkezine götürmesi için adamın birine on beş sent ödemek zorunda kaldığında vâkıf olmuştu bu bilgiye. Nelson kireç gibi bir suratla yerine oturdu. Hayatında ilk kez dedesinin onun için vazgeçilmez olduğunu anladı. Tren durdu, birkaç yolcu indi, sonra sanki hiç durmamış gibi yeniden rayların üstünde kaymaya koyuldu. Dışarıda, hepsi de kahverengi ve köhne sıra sıra evin ardında bir dizi mavi bina yükseliyor, onların da ötesinde soluk pembe-boz bir gökyüzü giderek gözden kaybolup hiçliğe karışıyordu. Tren demiryolu garaj sahasına girdi. Aşağıya baktığında Nelson kimi çaprazlamasına kesişen, kimi birbirine koşut uzayıp giden, baktıkça sanki katlanıp çoğalan dizi dizi gümüş raylar gördü. Ama onları saymasına fırsat kalmadan camdaki yüz, gri ama açık seçik olarak yeniden belirdi ve çocuk hemen başını öbür yana çevirdi. Tren istasyona girmişti. Nelson ile Bay Head aynı anda ayağa fırladılar ve kapıya koştular. Yolluklarını oturdukları yerde unuttuklarını ikisi de fark etmedi.</p>
<p class="calibre1">Küçük istasyonda huzursuzca dolandılar ve heybetli bir kapıdan çıkarak sokağın keşmekeşinde buldular kendilerini. Bir insan seli işine gücüne yetişme telaşı içinde bir o yana bir bu yana koşturuyordu. Nelson ne tarafa bakacağını şaşırmıştı. Bay Head binanın cephesine yaslandı ve hışımla önüne bakmaya koyuldu.</p>
<p class="calibre1">Nihayet Nelson, "Eee, şimdi ne olacak? Görülecek bütün o şeyleri nasıl göreceğiz?" diye sordu.</p>
<p class="calibre1">Bay Head cevap vermedi. Derken önlerinden geçip giden insanlar kafasında bir ışık yakmış gibi, "Yürüyerek elbette," dedi ve sokaktan aşağı yürümeye başladı. Nelson da şapkasını düzelterek onu izledi. Aynı anda o kadar çok imge, o kadar çok ses üstüne üşüşüyordu ki, ilk blok boyunca oğlan ne gördüğünü bile anlayamadı. İkinci köşe başına geldiklerinde Bay Head arkasını dönüp geride bıraktıkları istasyona baktı; tepesinde betondan bir kubbe bulunan macun renkli bir gardı burası. Bu kubbeyi gözden kaybetmemeye dikkat ederse, öğleden sonra istasyona geri dönmeyi başarıp trene yetişebileceğini düşündü.</p>
<p class="calibre1">Yürümeye devam ettikçe Nelson ayrıntıları ayırt etmeye, her türlü alet edevat ve öteberiyle -hırdavat, manifatura, tavuk yemi, içki- tıkış tıkış doldurulmuş vitrinlere alıcı gözle bakmaya başladı. Bay Head insanların içeri girip bir sandalyeye oturdukları ve ayaklarını iki desteğe yaslayıp bir zenciye ayakkabılarını boyattıkları salonu görsün diye önünden geçerlerken çocuğa özellikle işaret etti. Ağır ağır yürüyor, oğlanın içeride neler olduğunu görebilmesi için her mağazanın kapısında biraz duruyor, ama hiçbirine girmiyorlardı. Bay Head şehirdeki mağazalara adımını atmamaya kararlıydı çünkü ilk gelişinde büyük bir mağazaya girip kaybolmuş, çıkış yolunu bulana kadar akla karayı seçmiş, üstelik sırf yolu sordu diye insanlardan işitmediği hakaret kalmamıştı.</p>
<p class="calibre1">Bir sonraki bloğun orta yerinde, önünde tartı aleti olan bir mağazaya rastladılar, sırayla tartıya çıkıp aletin deliğine birer metelik attılar ve alet onlara sonuç fişlerini verdi. Bay Head'in fişinde, ”55 kilosunuz. Dürüst ve cesur bir insansınız ve bütün arkadaşlarınız size hayran," yazıyordu. İhtiyar, aletin kişiliğini tastamam bilmiş olduğu halde kilosunu yanlış ölçmesine akıl erdiremeyerek fişini cebine koydu; yakın zamanda bir tahıl tartısında tartılmış ve elli kilo çıkmıştı. Nelson'ın fişinde ise ”43 kilosunuz. Önünüzde ihtişamlı bir gelecek uzanıyor, ama kendinizi esmer kadınlardan sakının," yazıyordu. Nelson tek bir kadın dahi tanımıyordu, üstelik 34 kiloydu, ama Bay Head aletin rakamları ters basmış olabileceğini söyledi oğlana.</p>
<p class="calibre1">Yürümeyi sürdürdüler ve beş blok sonra, garın kubbesi hepten gözden kaybolunca Bay Head sola saptı. Her mağazanın vitrininde bir öncekinden de ilginç bir şeyler olmasa, Nelson her vitrinin önünde saatlerce dikilip kalır, zamanın nasıl geçtiğini anlamazdı. Birden, "Ben burada doğmuşum işte!" diye haykırdı. Bay Head dönüp dehşet içinde baktı oğlana. Yüzünde, biraz da terden ileri gelen bir ışıltı vardı çocuğun. "Ben buralıyım işte!" dedi.</p>
<p class="calibre1">Bay Head'in canına yetmişti. Caydırıcı bir şeyler yapmak için geç bile kaldığını anladı birden. "Gel bak, sana daha görmediğin bir şey göstereyim," dedi ve oğlanı bir lağım çukurunun bulunduğu köşeye götürdü. "Çömel şuraya," dedi, "sonra da başını o delikten sok bakalım." Çukurun başında çömelen çocuğu paltosunun arkasından tuttu ve çocuk başını çukura soktu. Kaldırımın altından, derinlerden bir yerden bir şınltı sesi duymasıyla birlikte kafasını dışarı çekti. Sonra Bay Head çocuğa kanalizasyon şebekesinin nasıl bir şey olduğunu, bu şebekenin nasıl bütün şehri yeraltından çepeçevre kuşattığını, şehrin bütün lağımının nasıl burada toplandığını açıkladı. Kanallarda sıçanların cirit attığını ve insanın bu çukurlardan birine kazara düşüp de o uçsuz bucaksız, zifiri karanlık kanallar arasında sürüklenip durmasının işten bile olmadığını söyledi ona. Kanalizasyon şehirdeki herhangi bir adamı her an yutabilir, sonra da o adamdan bir daha haber alınmaz, akıbetinin ne olduğu bilinmezdi. Bütün bunları öylesine etraflı bir şekilde anlattı ki Nelson birkaç saniye boyunca korkudan kendine gelemedi. Çocuk aklıyla, kanalizasyon tünellerinin uç uca eklenerek cehennemin kapısına dek uzandığına kanaat getirmiş, dünyanın bu aşağı bölümlerinin yapısını ilk kez anlamıştı. Kaldırımın kenarından çekildi.</p>
<p class="calibre1">Sonra, "Dediğin doğru ama, çukurlardan uzak durursan bir şey olmaz ki," dedi ve yüzü dedesini canından bezdiren o inatçı ifadeyi bir kez daha takındı. "Ben buralıyım işte!" dedi.</p>
<p class="calibre1">Bay Head ümitsizliğe kapılmaya başlıyordu, ama duygularını belli etmek yerine, "Yakında buralı olmayı görürsün sen, hele dur bakalım," diye homurdanmakla yetindi ve yürümeye devam ettiler. İki blok daha yürüdükten sonra kubbenin etrafında bir daire çizdiğini hesaplayarak yine sola saptı; hesabında yanılmamıştı, zira yarım saat sonra tren istasyonunun önünden yeniden geçtiler. Başta Nelson aynı mağazaları ikinci kez görüyor olduğunu fark etmedi, ama insanların ayaklarını desteklere dayayıp zenciye ayakkabılarını boyattıkları yerin önünden geçtiklerinde aynı sokaklarda dolanıp durduklarını hemen anladı.</p>
<p class="calibre1">"Buradan daha önce geçmiştik ki!" diye bağırdı. "Bence sen nereye gittiğimizi filan bilmiyorsun!"</p>
<p class="calibre1">"Yolu bir an şaşırmışım, ne olmuş," dedi Bay Head ve başka bir sokağa saptılar. Yine de kubbeden fazla uzaklaşmamayı aklına koymuştu ve yeni istikametlerinde iki blok yürür yürümez yine sola döndü. Bu sokakta iki ve üç katlı ahşap evler vardı. Kaldırımdan yürüyen herkes evlerin içini olduğu gibi görebiliyordu ve Bay Head pencerenin birinden içeriye göz gezdirirken demir bir karyolada uzanmış yatan, üstü çarşafla örtülü bir kadının dışarı baktığını gördü. Kadının yüzündeki bilgiç ifade onu tedirgin etti. Zalim suratlı bir oğlan bisikletiyle aniden önlerine fırladı ve Bay Head ezilmemek için kenara sıçramak zorunda kaldı. "Adamı iki seksen yere serseler umurlarında olmaz,” dedi. "Sen sen ol yanımdan ayrılayım deme sakın."</p>
<p class="calibre1">Bay Head yeniden sola dönmeyi akıl edinceye kadar buna benzer sokaklarda bir süre dolaştılar. Şimdi aralarından geçtikleri evlerin hepsi boyasızdı ve tahtaları da çürümüş gibi görünüyordu; sokak da öncekilere göre daha dardı. Nelson siyahi bir adam gördü. Derken bir tane daha gördü. Derken bir tane daha. "Bu evlerde zenciler oturuyor," diye gözlemde bulundu.</p>
<p class="calibre1">"Biz de çeker başka yere gideriz canım," dedi Bay Head. "Buraya zenci görmeye gelmedik ya." Böylece başka bir sokağa saptılar, ama her taraf yine zenci kaynıyordu. Nelson'ın derisi karıncalanmaya başladı ve bu muhitten bir an önce uzaklaşabilmek için adımlarını sıklaştırarak yürümeye devam ettiler. Kapıların önünde fanilalı siyahi adamlar duruyor, derme çatma verandalardaki salıncaklarda siyahi kadınlar sallanıyordu. Yolun kenarındaki yağmur oluklarında siyahi çocuklar oyun oynuyor, yanlarından geçerlerken oyunlarına ara verip onları süzüyorlardı. Biraz sonra siyahi müşterilerle dolup taşan sıra sıra mağazaların önünden geçmeye başladılar, ama bu mağazaların kapılarında durmadılar. Kara çehrelerde kara gözler dört bir yandan onları izliyordu. "Doğru ya," dedi Bay Head, "burada doğmuştun sen, tam burada, bütün bu zencilerin arasında."</p>
<p class="calibre1">Nelson kaşlarını çatıp öfkeli bir bakış fırlattı. "Bence senin yüzünden kaybolduk," dedi.</p>
<p class="calibre1">■ Bay Head başını keskin bir hareketle çevirip gözleriyle kubbeyi arandı. Görünürde kubbe filan yoktu. "Hiç de kaybolmadık," dedi. "Yürümekten yoruldun da ondan öyle geliyor sana."</p>
<p class="calibre1">"Yorulmadım, yalnızca acıktım," dedi Nelson. "Bana biraz ekmek versene."</p>
<p class="calibre1">Yolluklarını kaybetmiş olduklarını o zaman fark ettiler.</p>
<p class="calibre1">"Kesekâğıdı senin elindeydi," dedi Nelson. "Bana verseydin, sahip çıkmasını bilirdim ben."</p>
<p class="calibre1">"Böyle bilir bilmez konuşup duracaksan, seni buracıkta bırakır, kendi başıma gezerim ona göre,” dedi Bay Head ve oğlanın yüzünün anında bembeyaz kesildiğini görerek keyiflendi. Öte yandan kaybolmuş olduklarının ve tren istasyonundan her an biraz daha uzaklaştıklarının kendi de farkındaydı. O da acıkmıştı, üstelik susamaya başlıyordu ve zenci mahallesinde olduklarından ikisini de bir terlemedir almıştı. Nelson'ın ayağında ayakkabıları vardı ve ayakkabıyla yürümeye alışkın değildi. Beton kaldırımlar da çok sertti. İkisi de bir an önce oturup soluklanacak bir yer bulmak istiyorlardı ama bu civarda oturmaları imkânsızdı, bu yüzden oğlan "Önce yolluğu kaybettin, şimdi de yolu kaybettin," diye mırıldanıp durarak, Bay Head ise aklına estikçe "Şehir değil zenci cenneti! Bu zencilerin hemşerisi olmaya o kadar meraklıysan ol bakalım, benim için hava hoş!" diye homurdanarak yürümeye devam ettiler.</p>
<p class="calibre1">Güneş artık iyiden iyiye tepeye çıkmıştı. Akşam için pişirilen yemeklerin kokusu havada süzülüp burunlarına doluyordu. Zencilerin hepsi onlara bakmak için kapı önlerine çıkmıştı. "Neden şu zencilerden birine yolu sormuyorsun ki?” dedi oğlan. "Senin yüzünden kaybolduk ne de olsa."</p>
<p class="calibre1">"Sen burada doğmamış mıydın kuzum," dedi Bay Head. "O kadar meraklıysan sen sor hemşerilerine."</p>
<p class="calibre1">Nelson siyahi adamlardan korkuyordu ve en son istediği şey de siyahi çocukların kendisiyle alay etmesiydi. Yolun ilerisinde, kaldırıma açılan bir kapı ağzına yalınayak yaslanmış duran iriyan siyahi bir kadın gördü. Kadının yastık gibi kabarık saçları kafasından neredeyse on santim havalanmış halde suratını çepeçevre sarıyor, kahverengi çıplak ayaklan yanlara doğru pembeleşiyordu. Üstünde vücut hatlarını olduğu gibi ortaya seren pembe bir elbise vardı. Onunla bir hizaya geldiklerinde, kadın bir elini tembelce başına götürdü ve parmaklan saçlarının arasına dalıp gözden kayboldu.</p>
<p class="calibre1">Nelson durdu. Kadının kara gözlerine baktıkça soluğunun kesildiğini hissediyordu. "Buradan kasabaya nasıl gidiliyor?” diye sordu kendi sesi gibi çıkmayan tuhaf bir sesle.</p>
<p class="calibre1">Bir dakika durduktan sonra, "Şu anda kasabadasın ki," dedi kadın, Nelson'ın tenine serin sular serpiliyormuş gibi hissetmesine yol açan şarkılı, kadife gibi bir sesle.</p>
<p class="calibre1">"Trenin olduğu yere nasıl dönebiliriz peki?" dedi oğlan aynı düdük misali sesle.</p>
<p class="calibre1">"Bir tramvaya atlayıverirsin," dedi kadın.</p>
<p class="calibre1">Kadının kendisiyle alay ettiğini anlamasına anlamıştı ama surat dahi asamayacak denli tutulmuş haldeydi. Kadının her ayrıntısını doya doya seyrederek karşısında kalakaldı. Gözleri kadının o koca dizlerinden alnına tırmandı, sonra terden parlayan gerdanından yavaşça aşağı kayarak heybetli göğsünü dolandı, oradan çıplak koluna, kolunun bitiminden yine parmaklarını gizleyen saçlarına tırmanarak tastamam bir üçgen çizdi. Nedendir bilinmez, kadının yere eğilip kendisini kucağına almasını ve göğsüne sıkı sıkı bastırmasını diledi birden; ardından da soluğunu yüzünde hissetmek istedi. Kadın onu bağrına bastıkça basarken tepeden o gözlerinin içine bakmak, tepeden baktığı o gözlerin içinde kaybolmak istedi. Zifiri karanlık bir tünelin içine çekilirmiş, fırıl fırıl dönerek karanlığa karışırmış gibi hissetti kendini.</p>
<p class="calibre1">"Şuradan bir blok aşağıya yürür, tramvaya atlarsın, seni tren istasyonuna kadar götürüverir şekerim," dedi kadın.</p>
<p class="calibre1">Bay Head çocuğu kolundan çekiştire çekiştire uzaklaştırmasa Nelson kadının ayaklarının dibine düşüp bayılabilirdi. "Aklını kaçırmış gibi davranıyorsun!" diye hırladı ihtiyar adam.</p>
<p class="calibre1">Sokağın aşağısına doğru koşar adım uzaklaştılar ve Nelson arkasını dönüp kadına bakmadı. Şapkasını ani bir hareketle öne itip, utançtan çoktan alev alev yanmaya başlamış yüzünün üstüne devirdi. Trenin camında gördüğü o alaycı hayaletle yolda içine çöreklenen bütün o kötü hisler yeniden aklına geldi ve tartı fişinde kendisini esmer kadınlardan sakınması gerektiğinin yazdığını anımsadı; oysa dedesininkinde dürüst ve cesur bir adam olduğu yazıyordu. İhtiyarın eline yapıştı; nadiren açığa vurduğu bir güven alametiydi bu.</p>
<p class="calibre1">Sokağın aşağısından uzun, san bir tramvayın tıngır mıngır yaklaşmakta olduğu raylara doğru yollandılar. Bay Head ömründe tramvaya binmemişti, o yüzden de tramvayın önlerinden geçip gitmesine aldırmadı. Nelson sessizdi. Arada bir dudakları hafifçe titriyordu titremesine ya, kafası kendi sorunlarıyla yeterince meşgul olan dedesi onu görmezden geliyordu. Köşede durdular. Hepsi de sanki beyazmış gibi bir rahatlıkla önlerinden yürüyüp giden, işlerine güçlerine bakan zencilerden yana bakmamaya özel bir gayret gösteriyorlardı; ne var ki onlar ne kadargözlerini kaçırsa da zencilerin çoğu durup Bay Head ile Nelson'ı şöyle bir süzüyor, ancak ondan sonra yollarına devam ediyorlardı. Birden Bay Head'in aklına bir fikir geldi: Tramvay rayların üstünde gittiğine göre, tek yapmaları gereken rayları takip etmekti. Nelson'ı hafifçe dürtüp rayları takip ederek tren istasyonuna yayan gideceklerini söyledi ve hemencecik yola koyuldular.</p>
<p class="calibre1">Biraz yürüdükten sonra yeniden beyaz insanlar görmeye başlayıp rahat bir soluk aldılar ve Nelson kaldırıma oturup sırtını bir binanın duvarına yasladı. "Biraz dinlenmem lazım," dedi. "Sen hem yolluğu kaybettin, hem yolu kaybettin. O yüzden dinlenmeme laf etmeye hakkın yok."</p>
<p class="calibre1">"Ama raylar hemen şuracıkta," dedi Bay Head. "Tek yapmamız gereken onları gözümüzün önünden ayırmamak. Hem madem o kadar kafan çalışıyor sen niye akıl etmedin yolluğu almayı acaba? Burası senin doğduğun yer değil miydi? Senin eski memleketin değil miydi? Hep diyorsun ya, ikinci gelişim bu diye. Demek buraların yolunu yordamını asıl senin biliyor olman lazım," diye söylenerek çömeldi ve bu minvalde konuşmayı sürdürdü; ama çocuk cevap vermeksizin ayakkabılarını acıdan sızlayan ayaklarından çıkarmaya koyuldu.</p>
<p class="calibre1">"Ya zenci kadın sana yolu tarif ederken karşısında şempaaan-ze gibi sırıtarak dikilmene ne demeli? Tannın sen bana sabır ver!" dedi Bay Head.</p>
<p class="calibre1">"Ben bir tek burada doğdum dedim," dedi oğlan titrek bir sesle. "Burayı seveceğim ya da sevmeyeceğim demedim. İlla gitmek istiyorum da demedim. Bir tek burada doğdum dedim, buralara kadar geldiysek benim suçum değil. Eve dönmek istiyorum artık. Zaten gelmeyi de hiç istememiştim. Hep senin başının altından çıktı bu işler. Tutturdun şehir de şehir diye. Tren istasyonunun o rayların hangi ucunda olduğunu nereden biliyorsun hem? Ters yöne gitmeyeceğimiz ne malum?"</p>
<p class="calibre1">Çocuğun bu son dediği Bay Head'in aklına gelmemiş değildi. "Bütün bu insanlar beyaz ama," dedi.</p>
<p class="calibre1">"İyi de daha önce buradan geçmedik," dedi Nelson. İçlerinde birilerinin yaşayıp yaşamadığı belirsiz tuğla binaların bulunduğu bir muhitti burası. Kaldırımın kenarına birkaç boş otomobil park edilmişti ve yoldan geçenler de tek tüktü. Asfalttan yayılan sıcaklık Nelson'ın ince takım elbisesine işliyordu. Oğlanın gözleri kapanmaya başladı ve birkaç dakika geçmeden kafası önüne düştü. Omuzlan bir-iki kere seğirdi, derken yanlamasına devrildi ve yorgunluktan oracığa serilip uyumaya başladı.</p>
<p class="calibre1">Bay Head sessizce seyretti onu. Kendisi de az yorgun değildi aslına bakılırsa, ama ikisinin de aynı anda uyuması doğru olmazdı, hem istese de uyuyamazdı zaten, çünkü nerede olduğunu bilmiyordu. Biraz sonra Nelson uykusunu alıp canlanmış olarak kalkacak, ukalalığı hepten üstünde olacak, yolluğu da yolu da kaybettiği teranesini sil baştan okuyarak kafasının etini yiyecekti. Ben burada olmasaydım görürdüm ya başına gelecekleri, diye geçirdi içinden Bay Head; derken bir başka fikir geldi aklına. Yere sere serpe uzanmış oğlana bir süre baktıktan sonra ayağa kalktı. Bir çocuğa, hele de ağzından çıkanı kulağı duymadan bildiğini okumakta ısrar ediyorsa, hayatı boyunca unutamayacağı bir ders vermenin şart olduğuna kendini inandırarak az sonra yapacağı şey konusunda vicdanını rahatlattı. Çıt çıkarmadan altı metre ilerideki köşeye yürüdü ve dar sokakta, Nelson'ı göz hapsine alıp yapayalnız uyandığında ne yapacağını görebileceği kuytu bir yer gözüne kestirerek orada bir çöp tenekesinin üzerine oturdu.</p>
<p class="calibre1">Oğlan, içinin karanlık bir köşesinden gün yüzüne çıkarak düşlerine doluşan karanlık gölgelerin ve belli belirsiz seslerin yan ya-nya bilincinde, huzursuz bir uyku uyuyordu. Yüzü uykusunda korkuyla kasılıp geriliyordu ve dizlerini çenesinin altına çekmişti. Güneş dar yola donuk, yavan bir ışık yayıyor, her şey tamı tamına olduğu gibi görünüyordu; ne eksik ne de fazla. Bir süre sonra, çöp tenekesinin kapağına kamburunu çıkarmış ihtiyar bir maymun gibi tüneyen Bay Head, Nelson'ın bir-iki dakika içinde kendiliğinden uyanmaması durumunda ayağını çöp tenekesine vurarak onu uyandırmaya karar verdi. Saatine baktı ve saatin iki olduğunu keşfetti. Trenleri saat altıda hareket ediyordu ve bu treni kaçırabilecekleri düşüncesi bile korkudan aklının başından gitmesine yetiyordu. Topuğuyla çöp tenekesine bir tekme savurdu ve dar yolda</p>
<p class="calibre1">yankılı bir gümbürtü zangırdadı.</p>
<p class="calibre1">Nelson bir çığlık koyuvererek ayağa fırladı. Dedesini görmeyi umduğu yere baktı ve boşluğa bakakaldı. Birkaç kez bir anafor gibi kendi etrafında fıldır fıldır dönenerek arandı, sonra ayağını yerden kesip başını geriye atarak delirmiş vahşi bir midilli misali ok gibi fırladı ve sokaktan aşağı koşturmaya başladı. Bay Head çöp tenekesinden atladığı gibi dörtnala oğlanın peşine düştü, ama çocuk neredeyse gözden kaybolmuştu bile. Bay Head bir blok ötede gri bir çizginin bir köşeden diğerine koşarak gözden yittiğini görür gibi oldu. Nefesi yettiğince hızlı koşuyor, her köşe başında hem sağa hem sola bakıyordu, ama oğlanı yine de göremedi. Derken nefesi hepten kesilmiş halde üçüncü köşe başından geçerken, yolun biraz aşağısında, olduğu yere çakılıp kalmasına yol açan bir manzara gördü. Olanları seyretmek ve ne yapacağına karar vermek için bir çöp tenekesinin arkasına sindi.</p>
<p class="calibre1">Nelson ayaklan iki yana açılmış vaziyette yerde oturuyor, yanında da feryat figan bağırıp çağıran bir kadın yatıyordu. Kaldırımın sağına soluna çeşit çeşit meyve sebze saçılmıştı. Kadınlardan oluşan bir kalabalık şimdiden yerdekilerin başına toplanmış, sabırsızlıkla suçlunun hak ettiği cezaya çarptırılmasını ve adaletin yerini bulmasını bekliyordu. Bay Head kaldırımda yatan kadının, "Ayak bileğimi kırdın seni küçük haydut, ama bu işten sıyrılabileceğini sanıyorsan yanılıyorsun, baban bunun hesabını verecek. Her kuruşunu ödeteceğim ona. Polis! Yetişin! Polis yok mu!" diye bağırdığını açık ve net bir şekilde duydu. Kadınlardan birkaçı Nel-son'ı omzundan çekiştiriyordu, ama oğlan ayağa dahi kalkamayacak denli afallamış bir haldeydi.</p>
<p class="calibre1">Bir güç Bay Head'i çöp tenekesinin ardından çıkmaya, bir-iki adım ilerlemeye zorladı, ama kaplumbağa hızında, sürünürcesine bir ilerlemeydi bu. Ömründe polisle muhatap olmuşluğu yoktu. Kadınlar sanki hep birden üstüne çullanıp oğlanı paramparça edecekmişçesine Nelson'ın etrafını sarıyor, çemberi giderek daraltıyorlardı; bu arada yaşlı kadın da bas bas bağırarak ayak bileğinin kırılmış olduğunu ilan ediyor, "Polis!" diye haykırıp duruyordu. Bay Head kadınlara doğru öylesine yavaş sokuldu ki, her adımında bir adım da geri atsa ancak bu kadar olurdu. Ama olay mahalline üç metre yaklaşmayı başardığı sırada Nelson onu gördü ve görmesiyle de ayağa fırladı. Çocuk bir koşu adamın beline sarıldı ve nefes nefese adama yapışıp kaldı.</p>
<p class="calibre1">Kadınların hepsinin gözü Bay Head'e çevrildi. Sakatlanan kadın doğruldu ve bağırmaya başladı: "Demek sonunda teşrif edebildiniz beyefendi! Oğlunuzun başıma açtığı bu iş yanınıza kalır sanıyorsanız aldanıyorsunuz. Doktor faturamı kuruşu kuruşuna ödeyeceksiniz, bilesiniz. Islahevine yollamak lazım çocuğun böy-lesini! Polis yok mu polis? Biri bu adamın adını adresini alsın çabuk!"</p>
<p class="calibre1">Bay Head Nelson'ın parmaklarını bacaklarının ardından ayırmaya çabalıyordu. İhtiyar adam başını iyice eğmiş, tıpkı kaplumbağa gibi yakasının içine kaçırmıştı; fersiz gözleri korkudan camlaşmış, ezile büzüle bakıyordu.</p>
<p class="calibre1">"Oğlunuz ayak bileğimi kırdı!" diye bağırdı yaşlı kadın. "Polis! Yetişin!"</p>
<p class="calibre1">Bay Head polis memurunun arkasından sokulduğunu hissetti. Kaçışını engelleyecek taştan bir duvar gibi öfkeyle kenetlenmiş kadınlara dosdoğru gözünü dikip baktı. "İyi ama bu benim oğlum değil ki," dedi. "Onu daha önce hiç görmedim."</p>
<p class="calibre1">Nelson'ın parmaklarının etinden kayıp düştüğünü hissetti.</p>
<p class="calibre1">Kadınlar Bay Head'e dehşete düşmüşçesine bakarak; kendisine hık demiş burnundan düşmüşçesine benzediği halde kanını canını, kendi özbeöz suretini inkâr edecek denli küçülebilen bu adama ellerini dahi sürmeyi mideleri kaldırmazmışçasına gerilediler. Bay Head kadınların sessizce boşalttıkları bir aralıktan yürüyerek yoluna devam etti ve Nelson'ı geride bıraktı. Önünde, bir zamanlar sokak olan boş bir tünelden başkaca bir şey görmüyordu.</p>
<p class="calibre1">Oğlan olduğu yerde, boynu turna gibi uzanmış, elleri çaresizce iki yanına düşmüş kalakaldı. Bumuna kadar inmiş şapkası çorap gibi düzlenmiş, kat yerleri ve kıvrımlan yok olmuştu. Bileği incinen kadın ayağa kalktı ve oğlana yumruğunu salladı, diğerleri de çocuğa acıyan gözlerle baktılar, ama o bunların hiçbirini görmedi. Görünürde polis filan da yoktu.</p>
<p class="calibre1">Biraz sonra kurulmuş saat gibi istemsizce hareket etmeye başladı, ama dedesine yetişmek için en ufak bir çaba göstermiyor, onu yirmi adım geriden takip etmekle yetiniyordu. Beş blok boyunca bu şekilde yürüdüler. Bay Head'in omuzlan çökmüştü ve tuhaf bir açıyla öne sarkan boynu arkadan hepten görünmez olmuştu. Başını çevirmeye korkuyordu. Nihayet omzunun üstünden kısacık umutlu bir bakış fırlattı. Altı metre gerisinde dirgen çatallan gibi delip geçercesine sırtına dikilmiş iki küçük göz gördü.</p>
<p class="calibre1">Oğlanın tabiatında bağışlayıcılık yoktu; hoş o güne dek bağışlayacağı bir kusur da işlenmemişti kendisine karşı. Bay Head onu daha önce hiç böylesine küçük düşürmemişti. İki blok sonra adam dönüp omzunun üstünden zorlama bir neşeyle bağırarak oğlana seslendi: "Hadi gidip bir yerlerde birer Kok'kola içelim!"</p>
<p class="calibre1">Nelson, daha önce hiç ortaya sermediği bir haysiyetle arkasını döndü ve sırtı dedesine dönük olarak dikildi.</p>
<p class="calibre1">Bay Head inkârının ne denli alçakça olduğunu hissetmeye başlamıştı. Yeniden peş peşe yola koyulduklarında, çehresi giderek insanlığını yitirip çukurlardan ve çıplak bayırlardan ibaret kaldı. Yürüdükleri yoldaki hiçbir şeyi gözü görmüyordu ya tramvay raylarının izini çoktan kaybetmiş olduklarını sezinliyordu. Görünürde kubbe namına hiçbir şey yoktu ve güneş batmaya başlamıştı. Karanlığa şehirde yakalanacak olurlarsa, dayak yiyeceklerini, soyulup soğana çevrileceklerini gayet iyi biliyordu. Tek başına olsa boynunu bükerTanrı'nın adaletinin böyle tezeldentecelli etmesine razı gelirdi, hak etmemiş değildi ne de olsa bunu; ama kendi günahları yüzünden Nelson'ın da gümbürtüye gideceğini, şimdi bile oğlanı kıyametine sürüklemekte olduğunu düşündükçe kahroluyordu.</p>
<p class="calibre1">Bitmek tükenmek bilmez küçük, tuğla evlerden oluşan bir bölgede sokak sokak yürümeye devam ediyorlardı ki çimenlik bir alanın kıyısından başını uzatmış on beş santimlik bir musluğa ayağı takılıveren Bay Head düşmekten son anda kurtulup durdu. Sabahın köründen beri bir damla su içmemişti; ama şimdi de suyu hak etmediğini hissediyordu içten içe. Sonra Nelson'ın da susamış olması gerektiği geldi aklına; birlikte su içecekler, böylece barışıp yeniden bir araya geleceklerdi. Yere çömeldi, ağzını musluğun ucuna dayadı ve musluğu açıp gırtlağından aşağı boşanan soğuk suyu kana kana içti. Sonra ümitsizce bağırarak oğlana seslendi: "Gel de bir yudum su iç, hadi!"</p>
<p class="calibre1">Bukez çocuk gözlerini dikip neredeyse altmış saniye boyunca onu hiç görmezmiş gibi baktı yüzüne. Bay Head ayağa kalkıp adeta zehir içmişçesine, hışımla yeniden yürümeye koyuldu. Trende kâğıt bardaktan içtiği iki yudum su sayılmazsa sabahtan beri boğazından su geçmemiş olmasına rağmen Nelson, dedesinin içtiği yerden su içmeye tenezzül etmeyerek musluğa gözünün ucuyla dahi bakmadan yürümeye devam etti. Bay Head bunu fark ettiğinde bütün umudunu yitirdi. Her an zayıflayan akşamüstü ışığında yüzü harap olmuş ve terk edilmiş duruyordu. Oğlanın değişmez nefretinin düzenli adımlarla peşinden geldiğini hissedebiliyor, bu nefretin (olur da bir mucize eseri şehirde katledilmekten kurtulurlarsa) bir gölge gibi hayatı boyunca peşini bırakmayacağından her an daha çok emin oluyordu. Hiçbir şeyin eskisi gibi olmadığı karanlık, yabancı bir yerin bilinmezliğinde savrulmakta olduğunu, saygıdan mahrum kalacağı uzun bir yaşlılık çağına ve sırf bu işkenceyi sona erdireceği için baş tacı edilecek bir sona doğru yürümekte olduğunu biliyordu artık.</p>
<p class="calibre1">Nelson'a gelince, o anı tastamam yaşandığı şekliyle muhafaza etmek, kıyamet günü gelip çattığında da olduğu gibi ortaya dökmek istercesine, bütün düşünceleri dedesinin ihaneti etrafında donup kalmıştı. Sağına soluna hiç bakmadan yürüyor, yalnız arada bir, içinin derinliklerinden uzanan esrarengiz kara bir gölge donup kalmış düşüncelerini elinin kızgın bir kavrayışıyla eritecekmiş gibi olduğunda ağzı seğiriyordu.</p>
<p class="calibre1">Güneş alçalıp bir dizi evin ardına kaçtı ve hiç fark etmeksizin şık bir banliyö mahallesine girdiler; kuşlar su içsin diye mermerden suluklar kondurulmuş çimenliklerle yoldan ayrılan konakların sıralandığı bir yerdi burası. Mahalleye baştan aşağı bir ıssızlık hâkimdi. Dakikalarca yürümelerine rağmen bir köpeğe dahi rastlamadılar. Kocaman beyaz evler, uzaktan, kısmen suya gömülmüş buzdağlannı andırıyordu. Kaldırım yoktu, yalnızca araba yollan vardı ve bunlar da bitmek tükenmek bilmeyen saçma sapan daireler çize çize kıvrılıp bükülüp duruyordu. Nelson Bay Head'e yaklaşmak için herhangi bir hamlede bulunmuyordu. İhtiyar öylesine ümitsizdi ki karşısına bir lağım çukuru çıksa, hiç durmadan içine atlayacağını, o pis suya teslim olup kendisini sürükleyip götürmesine izin vereceğini hissediyor, çocuğun çukurun başında durup dedesinin gözden kayboluşunu aldırışsızca seyrettiğini görür gibi oluyordu.</p>
<p class="calibre1">Sessizliği yırtan bir havlama sesi onu daldığı bu düşüncelerden uyandırıp yeniden dünyaya döndürdü ve başını kaldırınca iki buldokla birlikte yaklaşmakta olan şişman bir adam gördü karşısında. Issız bir adaya düşmüş bir kazazede gibi adama doğru iki kolunu birden sallamaya başladı. "Kayboldum beyim!" diye seslendi. "Kayboldum, ah beyim yolu bulamıyorum, bu oğlanla benim bir trene yetişmemiz lazım ama tren istasyonunu bulamıyorum. Vay başıma gelenler, yolumu kaybettim! Tannm sen bana yardım et, basbayağı kayboldum!"</p>
<p class="calibre1">Golf pantolonlu ve kel kafalı adam ona hangi trene yetişmeye çalıştığını sordu; bunun üzerine Bay Head cebinden biletlerini çıkarmaya davrandı, ama zangır zangır titremekten biletleri elinde zor tutuyordu. Nelson dört metre kadar yaklaşmış, onları seyrediyordu.</p>
<p class="calibre1">"Bence," dedi şişman adam biletleri ona geri vererek, "şehre geri dönmeye kalkışsanız yetişemezsiniz, ama banliyö istasyonunda yakalayabilirsiniz treni. İstasyon buradan üç blok ileride."</p>
<p class="calibre1">Sonra da oraya nasıl gideceklerini anlatmaya koyuldu.</p>
<p class="calibre1">Bay Head ölmüş de yeni yeni diriliyormuş gibi boş gözlerle bakıyordu, ama adam lafını bitirip ayaklannın dibinde sıçrayan köpekleriyle uzaklaşmaya başladığında Nelson'a döndü ve nefesi kesilircesine, "Evimize gideceğiz!" dedi.</p>
<p class="calibre1">Çocuk üç metre kadar ötede duruyordu; yüzü kül rengi şapkasının altında duygusuzdu. Gözlerine utkulu bir soğukluk çökmüştü. Bu gözlerde ne ışık vardı, ne en ufak bir duygu, ne de ilgilendiğini belirtir bir işaret. Oğlan yalnızca oradaydı; bekleyen ufak bir suret. Ev ona hiçbir şey ifade etmiyordu.</p>
<p class="calibre1">Bay Head ağır ağır arkasını döndü. Mevsimler olmasa zamanın, ışık olmasa sıcağın nasıl çekilmez olacağını, ruhun selamete ermesi ihtimali olmasa insanın halinin nice olacağını anladığını hissediyordu. O trene asla yetişmese de umurunda değildi artık ve giderek çöken alacakaranlığı delen bir çığlık gibi bir anda dikkatini çeken o şey olmasaydı, gidilmesi gereken bir istasyon olduğunu da şüphesiz unuturdu.</p>
<p class="calibre1">Yoldan aşağı beş yüz metre yürümüş yürümemişti ki, elini uzatsa dokunabileceği kadar yakınında, geniş bir çimenliğin etrafında kıvnlan san tuğladan bir bahçe duvannın üstünde yere doğru eğilmiş vaziyette oturan bir zencinin alçıdan bedenini gördü. Zenci hemen hemen Nelson'ın boyundaydı ve öyle, yere kapakla-nacakmışçasına tuhaf bir açıda durmasının nedeni, onu duvara sa-bitleyen macunun çatlamış olmasıydı. Gözlerinin biri bembeyazdı ve elinde kahverengi bir parça karpuz vardı.</p>
<p class="calibre1">Bay Head sessizce durmuş zenciye bakarken Nelson da yaklaşıp biraz gerisinde durdu. İkisi birden öylece dikilirlerken, "İşe bak, yapma bir zenci!" sözcükleri döküldü Bay Head'in dudaklarından.</p>
<p class="calibre1">Yapma zencinin genç mi yoksa ihtiyar mı olduğu anlaşılmıyordu; birinden birinde karar kılınamayacak kadar perişan görünüyordu. Onu besbelli mutlu resmetmek istemiş olacaklardı, çünkü ağzı kenarlanndan yukarı doğru kıvrılmıştı, ama ufalanmış ak gözü ve yere doğru iki büklüm oturuşu tam tersine fena halde mutsuz, sersefil görünmesine yol açıyordu.</p>
<p class="calibre1">"Yapma bir zenci!" diye tekrar etti Nelson tıpatıp Bay Head'in tonlamasıyla.</p>
<p class="calibre1">Dede-torun, boyunları neredeyse aynı açıyla öne uzanmış, omuzları neredeyse aynı şekilde kıvrılmış halde, ceplerindeki elleri tıpatıp aynı şekilde titreyerek kalakalmıştı. Bay Head geçkin bir çocuğa, Nelson ise minyatür bir ihtiyar adama benziyordu. Bir başkasının zaferi anısına dikilmişken şimdi onları müşterek yenilgilerinde birleştiren bir anıtla, büyük bir gizemle burun buruna gelmişçesine bakıyorlardı yapma zenciye. Onun bir merhamet elçisi gibi, aralarındaki anlaşmazlığı çözüp eritmekte olduğunu ikisi de hissedebiliyordu. Bay Head o ana dek merhamet görmenin nasıl bir his olduğunu hiç bilmemişti, çünkü onu zerrece hak edemeyecek kadar iyi ve kusursuz davranmıştı, ama artık bunu anladığını seziyordu içten içe. Nelson'dan yana bakar bakmaz çocuğa hâlâ akıllı olduğunu kanıtlayacak bir şeyler söylemesi gerektiğini anladı ve oğlanın kendisine karşılık veren bakışlarında, bu güvenceyi hissetmeye duyduğu büyük açlığı gördü. Nelson'ın gözleri varoluşun gizemini hemen oracıkta, baştan sona anlatması için kendisine yalvarır gibiydi.</p>
<p class="calibre1">Bay Head ahkâm kesip parlak bir açıklama yapmak üzere dudaklarını araladı ve kulaklarına kendi de inanamayarak, "Sanki gerçek zencilerin kıtlığına kıran girmiş de bir de yapmasını yapıyorlar," dediğini işitti.</p>
<p class="calibre1">Bir saniye sonra oğlan dudaklarının çevresi tuhaf bir şekilde titreyerek başını salladı, "Yeniden kaybolmadan bir an önce eve gidelim hadi," dedi.</p>
<p class="calibre1">Onlar istasyon kapısından girerlerken trenleri de kayarcasına süzülerek banliyö istasyonuna girdi ve birlikte trene bindiler. Trenin köylerindeki demiryolu kavşağına varmasına on dakika kala vagonun kapısına indiler ve tren olur da durmaz diye aşağı atlamak için hazır vaziyette beklediler; ama bütün ihtişamına kavuşmuş dolunay tam bir bulutun ardından sıçrayıp açıklığı ışığa boğarken tren de durdu. Aşağı indiklerinde yer yer gümüşlere bulanmış adaçayı çalıları usulca titreşiyor, ayaklarının altındaki cüruflar canlı kara bir ışıkla parıldıyordu. Kavşağın etrafını bir bahçeyi çevreleyen koruyucu duvarlar gibi çepeçevre saran ağaçların tepeleri, her biri birer fener gibi ışıldayan dev beyaz bulutlarla bezenmiş gökyüzünden daha karanlıktı.</p>
<p class="calibre1">Bay Head kıpırdamaya cesaret edemeyerek durdu ve merhamet hissini yeniden içinde duymayı bekledi; ama bu kez dünyada onu adlandırmaya, tanımlamaya yetecek kelime olmadığının farkındaydı. Hiçbir insandan esirgenmeyen ve çocuklara da akıl sır ermez yollarla çektirilen ıstıraptan doğduğunu anlamaya başlıyordu bu hissin. İnsanın öldüğünde Yaratıcısına sunmak üzere öbür dünyaya götürüp götürebileceği yegâne şey olduğunu anladı merhametin ve kendinde bunca az bulunmasından duyduğu utançla yüzü birden ateş basmış gibi kıpkırmızı kesildi. İhtiyar dehşet içinde durmuş kendini Tanrı'nın ince eleyip sık dokuyan titizliğiyle yargılarken, merhamet, kibrini bir alev gibi sarıp kül etti. Daha önce hiç kendini azılı bir günahkâr olarak görmemişti, ama artık gerçek yüzünün, sırf umutsuzluğa kapılmasın diye kendinden gizlenmiş olduğunu anlıyordu. Adem'in zamanın başlangıcından kalma günahlarının kendi yüreğinde filizlendiği andan, zavallı Nel-son'ı tanıdığını inkâr ettiği şimdiki zamana dek işlemiş olduğu bütün günahlarının bağışlandığını sezdi. Hiçbir günahın kendine konduramayacağı kadar korkunç olmadığını anladı ve Tanrı sevdiği kadar bağışlayıcı da olduğuna göre hemen o an Cennet'e girmeye hazır hissetti kendini.</p>
<p class="calibre1">Şapkasının gölgesindeki yüzü sakin bir ifadeye bürünen Nel-son onu yorgunlukla karışık bir kuşkuyla seyrediyordu; ama tren yanlarından süzülüp korkmuş bir yılan gibi ağaçların arasında gözden kaybolduğunda, onun dahi yüzü aydınlandı ve çocuk, "Bir kere gittiğime seviniyorum, ama bir daha hayatta gitmem!" diye homurdandı.</p>
<p class="calibre1"><a id="bookmark1"></a>ATEŞTE BİR ÇEMBER</p>
<p class="calibre1"></p>
<p class="calibre1">KİMİLEYİN ufuktaki son ağaç sıralan gökyüzünden az daha koyu renkli, kurşuni-mavi yekpare bir kale duvarı gibi yükselirdi, ama bu öğleden sonra neredeyse kapkaraydılar ve gökyüzü arkalan sıra göz kamaştıran çiğ bir beyazlıkla parlıyordu. "Akciğer makinesinde bebek doğuran o kadını bildin mi?" dedi Bayan Prit-chard. Bayan Pritchard ile çocuğun annesi, çocuğun bakmakta olduğu pencerenin altındaydılar. Bayan Pritchard kavuşturduğu kollan kamının bir katı üzerinde, ayağının biri öbürünün önüne çaprazlanmış ve pabucu yere bakar vaziyette baca duvarına yaslanıyordu. Keskin gözlerinden hiçbir şey kaçmayan, küçük, sivri suratlı, iriyan bir kadındı. Bayan Cope ise, tam tersine çok ufak tefek, derli toplu bir kadındı; büyük, yuvarlak bir suratı vardı ve siyah gözleri sürekli bir şaşkınlıktan diğerine sevk oluyormuşçasına gözlüklerinin ardında her daim büyürmüş gibi dururdu. Yere çö-melmiş, evin etrafını çevreleyen çiçek tarhlarındaki yabani otlan ayıklıyordu. Her iki kadın da güneşten korunmak için bir zamanlar birbirinin tıpatıp aynı olan geniş kenarlı şapkalar takmışlardı; ama Bayan Pritchard'ın şapkasının rengi çoktan solmuş, şekli enikonu bozulmuşken Bayan Cope'unki hâlâ ilk günkü gibi kaskatı ve parlak yeşildi.</p>
<p class="calibre1">"Gazetede okumuştum," dedi.</p>
<p class="calibre1">"Brookins adında biriyle evlenmiş ya, kızlığında o da Prit-</p>
<p class="calibre1">chard'mış, o yüzden akraba sayılırız bir bakıma. Koca tarafımdan yedinci-sekizinci dereceden kuzenim mi ne oluyor."</p>
<p class="calibre1">"Ya, öyle mi," diye mırıldandı Bayan Cope ve koca bir topalak yığınını arkasına fırlattı. Yabani otlara ve topalaklara sanki evini yerle bir etmek için doğrudan şeytanın kendisi tarafından gönderilmiş musibetlermiş gibi diş biliyordu.</p>
<p class="calibre1">"Akrabamız olduğu için cenazesini görmeye gittik," dedi Bayan Pritchard. "Bebeciği de gördük."</p>
<p class="calibre1">Bayan Cope bir şey demedi. Kadının felaket tellallığını artık kanıksamıştı; böyle hikâyeler işitmekten yorgun düştüğünü söyler dururdu. Bayan Pritchard sırf birinin cenazesini görmek uğruna hiç üşenmez elli kilometrelik yolu göze alırdı. Bayan Cope sürekli konuyu değiştirmeye, daha neşeli şeylerden söz açmaya çalışırdı ama çocuk bu gayretin Bayan Pritchard'ın tadının kaçmasına, aksileşmesine sebep olmaktan başka bir şeye yaramadığını kaç sefer gözleriyle görmüştü.</p>
<p class="calibre1">Çocuk ıssız göğün, öbüryana geçebilmek uğruna, ağaçlardan olma kale duvarına var gücüyle abanırmış gibi göründüğünü düşündü. Yakındaki tarlanın karşı yanındaki ağaçlar kül rengi ve sarılı yeşillerle yama yamaydı. Bayan Cope sürekli ormanlarında yangın çıkacak diye endişelenir dururdu. Çok rüzgârlı akşamlarda, "Tanrı yardımcımız olsun," derdi çocuğa, "öylece duracağına dua et de bu gece yangın çıkmasın, rüzgâr deli gibi esiyor." Çocuk bu sözleri o kadar çok duymuştu ki, ya kitabının ardından oflayıp puflamakla yetinir ya da cevap bile vermezdi. Yaz akşamlan verandada oturduklarında Bayan Cope güneş çekilmeden birkaç satır daha okuyabilmek için acele eden çocuğa, "Kalk da şu günba-tımına bir bak, muhteşem bir manzara. Buraya gelip görmen lazım, oturduğun yerden olmaz," derdi. Bunun üzerine çocuk kaşlarını çatar, cevap vermez ya da çimenliğin ilerisine ve kül rengi-mavi gözcü ağaç sıralarına uzanan çayırlara doğru bir an dik dik bakıp yüzündeki ifade değişmeksizin yeniden kitabını okumaya koyulurdu; bazen de sırf annesini kızdırmak için, "Bana yangın çıkmış gibi geldi. Sen iyisi mi kalkıp bir etrafı kolaçan et bakalım burnuna bir koku moku gelecek mi, ormanlar yanıyor olmasın sonra," diye mırıldanırdı.</p>
<p class="calibre1">"Tabutun içinde bile koluyla bebesini sarmıştı," diye sürdürdü anlatmayı Bayan Pritchard, ama zenci Culver'ın ahırın oradan onlara doğru sürmekte olduğu traktörün gürültüsü sesini bastırdı. Traktöre orak makinesi bağlanmıştı ve arkada başka bir zenci daha sıçraya sarsıla oturuyor, adamın ayaklan yerden otuz santim yukarıda sallanıp duruyordu. Direksiyondaki zenci, traktörü soldaki tarlaya açılan kapının ilerisine doğru sürdü.</p>
<p class="calibre1">Bayan Cope başını çevirdi ve adamın inip de kapıyı açmaya üşendiği için traktörü çit kapısından sokmadığını gördü. Sırf tembelliğinden yolu uzatıyor, mazot parasının onun cebinden çıktığına aldırmıyordu. "Durup buraya gelmesini söyle şuna çabuk!" diye bağırdı.</p>
<p class="calibre1">Bayan Pritchard ağır bedenini baca duvarından güçlükle ayırdı ve kollarıyla havada çılgın daireler çizerek adama işaret etti, ama adam görmezden geldi. Kadın çimenliğin kıyısına kadar sokulup avaz avaz bağırdı: "İn aşağı, in diyorum sana! Hanım seni istiyor yanına!"</p>
<p class="calibre1">Adam traktörden indi ve acele eder görünmek için attığı her adımla başını ve omuzlarını öne çıkararak baca duvarına doğru yürümeye koyuldu. Başını alacalı ter lekeleriyle yol yol kirlenmiş beyaz bir bezle örtmüştü. Bezin kenarı iyice aşağıya çekilmişti ve kırmızımtırak gözlerinin altlan dışında her şeyi kapatıyordu.</p>
<p class="calibre1">Bayan Cope dizlerinin üstüne çökmüş, elindeki çepinin ucunu toprağa doğru çevirmişti. "Neden oradaki kapıdan girmiyorsun tarlaya?" diye sordu ve her türlü saçma cevaba hazırlıklıymışçası-na gözleri kapalı, ağzı sımsıkı gerilmiş halde bekledi.</p>
<p class="calibre1">"Oradan geçmek için makinenin bıçağını kaldırmak gerekiyor," dedi adam ve bakışları kadının hemen soluna kaçtı. Zencileri de en az topalaklarkadar zararlı ve duyarsızdı.</p>
<p class="calibre1">Kadının yavaş yavaş açtığı gözleri, yuvalarında ters dönesiye büyümeyi sürdürecekmiş gibi görünüyordu. "Kaldır o halde," dedi ve çepinle yolun karşısını işaret etti.</p>
<p class="calibre1">Adam çekilip gitti.</p>
<p class="calibre1">"Onlar için fark etmiyor tabii," dedi Bayan Cope. "Öyle bir mesuliyet duygusu yok onlarda. Bütün bu dertler üst üste gelmediği için Tanrı'ya şükrediyorum. Öbür türlü, mahvolurdum."</p>
<p class="calibre1">"Tabii ya mahvolurdun," diye bağırdı Bayan Pritchard traktörün gürültüsünde sesini duyurabilmek için. Adam kapıyı açtı, bıçağı kaldırdı, traktörü kapıdan içeri sürüp tarlaya doğru uzaklaştı; traktör gözden kaybolurken gürültü de azaldı. "Ben asıl makinenin <span class="calibre2">içinde</span> nasıl hamile kaldığına akıl sır erdiremiyorum kadıncağızın," diye sürdürdü Bayan Pritchard bu kez normal sesiyle.</p>
<p class="calibre1">Bayan Cope toprağa eğilmiş, yeniden haşin bir şekilde topa-laklann köklerini kazmaya koyulmuştu. "Sahip olduğumuz bunca şey için şükretmemiz lazım," dedi. "Her gün en az bir kere şükran duası etmelisin. İhmal etmiyorsun değil mi?"</p>
<p class="calibre1">"Hayırhanımım," dedi Bayan Pritchard. "Düşünki hamile kalmadan dört ay önce sokmuşlar onu o makineye. Ben öyle bir şeyin içinde olsam, herhalde o işlerden el etek çekerdim... yani nasıl oldu da şey yapmayı?.. "</p>
<p class="calibre1">"Her gün muhakkak şükran duamı ederim," dedi Bayan Cope. "Sahip olduğumuz bunca nimeti bir düşünsene." Lafının burasında göğüs geçirdi, "Tann'ya çok şükür hiçbir şeyimiz eksik değil," deyip bereketli çayırlarına, kerestelik ağaçlarla dolup taşan tepelerine göz gezdirdi ve bunların tümü sanki üstünden atmaya çalıştığı koca bir yükmüşçesine başını iki yana salladı.</p>
<p class="calibre1">Bayan Pritchard ormanlara gözünü dikti. "Benim bütün varım yoğum apseli dört diş," diye görüşünü belirtti.</p>
<p class="calibre1">"Daha ne istiyorsun, beş olmadığına şükret o zaman," diye çıkıştı Bayan Cope ve bir ot yumağını daha ardına fırlattı. "Yarın bir kasırgada hep beraber ölüp gitmeyeceğimiz ne malum. Şahsen ben herzaman şükredecek bir şey buluyorum, aramama gerek kalmıyor."</p>
<p class="calibre1">Bayan Pritchard evin bir cephesine yaslanmış duran çapayı eline alıp baca duvarının iki tuğlası arasından fırlamış bir yabani otun köküne doğru hafifçe vurdu. <span class="calibre2">"Sen</span> bulursun tabii," dedi küçümseyen edası yüzünden her zamankinden daha genizden çıkan bir sesle.</p>
<p class="calibre1">"Fazla uzağa gitmeye gerek yok," diye devam etti Bayan Cope, "sığır sürüsü gibi yük vagonlarına doldurup Sibirya'ya sürdükleri o zavallı Avrupalıları bir düşün. Tanrı biliyor ya, hayatımızın yarısını dizlerimizin üstüne çöküp halimize şükrederek geçirsek yine az."</p>
<p class="calibre1">"Orasını bilmem ama, akciğer makinesinin içindeki ben olaydım, eminim bazı şeyleri yapmaya kalkışmazdım," dedi Bayan Pritchard, çapanın ucuyla çıplak ayak bileğini kaşıyarak.</p>
<p class="calibre1">"O zavallı kadının bile şükredecek pek çok şeyi vardı," dedi Bayan Cope.</p>
<p class="calibre1">"Ölmediğine şükretmesi lazımdı bir defa."</p>
<p class="calibre1">"Tabii ya, orası kesin" dedi Bayan Cope, sonra çepini Bayan Pritchard'a doğrultup, "Şu bölgedeki en bakımlı arazi benimki. Neden öyle biliyor musun?" dedi. "Çünkü canımı dişime takıp çalışıyorum ben. Burayı adam etmek için yıllarca çalışmam gerekti, şimdi de muhafaza etmek için çalışıyorum." Ağzından çıkan her sözle birlikte çepini de sallıyor, söylediklerine böylece özel bir vurgu yapıyordu. "Hiçbir şeyin beni alt etmesine izin vermiyorum, kimseyle bir alıp veremediğim de yok. Bela arayan biri değilim. Ama başıma bir dert açıldığında da gereğini yapıyorum."</p>
<p class="calibre1">"Ya bütün dertler aynı anda patlak verse, her şey birden üst üste gelse..." diyecek oldu Bayan Pritchard.</p>
<p class="calibre1">"Her şey üst üste gelmez," diye sertçe kesti kadının sözünü Bayan Cope.</p>
<p class="calibre1">Çocuk bulunduğu yerden toprak yolu ta otobanla birleştiği noktaya dek görebiliyordu. Bir kamyonetin dış kapının önünde durduğunu ve içinden inen üç oğlanın pembe toprak yoldan eve doğru yürümeye koyulduğunu gördü. Tek sıra halinde yürüyorlardı, ortada olanlan şekli domuzu andıran kara bir bavulun ağırlığından yan yatmıştı.</p>
<p class="calibre1">"Gelmez gelmez de, bir gün gelecek olsa," dedi Bayan Pritchard, "ellerini havaya kaldırıp teslim olmaktan başka bir şey yapamazdın."</p>
<p class="calibre1">Bayan Copebunacevap vermeye tenezzül dahi etmedi. Bayan Pritchard ise kollarını kavuşturdu ve bu güzelim tepelerin bir anda yerle bir olduğunu hayal etmekte hiç zorlanmıyormuşçasına gözlerini yolun aşağısına dikti. Neredeyse evin önündeki yürüyüş yoluna varmış olan üç oğlanı o zaman gördü. "Şuraya bak," dedi. "Bunlar da kim ola ki?"</p>
<p class="calibre1">Bayan Cope doğruldu, bir elini ardına koyarak kendini destekledi ve gösterilen tarafa baktı. Üçlü onlara doğru geliyordu, ama sanki evin kenarından geçip yollarına devam edecekmiş gibi yürüyorlardı. Bavulu taşıyan şimdi en öndeydi. Oğlanların üçü de aynı tornadan çıkmış gibi birbirine benziyordu, yalnız orta boylu olanları gümüş çerçeveli bir gözlük takıyor ve elinde bir de bavul taşıyordu. Çocuğun bir gözünde hafif bir şaşılık vardı, bundan temelli bakışları sanki etraflarını çepeçevre sarmışçasına aynı anda iki apayrı yönden birden üstlerine dikilir gibiydi. Önünde rengi kaçmış bir savaş gemisi resmi bulunan bir eşofman üstü giyiyordu, ama oğlanın göğsü öylesine oyuktu ki orta yerinden ikiye bölünmüş savaş gemisi her an battı batacakmış gibi duruyordu. Oğlanın saçları terden alnına yapışmıştı. On üç-on dört yaşında olsa gerekti. Oğlanların üçünün de insanın içine işleyen, beyaz, delici bakışları vardı. "Beni hatırlamazsınız herhalde Bayan Cope," dedi öndeki.</p>
<p class="calibre1">"Yüzün kesinlikle tanıdık geliyor ama," diye mırıldandı kadın çocuğa dikkatle bakarak. "Bir düşünelim bakalım..."</p>
<p class="calibre1">"Babam burada çalışırdı hani," diye ipucu verdi oğlan.</p>
<p class="calibre1">"Boyd olmasın?" dedi. "Tabii ya baban Bay Boyd'du, sen de J.C. olmalısın, doğru bildim mi?"</p>
<p class="calibre1">"Hayır bayan, ben Powell'ım, J.C.'nin küçüğü, ama o zaman-</p>
<p class="calibre1">ATEŞTE BÎR ÇEMBER</p>
<p class="calibre1">dan beri biraz büyüdüm, babam da öldü. Epeyce oldu öleli."</p>
<p class="calibre1">"Öldü ha. Şu işe bak, akıl alır gibi değil," dedi Bayan Cope, sanki ölüm her zaman olağandışı bir şeymişçesine. "Bay Boyd'un nesi vardı ki?"</p>
<p class="calibre1">Powell'ın bir gözü evi ve arkasındaki beyaz su kulesini, tavuk kümeslerini, derken ilk ağaç sıralarına kavuşasıya her iki yanda yüksele alçala uzanıp giden çayırlan inceliyor, mekânı adeta bir başına gezip dolaşıyordu. Öbür gözü kadına bakıyordu. "Flor-da'da öldü," dedi ve bavulu tekmelemeye başladı.</p>
<p class="calibre1">"Akıl alır gibi değil doğrusu," diye mırıldandı kadın. Bir saniye sonra, "Ya annen nasıl?" diye sordu.</p>
<p class="calibre1">"Yine evlendi." Oğlan bavulu tekmeleyen ayağına bakıp duruyordu. Diğer iki oğlan sabırsız gözlerle kadını süzdüler.</p>
<p class="calibre1">"Peki şimdi nerede oturuyorsunuz?" diye sordu.</p>
<p class="calibre1">"Atlanta'da," dedi oğlan. "O yeni toplu konutların oraya taşındık."</p>
<p class="calibre1">"Demek öyle," dedi kadın, "demek öyle." Bir saniye sonra yine aynı şeyi söyledi. Nihayet akıl edip, "Bu öbür oğlanlar kim?" diye sordu ve onlara gülümsedi.</p>
<p class="calibre1">"Şu Garfield Smith, şu da W. T. Harper," dedi çocuk, başını önce daha iriyan olan oğlandan, sonra da ufak tefek olandan yana atarak.</p>
<p class="calibre1">"Nasılsınız, iyi misiniz bakalım çocuklar?" dedi Bayan Cope. "Bu da Bayan Pritchard. Artık Bay ve Bayan Pritchard çalışıyor burada."</p>
<p class="calibre1">Oğlanlar sabit boncuk gözlerle kendilerini izleyen Bayan Pritchard'ı görmezden geldi. Üçü birden oracığa mıhlanmış gibi durmuş bekliyor, bir yandan da Bayan Cope'u izliyordu.</p>
<p class="calibre1">"Pek güzel, pek güzel," dedi kadın göz ucuyla bavula bakarak, "geçerken bana da uğradığınıza çok sevindim. Çok hoş bir davranış, aferin size."</p>
<p class="calibre1">Powell'ın üstüne dikilmiş sabit bakışları kadını bir kıskaç misali sıkıştım gibiydi.</p>
<p class="calibre1">"Nasıl olduğunu gönneye geldim," dedi boğuk bir sesle.</p>
<p class="calibre1">"Bak bayan," dedi en ufaklan, "onunla tanıştığımızdan beri burayı anlata anlata bitiremiyor. Yok burada ne ararsan varmış da. Yok burada atlar varmış da. Yok hayatının en güzel günlerini aha burada geçinniş de. Hiç dilinden düşünnüyor burayı."</p>
<p class="calibre1">"Burayı telleyip pullamaktan çenesini kapatamıyor ki," diye homur homur ekledi büyük oğlan, sesini boğmak istercesine kolunu burnunun önüne getirerek.</p>
<p class="calibre1">"Burada bindiği atlan anlatıp duruyor," diye sürdürdü lafını ufak olanlan, "bizi de bindireceğini söyledi. Gene diye bir at varmışmış dediğine göre."</p>
<p class="calibre1">Bayan Cope öteden beri birinin çiftliğinde yaralanıp bu yüzden kendisini dava edeceğinden, vannı yoğunu elinden alacağından korkardı. "Atlan henüz nallamadık," dedi çarçabuk. "Gene diye bir at vardı ama öldü, her halükârda atlara binmenize izin veremem çocuklar, çünkü düşüp bir yerlerinizi incitebilirsiniz. Çok tehlikeli hayvanlardır," dedi bir çırpıda.</p>
<p class="calibre1">Büyük oğlan tiksinti dolu bir homurtuyla yere çöktü ve tenis ayakkabısının içine kaçan taşlan çıkarmaya koyuldu. Ufak olan sağa sola ok gibi bakışlar fırlatıyor, Powell ise sabit bakışlannı kadının üstüne dikmiş, tek kelime etmiyordu.</p>
<p class="calibre1">Bir dakika geçince ufak oğlan, "Bir seferinde bize ne dedi biliyor musun bayan?" diyerek yeniden sözü ele aldı. "Dedi ki öldüğünde buraya gelmek istiyonnuş!"</p>
<p class="calibre1">Bayan Cope bir an şaşkın şaşkın bakakaldı, sonra kızardı, neden sonra çocukcağızlann aç olduklan kafasına dank edince tuhaf bir ıstırap ifadesi gölgeledi çehresini. Tabii ya, aç olduklan için böyle bakıyorlardı ona! Çocuklann yüzlerine karşı ahlayıp vahla-yacak oldu, ama kendini tutup alelacele, bir şeyler atıştınnak isteyip istemediklerini sordu onlara. Olur dediler demesine, ama ne yüzleri güldü, ne de o serinkanlı, hoşnutsuz ifadelerinde bir değişiklik oldu. Sanki aç olmaya alışkımmış, açlıklan kadının üstüne vazife değilmiş gibi duruyorlardı.</p>
<p class="calibre1">Yukarıdaki çocuğun yüzü heyecandan kıpkırmızı kesilmişti. Pencerenin önünde, pervazdan yalnızca gözleri ve alnı görünecek şekilde diz çökmüştü. Bayan Cope oğlanlara evin öbür yanına, bahçe sandalyelerinin olduğu tarafa geçmelerini söyledi ve önlerine düşüp onlara yolu gösterdi, Bayan Pritchard da peşlerinden gitti. Çocuk koridorun sağındaki odadan çıkıp soldaki odaya geçti ve bahçenin iki fındık ağacı arasına gerilmiş bir hamakla üç beyaz sandalyenin bulunduğu diğer cephesini gözetlemeye başladı. Çatık kaşlarının altından gözlerini kısarak bakan, on iki yaşlarında, solgun yüzlü şişman bir kızdı ve ağzının içi diş telleriyle kaplıydı. Pencerenin önünde diz çöktü.</p>
<p class="calibre1">Üç oğlan evin köşesinden dolanıp bahçeye vardılar ve büyük olanları anında kendini hamağa atıp kısacık kalmış bir sigara yaktı. Ufak oğlan çimlerin üzerine, kara bavulun yanı başına serilip başını bavula yasladı, Powell ise sandalyelerden birinin ucuna ilişip her şeyi çembere alan o bakışıyla bütün mekânı çepeçevre kuşatmaya çalışırmış gibi etrafına bakınmaya koyuldu. Çocuk, annesiyle Bayan Pritchard'ın mutfaktan gelen boğuk seslerini duydu. Ayağa kalkıp koridora çıktı ve tırabzandan sarkarak aşağıya kulak kabarttı.</p>
<p class="calibre1">Bayan Cope ile Bayan Pritchard'ın bacakları arka koridorda karşı karşıya duruyordu. "Bu zavallı çocuklar aç," dedi Bayan Cope dermansız bir sesle.</p>
<p class="calibre1">"Yanlarındaki o bavulu gördün mü, asıl ondan haber ver?" diye sordu Bayan Pritchard. "Ya gece burada kalmayı kafalarına koydularsa, o zaman ne yapacaksın hele?"</p>
<p class="calibre1">Bayan Cope hafif bir çığlık koyverdi. "Sally Virginia ile yapayalnızken eve üç oğlan alacak halim yok," dedi. "Eminim karınlarını doyurunca giderler."</p>
<p class="calibre1">"Yanlarında bavulla gelmişlerse boşuna değildir, bunu bilir bunu söylerim ben," dedi Bayan Pritchard.</p>
<p class="calibre1">Çocuk yeniden pencereye doğru seğirtti. Büyük oğlan bilekleri başının altında, sigarası dudaklarınınortayerinde,hamağa iyice yayılmış uzanıyordu. Bayan Cope bir tabak bisküviyle evin köşesinden çıkageliyordu ki oğlan sigarayı kavisli bir şekilde ağzından tükürüp yere yolladı. Kadın önüne bir yılan fırlatılmış gibi anında durdu. "Ashfield!" diye bağırdı. "Lütfen onu hemen yerden kaldır. Yangın çıkacak diye ödüm patlıyor zaten."</p>
<p class="calibre1">"Gawfield!" diye bağırdı küçük olanları içerlemiş bir edayla. "Onun adı Gawfield!"</p>
<p class="calibre1">Büyük oğlan tek kelime etmeden yattığı yerden kalktı ve gönülsüz adımlarla sigara izmaritinin düştüğü yere gitti. İzmariti yerden alıp cebine koydu ve sırtı kadına dönük halde dikilip kolundaki kalp dövmesini incelemeye koyuldu. Bayan Pritchard boyunlarından tuttuğu üç şişe Coca Cola ile çıkageldi ve içecekleri çocuklara dağıttı.</p>
<p class="calibre1">"Burayla ilgili her bir şeyi hatırlıyorum," dedi Powell gözlerini elindeki şişenin deliğine dikerek.</p>
<p class="calibre1">"Buradan ayrıldığınızda nereye gittiniz?" diye sordu Bayan Cope ve bisküvi tabağını oğlanın oturduğu sandalyenin koluna koydu.</p>
<p class="calibre1">Powell bisküvilere baktı, ama elini uzatıp da bir tane almadı. "Bir tanesinin adı Gene'di, bir de George diye bir at vardı. Flor-da'ya gittik, sonra babam, dediydim ya öldü, o ölünce ablamların yanına gittik, sonra annem evlendi, o zamandan beri de Atlanta'dayız işte."</p>
<p class="calibre1">"Bak bisküvi getirdim," dedi Bayan Cope, ardından oğlanın karşısındaki sandalyeye oturdu.</p>
<p class="calibre1">"Atlanta'yı hiç sevmiyor," dedi küçük oğlan, doğrulup kayıtsızca bir bisküvi alarak. "Bura hariç hiçbir yerde halinden memnun değil. Ne yapıyor biliyor musun bayan. Mesela top oynayacak oluyoruz, o oturduğumuz toplu konutlar var ya, orada oynuyoruz işte topu, tam başlıyoruz, bu birden topu mopu bırakıyor, diyor ki, 'Lanet olsun, orda Gene diye bir at vardı, şimdi onun sırtında olaydım var ya, şu beton yığınını cehenneme çevirirdim de kimse beni tutamazdı!' diyor."</p>
<p class="calibre1">ATEŞTE BÎR ÇEMBER</p>
<p class="calibre1">"Eminim Powell böyle kelimeler kullanmıyordur, yoksa yanılıyor muyum Powell?" dedi Bayan Cope.</p>
<p class="calibre1">"Hayır bayan," dedi Powell. Sanki tarladaki atlarakulak kesil-mişçesine başını hepten yana çevirmişti.</p>
<p class="calibre1">"Bu bisküvileri de hiç sevmem," dedi ufak oğlan ve aldığını tabağa geri koyup ayağa kalktı.</p>
<p class="calibre1">Bayan Cope sandalyesinde kıpırdandı. "Demek o yepyeni, güzel toplu konutlardan birinde oturuyorsunuz çocuklar," dedi.</p>
<p class="calibre1">"İnsan kendi evini anca kokusundan tanır orda," diye cevap verdi ufak olanları, sözcülüğü üstlenerek. "Arka arkaya dikilmiş on bina var, hepsi de dört katlı. Hadi atlara bakmaya gidelim."</p>
<p class="calibre1">Powell insanı köşeye kıstıran bakışlarını Bayan Cope'a çevirdi. "Geceyi sizin ahırda geçiririz diye düşünmüştük," dedi. "Amcam kamyonetiyle getirdiydi bizi buraya, yarın sabah yeniden geçip alacak."</p>
<p class="calibre1">Kadın bir an hiçbir şey demeksizin durdu ve penceredeki çocuk, işte şimdi o sandalyeden havaya fırlayıp ağaca toslayacak, diye geçirdi içinden.</p>
<p class="calibre1">"Güzel ama, maalesef ahırda kalamazsınız çocuklar," dedi kadın aniden sandalyesinden kalkarak. "Ahır saman dolu, o içtiğiniz sigaralarla yangın çıkarır, başıma iş açarsınız sonra."</p>
<p class="calibre1">"Bizde sigara içmeyiz," dedi oğlan.</p>
<p class="calibre1">"Yine de orada yatmanıza izin veremem maalesef," diye tekrarladı Bayan Cope, bir haydudu kibarlıkla ikna etmeye çalışırmışçasına.</p>
<p class="calibre1">"O zaman ormanda kamp kurarız, ne olacak," dedi ufak oğlan. "Zaten yanımızda kendi battaniyelerimizi getirdiydik. Aha şu bavulun içinde. Hadi çocuklar yürüyün."</p>
<p class="calibre1">"Ormanda ha!" dedi kadın. "Aklınızın ucundan bile geçirmeyin! Orman şu anda sıcaktan kupkuru, sigaralannızla ormanıma adım atmanıza hayatta izin vermem. Hayır efendim, illa da kamp kuracaksanız buracıkta, evin yanındaki tarlada kurarsınız, hiç değilse orada ağaç mağaç yok."</p>
<p class="calibre1">"Böylece gözü de her an üstünüzde olur," dedi yukarıdaki çocuk fısıldayarak.</p>
<p class="calibre1">"Ormanıymış, sevsinler," diye homurdandı büyük oğlan ve hamaktan kalktı.</p>
<p class="calibre1">"Tamam, tarlada yatarız," dedi Powell, sanki doğrudan kadına değil de havaya söylemişçesine. "Bu öğlen arkadaşlara buraları gezdireceğim." Oğlanların ikisi çoktan yola koyulmuşlardı bile, o da ayaklandı ve koşa koşa arkadaşlarının peşinden gitti. İki kadın aralarında kara bavulla oturakaldılar.</p>
<p class="calibre1">"Önlerine yemek getirip koyduk, ne bir teşekkür, ne bir şey, ayıp ayıp," diye fikrini söyledi Bayan Pritchard.</p>
<p class="calibre1">"Getirdiğimiz şeylere ellerini bile sürmediler, öylece bıraktılar hepsini," dedi Bayan Cope gücenmiş bir edayla.</p>
<p class="calibre1">"Belki de <span class="calibre2">alkolsüz</span> içecek sevmiyorlardır," dedi Bayan Prit-chard.</p>
<p class="calibre1">"Ama kesinlikle aç <span class="calibre2">görünüyorlardı,"</span> dedi Bayan Cope.</p>
<p class="calibre1">Oğlanlar günbatımına yakın, üstleri başlan kir içinde, terden sırılsıklam bir halde ormandan çıkageldiler ve arka verandaya sokulup su istediler. Yemek istemediler, ama Bayan Cope hallerinden aç olduklarını anlamıştı. "Yalnızca soğuk beçtavuğu var," dedi. "Size biraz beçtavuğuyla ekmek vereyim ister misiniz çocuklar?"</p>
<p class="calibre1">"Beçtavuğu gibi kel kafalı bir şeyi ölsem yemem," dedi ufak oğlan. "Tavuk olsa, hindi olsa yerim de, beçtavuğunu asla."</p>
<p class="calibre1">"Köpeğe atsan yemez onu," dedi büyük oğlan. Gömleğini çıkarmış, pantolonunun arkasına sıkıştırıp kuyruk gibi ardından sar-kıtmıştı. Bayan Cope itinayla gözlerini ondan kaçırdı. Ufak oğlanın kolunda bir kesik vardı.</p>
<p class="calibre1">"Size atlara binmeyin demiştim, sözümü dinlemeyip bindiniz mi yoksa çocuklar?" diye sordu şüpheyle, ama oğlanlar taşra kiliselerinden yükselen Amin sesleri gibi "Hayır bayan!" dediler hep bir ağızdan şevkle.</p>
<p class="calibre1">Kadın eve girip onlara sandviç hazırlamaya girişti; mutfakta sandviçleri yaparken bir yandan da onlarla sohbet etmeye çabalıyor, babalarının ne iş yaptığını, kaç kardeş olduklarını, hangi okula gittiklerini soruyordu. Oğlanlar da sanki sorduğu soruların bilmediği gizli anlamlan varmış gibi, kfilı birbirlerini dürterek, kfilı gülmekten iki büklüm olarak kısa, bodoslama cümlelerle cevap veriyorlardı. "Peki okulunuzdaki öğretmenler erkek mi yoksa bayan mı?” diye sordu Bayan Cope.</p>
<p class="calibre1">"Erkeği de var bayanı da, bir de ne olduğu belli olmayan cinsi var," diye horoz gibi öttü büyük oğlan.</p>
<p class="calibre1">"Annen çalışıyor mu Powell?” diye sordu kadın çabucak lafı değiştirerek.</p>
<p class="calibre1">"Sana annen çalışıyor mu diye sordu oğlum, uyumasana!" diye bağırdı ufak oğlan. "Atlan görünce akıl felan kalmadı tabii," dedi. "Bunun annesi fabrikanın birinde çalışıyor, bunu da göz kulak olsun diye kardeşlerinin başına dikiyor, ama göz kulak olmak kim bu kim. Benden duymuş olma bayan ama, bir keresinde küçük kardeşini bir sandığın içine kilitleyip sandığı öylece ateşe verdiydi."</p>
<p class="calibre1">"Powell'ın böyle bir şey yapmayacağına eminim," dedi Bayan Cope, sandviç tabağıyla dışarı çıkıp tabağı eşiğe bırakarak. Oğlanlar tabağı anında boşalttılar, kadın boş tabağı eşikten kaldırdı ve elinde tabakla, önleri sıra ufuktaki ağaç silsilesinin tepesine değdi değecekmiş gibi batmakta olan güneşe bakarak öylece dikildi. Alev gibi kırmızıya kesmiş şişkin güneş, takılıp kaldığı o delik deşik bulut ağını her an yakıp geçecekmiş de ormanın orta yerine düşüverecekmiş gibiydi. Çocuk yukarıdaki pencereden kadının ürperdiğini, kollarıyla gövdesini sardığını gördü. "Şükretmemiz gereken öyle çok şey var ki," dedi birden hayret dolu, dokunaklı bir sesle. "Sizlere bahşettiği onca şey için Tann'ya her gece şükrediyor musunuz çocuklar? Sahip olduğunuz her şey için şükrediyor musunuz O'na?"</p>
<p class="calibre1">Bu sözler oğlanların derin bir sessizliğe gömülmesine sebep oldu. Sanki yediklerinden tat almaz olmuş gibi sandviçlerini isteksizce yemeye koyuldular.</p>
<p class="calibre1">"Şükrediyor musunuz söylesenize?” diye üsteledi kadın.</p>
<p class="calibre1">Pusuya yatmış hırsızlar kadar sessizdiler. Ağızlarındakini çıt çıkarmadan çiğniyorlardı.</p>
<p class="calibre1">"Eh, ben şükrediyorum," dedi kadın en sonunda ve arkasını dönüp gerisingeri eve gitti. Çocuk kadının gitmesiyle rahatlayan oğlanların omuzlarını aşağıya salışlarını seyretti. Büyük olanları bir kapandan kurtulmuşçasına bacaklarını uzatıp gerindi. Güneş görünürdeki her şeyi ateşe vermek istercesine, hızla tutuşuyordu. Beyaz su kulesi pespembe kesilmiş, çimler sanki cama dönüşüyor-muş gibi, doğal olmayan bir yeşile bürünmüştü. Çocuk birden başını pencereden dışarı sarkıtıverdi ve gözlerini şaşılatıp dilini sanki kusacakmış gibi ardına kadar ağzından uğratarak "Böööğğğğ" diye bağırdı.</p>
<p class="calibre1">Büyük oğlan başını kaldırıp kıza bakakaldı. "Olamaz," diye hırladı, "bir kadın daha."</p>
<p class="calibre1">Kız pencerenin önünden uzaklaştı, yüzüne birtokat yemiş de bunu kimin yaptığını görememiş gibi gözlerini öfkeyle kısarak sırtını duvara yaslayıp dikildi. Oğlanlar verandanın basamaklarından uzaklaşır uzaklaşmaz, bulaşıkları yıkamakla meşgul olan Bayan Cope'un yanına, mutfağa indi. "O irikıyım çocuğu bir elime geçirirsem, eşek sudan gelinceye kadar döverim," dedi.</p>
<p class="calibre1">"O oğlanlardan uzak dur sen," dedi Bayan Cope bir hışım kıza dönerek. "Hanımefendiler insanları eşek sudan gelinceye kadar dövmezler. Onlardan uzak dur, kendi işine bak sen. Sabaha gitmiş olacaklar nasılsa."</p>
<p class="calibre1">Ama sabahleyin oğlanlar bir yere gitmemişti.</p>
<p class="calibre1">Bayan Cope kahvaltıdan sonra verandaya çıktığında, onları arka kapının başında, merdivenleri tekmelerken buldu. Kadının kahvaltıda yediği domuz pastırmasının kokusunu içlerine çekiyorlardı. "Siz hâlâ burada mısınız çocuklar!" dedi. "Hani amcanızla beraber gidecektiniz?" Dün içini acıtan aynı bilenmiş açlık akıyordu yüzlerinden, ama bu kez yüreğini hiç sızlatmadı bu halleri.</p>
<p class="calibre1">Büyük oğlan kadının gelmesiyle sırtını döndü, ufak olansa yere çömelip kuma bir şeyler çiziktirmeye koyuldu. "Gitmedik ama," dedi Powell.</p>
<p class="calibre1">Büyük oğlan başını kadının ancak küçük bir kesitini görebileceği kadar çevirdi, "Sana bir rahatsızlık verdiğimiz yok," dedi.</p>
<p class="calibre1">Yüzüne adamakıllı bakmadığından kadının gözlerinin nasıl büyüdüğünü göremiyordu görmesine, ama o manidar sessizliğin hayra alamet olmadığının farkındaydı. Birdakikasonra kadın nedense yumuşamış bir sesle, "Size kahvaltılık biraz bir şeyler getireyim ister misiniz çocuklar?" dedi.</p>
<p class="calibre1">"Yanımızda yiyeceğimiz var, bize bol bol yeter," dedi büyük oğlan. "Senin hiçbir şeyini istemiyoruz."</p>
<p class="calibre1">Kadın gözlerini Powell'dan ayırmıyordu. Oğlanın sıska, beyaz suratı kadının karşısında olmaya karşısındaydı ya, onu görmezmiş gibiydi. "Misafirim olduğunuza memnunum çocuklar, biliyorsunuz," dedi, "ama burada olduğunuz sürece sizden terbiyenizi takınmanızı bekliyorum. Birer beyefendi gibi davranmanızı bekliyorum, olmaz mı?"</p>
<p class="calibre1">Oğlanlar, kadın bir an önce gitsin diye sabırsızlanırcasına, her biri başka tarafa bakarak öylece dikiliyorlardı. "Ne de olsa," dedi kadın aniden sesini yükselterek, "burası benim çiftliğim."</p>
<p class="calibre1">Büyük oğlan tuhaf bir ses çıkardı, hep beraber arkalarını döndüler ve kadını sanki gecenin bir yansı biri yüzüne projektör ışığı tutmuş gibi şok olmuş bir ifadeyle oracıkta bırakarak ahıra doğru uzaklaştılar.</p>
<p class="calibre1">Çok geçmeden Bayan Pritchard çıkageldi ve mutfak kapısının ağzında durarak yanağını kapının kenarına yasladı. "Dün, akşama kadar atlara bindiklerini biliyorsundur herhalde," dedi. "Eyer odasından bir başlık takımı aşırmışlar, hem de eyersiz meyersiz binmişler atlara, Hollis gözleriyle görmüş. Dün akşam dokuzdaonla-rı yine ahırda yakalamış, tuttuğu gibi dışarı atmış, bu sabah da mandıradan kovmuş onları, üstelik ağızları burunları, sütü kovayla başlarına dikmişler gibi süt içindeymiş hep."</p>
<p class="calibre1">"Bu kadarı fazla, buna göz yumacak değilim," dedi Bayan Co-pe ve iki elini yumruk yapıp beline dayayarak bulaşık teknesinin başında durdu. "Buna göz yumacak değilim." Yüzünde topalakları ayıklarkenki ifade vardı.</p>
<p class="calibre1">"Başa gelen çekilir, artık ne yapsan boş," dedi Bayan Pritchard. "Bence daha bir-iki hafta çekecen onları, okulları açılana kadar. Tatillerini köyde geçirmeyi kafalarına koymuşlar bir kere, dişini sıkıp katlanacan, elin kolun bağlı."</p>
<p class="calibre1">"Elimin kolumun bağlı olduğu filan yok, neden katlanacakmışım," dedi Bayan Cope. "Bay Pritchard'a söyle atlan ahırlara kilitlesin."</p>
<p class="calibre1">"Çoktan kilitledi, bekler mi. On üç yaşında oldular mı oğlanlardan kork sen, edepsizlikte fesatlıkta koca adamlara taş çıkarırlar. Kafalarından hangi şeytanlığın geçeceği, ne halt karıştıracakları belli olmaz. Şeytana pabucunu ters giydirirler. Bu sabah Hol-lis onları boğadamının arkasında görmüş, o iriyarı olanları yok mu, işte o buralarda yıkanacağımız bir yer var mı diye sormuş, Hollis de yok demiş, sonra senin ormana sigara izmaritleri atmalarını istemediğini söylemiş güzellikle, o iriyan olan bunun üzerine, 'Orman onun değil ya,' demesin mi, Hollis de 'Elbet onun, kimin olacaktı ya,' demiş, o bastıbacak olan 'Ormanın da onun da sahibi Tan-rı'dır bir kere babalık,' demiş Hollis'e, sonra o gözlüklü olanları 'O zaman herhalde bu arazinin tepesindeki göğün de sahibi odur,' demiş, bastıbacak da 'Tabii ya şu gökyüzü de onundur, o he demeden buranın üstünden uçak da geçemez di mi' diye yapıştırmış lafı, sonra o iriyarı olan ne dese beğenirsin, 'Hayatımda da bu kadar çok karının bir arada olduğu bir yer görmedim. Sen burada nasıl dayanıyorsun babalık?' demiş, Hollis de artık bu saçma sapan konuşmalardan iyice gına getirip cevap felan vermeden çekip gitmiş yanlarından."</p>
<p class="calibre1">"Hemen yanlarına gidip o oğlanlara süt kamyonuyla kasabaya kadar gidebileceklerini söyleyeceğim, sonra ne halleri varsa görsünler," dedi Bayan Cope ve Bayan Pritchard ile çocuğu mutfakta</p>
<p class="calibre1">baş başa bırakarakarka kapıdan çıkıp gitti.</p>
<p class="calibre1">"Biliyor musun," dedi çocuk. "İstersem onların hakkından gelirim ben, hem de annemden daha çabuk."</p>
<p class="calibre1">"Öyle mi?" diye mırıldandı Bayan Pritchard, kızı yan gözle uzun uzadıya süzerek. "Nasıl gelecekmişsin haklarındanbakalım?"</p>
<p class="calibre1">Çocuk sanki birini boğazlarmış gibi ellerini kenetledi ve boğulurmuş gibi yüzünü çarpıtıp gözlerini yuvalarından uğrattı.</p>
<p class="calibre1">"Asıl onlar senin hakkından gelir," dedi BayanPritchard zevkle.</p>
<p class="calibre1">Çocuk kadının ayağına dolanmamak için yukarı çıktı, pencerenin önündeki yerini aldı ve su kulesinin dibine çömelmiş halde bir bisküvi kutusundan bir şeyler yiyen oğlanların yanından uzaklaşmakta olan annesini izledi. Annesinin mutfak kapısından girdiğini ve "Süt kamyonuyla gideceklermiş, öyle dediler, aç olmamalarına da hiç şaşmamalı - yanlarındaki o bavulun yansı yiyecek dolu," dediğini duydu.</p>
<p class="calibre1">"Onları da bir yerlerden çalmışlardır ki," dedi Bayan Prit-chard.</p>
<p class="calibre1">Süt kamyonu geldiğinde oğlanlar kayıplara karışmıştı, ama kamyon gider gitmez buzağı damının tepesindeki delikten etrafı kolaçan eden suratları meydana çıkmakta gecikmedi. "Gel de başa çık bunlarla," dedi Bayan Cope üst kattaki pencerelerden birinin önünde elleri kalçalarında dikilerek. "Burada kalmaya kalsınlar, başımla beraber, ama o halleri tavırları yok mu?.."</p>
<p class="calibre1">"Sen kimsenin halini tavrını beğenmezsin ki," dedi çocuk. "Gidip buradan ayrılmak için beş dakikaları olduğunu söyleyeceğim onlara."</p>
<p class="calibre1">"O çocukların yanına manına gitmeyeceksin, duydun mu beni?" dedi Bayan Cope.</p>
<p class="calibre1">"Nedenmiş?" diye sordu çocuk.</p>
<p class="calibre1">"Şimdi gidip onlara ağızlarının payını vereyim de görsünler," dedi Bayan Cope.</p>
<p class="calibre1">Çocuk pencere nöbetini yeniden devraldı ve birkaç dakika sonra buzağı damına giden yoldan karşıya geçen annesinin kaskatı yeşil şapkasının güneşte parıldadığını gördü. Deliğin ardındaki üç surat derhal gözden kayboldu ve saniye geçmeden büyük oğlan ok gibi fırlayıp damın karşı yanındaki ağaçlığa doğru koştu, diğerleri de anında onu izlediler. Derken Bayan Pritchard da göründü ve iki kadın oğlanların dalıp kayboldukları ağaçlığa doğru seğirttiler. Çok geçmeden iki hasır şapka ağaçların arasında gözden kayboldu ve koruluğun sol yanından dışarı çıkan oğlanlar sallana oyalana tarlanın içinden geçip başka bir ağaçlığa daldılar. Bayan Cope ile Bayan Pritchard tarlaya vardıklarındaortalıkta kimsecikler yoktu, iki kadın çaresiz gerisingeri evin yolunu tuttular.</p>
<p class="calibre1">Bayan Cope içeri gireli birkaç dakika olmuş olmamıştı ki, Bayan Pritchard eve doğru feryat figan koşturarak geldi. "Boğayı dışarı salmışlar!" diye bağırdı. "Boğayı dışarı salmışlar boğayı!" Ağır aksak gelen kara gövdeli boğa da ayağının dibinde tıslayan dört kazla birlikte saniyesinde kadının peşinde göründü. Hayvan köşeye kıstınlana dek bir huysuzluk etmediyse de Bay Pritchard ile iki zencinin onu gerisingeri damına sokmaları yarım saati buldu. Adamlar bu işle meşgulken, oğlanlar traktörlerin üçünün birden depolarındaki mazotu olduğu gibi yere boşaltıp yeniden ormana sıvıştılar.</p>
<p class="calibre1">Bayan Cope'un alnının iki yanından iki mavi damar fırlamıştı; Bayan Pritchard kadının bu halini zevkten içinin yağları erirce-sine gözledi. "Ben demedim mi," dedi, "ne yapsan boş."</p>
<p class="calibre1">Bayan Cope akşam yemeğini, şapkasının başında olduğunun dahi farkına varmaksızın alelacele yedi. Her duyduğu gürültüde yerinden sıçrıyordu. Bayan Pritchard yemekten hemen sonra gelip, "Şimdi neredeler söyleyeyim mi?" dedi ve her şeyi bilen birinin tatminkâr ifadesiyle gülümsedi.</p>
<p class="calibre1">"Çabuk söyle," dedi Bayan Cope, neredeyse hazırola geçerek.</p>
<p class="calibre1">"Otobanın orada, posta kutunu taşlıyorlar," dedi Bayan Prit-chard rahatça kapıya yaslanarak. "Çoktan yapacaklarını yapmışlar zahir, kutu emanet duruyor, direğinden koptu kopacak."</p>
<p class="calibre1">ATEŞTE BÎR ÇEMBER</p>
<p class="calibre1">"Hemen arabaya atla," dedi Bayan Cope.</p>
<p class="calibre1">Çocuk da arabaya bindi ve üçü birden arabayla çiftliğin cümle kapısına doğru gittiler. Oğlanlar otobanın karşısındaki setin üstünde oturmuş, ellerine geçirdikleri taşlan oradan posta kutusuna atıyorlardı. Bayan Cope arabayı oğlanların hemen aşağılarında durdurdu ve camdan başını çıkarıp yukarı baktı. Üçü de kadını ilk kez görüyormuş gibi bakıyordu yüzüne; büyük oğlan suratsız bir ifadeyle düşman gibi, ufak olan gözleri kötü kötü parlayarak, Po-well ise gözlüklerinin ardından süzülen çift taraflı bakışları eşofmanındaki sakat savaş gemisinin üzerinde boş boş gezinerek.</p>
<p class="calibre1">"Powell," dedi kadın, "annen şu halini görse eminim senden utanırdı"; sonra durup bu dediğinin etkisini göstermesini bekledi. Oğlanın yüzü hafifçe çarpılır gibi oldu, ama kadını görmezmiş gibi boşluğa bakmayı sürdürdü.</p>
<p class="calibre1">"Bu terbiyesizliklerinize yeterince katlandım," dedi Bayan Cope. "Size hep iyi davranmaya çalıştım çocuklar. Size iyi davranmadım mı yoksa?</p>
<p class="calibre1">Büyük olanları ağzını belli belirsiz açarak, "Yolun senden tarafında bile değiliz bayan," diye homurdanmasa oğlanların birer heykel oldukları sanılabilirdi.</p>
<p class="calibre1">"Ne yapsan boş," diye tısladı Bayan Pritchard yüksek sesle. Çocuk arka koltukta, cam kenarında oturuyordu. Öfkeden gözü dönmüş, ateş püsküren bir ifade vardı yüzünde, ama onu görmesinler diye yüzünü camdan uzak tutuyordu.</p>
<p class="calibre1">Bayan Cope her bir kelimenin üstüne basa basa, yavaş yavaş konuştu: "Size fazlasıyla iyi davrandım bana sorarsanız. İki kez kamınızı doyurdum. Her türlü hoşgörüyü gösterdim. Şimdi kasabaya iniyorum, döndüğümde sizi yine burada görürsem şerife haber vereceğim, bilmiş olun." Sözünü bitirir bitirmez gaza basıp uzaklaştı. Arka camdan bakabilmek için çabucak arkasını dönen çocuk oğlanların yerlerinden kımıldamadıklannı gördü; başlarını bile çevirmemişlerdi.</p>
<p class="calibre1">"İşte şimdi sinirlerine bastın," dedi Bayan Pritchard, "artık ne</p>
<p class="calibre1">yapacakları hiç belli olmaz bunların."</p>
<p class="calibre1">"Döndüğümüzde gitmiş olurlar, merak etme sen," dedi Bayan Cope.</p>
<p class="calibre1">Bayan Pritchard'ın tahammül edemediği bir şey varsa, o da olayların yatışması ve heyecanlı dakikaları izleyen sessizlikti. Dengesini korumak için zaman zaman ağzında kan tadı hissetmeye ihtiyaç duyuyordu. "Eskiden tanıdığım bir adam vardı, kansı sırf iyilik olsun diye bir çocuğu evlat edinmişti de, çocuk kadını gözünün yaşına bakmadan zehirleyip öldürmüştü," diye anlattı. Kasabadan döndüklerinde setin orada kimsecikler yoktu ve Bayan Pritchard, "Onları gözümle görmeyi kaybolmalarına bin kat yeğlerdim. Gözünün önünde olduklarında, hiç değilse ne halt karıştırdıklarını biliyorsun," dedi.</p>
<p class="calibre1">"Saçmalama," diye mırıldandı Bayan Cope. "Gözlerini korkuttum bir kere, çoktan gitmişlerdir, onları unutup rahat rahat işimize bakabiliriz artık."</p>
<p class="calibre1">"Deli miyim unutayım onları," dedi Bayan Pritchard. "O bavullarının içinde bir tabanca varsa hiç şaşmam."</p>
<p class="calibre1">Bayan Cope, Bayan Pritchard'ınki gibi bir zihniyetle böylesi-ne ustalıkla başa çıkabildiği için kendisiyle iftihar ediyordu. Bayan Pritchard her şeyde illa hayra alamet olmayan bir yan görüp her olayı kötüye yordukça, bunların hayal ürününden ibaret şeyler olduğunu her seferinde bıkmadan usanmadan sakin bir dille kadına açıkladı. Ama bu öğlen sinirleri tepesindeydi ve kadın yine böyle konuşunca dayanamayıp, "Yeter artık, bu konuşmaların burama kadar geldi. O oğlanlar çekip gittiler, o kadar," diye çıkıştı.</p>
<p class="calibre1">"Öyle olsun, göreceğiz bakalım," dedi Bayan Pritchard.</p>
<p class="calibre1">Akşama dek ortalık süt limandı, ama akşam yemeği saati geldiğinde Bayan Pritchard, domuz damının oradaki çalılıkların içinden kulak tırmalayıcı korkunç bir kahkaha duyduğunu söylemek için eve uğradı. İnadına habis, inadına şeytani bir kahkahaydı bu, tam üç kez sessizliği delip geçtiğini kendi kulaklarıyla apaçık duymuştu.</p>
<p class="calibre1">"Ben hiçbir şey duymadım," dedi Bayan Cope.</p>
<p class="calibre1">"Karanlık çöker çökmez saldırırlarsa hiç şaşırmam, benden söylemesi," dedi Bayan Pritchard.</p>
<p class="calibre1">O akşam Bayan Cope ile çocuk neredeyse saat ona kadar verandada oturdular ve hiçbir şey olmadı. Ağaç kurbağalarının sesinden, bir de karanlığın hep aynı yerinden her seferinde daha hızlı çığıran bir çobanaldatanın ötüşünden gayrı çıt çıkmıyordu. "Gitmişler," dedi Bayan Cope, "zavallıcıklar." Ardından çocuğa hallerine bin kere şükretmeleri gerektiğinden dem vurdu ve "Ya biz de toplu konutlarda oturmak zorunda olsaydık, ya biz de zenci olsaydık, ya akciğer makinesine mahkûm olsaydık, ya sığır sürüsü gibi Sibirya'ya yollanan o zavallı Avrupalıların arasında olsaydık," diye sayıp dökmeye başladı; karanlıkta ani bir çığlık duymayı bekleyen çocuk ise bu şükran dualarını dinlemiyordu bile.</p>
<p class="calibre1">Ertesi sabah da oğlanlar ortalıkta görünmedi. Sıra sıra ağaçlardan olma kale duvarı katı bir granit mavisiydi; geceleyin aniden rüzgâr çıkmış, güneş soluk bir altın rengiyle doğmuştu. Mevsim dönüyordu. Havadaki en ufak değişiklik bile Bayan Cope'un içinin şükranla dolmasına yeterdi, ama mevsimlerdeğiştikçe, başına musallat olan her türlü dertten böyle tereyağından kıl çekercesine kurtulabilmesinden, talihin her seferinde bu denli yüzüne gülmesinden handiyse korkardı. Bir şeyin bittiği, başka bir şeyin de başlamak üzere olduğu zamanlar bazen yaptığı gibi dikkatini çocuğa yöneltti; beriki giysilerinin üstüne bir iş tulumu çekmiş, başına geçirdiği eski püskü, keçe erkek şapkasını iyice aşağı indirmişti ve şimdi de içine iki tabanca birden sokuşturduğu süslü püslü tabanca kılıfını beline bağlamakla meşguldü. Şapka yüzünü sıkıp adeta pancar gibi kızarmasına yol açmıştı. Şapkayı öyle aşağı çekmişti ki, kenarı neredeyse gözlüklerinin üstüne geliyordu. Bayan Cope acıklı bir ifadeyle seyretti çocuğu. "Neden budalanın tekine benzetiyorsun kendini?" diye sordu. "Ya şimdi bir misafir gelse ne olacak? Ne zaman büyüyeceksin? Seninle ne yapacağız hiç bilmiyorum. Sana bakınca ağlayasım geliyor ağlayasım! Şu haline bakınca benim değil Bayan Pritchard'ın kızı olduğundan kuşkulanıyorum bazen!"</p>
<p class="calibre1">"Beni rahat bırak," diye bağırdı çocuk kızgın bir sesle. "Beni rahat bırak tamam mı. Başka bir şey istemiyorum senden, beni rahat bırak yeter ki. Ben sen değilim," dedi ve bunu demesiyle birlikte bir düşmanın izini sürermiş gibi başı öne uğramış, iki eli belindeki silahlara kenetlenmiş halde ormana doğru yürüyüp uzaklaştı.</p>
<p class="calibre1">Derken Bayan Pritchard göründü, ama bu kez bir felaket haberi getiremediğinden enikonu keyifsizdi. "Bugün acımdan duramıyorum," dedi bulabildiğiyle idare ederek. "Şu dişlerim yok mu dişlerim. Her biri ağzımın içinde ayn bir çıban sanki."</p>
<p class="calibre1">Çocuk dökülmüş yaprakları ürkütücü seslerle ezip çatırdatarak ağaçların arasından paldır küldür ilerliyordu. Biraz yükselmiş olan güneş, kendisinden az daha karanlık bir gökyüzündeki beyaz bir delik gibi görünüyordu, rüzgiinn sızabilmesi için açılmışa benzeyen bir delik gibi. Ağaçların tepeleri ise göz kamaştırıcı ışığa karşı kapkaraydı. "Sizi teker teker haklayacağım, sonra da eşek sudan gelinceye dek döveceğim. Dizilin karşıma. DİZİLİN DEDİM SİZE!" dedi ve tabancanın birini, yanından geçmekte olduğu, boyca kendisini dörde katlayan, çıplak, uzun gövdeli çamlara doğru salladı. Kendi kendine söylenip homurdanarak, bazen de tabancasıyla önüne çıkan dallara vurarak yoluna devam etti. Arada bir gömleğine takılan dikenli sarmaşıklardan kendini kurtarmak için duruyor, "Beni rahat bırak dedim sana. Rahat bırak be!" diye çıkışıp tabancasıyla sarmaşık dalına vuruyor, sonra yeniden yürümeye devam ediyordu.</p>
<p class="calibre1">Çok geçmeden biraz sakinleşmek üzere bir kütüğün üstüne oturdu ve her iki ayağını birden dikkatle, sıkı sıkı yere bastı. Ayaklarını, sanki topuklarının altında bir şey ezercesine toprağa haşin bir şekilde bastırarak birkaç kez kaldırıp indirdi. Birden bir kahkaha duydu.</p>
<p class="calibre1">Tüyleri diken diken olmuş haldedoğrulup kulak kabarttı. Kah-</p>
<p class="calibre1">ATEŞTE BÎR ÇEMBER</p>
<p class="calibre1">kaha yeniden duyuldu. Şıpırdayan su sesleri işitti ve ne tarafa koşacağını bilemeyerek ayağa kalktı. Bu koruluğun bitip de arkadaki çayırın başladığı yerden uzak değildi. Ses çıkarmamaya dikkat ederek çayıra doğru ilerledi, aniden çayınn kenarına gelince inek yalağında yıkanmakta olan üç oğlanı gördü, aralarında altı metre ya var ya yoktu. Giysileri, yalağın kenarından taşan suyun ulaşamayacağı bir köşeye konmuş olan kara bavulun üstüne yığılmıştı. Büyük oğlan ayakta duruyor, küçük olan onun omuzlarına tırmanmaya çalışıyordu. Powell yere oturmuş, sudan sınlsıklam olmuş gözlüklerinin ardından dümdüz ileri bakıyordu. Diğer ikisinin ne yaptığıyla hiç ilgilenmiyordu. O ıslak gözlüklerinin ardından ağaçlar yeşil çağlayanlar gibi görünüyor olsa gerekti. Çocuk bir çam gövdesinin ardına geçip elinden geldiğince gizlenerek yüzünün bir yanını ağacın kabuğuna yasladı.</p>
<p class="calibre1">"Keşke burada yaşasaydım!" diye bağırdı küçük oğlan, dizleri büyük olanın kafasına kenetlenmiş halde dengede durmaya çalışarak.</p>
<p class="calibre1">"Ben burada yaşamadığıma dua ediyorum asıl," dedi büyük oğlan nefes nefese, sonra da küçüğü omuzlarından atmak için zıpladı.</p>
<p class="calibre1">Powell, diğer ikisinin arkasında olduğundan habersizmiş gibi hiç kımıldamadan oturuyor, tabutunda dimdik doğrulmuş bir hayalet gibi dosdoğru ileri bakıyordu. "Bu yer burada olmasaydı," dedi, "bir daha burayı düşünmek gibi bir derdiniz olmazdı."</p>
<p class="calibre1">"Beni dinle bak," dedi büyükleri, küçük oğlan halen omuzlarına çöreklenmiş olduğu halde suda sessizce oturarak, "kimsenin malı değil burası."</p>
<p class="calibre1">"Bizim," dedi küçük oğlan.</p>
<p class="calibre1">Ağacın arkasındaki çocuk kımıldamadı.</p>
<p class="calibre1">Powell yalağın içinden çıkıp koşmaya başladı. Sanki peşinden kovalayan v^mışçasına koşturarak tarlanın etrafında çepeçevre dolandı, yeniden yalağın yanından geçerken diğer ikisi de sudan çıktılar; uzun, ıslak bedenleri güneşte parıldayarak onunla yarıştı-</p>
<p class="calibre1">lar. Büyük olanları hepsinden hızlı koşuyor, en önde gidiyordu. Deli gibi koşarak tarlanın etrafını iki kez dolandılar, nihayet yorulup giysilerinin yanı başına serildiler ve göğüs kafesleri inip kalkarak oracıkta yattılar. Biraz sonra büyük olanları kısık bir sesle şöyle dedi: "Burası benim olsaydı ne yapardım biliyor musunuz?"</p>
<p class="calibre1">"Hayır, ne yapardın?" dedi küçük oğlan, sonra da arkadaşının diyeceğini iyice duyabilmek için doğruldu.</p>
<p class="calibre1">"Buraya bir otopark ya da öyle bir şey dikerdim," diye mırıldandı.</p>
<p class="calibre1">Giyinmeye koyuldular. Güneş Powell'ın gözlüklerinde iki beyaz benek oluşturup gözlerini görünmez hale getirmişti. "Aklıma bir fikir geldi, ne yapacağımızı buldum," dedi. Cebinden küçük bir şey çıkarıp arkadaşlarına gösterdi. Neredeyse bir dakika boyunca oğlanın elindeki şeye hep beraber bakakaldılar. Sonra Powell tartışıp konuşmaya gerek duymaksızın bavulu yerden aldı, hep beraber ayaklandılar, yürüyüp çocuğun önünden geçtiler ve yanağında az önce yüzünü yasladığı kabuktan yadigar kırmızı beyaz izle şimdi ağaçtan biraz uzaklaşmış duran çocuğun gizlendiği yerin taş çatlasa üç metre ötesinden ormana daldılar.</p>
<p class="calibre1">Oğlanların durup kutunun içindeki bütün kibritleri paylaşmalarını, ardından çalıları tutuşturmaya girişmelerini şaşkın gözlerle seyretti çocuk. Bağırıp çığlıklar atmaya, ellerini ağızlarına vura vura çığırmaya başladılar; birkaç saniye geçmeden onunla oğlanlar arasında yayıldıkça yayılan bir ateş hattı oluşmuştu bile. Kız gözünü dikmiş bakarken, alevler çalılardan yukarı sıçradı, ağaçların en alt dallarını kapıp dalamaya başladı. Rüzgâr alevleri perçem tutam yukarılara sürükledi ve oğlanlar yangının peşi sıra çığlık çığlığa koşturarak gözden kayboldular.</p>
<p class="calibre1">Çocuk dönüp tarlanın öbür ucuna koşmaya çabaladı, ama bacakları külçe gibiydi, daha önce hiç hissetmediği yepyeni, isimsiz bir mutsuzluğun ağırlığı omuzlarında, öylece kalakaldı. Neden sonra koşmaya başladı.</p>
<p class="calibre1">Bayan Cope çayırın ilerisindeki ağaçlıktan yükselen dumanı gördüğünde Bayan Pritchard ile birlikte ahırın arkasındaki tarladaydı. Bir çığlık attı, o sırada Bayan Pritchard da çocuğun "Anne, anne, buraya bir otopark dikecekler!" diye çığlık çığlığa bağırarak var gücüyle kendilerine doğru koştuğu yolu işaret etti.</p>
<p class="calibre1">Bayan Cope feryat figan zencilere seslenirken, sonunda aradığı heyecana kavuşan Bayan Pritchard da bağırarak yoldan aşağıya koşmaya başladı. Bay Pritchard ahırın açık ucundan dışarı çıktı ve tarladaki iki zenci gübre makinesini doldurmayı bırakıp ellerinde kürekleriyle Bayan Cope'a doğru seğirttiler. "Koşun, acele edin!" diye bağırdı kadın. "<sup class="calibre4">Ü</sup>stüne kum atmaya başlayın hemen!" Zenciler kadının yanından neredeyse yüzüne hiç bakmadan geçtiler ve tarlanın içinden ağır ağır yürüyerek dumana doğru yollandılar. Kadın, "Acele edin, durmayın, görmüyor musunuz! Kör müsünüz!" diye cırlayıp bağırarak bir süre peşlerinden koştu.</p>
<p class="calibre1">"Bir yerekaçacak değil ya," dedi Culver, ve zenciler omuzlarını biraz öne çıkarıp aynı hızda yollarına devam ettiler.</p>
<p class="calibre1">Çocuk annesinin yanına gelip durdu ve daha önce hiç görme-mişçesine, kadının yüzüne bakakaldı. Hissettiği yeni mutsuzluğun çehresiydi bu, ama annesinde hiç de yeniymiş gibi durmuyor, dahası sanki herhangi birine -belki bir zenciye, belki bir Avrupalıya ya da Powell'ın ta kendisine- ait olabilirmiş gibi görünüyordu. Çocuk hemen başını çevirdi ve uzakta sallana sallana ilerleyen zencilerin ötesinde, granit ağaç sıralan arasında başıboş yükselip yayılan duman sütununu gördü. Olduğu yerde gergin bir halde kulak kesildi ve uzaklarda birkaç vahşi sevinç çığlığı duyar gibi oldu; ateşi harlanmış fırında peygamberler, meleğin etraflarına çizdiği koruyucu çemberin içinde dans ediyorlardı sanki.</p>
</body>
</html>
