<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>DÜŞMANLA GECİKMİŞ BİR KARŞILAŞMA</p>
<p class="calibre1"></p>
<p class="calibre1">GENERAL SASH yüz dört yaşındaydı. <sup class="calibre4">Ü</sup>niversiteden mezun olacağı güne dek büyükbabasının yaşaması için her gece dizlerinin üzerine çöküp dualar eden altmış iki yaşındaki torunu Sally Poker Sash ile aynı evde oturuyordu. Torunun mezuniyeti General' in hiç umurunda değildi ya, o günü göreceğinden yana en ufak bir şüphesi yoktu. Yaşamak onun için öyle bir alışkanlığa dönüşmüştü ki, başka herhangi bir durumu tasavvur dahi edemiyordu. Sahnede üniformasıyla oturması söz konusu olsa bile, ki torunu öyle demişti, mezuniyet töreninin onun eğlence anlayışına pek uyduğu söylenemezdi. <sup class="calibre4">Ö</sup>ğretmenlerle öğrencilerin cüppeleriyle uzun bir geçit töreni yapacaklannı, yine de o gün orada bulunan hiç kimsenin onun üniforma kuşanmış haliyle boy ölçüşemeyeceğini söylemişti Sally. Söylemese sanki kendi bilmiyordu bunu, elbet öyle olacaktı ve o lanet olası cüppeliler de isterlerse cehennemin dibine dek yürüyüp geri dönsünler, ona vız gelir tırıs giderdi. Amerika güzelleriyle, Daytona Beach güzelleriyle, Queen Cotton güzelleriyle dolu gösteri arabalarının birbirini izlediği şenlik alaylannı severdi o. Şu anda en son ihtiyacı olan şey resmi bir tören alayıydı ve okul öğretmenleriyle dolu bir tören alayını izlemek onun gözünde Styks Nehri'ndeki ölüleri izlemekten farksızdı. Ama yine de, sırf kendisini görebilsinler diye sahnede üniformasıyla oturmaya razı gelmişti.</p>
<p class="calibre1">Sally Poker ise, General'in mezuniyetini çıkaracağından o kadar emin değildi. Son beş yılda büyükbabasında gözle görünür bir değişiklik olmamıştı ya yine de bu zaferden mahrum kalabileceğine dair kötü bir his vardı içinde, zira hep öyle olurdu, onun kaderi böyleydi. Son yirmi yıldır her yaz hiç sektirmeden yaz okuluna gidiyordu, çünkü o öğretmenliğe başladığında öyle unvan, derece, lisans gibi şeyler yoktu. O zamanlar, derdi, her şey normaldi, ama on altı yaşından itibaren her şey normal olmaktan çıkmış ve son yirmi yıldır, hesapta dinleniyor olması gereken yaz günlerinde, o kızgın güneşin altında üstü açık bir kamyonetle eyalet eğitim fakültesine taşınıp durmak zorunda kalmıştı. Gerçi sonbaharda okula döndüğünde yine bildiğini okur, sınıfta yazın kendisine öğretilenlerin tam tersini yapardı ya, bu onun adalet anlayışını tatmin etmeyen küçük bir intikamdı olsa olsa. General'in mezuniyet töreninde bulunmasını istiyordu çünkü kendisinin kim olduğunu, hangi değerleri temsil ettiğini, ya da kendi deyişiyle "onu var eden anlı şanlı maziyi", böyle bir maziden nasiplenmemiş olan dünya âleme göstermek istiyordu. <span class="calibre2">Dünya âlem</span> derken kastettiği belli bir kişi değildi. Dünyanın çivisini çıkaran, adabıyla yaşama usullerini altüst eden bütün sonradan görmelereydi sözü.</p>
<p class="calibre1">Ağustosta, sahnede tekerlekli sandalyesinde oturan General'i arkasına alarak o kürsüye çıkacak, "Bakın da gözünüz adam görsün! <sup class="calibre4">İ</sup>yice bakın! Benim ailem bu işte, sizi sonradan görmeler! Eski geleneklerin bayrağını dalgalandıran, şanlı şerefli, başı dik alnı açık bir ihtiyar! Haysiyetin! Şerefin! Cesaretin bayrağını! Gördünüz mü işte!" dercesine başını dimdik tutacaktı, kararlıydı. Bir gece rüyasında, "Gördünüz mü! Gördünüz mü işte!" diye bağırıp arkasına dönmüş ve büyükbabasını, yüzünde felaket bir ifadeyle, üstüne üstlük general şapkası sayılmazsa anadan üryan halde tekerlekli sandalyesinde otururken görmüş, hemen uyanmış, o gece bir daha uyumaya cesaret edememişti.</p>
<p class="calibre1">General'in kendisine kalsa, torunu sahnede oturması meselesini halledeceğine söz vermemiş olsa mezuniyet törenine adımını bile atmazdı. Ne var ki sahnede oturmayı seviyordu, sahne olsundu da çamurdan olsundu, onun için hiç fark etmezdi. Kendisini halen çok yakışıklı buluyordu. Ayağa kalkmayı başarabildiği eski günlerde, bir altmış beş boyunda aslan gibi adamdı. Arkadan omuzlarına kadar inen ak saçları vardı ve takma diş takmaya yanaşmıyordu, çünkü onsuz profilden çok daha çarpıcı göründüğü kanaatin-deydi. Resmi general üniformasını üstüne çektiğinde kimsenin onunla aşık atamayacağını çok iyi biliyordu.</p>
<p class="calibre1">Eyaletlerarasındaki savaşta giydiği üniformadeğildi bu. Aslına bakılırsa, o savaştadaha general olmamıştı. Muhtemelen bir piyade eri filandı, ne olduğunu kendi de hatırlamıyordu; işin aslı, o savaşı hiç hatırlamıyordu. Tıpkı bedeninin bir ucundan kırışıp büzüşmüş halde sarkan ve Sally Poker'ın küçük bir kızken tığ ile ördüğü mavi gri örtüyle örtülü, hissizleşmiş ayaklarını hatırlayamadığı gibi. Bir oğul yitirdiği <sup class="calibre4">İ</sup>spanyol-Amerikan savaşını da hatırlamıyordu; hatta o oğlu bile hatırlamıyordu. Tarihle işi kalmamıştı çünkü onunla yeniden karşılaşacağını hiç sanmıyordu. Onun düşüncesine göre tarih tören alaylarıyla ilişkiliydi, hayatsa şenlik alaylarıyla ve o da şenlik alaylarını severdi. <sup class="calibre4">İ</sup>nsanlar ona sürekli yok şunu hatırlıyor musun yok onu hatırlıyor musun diye soruyorlardı - geçmişle ilgili sorulardan ibaret kasvetli, kara bir tören alayı. Oysa geçmişte onun için anlamlı olan tek bir olay vardı ve illa konuşacaksa başka şeyleri değil, onu anlatmayıyeğlerdi: on iki yıl önce general üniformasını aldığı ve o galaya katıldığı günü.</p>
<p class="calibre1">"Atlanta'da yaptıkları o galaya katılmıştım," diye anlatırdı verandasında oturan ziyaretçilerine. "Güzel kızlar etrafımı almıştı. Atlanta'da dediysem güneye mahsus küçük bir davet filan sanmayın ha. Sen ben bizim oğlanlık bir olay değildi yani. Buraya bakın, buraya. <sup class="calibre4">İ</sup>nsanların dört bir yandan geldikleri, ülke çapında bir olaydı ve beni de davet etmişlerdi - hem de ta sahneye kadar. <sup class="calibre4">Ö</sup>yle her ipini koparan da giremiyordu içeri. <sup class="calibre4">İ</sup>çerideki herkes giriş için on dolar bayılmış, ismokinini kuşanıp da gelmişti. Ben de üniformamı giymiştim. Ceylan gibi bir kız öğleden sonra bir otel odasında vermişti onu bana."</p>
<p class="calibre1">"Otelin bir süitinde vermişti baba, hatırlarsan ben de oradaydım," derdi Sally Poker ziyaretçilere göz kırparak. "Genç bir hanımla bir otel odasında baş başa filan kalmadın sen."</p>
<p class="calibre1">"Kalmamışmışım, sen merak etme, kalsaydım da ne yapacağımı bilirdim," derdi ihtiyar General keskin bir bakışla ve ziyaretçiler kahkahayı koyverirlerdi. "Kız dediğim Hollywood kızıydı, Califomialıydı," diye sürdürürdü sözlerini. "Hollywoodluydu, ama filmde oynamıyordu. Oralarda güzel kızdan bol bir şey yok, haliyle onca kızı ne edeceklerini bilemediklerinden onları ekstradan sayıp öyle ortalıkta gezdiriyorlar, insanlara hediye götürmek, onlarla resim çekinmek gibi eften püften işlere koşuyorlar anca. Benim de resmimi çektiler o kızla. Yok yok, tek o değil, bir kız daha vardı. Biri sağımda, biri solumda, ben de ortalarında kollarımı bellerine dolamışım, hem de ne bel, ben di) ^yim dal, siz deyin fidan."</p>
<p class="calibre1">Sally Poker bir kez daha General'in sözünü keserdi. "Sana üniformayı veren Bay Govisky'ydi baba, hatta bana da elbiseme iliştireyim diye zarif mi zarif bir çiçek vermişti. Ah keşke görebilsey-diniz onu. Kuzgunkılıcının taçyapraklarını koparıp altın rengine boyamışlar, sonra da güle benzeyecek şekilde yeniden birleştirmişler. Harikuladeydi. Keşke görebilseydiniz, o kadar... "</p>
<p class="calibre1">"O kadar büyüktü ki, kafan yanında küçük kalıyordu," diye yapıştırırdı lafı General. "Ne diyordum... Bana bu üniformayı, bir de bu kılıcı verdiler ve dediler ki, 'Aman General, kılıcı da kuşandınız, sonra bize savaş açmayasınız sakın. Sizden tek istediğimiz bu akşam takdim edildiğinizde yürüyüp sahneye çıkmanız ve birkaç soruya cevap vermeniz. Yapabilecek misiniz?' 'Yapabilecek miyim de ne demek!' dedim. 'Bana bakın. Siz daha ananızın karnındayken ben neler yapıyordum biliyor musunuz,' dememle kahkahayı koyverdiler."</p>
<p class="calibre1">"Gecenin yıldızıydı," derdi Sally Poker, derdi ama başına, daha doğrusu ayaklarının başına gelen bir küçük kazadan dolayı aslında gala gecesini anmaktan pek hoşlanmazdı. O gece için yeni bir elbise -kemer tokası yapay elmastan, cepkenli, siyah ipekli, uzun bir gece elbisesi- elbisenin altına giymek için de gümüş rengi bir çift abiye ayakkabı almıştı, çünkü büyükbabası düşmesin diye sahneye onunla birlikte çıkacaktı. Her şey en ince ayrıntısına kadar düşünülmüştü. Hakiki bir limuzin saat tam sekize ona kala otelin önüne gelmiş ve onları alıp sinema salonuna götürmüştü. Limuzin sinemanın önüne tam zamanında, büyük yıldızlar, yönetmenle yazar, vali, belediye başkanı ve diğer küçük yıldızlar içeri girdikten sonra yanaşmıştı. Polisler trafik tıkanmasın diye ellerinden geleni yapıyorlardı ve içeri giremeyen kalabalığı zaptetmek için dört bir yan kordonlarla çevrilmişti. <sup class="calibre4">İ</sup>çeri giremeyen onca insan, onların limuzinden inmelerini ve spot ışıklarının altında yürümelerini izliyordu. Kırmızı ve altın renkli fuayeden geçtiler ve mini etekli, Konfederasyon şapkalı bir yer gösterici kız onları özel localarına götürdü. Seyirciler çoktan yerlerini almışlardı, uoc<a id="footnote1"></a><sup class="calibre4"><a href="#bookmark1">1</a></sup> üyesi bir grup kadın, General'i üniformasıyla görünce alkışlamaya başladı, sonrabir anda bütün salon alkışlara boğuldu. Onların ardından birkaç ünlü daha geldi, derken kapılar kapandı ve ışıklar söndü.</p>
<p class="calibre1">Sinema sanayisini temsil ettiğini söyleyen dalgalı, san saçlı bir genç adam sahneye çıktı ve herkesi sırayla takdim etmeye başladı. Takdim edilen herkes tek tek sahneye çıkıp bu büyük gecede burada olmaktan ne kadar mutlu olduğunu söyledi. General ve torunu on altıncı sırada takdim edildiler. Sally Poker Bay Govisky' ye büyükbabasının adının George Poker Sash olduğunu ve yalnızca binbaşı rütbesi taşıdığını söylemiş olmasına rağmen büyükbabası Konfederasyon Generali Tennessee Flintrock Sash olarak takdim edildi. Sally Poker büyükbabasının koltuğundan kalkmasına yardım etti, ama kalbi öyle hızlı atıyordu ki büyükbabasını götürmek şöyle dursun, kendisinin bile sahneye kadar düşmeden gidebileceğinden emin değildi.</p>
<p class="calibre1"><sup class="calibre4">İ</sup>htiyar adam yüzünde ateşli bir ifadeyle ak saçlı başı dimdik, şapkası göğsünde koridordan sahneye doğru ağır ağır yürümeye koyuldu. Orkestra usul usul Konfederasyon Marşı’nı çalmaya başladı, UDC üyeleri hep beraber ayağa kalktılar ve General sahneye çıkana kadar da oturmadılar. Hemen arkasında onu dirseğinden tutarak yönlendiren Sally Poker olduğu halde sahnenin ortasına geldiğinde, orkestra tempoyu birden yükselterek marşı doludizgin, bangır bangır çalmaya başladı ve sahneye gayet yakışan ihtiyar adam titrek eliyle coşkun bir asker selamı çakıp alkış furyası dinene dek esas duruşta kaldı. Konfederasyon şapkaları takan mini etekli iki yer gösterici kız, çaprazlama tuttukları Konfederasyon ve Birleşik Devletler bayraklarıyla General'le torununun arkasında duruyordu.</p>
<p class="calibre1">General spot ışığının tam ortasındaydı; aynı ışık, kıyısında kalan Sally Poker'ın da tuhaf, ay biçimli bir dilimini -göğsündeki çiçeği, yapay elmas kemer tokasını ve beyaz bir eldivenle mendili sıkı sıkı tutan bir eli- içine alıyordu. Dalgalı sarı saçlı genç adam spot ışığının çemberine daldı ve bu önemli gecede, birazdan beyazperdede cüretkârca canlandırılacak olan savaşlarda bilfiil çarpışıp kan dökmüş bir gaziyi ağırlıyor olmaktan <span class="calibre2">çok ama çok</span> mutlu olduğunu söyledi. "Lütfen söyler misiniz General," dedi, "kaç yaşındasınız?"</p>
<p class="calibre1">"Tam doksaaan-ikiii!" diye haykırdı General.</p>
<p class="calibre1">Genç adam, gece boyunca söylenip söylenecek en etkileyici sözü duymuş gibi görünüyordu. "Bayanlar ve baylar," dedi, "Ge-neral'e kocaman bir alkış istiyorum sizden!" Salon anında alkışlara boğuldu ve bir sonraki konuğu sahneye davet etmeye hazırlanan genç adam başparmağıyla Sally Poker'a bir işaret vererek, ihtiyarı koltuğuna geri götürebileceğini belirtti; ama General'in lafı bitmemişti. Spot ışığının orta yerinde, öne fırlamış boynu, hafifçe açık ağzı, üstünde toplanan bakışların ve alkışların tadını sonuna dek çıkaran obur gri-mavi gözleriyle yerinden oynatılamaz bir kaya gibi durdu. Torununu dirseğiyle kabaca ittirerek kendinden uzaklaştırdı. "Böyle genç kalmayı nasıl başarıyorum biliyor musunuz?" diye bağırdı cırlak bir sesle. "Bütün güzel kızlan öperek!"</p>
<p class="calibre1">General'in bu sözleri üzerine alkışlar bu kez kendiliğinden geldi ve salonda bol tezahüratlı büyük bir şamata koptu; işte tam o anda Sally Poker başını eğip ayaklarına baktı ve hazırlanmanın heyecanıyla ayakkabılarını değiştirmeyi unutmuş olduğunu fark etti: Elbisesinin altından kahverengi bir çift kaba potin dışarı uğruyordu. General'i kolundan çektiği gibi sürükledi ve adeta kaçar-casına sahneden indiler. General bu önemli gecede bulunmaktan ne kadar mutlu olduğunu söyleme fırsatı bulamadığı için çok öfkeliydi ve koltuğuna doğru sürüklenirken yol boyunca sesi yettiğince bağırarak, "Bu galada bunca güzel kızla birlikte bulunmaktan çok mutluyum!" deyip duruyordu, ama başka bir şöhret çoktan sahnenin yolunu tutmuştu ve artık kimse ona aldırış etmiyordu. Film boyunca arada bir öfkeyle, homur homur bir şeyler sayıklayarak uyudu.</p>
<p class="calibre1">O günden sonra hayatında kayda değer pek bir şey olmamıştı. Ayakları artık hepten hissizdi, dizleri anca çürümüş menteşeler kadar iş görüyor, bir tutuyor, bir tutmuyordu, böbrekleri desen canlan istediğinde çalışıyordu; gelin görün ki kalbi her şeye rağmen inatla atmayı sürdürüyordu. Geçmiş ile gelecek onun için aynı şeydi, biri unutulmuştu, diğeri de hatırlanmıyordu; ölüm mefhumundan ancak bir kedi kadar haberdardı. Her yıl Konfederasyonu Anma Günü'nde, sarılıp sarmalandığı gibi götürülüp Eyalet Müzesi'ne emanet edilir, burada eski fotoğraflarla, yıllanmış toplar tüfeklerle, tarihi belgelerle dolu küf kokulu bir odada saat birden dörde kadar teşhir edilirdi. Odadaki her şey, çocuklar ellerini sürmesin diye cam dolapların içinde itinayla muhafaza edilirdi. Kendi de galadan kalma general üniformasını giyer, etrafı kordonla çevrili küçük bir alanda kaşlarını çatıp sert bir bakış takınarak oturur, yüzündeki ifadeyi hiç bozmazdı. Ara sıra hareket eden bulanık gri-mavi gözleri dışında canlı olduğuna dair tek bir emare göstermezdi, ama bir keresinde arsız bir çocuk kılıcına dokununca kolu ileri atılmış, çocuğun eline bir şaplak indirip onu anında uzaklaştırmıştı. Baharda, tarihi evler ziyarete açıldığında, mizansene gerçekçi bir hava katsın diye üniformasını giyip göz önünde biryerde oturmaya davet edilirdi. Böyle günlerde çoğun ziyaretçilere söylenir dururdu, ama bazen de galadan ve güzel kızlardan bahsederdi.</p>
<p class="calibre1">General mezuniyetinden önce ölecek olsa, kendi de dayanamayıp ölürmüş gibi geliyordu Sally Poker'a. Ta yaz döneminin başında, daha mezun olup olamayacağı bile belli değilken Dekan'a büyükbabasının, Konfederasyon Generali Tennessee Flintrock Sash' in, mezuniyet törenine katılacağını, General'in tam yüz dört yaşında olduğunu, buna rağmen aklının halen saat gibi işlediğini söylemişti. Dekan General'i ağırlamaktan şeref duyacaklarını söylemişti; böyle seçkin konuklara kapılan her zaman açıktı, tabii ki tören esnasında sahnede oturabilir, takdim edilebilirdi. Mezuniyet günü General'in tekerlekli sandalyesini sürmesi için izci yeğeni John Wesley ile şimdiden konuşup anlaşmıştı. Cesaret timsali gri üniformasını kuşanmış ihtiyarla, tertemiz haki üniformalı delikanlının birlikte kim bilir nasıl da şeker görüneceklerini kuruyordu kafasında (eski ve yeni, diye düşünüyordu gayet yerinde olarak); diplomasını alırken sahnede arkasında olacaklardı.</p>
<p class="calibre1">Her şey neredeyse tamamen planladığı şekilde gitti. Yazın kendisi okula gidince General başka akrabaların yanında kaldı ve izci oğlan John Wesley ile General'i mezuniyet törenine de yine akrabalar götürdü. Kaldıktan otele bir muhabir geldi ve bir yanında Sally Poker, öbür yanında John Wesley ile General'in bir fotoğrafını çekti. Bugüne bugün güzel kızlarla fotoğraf çektirmiş adam olan General tabii ki bundan hiç etkilenmedi. Katılacağı olayın tam olarak ne olduğunu unutmuş gitmişti; yalnızca üniformasını giyeceğini ve kılıcını taşıyacağını hatırlıyordu.</p>
<p class="calibre1">Mezuniyet gününün sabahı Sally Poker'ın Eğitim Fakültesi mezunlarıyla birlikte akademik tören alayına katılması gerekiyordu ve bu yüzden de General'i sahneye götürme işiyle bizzat ilgile-nemeyecekti; ama John Wesley -yüzünde büyümüş de küçülmüş bir ifade olan on yaşında, sarışın, tombul bir oğlan çocuğu- her şeyi halledeceğine söz vermişti. Sally Poker cüppesiyle otele geldi ve ihtiyaradama üniformasını giydirdi. Miyar, kurumuş birörüm-cek kadar narin ve çelimsizdi. "Sen de heyecanlısın, değil mi baba?" diye sordu. "Ben heyecandan öleceğim!"</p>
<p class="calibre1">"Kılıcı kucağıma doğru koy be sersem," dedi ihtiyar adam, "koy ki iyice görsünler nasıl parladığını."</p>
<p class="calibre1">Kılıcı ihtiyarın dediği yere koydu, sonra uzaklaşıp büyükbabasına şöyle bir baktı. "Tek kelimeyle muhteşemsin," dedi.</p>
<p class="calibre1">"Canı cehenneme," dedi ihtiyar, ağır, yeknesak bir ses tonuyla, sanki kalp atışlarına söylermiş gibi. "Her lanet şeyin canı cehenneme."</p>
<p class="calibre1">"Başlama ama şimdi," dedi Sally Poker ve tören alayına katılmak üzere mutlu bir şekilde çıkıp gitti.</p>
<p class="calibre1">Mezunlar fakülte binasının arkasında sıraya girmişlerdi; tam yürüyüşe geçtikleri sırada Sally Poker kendi yerini bulup aralarına katıldı. Gece gözüne pek uyku girmemişti, uyuyabildiğinde de rüyasında töreni görmüş, uykusunda yine "Gördünüz mü! Gördünüz mü işte!" diye sayıklayıp durmuş, ama her seferinde dönüp arkasında duran General'e bakmaya fırsat bulamadan uyanmıştı. Mezunların kızgın güneşin altında, kara yün cüppeleriyle üç blok yürümeleri gerekiyordu; sırada ruhsuz bir şekilde, güçbela onlara ayak uydurmaya çabalarken, bu akademik tören alayını etkileyici bir manzara zannedenlerin, ihtiyar General'i cesaret timsali gri üniformasıyla ve arkasında tekerlekli iskemlesini gayretle sahnenin ortasına iten o temiz pak genç izciyle gördüklerinde kim bilir neler hissedeceklerini geçirdi aklından. Hele bir de güneş kılıcın üzerine vurduğunda, etkileyici ne demekmiş o zaman görürlerdi işte. John Wesley'nin ihtiyarı çoktan sahnenin arkasına götürmüş olduğunu tahmin etti.</p>
<p class="calibre1">Kara alay kıvrıla büküle ilerleyerek yolun yarısından fazlasını katetti ve nihayet bir ucunda konferans salonunun bulunduğu ana yürüyüş parkurunda ilerlemeye koyuldu. Ziyaretçiler çimlerin üzerinde durmuş, mezunların arasında kendi akrabalarını görmeye çalışıyordu. Erkekler şapkalarını geriye itip alınlarındaki teri siliyorlar, kadınlar sırtlarına yapışmasın diye elbiselerini omuzlarından tutup hafifçe kaldırıyorlardı. O kapkalın cüppeleri giyen mezunlar ise cehaletin son damlalarını terleye terleye üstlerinden atarmış gibi görünüyorlardı. Güneş otomobillerin çamurluklarını parlatıyor, binaların sütunlarından sekiyor, gözleri bir kamaşmadan diğerine sevk ediyordu. Sally Poker'ın gözlerini de konferans salonunun yanına kurulmuş olan ■ kocaman, kırmızı Coca Cola makinesine sevk etti. Orada General'in, iskemlesinde beş karış bir suratla, ortalığı kavurup geçen güneşin altında şapkasız oturduğunu, pantolonundan fırlamış gömleği arkasından sarkan bir John Wes-ley'nin ise kalçasıyla yanağını makineye yaslamış, bir Coca Cola içmekte olduğunu gördü. Sıradan çıktı ve koşa koşa onlara doğru gitti, şişeyi çektiği gibi çocuğun elinden aldı. Çocuğu sarsıp kendine getirdi, gömleğini pantolonunun içine tıkıştırdı ve ihtiyarın başına şapkasını geçirdi. "Hadisene, sok onu içeri!" dedi, kaskatı bir işaretparmağıyla binanın yan kapısını göstererek.</p>
<p class="calibre1">General'e gelince, başının tepesinde giderek büyüyüp genişleyen küçük bir delik varmış gibi hissediyordu. Oğlan onu hızla bir yokuştan aşağı sürdü, derken bir rampadan çıkarıp bir binanın içine soktu, ite kaka, sallaya sarsa sahnenin girişine çıkardı ve kendisine söylenen yere götürdü. General önüne baktı, birbirine karışıp akarmış gibi görünen kıvıl kıvıl başlara ve bir yüzden öbürüne çevrilip duran gözlere. Kara cüppeli birkaç gölge yanına sokuldu, elini kucağından kaldırıp sıktı. Kara bir alay dört bir koldan fışkırıp akıyor, görkemli bir müziğe ayak uydurarak önündeki havuzda birikiyordu. Müzik kafasına o küçük delikten sızıp girermiş gibiydi ve bir an o koca alayın da aynı delikten kafasına girmeye çalışacağını düşünüp korktu.</p>
<p class="calibre1">Bunun ne alayı olduğunu bilmiyordu ya, bir yerden tanıdık geliyordu gözüne. Karşısında selam durduğuna göre, ona tanıdık gelmesinde şaşılacak bir şey yoktu, ama kara alayları sevmezdi o. Kendisini karşılamaya gelen alaylarda, diye geçirdi içinden sinirine hâkim olamayarak, tıpkı galadan önceki şenlikte olduğu gibi, güzel kızlarla dolup taşan gösteri arabaları bulunmalıydı. Herhalde yine tarihle alakalı bir törendi bu, başka şey bilmezlerdi zaten, varsa yoksa tarih. Bunlarla işi yoktu onun, nesine gereksindi ki tarih. Ta ne zaman olup bitmiş şeylerin şu anda yaşayan adam için hiçbir değeri, hiçbir anlamı yoktu ve o şu anda yaşıyordu.</p>
<p class="calibre1">Alayın tamamı kara havuzun içine dolduğunda, kara bir gölge alayın önünde bir nutuk atmaya koyuldu. Gölge tarihle ilgili bir şeyler atıp tutuyordu ve General bu saçmalıkları dinlememeye ka-rarverdi, ama ne kadardirense de sözcükler kafasındaki küçük delikten içeri sızıp duruyordu. Kendi adının geçtiğini işitti, iskemlesi hoyratça ileri doğru sürüldü ve izci oğlan yerlere kadar eğilerek seyircileri selamladı. Söylenen kendi adıyken o şişko velet ne demeye eğiliyordu ki? Ona mı kalmıştı seyircileri selamlamak. Canın cehenneme, demeye çalıştı ihtiyar adam, çekil yolumdan, ben kendi başıma ayağa kalkmasını bilirim! - ama ayağa kalkıp seyircileri selamlamasına fırsat kalmadan iskemlesi gerisingeri çekiliverdi. Bunca gürültü patırtı kendisi için kopuyor olsagerekti. Ama madem işi bitmişti, artık bu saçmalıkları bir saniye daha dinlemeye niyeti yoktu. Kafasının tepesindeki o küçük, kahrolası delik ol-mayaydı, o sözcüklerin hiçbirini duymak zorunda kalmayacaktı. Kafasına zorla sızmalarını engellemek için o deliği bulup parmağıyla ağzını tıkamayı düşündü, ama delik parmağından biraz daha genişti ve sanki giderek de derinleşiyordu.</p>
<p class="calibre1">Deminkinin yerini başka bir kara cüppe almış, çoktan konuşmaya girişmişti bile; bir kez daha adının geçtiğini duydu, ama kendisinden bahsettikleri yoktu, hâlâ tarihten söz ediyorlardı. "Geçmişimizi unutursak," diyordu konuşmacı, "geleceğimizi de hatırlamayız ve belki böylesi daha bile iyi olur, çünkü bu durumda zaten bizi bekleyen bir gelecek olmayacaktır." General bu sözlerin bazılarım ucundan kıyısından işitti. Tarihi unutmuştu ve onu tekrar hatırlamaya hiç niyeti yoktu. Karısıyla çocuklarının adlarını ve yüzlerini, hatta bir kansı ve çocukları olup olmadığını dahi unutmuştu; yerlerin isimlerini, kendilerini ve o yerlerde neler olup bittiğini de unutmuştu.</p>
<p class="calibre1">Kafasındaki şu delik iyiden iyiye canını sıkmaya başlamıştı. Böyle bir törende kafasında bir delik açılması hiç hesapta olmayan bir şeydi. O ağır, kara müzik sebep olmuştu buna; müzik dışarıda büyük ölçüde kesilmiş olmasına rağmen, deliğin içinde halen az da olsa sürüyor, giderek derinleri iskandil ediyor, düşüncelerinin etrafında dolanıp duruyor, az önce işittiği sözleri beyninin karanlık köşelerine salıyordu. O sözcükleri duymuştu, Chikamauga, Shiloh, Johnston, Lee; kendisine hiçbir şey ifade etmeyen bu sözcüklerin hepsini bizzat kendisinin esinlediğini de biliyordu. Acaba Chikamauga'da ya da Lee'de general olmuş olabilir miydi? Derken kendisini ve atını güzel kızlarla dolup taşan bir gösteri arabasının orta yerine kurulmuş halde, Atlanta'nın merkezinden yavaş yavaş geçirilirken gözünün önüne getirmeye çalıştı. Ama olmadı, bunun yerine yine o eski sözcükler, gömüldükleri yerden zorla dışarı uğrayıp canlanmak istercesine kafasının içinde dönüp dolaşmaya başladılar.</p>
<p class="calibre1">Konuşmacı bir savaşın belini bükmüş, bir sonrakine geçmiş, şimdiyse bir diğerine girizgah açıyordu ve ağzından çıkan bütün sözcükler, tıpkı o kara alay gibi uzaktan uzağa tanıdık ve rahatsız ediciydi. Müzikten olma upuzun bir parmak General'in kafasının içini oyuyor, bir zamanlarsözcüklerin yaşadığı çeşitli yerleri yokluyor, sözcüklerin üzerine biraz ışık vurmasını sağlayarak canlanmalarına yardımcı oluyordu. Sözcükler üstüne üstüne gelmeye başladılar; General, Hay canınız cehenneme! Size katlanacak değilim! dedi ve önlerinden kaçıp kurtulmak için gerilemeye koyuldu. O sırada kara cüppeli gölgenin yerine oturduğunu gördü, bir gürültü koptu ve önündeki kara havuz o kara, ağır müzik eşliğinde dört bir yandan gürleye aka üzerine üşüşmeye başladı. Dursa-nıza be kahrolasıcalar! dedi General. Erkekseniz teker teker gelin, iki savaşta birden çarpışamam! Aynı anda hem kendini sözcüklere karşı savunup hem de tören alayıyla ilgilenmesi mümkün değildi ve sözcükler artık doludizgin gelmeye başlamışlardı üzerine. Geri geri koşuyor olduğunu hissetti; sözcükler yaylım ateşi gibi yağıyordu üstüne, onu kıl payı sıymyor, fakat her an biraz daha yaklaşıyorlardı. Arkasını dönüp var gücüyle koşmaya başladı, ama birden sözcüklere doğru koştuğunu fark etti. Arkası kesilmez yaylım ateşlerinin orta yerine koşuyor ve onları seri küfürlerle karşılıyordu. Müzik ona doğru şişinip kabarırken, bütün bir geçmiş sanki yerden bitmiş gibi ansızın üzerine ateş açmaya başladı, bedeninin delik deşik olduğunu, ayn ayn yüz süngü yarası almış gibi yüz yerinin birden keskin bir acıyla sızladığını hissetti ve isabet eden her kurşuna karşılık bir küfür savurarak yere düştü. Kansının ensiz yüzünün, altın çerçeveli gözlüklerinin ardından kendisine yargılar bir ifadeyle baktığını gördü; o şaşı, kel kafalı oğullarından birini gördü; sonraannesinin endişeli gözlerle oğluna doğru koştuğunu. Derken geçmiş artık yalnızca gelecekmiş ve ona katlanmaktan başka çaresi yokmuşçasına bir yığın yer -Chickamauga, Shiloh, Marthasville- geçti gözlerinin önünden peş peşe. Sonrabirdenka-ra alayın üstüne çullanmasına ramak kaldığını gördü. Bu alayı tanıyordu, tanıyordu çünkü ömrü boyunca yakasını bırakmamıştı. Onun ötesine bakıp geçmişten sonra neyin geldiğini görebilmek için öylesine ümitsizce çabaladı ki eli, keskin ağzı kemiğe dayana-sıya sıktı kılıcı.</p>
<p class="calibre1">Mezunlar diplomalarını alıp başkanın elini sıkmak için uzun bir kuyruk oluşturmuşlar, sırayla sahneden geçiyorlardı. Sıranın sonlarında olan Sally Poker sahneden geçerken General'den yana baktı ve onun yerli yerinde, gözleri fal taşı gibi açık, hareketsiz ve haşin oturduğunu gördü ve yeniden önüne çevirdiği başını öncesine göre belirgin bir şekilde daha yukarıda tutarak diplomasını aldı. Her şey bitip de konferans salonundan tekrar güneşe çıktığında akrabalarını buldu ve hep birlikte gölgede bir sıraya oturarak John Wesley'nin ihtiyarı getirmesini beklediler. Oysa o kurnaz izci onu çoktan arka kapıdan paldır küldür çıkarmış, tekerlekli iskemlesini kaldırım taşı döşeli bir patikadan aşağı jet gibi sürmüştü ve şimdi Coca-Cola makinesinin önündeki uzun kuyrukta cesetle birlikte beklemekteydi.</p>
<p class="calibre1"><a id="bookmark2"></a>TALİH KUŞU</p>
<p class="calibre1"></p>
<p class="calibre1">RUBY, apartmanın ön kapısından girdi ve içinde dört adet üç numara kuru fasulye konservesi bulunan kesekâğıdını girişteki masanın üzerine yasladı. Ne kollarını kesekâğıdının etrafından ayıracak, ne de belini doğrultacak mecali kalmadığından, başı ke-sekâğıdının tepesinde kocaman kırmızı bir sebze gibi dikilmiş halde oracıkta iki büklüm kalakaldı. Masanın üzerindeki karanlık, sarı lekelerle dolu aynadan kendisine diklenen yüzü duygusuz bir tanımazlıkla süzdü. Sağ yanağına, yolun yarısı boyunca yüzünde seyahat etmiş kumlu bir karalahana yaprağı yapışıp kalmıştı. Koluyla yaprağı haşin bir şekilde yüzünden silkeleyip attı; bastırılmış bir öfkenin verdiği hararetle, "Karalahana, karalahanaymış,” diye homurdanarak doğruldu. Dik durduğunda vücut hatları neredeyse bir cenaze vazosunu andıran, yerden bitme bir kadındı. Başının etrafına kolböreği gibi sarılmış dut karası saçları vardı, ama bakkaldan eve yaptığı uzun yürüyüşten, bir de sıcaktan saçların bir kısmı açılıp zıvanadan çıkmış, başka başka yönlere doğru di-kelmişti. ''Karalahanaymış!'' dedi, sözcüğü bu kez sanki zehirli bir tohummuş gibi ağzından dışarı tükürerek.</p>
<p class="calibre1">O ve Bill Hill beş senedir ağızlarına karalahana sürmemişlerdi ve bu saatten sonra da karalahana pişirmeye başlayacak değildi. Bunları aldıysa keyfinden değil, Rufus'un yüzü suyu hürmetine almıştı ve birdaha almaya da hiç niyeti yoktu. Askerde geçen iki yıldan sonra Rufus'un medeniyet görmüş bir insan gibi yemek yiyecek olgunluğa erişmiş olarak geri döneceğini sanırdınız, ama nerede. Ona <span class="calibre2">özel</span> olarak ne istediğini sorduğunda tek bir medeni yemek bulup söylemeyi dahi akıl edememişti - diye diye karalahana demişti. Rufus'un yol yordam bilen, biraz olsun kafası çalışan bir adam çıkacağını ummuştu ya onun bildiği yol yordam anca paspasın bildiği kadardı. Rufus Avrupa cephesinden yeni dönmüş küçük kardeşiydi. Ablasının yanına taşınmıştı, çünkü doğup büyüdükleri Pitman'ın yerinde yeller esiyordu. Pitman'da yaşayan kim var kim yoksa ya öbür dünyanın ya da şehrin yolunu tutarak orayı terk etme aklıselimini göstermişti. Kendisi de Mucize <sup class="calibre4">Ü</sup>rünler satan Floridalı Bili B. Hill ile evlenmiş, şehirde yaşar olmuştu. Pitman halen yerinde duruyor olaydı, Rufus da orada olurdu kuşkusuz. Pitman'ın sokaklarında dolanan değil insan, tek bir tavuk bile kalmış olaydı, Rufus soluğu orada alır, o tavuğa yârenlik ederdi. Kendi akrabasının, hele de özbeöz kardeşinin böyle olduğunu kabullenmek zoruna gidiyordu ya doğruya doğru, beş para etmezin tekiydi. 'Beş dakika konuştuğum yetti, hemen notunu verdim,' demişti Bili Hill'e, Bili Hill ise yüzünde kıl oynamaksızın, 'Bana üç dakika yetti,' demişti. Böyle bir kocanın, böyle bir kardeşe sahip olduğunu görmesi insanı rezil rüsva ediyordu.</p>
<p class="calibre1">Ama görünüşe göre yapacak bir şey yoktu. Rufus öteki kardeşleri gibiydi. Ailede farklı olan, biraz kafası çalışan bir kendi-siydi. Para çantasından yontula yontula küçücük kalmış bir kurşunkalem çıkardı ve kesekâğıdının kenarına bir not yazdı: Bili, bunu yukarı getir. Sonra ta dördüncü kata dek tırmanacağı merdivenlerin dibinde durup bu zorlu iş için cesaretini topladı.</p>
<p class="calibre1">Evin ortasında bir yırtık gibi duran ince, kara basamaklar yerden bitmiş gibi görünen köstebek renkli bir halıyla kaplıydı. Çan kulesi merdivenleri misali dimdik yükseliyorlarmış gibi geliyordu ona. Yükselmek ne kelime, şaha kalkıyorlardı hatta. Merdivenlerin dibinde belirdiği an şaha kalkıveriyor, ona inat daha da dikleşiyorlardı. Yükselen basamaklara gözünü dikmiş bakarken ağzı açıldı ve dudakları adamakıllı bir tiksinmeyle aşağı kıvrıldı. Hiçbir yere tırmanacak hali yoktu. Hastaydı. Madam Zoleeda da öyle demişti; demişti de sanki kendi bilmiyordu.</p>
<p class="calibre1">Madam Zoleeda 87. Karayolu'ndaki falcıydı. El falına baktığında "Uzun süren bir hastalık," deyip, ne-olduğunu-biliyorum-ama-söylemem bakışıyla, ”Bu hastalık başına küçük bir talih kuşu konduracak!" diye fısıldamış, sonra da sırıtarak arkasına yaslanmıştı. Gözleri adeta yağlanmışçasına yuvalarında durmadan sağa sola yuvarlanan tıknaz bir kadındı Madam Zoleeda. Ama Ruby'ye bir şey söylemesine gerek yoktu. Ruby o talih kuşunun ne olduğunu çoktan anlamıştı. Taşınmak. <sup class="calibre4">İ</sup>ki aydır taşınacaklarına dair çok güçlü bir his vardı içinde. Bill Hill bunu daha fazla erteleyemezdi. Onu öldürecek değildi ya. Onun istediği, şehrin dışında düzayak, meskûn bir yerdi -öne doğru eğilerek tırabzanlara tutuna tutuna basamakları çıkmaya başladı- insanın eczanesinin, marketinin ve sinema salonunun burnunun dibinde olduğu doğru düzgün bir mahalle. Oysa şimdi güya şehir merkezinde yaşarken, bütün işyerlerinin olduğu anacaddelere ulaşmak için dört sokak aşmak, bir süpermarkete gidebilmek içinse daha da fazla taban tepmek zorundaydı. Beş senedir ağzını açıp bir kere şikâyet etmemişti ama bu genç yaşında sağlığı tehlikedeyken ne yapmasını bekliyordu ki Bill? Bunu sineye çekip bile isteye kendini öldürecek değildi ya. Meadowcrest Heights'ta bir yeri gözüne kestirmişti bile, san gü-neşlikli dubleks bir müstakil ev. Beşinci basamakta, soluklanmak için durdu. Bu kadar genç bir yaşta -otuz dört yaşındaydı- beş basamağın onu böyle soluk soluğa, kan ter içinde bırakması normal miydi ki? Ağır ol, iyisi mi acele etme kızım, dedi kendi kendine, nallan dikmek için çok gençsin, daha dur.</p>
<p class="calibre1">Otuz dörde yaşlı denemezdi, hatta yaştan bile sayılmazdı, yolun başındaydı daha. Otuz dört yaşındayken annesinin nasıl olduğunu hatırlıyordu da -kırışıp kalmış san, bayat bir elmaya benzerdi, bir de ekşi suratlıydı, oldum olası ekşi, asık suratlı bir kadındı, oldum olası hiçbir şeyden memnun değilmiş gibi görünürdü. Otuz dört yaşındaki kendi halini, annesinin o yaştaki haliyle kıyasladı. Annesinin saçı otuz dördünde çoktan ağarmıştı - oysa onunkinin, hiç boyatmasa bile ağaracağı yoktu. Annesinin canına okuyan o çocuklar olmuştu asıl - dile kolay sekiz çocuk: <sup class="calibre4">İ</sup>kisi ölü doğmuş, biri bir yaşını doldurmadan ölmüş, biri ekin biçme makinesinin altında kalmış. Annesi her biriyle ölüme biraz daha yaklaşmıştı. <sup class="calibre4">Ü</sup>stelik neden? Neden olacak, aklı yetmediğinden o hale düşürmüştü kendini. Kara cehalet, başka bir şey değil. Kara cehaletin dik âlâsı hem de!</p>
<p class="calibre1">Ya kız kardeşlerine ne demeli? <sup class="calibre4">İ</sup>kisi dedaha dört yıldırevli olmalarına rağmen, dörder çocuğu kenara dizmişlerdi bile. Buna nasıl dayandıklarını anlamıyordu, habire doktora gidip aletlerle içlerini dürttürmeye nasıl tahammül edebildiklerini aklı almıyordu. Annesinin Rufus'u doğurduğu zamanı hatırlıyordu. Kardeşleri içinde doğum denen işkenceye katlanamayan bir oydu, öyle ki sırf o çığlıktan duymamak uğruna kızgın güneşin altında tam on altı kilometre boyunca taban tepip kendini Melsy'ye atmış, iki wester-nin, bir korku filminin, bir de dizi filmin sonunu getirmeden yerinden kımıldamamış, sonra aynı yolu gerisingeri yürümüştü. Yürümüştü de göre göre ne görmüştü: Meğer doğum yeni başlamışmış! O çığlıkları gece boyunca duymak zorunda kalmıştı. Onca eziyet de Rufus uğruna! O Rufus ki marifetten yana anca bulaşık beziyle kıyaslanabilecek bir sersem olup çıkmıştı çıka çıka. Doğmadan önce hiçliğin içinde beklerken görmüştü onu, öylece beklerken; annesini, daha otuz yaşındaki kadıncağızı, ihtiyar bir kocakarıya çevirmek için sabırsızlanırken görmüştü. Tırabzanın tahtasını hışımla kavradı ve başını iki yana sallaya sallaya bir basamak daha çıktı. Tann biliyordu ya, öyle böyle hayal kırıklığına uğratmamıştı onu Rufus! Bütün arkadaşlarına kardeşinin Avrupa cephesinden döndüğünü ballandıra ballandıra o kadar anlattıktan sonra, beyefendi domuz ahırından hiç çıkmamış gibi dangul dungul bir adam olarak dönmüştü geriye.</p>
<p class="calibre1">Yaşlı görünüyordu üstelik. Kendisinden daha yaşlı görünüyordu, hem de on dört yaş küçüğüyken. Kendisi, yaşına göre inanılmayacak kadar genç duruyordu. Otuz dört yaş daha bir şey değildi elbet, hem sonra kendisi evli barklı kadındı. Bunu düşününce gülümsemeden edemedi, çünkü bu bakımdan kız kardeşlerinin ikisini de cebinden çıkarmış sayılırdı, onlar anca yakın çevreden adamlarla evlenmeyi becerebilmişlerdi. "Bu tıkanma da neyin ne-siyse," diye homurdandı yeniden durarak. Oturması gerektiğine karar verdi.</p>
<p class="calibre1">Her merdivende yirmi sekiz basamak vardı - yirmi sekiz.</p>
<p class="calibre1">Merdivene oturmasıyla birlikte altında bir şey hissederek ayağa sıçradı. Nefesini tuttu ve altındaki şeyi çekip aldı: Hartley Gil-feet'in oyuncak tabancası. Yirmi iki santim uzunluğunda hain bir teneke parçası! Beşinci katta oturan altı yaşında bir çocuktu bu. Kendi çocuğu olaydı, onu gerekirse her gün her saat evire çevire döver, herkesin kullandığı merdivenlerde pılını pırtını bırakmak ne demekmiş ona gösterirdi. Şu merdivenlerden yuvarlanıp bir yerini sakatlaması işten değildi. Sonra ayıkla pirincin taşını! Ama gidip şikâyet etse bile o aptal anasının bir şey yapacağı yoktu. Oğlana bağırmaktan, sonra da her önüne gelene ne kadar akıllı bir çocuk olduğunu söylemekten başka şey bildiği yoktu onun. "Küçük Talih Kuşum!" diyordu çocuğa. "Babasından bana kalan tek yadigâr!" Babası ölüm döşeğinde ”Sana şu dünyada ondan başka bir şey veremedim," deyince kadın da güya, "Rodman, sen bana bir servet verdin!" demişmiş. Ondan temelli oğlanın adı Küçük Talih Kuşu diye kalmış. "Ben ona talihi de kuşu da gösterirdim amma!" diye homurdandı Ruby.</p>
<p class="calibre1">Basamaklar, orta yerlerinde kendisi olduğu halde aynı bir tahterevalli gibi bir aşağı bir yukarı yalpa vuruyordu. Midesinin bulanmasını istemiyordu. O işkenceyi bir kez daha çekecek hali yoktu. Bari şimdi olmayaydı. Ama yok. Bulanmıyordu. Baş dönmesi biraz durana, bulantısı dinene dek gözlerini kapatıp merdivende hiç kımıldamadan oturdu. Ne olursa olsun, doktora moktora gitmem ben, dedi. Hayatta olmaz. Olmaz. <sup class="calibre4">Ö</sup>lse gitmezdi. Onu doktora götürmek için önce bayıltmaları lazımdı. Bunca yıldır kendi kendinin doktoru olmuş, bunun zararını değil bilakis faydasını görmüştü - ne hastalıktan yataklara düşmüş, ne dişleri dökülmüş, ne de kazara gebe kalmıştı, kendi işini kendi kendine pek güzel görmüştü işte. Gözünü açmasa şimdiye beş çocuğu olurdu.</p>
<p class="calibre1">Bu tıkanma kalpten olabilir miydi ki? Bir zamandır merak ediyordu bunu. Arada bir, merdivenlerden çıkarken tıkanmayla beraber göğsünde bir ağn da oluyordu. <sup class="calibre4">Ö</sup>yle çıkmasını istiyordu -kalp hastalığı çıkmasını. Kalbini söküp çıkaracak halleri yoktu ya. Öleceğini bilse yine hastanenin yamacına uğramazdı, kafasına bir şey vurup baygın götürürlerse o başka tabii. Götürmedikleri takdirde sahiden ölecek olsa peki?</p>
<p class="calibre1"><sup class="calibre4">Ö</sup>lmezdi canım.</p>
<p class="calibre1">Diyelim ölecek olsaydı?</p>
<p class="calibre1">Bu iç karartıcı düşünceleri başından savdı. Daha otuz dört yaşındaydı. Müzmin bir hastalığı da yoktu. Şişmandı ve rengi de iyiydi. Yine kendisini annesinin otuz dördündeki haliyle kıyasladı, koluna bir çimdik attı ve gülümsedi. Ne annesinin, ne de babasının yüzüne bakılır yanı olmadığı göz önüne alındığında, şu alı-mıyla ne kadar övünse azdı. Onlar o kara kuru cinstendi, Pitman' da kuruyup kalmışlar, Pitman da onların içinde kuruyup kalmış, sonunda onlar da Pitman da hepten kuruyup kırışmış bir şeye dönmüştü. <sup class="calibre4">İ</sup>şte o bundan kendini sıyırmasını bilmişti! Böylesine hayat dolu bir insan olup çıkmıştı! Tırabzan tahtasını kavrayarak, ama bu kez bir yandan da kendi kendine gülümseyerek ayağa kalktı. Kanlı canlı, şişman ve güzeldi, çok da şişman değildi tabii, çünkü Bili Hill onu böyle beğeniyordu. Biraz kilo almıştı gerçi, ama kocası bunu fark etmemişti, yalnız son zamanlarda biraz daha mutlu gibiydi ve bunun nedenini çözemiyordu. Kendi diriliğini, dinçliğini hissetti; merdivenlerden çıkan dipdiri bir kadın. Birinci kata gelmişti bile, memnun gözlerle arkasına baktı. Bili Hill şu merdivenlerden bir düşse, belki taşınırlardı. Ama buna hacet kalmayacaktı ki, zaten taşınıyorlardı! Madam Zoleeda bile bilmişti. Sesli bir kahkaha saldı ve sahanlıkta ilerledi. Bay Jerger'ın kapısının gıcırdamasıyla birlikte korkudan yerinden sıçradı. Aman tanrım, diye düşündü, <span class="calibre2">bir o eksikti.</span> Birinci katta oturan tuhaf bir adamdı bu.</p>
<p class="calibre1"><sup class="calibre4">İ</sup>htiyar, sahanlıktan kapısına doğru yaklaşmasını izledi kadının. "Günaydın!" dedi, gövdesini kapının dışına sarkıtarak. "Günaydınlar olsun!" Keçiyebenziyordu. <sup class="calibre4">Ü</sup>züm gibi küçücük gözleri, kılçık kılçık bir de sakalı vardı ve sırtındaki ceketin rengi neredeyse siyahlamış bir yeşille neredeyse yeşermiş bir siyah arasında gidip geliyordu.</p>
<p class="calibre1">"Günaydın," dedi kadın. "Nasılsınız?"</p>
<p class="calibre1">"Çok iyi!" diye bağırdı ihtiyar. "Bu muhteşem günde gerçekten de iyiyim!" Yetmiş sekiz yaşındaydı ve yüzü sanki küflenmiş gibi duruyordu. Sabahlan kitaplarına gömülüp çalışır, öğleden sonraları da kaldırımlarda bir aşağı bir yukarı yürür, çocukları yollarından çevirip onlara çeşit çeşit sorular sorardı. Sahanlıktan birinin geçtiğini işitmeye görsün, hemen kapısını açar, dışarı bakardı.</p>
<p class="calibre1">"Evet, güzel bir gün," dedi Ruby gönülsüzce.</p>
<p class="calibre1">"Bugün hangi önemli doğum gününü kutladığımızı biliyor musun?"</p>
<p class="calibre1">"1-ıh," dedi Ruby. Her zaman böyle bir soru sorardı. Kimsenin cevabını bilmediği bir tarih sorusu; önce sorar, sonra da bir nutuk çekerek kendi cevaplardı. Lisede öğretmenmiş eskiden.</p>
<p class="calibre1">"Tahmin et," diye üsteledi.</p>
<p class="calibre1">"Abraham Lincoln'ün," diye mırıldandı Ruby.</p>
<p class="calibre1">"Hah, bilemedin! <sup class="calibre4">İ</sup>yi düşün," dedi. "Düşünmüyorsun ki."</p>
<p class="calibre1">"George Washington'ın o halde," dedi Ruby merdivenlerden çıkmaya başlayarak.</p>
<p class="calibre1">"Yazıklar olsun!" diye bağırdı adam. "<sup class="calibre4">Ü</sup>stelik kocan da oralı! Florida'nın tabii! Florida ya! Florida'nın doğum günü bugün," diye bağırdı. "Buraya gel iki dakika." Uzun işaretparmağıyla onu çağırıp odasına girdi ve gözden kayboldu.</p>
<p class="calibre1">Ruby çıktığı iki basamağı gerisingeri indi, "Biraz acelem vardı da," deyip başını kapıdan içeri soktu. Oda büyücek bir yüklük genişliğindeydi ve duvarlar baştan aşağı, yerel binaların resimleriyle dolu kartpostallarla kaplıydı; bu da içeriyi daha geniş gösteriyordu. Bay Jerger'ın önünde durduğu küçük masanın tepesinde tek bir çıplak ampul sarkıyordu.</p>
<p class="calibre1">"Şimdi şuna bir bak,” dedi. Bir kitabın üzerine eğilmiş, parmağıyla satıdan takip ediyordu: "'3 Nisan 1516'da bir Paskalya pazarında bu kıtanın ucuna vardı.’ Bu kim biliyor musun?"</p>
<p class="calibre1">"Evet, Kristof Kolomb," dedi Ruby.</p>
<p class="calibre1">"Ponce de Leon tabii ki!" diye bağırdı adam. "Ponce de Leon! Florida hakkında birkaç şey öğrenmen lazım," dedi. "Ne de olsa kocan Floridalı."</p>
<p class="calibre1">"Evet, Miami'de doğmuş," dedi Ruby. "Tennesseeli değil."</p>
<p class="calibre1">"Florida görkemli bir eyalet değildir belki," dedi Bay Jerger, "ama önemli bir eyalettir."</p>
<p class="calibre1">"<sup class="calibre4">Ö</sup>nemli olmaya önemli, orası öyle," dedi Ruby.</p>
<p class="calibre1">"Ponce de Leon'un kim olduğunu biliyor musun?"</p>
<p class="calibre1">"Florida'nın kurucusu elbet," diye cevabı yapıştırdı Ruby.</p>
<p class="calibre1">"Bir <sup class="calibre4">İ</sup>spanyol'du," dedi Bay Jerger. "Peki onun neyi aradığını biliyor musun?"</p>
<p class="calibre1">"Florida'yı," dedi Ruby.</p>
<p class="calibre1">"Ponce de Leon gençlik pınannı arıyordu," dedi Bay Jerger gözlerini kapayarak.</p>
<p class="calibre1">"Ya," diye mınldandı Ruby.</p>
<p class="calibre1">"Suyundan içenlere sonsuz gençlik bağışlayan bir pınar," diye sürdürdü sözünü Bay Jerger. "Yani ebediyen genç kalmaya çalışıyordu."</p>
<p class="calibre1">"Peki buldu mu?" diye sordu Ruby.</p>
<p class="calibre1">Bay Jerger gözlerini açmaksızın duraksadı. "Sence bulmuş olabilir mi?" dedi bir dakika sonra. "Sence bulmuş olabilir mi ha? Bulmuş olsa şimdiye dek başkaları da keşfetmez miydi yerini? Şu dünyada o pınarın suyundan içmemiş bir allahın kulu kalır mıydı</p>
<p class="calibre1">sence?"</p>
<p class="calibre1">"Doğru ya, öyle düşünmemiştim," dedi Ruby.</p>
<p class="calibre1">"Zaten kimse düşünmeye tenezzül etmiyor artık," diye yakındı Bay Jerger.</p>
<p class="calibre1">"Benim gitmem lazım."</p>
<p class="calibre1">"Aslına bakılırsa o pınar bulundu," dedi Bay Jerger.</p>
<p class="calibre1">"Nerede peki?" diye sordu Ruby.</p>
<p class="calibre1">"Ben de içtim suyundan."</p>
<p class="calibre1">"Nereye gittiniz de içtiniz?" diye sordu. Adama biraz daha sokuldu ve bir an ihtiyarlığının kokusu geldi bumuna, sanki bir akbabanın kanadının altına bumunu sokmuştu.</p>
<p class="calibre1">"Yüreğimin derinliklerine," dedi adam, elini kalbinin üzerine koyarak.</p>
<p class="calibre1">"Ha." Ruby geri çekildi. "Gitmem lazım benim. Kardeşim de eve gelmiştir." Kapının eşiğinden çıktı.</p>
<p class="calibre1">"Kocana sor bakalım, bugün hangi önemli doğum gününü kutladığımızı biliyor muymuş," dedi Bay Jerger ona cilveli bir ifadeyle bakarak.</p>
<p class="calibre1">"Tamam, sorarım." Arkasını döndü ve adamın kapısının kapandığını işitene dek bekledi. Dönüp kapının kapalı olduğundan emin olunca rahat bir soluk aldı ve kendisini bekleyen karanlık basamaklar dağının karşısında dikildi. "Tannm sen bana sabır ver," dedi. Basamaklar yukarı çıktıkça daha bir karanlık oluyor, hepten dikleşiyordu.</p>
<p class="calibre1">Daha altı basamak çıkamadan nefesi kesilmişti bile. Soluk soluğa birkaç basamak daha çıktı. Sonra durdu. Kamında bir sancı vardı. findeki bir şey başka bir şeyi itermiş gibi bir sancı. Hk kez olmuyordu bu, birkaç gün önce de hissetmişti aynı sancıyı. Onu en çok korkutan da bu olmuştu. <span class="calibre2">Kanser</span> kelimesini bir kez aklına getirmiş ve derhal aklından defetmişti çünkü böyle bir felaket başına gelmeyecekti, çünkü gelemezdi. Sancıyla birlikte kelime tekrar aklına düştü, ama Madam Zoleeda'nın dediklerinden aldığı güçle onu parçaladığı gibi ikiye ayırdı. Bu sıkıntı bittiğinde başına talih kuşu konacaktı. Hançeriyle iki kez o sözcüğü boydan boya yarıp geçti, sonra bir kez daha saldırdı, paramparça olup tanınmaz hale gelesiye kesip biçti onu. Bir sonraki katta bir mola verecek -tabii nefesi yeter de oraya varmayı başarabilirse- Laveme Watts'a uğrayıp onunla biraz laflayacaktı. <sup class="calibre4">Ü</sup>çüncü katta oturan Laveme Watts, bir ayak hastalıkları hekiminin sekreteri, kendisinin de yakın arkadaşıydı.</p>
<p class="calibre1">Güçlükle nefes alarak, sanki dizlerini ateş basmış gibi hissederek üçüncü kata vardı ve Hartley Gilfeet'in tabancasının dipçiğiyle Laveme'in kapısına vurdu. Soluklanmak için kapının kenarına yaslanmıştı ki bir anda yer olduğu gibi ayaklarının altından çekildi. Duvarlar karardı; boşluğun ortasında, nefesi kesilmiş halde, kendisini bekleyen kaçınılmaz düşüşten ödü patlayarak fırıl fırıl döndüğünü hissetti. Şimdi s^ank çok uzağında kalmış kapının açıldığını ve bir on santim yukarısında da Laveme'in durduğunu gördü.</p>
<p class="calibre1">Laveme -uzun boylu, saman sarısı saçlı bir kız- ömründe gördüğü en komik manzarayla karşılaşmışçasına çıngıraklı bir kahkaha koyverdi ve dövüne dövüne gülmeye başladı. "Şu tabancaya bak!" diye ciyakladı. "Şu tabancaya bak! Şu surata bak surata!" Gülerken geri geri sendeleyip kanepeye yuvarlandı, bu esnada havaya fırlayan bacakları istemsizce düşüp güm diye yere çarptı.</p>
<p class="calibre1">Yer Ruby'nin gözüyle görebildiği bir seviyeye yükseldi ve biraz daha çökerek durdu. Kadın pürdikkat kesilmiş feci bir suratla içeri girmek için bir adım attı. Odanın karşı tarafındaki bir sandalyeyi uzun uzadıya inceledi ve sonra adım alışır gibi dikkatle yürüyerek ona doğru yöneldi.</p>
<p class="calibre1">"Var ya, o vahşi batı şovlarından birine çıkman lazım senin!" dedi Laveme Watts. "Herkesi gülmekten kırıp geçirirsin. Alemsin vallahi!"</p>
<p class="calibre1">Ruby sandalyenin önüne geldi, temkinli bir şekilde sandalyeye oturdu. "Kapa çeneni," dedi kısık bir sesle.</p>
<p class="calibre1">Laveme oturduğu yerde, parmağıyla onu göstererek doğruldu ve yine gülmekten katılarak arka üstü kanepeye düştü.</p>
<p class="calibre1">"Kes şunu!" diye bağırdı Ruby. "Kes artık! Hastayım."</p>
<p class="calibre1">Laverne ayağa kalktı, bacaklarını pergel gibi açarak iki-üç adımda odanın öbür ucunu etti. Ruby'nin önünde eğildi ve tek gözünü anahtar deliğinden bakarmış gibi kısarak arkadaşının yüzüne baktı. "Sahiden biraz mor yüzün," dedi.</p>
<p class="calibre1">"Hastayım diyorum inanmıyorsun," diye parladı Ruby arkadaşına ters bir bakış fırlatarak.</p>
<p class="calibre1">Laverne ona bakmayı sürdürdü, bir saniye sonra kollarını kavuşturdu, karnını çok manidar bir şekilde dışarı çıkardı ve ayakta ileri geri sallanmaya koyuldu. "Söyle bakalım, ne demeye o silahla dayandın kapıma? Nereden buldun onu?" diye sordu.</p>
<p class="calibre1">"<sup class="calibre4">Ü</sup>stüne oturdum," dedi Ruby dişlerinin arasından.</p>
<p class="calibre1">Laverne olduğu yerde, yüzüne giderek yayılan çokbilmiş bir ifadeyle, karnı dışarıda sallanmayı sürdürdü. Ruby sandalyeye yayılmış oturuyor, bir yandan da ayaklarına bakıyordu. Oda giderek yerine yerleşiyordu. Sandalyede doğrulup ayak bileklerine kötü kötü baktı. Şişmişlerdi! Doktora moktora gitmem ben, diye başladı yeniden, şuradan şuraya gitmem. <sup class="calibre4">Ö</sup>leceğimi bilsem gitmem. "Doktora moktora," diye geveledi ağzının içinde, "gitmem, hayatta... "</p>
<p class="calibre1">"Gitmezsin de, nereye kadar gitmezsin işte onu bilemem," diye mırıldandı Laverne ve kıkırdamaya başladı.</p>
<p class="calibre1">"Ayak bileklerim şişmiş mi, baksana?" diye sordu Ruby.</p>
<p class="calibre1">"Ben bir fark göremiyorum, her zamanki gibi göründü bana," dedi Laveme kendini yeniden kanepeye atarak. "Yani biraz tombul." Bacaklarını kaldırıp kendi ayak bileklerini kanepenin kolça-ğınadayadı ve hafifçe çevirdi. "Ayakkabılarımı nasıl buldun?" diye sordu. Çok yüksek, incecik topuklu, çekirge yeşili ayakkabılar giyiyordu.</p>
<p class="calibre1">"Bence kesin şişmiş," dedi Ruby. "Bu katın merdivenlerini çıkarken öyle fenalaştım ki, kâbus gibiydi, ne elim kaldı, ne ayağım, her yanım sanki... "</p>
<p class="calibre1">"Doktora gitmen lazım senin."</p>
<p class="calibre1">"Doktora moktora hacet yok," diye homurdandı Ruby. "Ben başımın çaresine bakarım. Bunca yıldır bakmışım, bundan sonra mı bakamayacağım?"</p>
<p class="calibre1">"Rufus evde mi?"</p>
<p class="calibre1">"Bilmem. Hayatım boyunca doktorların eline düşmekten kaçındım. Onları kendimden - niye sordun?"</p>
<p class="calibre1">"Neyi niye sordum?"</p>
<p class="calibre1">"Rufus evde mi dedin ya, ne olacak evdeyse?"</p>
<p class="calibre1">"Rufus çok sevimli," dedi Laveme. "Ona ayakkabılarımı gösterip bir fikrini alsam diyordum."</p>
<p class="calibre1">Ruby ateş püsküren gözlerle doğruldu, alı al moru morolmuş-tu. "Rufus'un fikrini almak da nereden çıktı şimdi?" diye gürledi. "O daha dünkü çocuk." Laveme otuz yaşındaydı. "Kadın ayakkabılarından ne anlar o."</p>
<p class="calibre1">Laveme doğruldu, ayakkabılardan birini ayağından çıkardı ve içine bir göz attı. "Dokuz B," dedi. "Ayakkabıyı bilmem ama, için-dekinin hoşuna gideceğine bahse girerim."</p>
<p class="calibre1">"Senin Rufus dediğin daha bebek sayılır be!" dedi Ruby. 'İşi gücü yok da ayaklarına mı bakacak senin. Böyle saçma sapan işlere vakti yok onun."</p>
<p class="calibre1">"Hiç de bile, vakitten bol bir şeyi yok asıl," dedi Laveme.</p>
<p class="calibre1">"<sup class="calibre4">Ö</sup>yle ya," diye homurdandı Ruby ve onu bir kez daha, henüz doğmasına bol bol vakit varken hiçliğin içinde bekler, annesinin canını çıkarmak için gün sayar halde gördü.</p>
<p class="calibre1">"Ayak bileklerin sahiden şişmiş galiba," dedi Laveme.</p>
<p class="calibre1">"Evet," dedi Ruby bileklerini kıvırarak. "Evet. Sanki biraz da gerginlik var. O merdivenleri çıkarken kendimi nasıl kötü hissettim anlatamam, sanki tıkanıp kalmışım, hiç nefes alamayacakmışım gibi, her yanım bir anda baştan aşağı kaskatı kesilmiş gibi sanki, felaketti, kâbus gibiydi kâbus."</p>
<p class="calibre1">"Bak yine söylüyorum, doktora gitmen lazım."</p>
<p class="calibre1">"Olmaz."</p>
<p class="calibre1">"Sahiden ömründe hiç gitmedin mi doktora?"</p>
<p class="calibre1">"On yaşımdayken zorla götürmüşlerdi," dedi Ruby, "ama bir saniye dunnadım, hemen kaçtım. <sup class="calibre4">Ü</sup>ç kişi tuttulardı da yine zapte-dernedilerdi beni."</p>
<p class="calibre1">"O zaman neyin vardı?"</p>
<p class="calibre1">"Sen bana niye öyle tuhaf tuhaf bakıyorsun?" diye söylendi Ruby.</p>
<p class="calibre1">"Nasıl bakıyonnuşum ki?"</p>
<p class="calibre1">"Bir tuhaf işte," dedi Ruby, "kamını dışan uğratıp karşımda sallanmalar filan."</p>
<p class="calibre1">"Yalnızca o zaman neyin vardı diye sordum, söylesene."</p>
<p class="calibre1">"Aman, bir çıban çıkmıştı işte. Yolun yukansındaki bir zenci kansı ne yapmam gerektiğini söyledi, yaptım ve geçti." Sandalyesinin ucunda kendini salmış bir şekilde, her şeyin çok daha kolay olduğu günleri yâd edercesine önüne bakarak oturuyordu.</p>
<p class="calibre1">Laveme odanın içinde bir ileri bir geri salınarak komik bir şekilde dans etmeye başladı. Dizlerini bükerek bir yana doğru ağır ağır üç adım atıyor, sonra geri gelip bacağını yine yavaşça, eziyet çekercesine öbür yana sallıyordu. Gırtlaktan gelen bağırtılı bir sesle bir şarkı tutturup sanki sahnedeymiş gibi kollanm iki yana açarak gözlerini devire devire söylemeye başladı: "Getir koy hepsini yan yana, bil bakalım hangi söz çıkar meydana: ANNE! ANNE!"</p>
<p class="calibre1">Ruby dut yemiş bülbül gibi, ağzı açık kalakaldı ve yüzündeki o haşin ifade silinip gitti. Bir an hiç kımıldamadı, neden sonra sandalyesinden fırladı. "Olmaz!" diye bağırdı. "Olamaz!"</p>
<p class="calibre1">Laveme durdu ve o çokbilmiş gözlerle arkadaşını seyretmekle yetindi.</p>
<p class="calibre1">"Daha neler!" diye bağırdı Ruby. "Olmaz öyle şey! Bili Hill o işin icabına bakıyor. Bili Hill çok dikkat eder! Bili Hill beş senedir o işin icabına bakıyor bir kere! Olacak iş değil!"</p>
<p class="calibre1">"Eh dernek bizim Bili Hill enişte dört-beş ay önce boş bulunup miniminnacık bir hata yapmış, canım arkadaşım," dedi Laveme. "Minicik bir tedbirsizliktir etmiş ve... "</p>
<p class="calibre1">"Bilmeden atıp tutuyorsun, ne anlarsın sen bu işlerden, daha</p>
<p class="calibre1">evli bile değilsin, daha senin... "</p>
<p class="calibre1">"Bence bir tane de değil, ikiz, her iddiasına varım ikiz," dedi Laveme. "Doktora bir git de kaç taneymiş öğren bence."</p>
<p class="calibre1">"<sup class="calibre4">Ö</sup>yle bir şey yok dedim!" diye ciyakladı Ruby. Bu kız ne kadar da akıllı sanıyordu kendini! Elifi görse mertek sanırdı, kendi söylemese hasta olduğunu bile anlamayacaktı, tek bildiği habire ayaklarına bakmak, onları illa da Rufus'a göstermekti, Rufus'a gösterecekmiş, Rufus daha bebekti bebek, oysa otuz dört yaşında koca kadın. "Rufus daha bebek!" diye haykırdı.</p>
<p class="calibre1">'İyi ya, iki bebek olur işte!" dedi Laveme.</p>
<p class="calibre1">"Kes şu saçma sapan konuşmaları!" diye bağırdı Ruby. "Kes yoksa fena olacak. Gebe mebe değilim ben!"</p>
<p class="calibre1">"Ha, ha," dedi Laveme.</p>
<p class="calibre1">"Sanki çok bilirmiş gibi akıl öğretmeye kalkıyorsun bir de, kendini ne sanıyorsan artık," dedi Ruby. "Bekâr başınla hariçten gazel okuyorsun. Senin gibi evde kalmış olaydım, evli barklı kadınlara akıl öğretmeye kalkışmazdım."</p>
<p class="calibre1">"Yalnız ayak bileklerin de değil," dedi Laveme, "her yanın şişmiş."</p>
<p class="calibre1">"Burada kalıp yüzüme karşı böyle ileri geri konuşmanı dinleyecek değilim senin," dedi Ruby ve başını dik tutarak, o kadar istediği halde kamına hiç bakmadan temkinli adımlarla kapıya doğru gitti.</p>
<p class="calibre1">"<sup class="calibre4">Ö</sup>yle olsun, umarım yarın <span class="calibre2">ikiniz de</span> daha iyi olursunuz," dedi Laveme.</p>
<p class="calibre1">"Evet, sanının yarın kalbim biraz daha iyi olacak," dedi Ruby. "Ama inşallah en kısa zamanda buradan taşınırız. Çünkü kalp hastalığımla bu merdivenleri habire çıkamam, aynca da," diye ekledi mağrur bir bakış fırlatarak, "o koca ayakların Rufus'un umurunda değil, bilesin."</p>
<p class="calibre1">"O tabancayı da bir yerlere kaldır istersen," dedi Laveme, "yoksa elinden bir kaza çıkacak."</p>
<p class="calibre1">Ruby dışarı çıkıp kapıyı çarparak kapattı ve hemen kendini incelemeye koyuldu. O bölgesi toplu olmaya biraz topluydu, ama oldum olası göbekli bir kadın olmuştu. Orası vücudunun başka herhangi bir yerinden daha şişman görünmüyordu. Hem insan kilo alınca, bunun belinde toplanması gayet normaldi, aynca Bili Hill de onun şişman olmasına aldırmıyordu, yalnızca bir zamandır daha mutluydu ve Ruby bunun nedenini bilmiyordu. Bili Hill'in kendisine sırıtarak bakan o uzun, mutlu suratı geldi gözlerinin önüne, mutluluğu gözlerinden başlayıp yüzünün aşağılarına doğru yayılır, sanki dişlerine yaklaştıkça daha bir artardı. Asla öyle bir dikkatsizlik yapmazdı o. Elini eteğinin üzerinde gezdirdi ve giysinin darlığını hissetti, iyi de sanki dar olduğunu bilmiyor muydu? Pekâlâ da biliyordu. Eteğin kabahatiydi bu - pek giymediği o dar eteği vardı üstünde, ondandı bu gerginlik, ama... hayır, dar olan değildi ki bu. Bol eteğini giymişti. Ama şu anda hiç de bol gelmiyordu üstüne. Ama bu bir şeyi değiştirmezdi, yalnızca şişmandı, hepsi bu.</p>
<p class="calibre1">Parmaklarını kamına koydu, bastırdı ve çabucak geri çekti. Merdivenlere doğru yürümeye koyuldu, ağır ağır, sanki yer, altından çekiliverecekmişçesine. Basamakları çıkmaya başladı. Sancı anında yeniden bastırdı. Daha ilk basamakta geri gelmişti. "Hayır," diye sızlandı, "hayır." Enikonu belli belirsiz bir histi, sanki içinde bir şey yer değiştirmiş gibi belli belirsiz, küçücük bir duygu, ama nefesinin gırtlağında sıkışıp kalmasına yetmişti bile. Hem içinde bir şeyin yer değiştirmesi normal değildi ki. "Daha bir basamak çıktım," diye fısıldadı, "daha ilk basamakta yapacağını yaptı." Kanser olamazdı. Madam Zoleeda bu hastalıktan sonra talihinin döneceğini söylemişti. "Daha. ilk basamakta yapacağını yaptı," diye sızlanarak ağlamaya başladı, bir yandan da farkında olmadan, adeta hareketsiz durduğunu zannederek merdivenleri tırmanmayı sürdürdü. Altıncı basamakta birden oturdu, eli tırabzanın parmaklığından mecalsizce yere kaydı.</p>
<p class="calibre1">"Hayır, olamaz," dedi ve yuvarlak kıpkırmızı yüzünü en yakındaki iki demirin arasına yasladı. Başını eğip merdiven boşluğuna baktı ve aşağıya indikçe yayılıp yankılanan uzun, boğuk bir ah çekti. Merdiven oyuğu koyu yeşil ve köstebek renkliydi ve feryadı en aşağıya ulaştığında kendisine cevap verircesine yankılandı. Nefesi tıkandı ve gözlerini kapadı. Hayır. Bin kere hayır. Bebek mebek olamazdı. <sup class="calibre4">İ</sup>çinde kanını iliğini kurutmak, onu iyice öldürmek için gün sayan bir şey olamazdı, buna göz yumamazdı. Bili Hill böyle bir hata yapmış olamazdı. O şeyin garantili olduğunu söylemişti, bunca zamandır işe de yaramıştı, o yüzden olamazdı öyle bir şey, mümkün değildi. Bir an ürperdi ve elini ağzının üzerine sıkı sıkı bastırdı. Yüzünün göçüp kırıştığını hissetti: <sup class="calibre4">İ</sup>kisi ölü doğmuş, biri yaşını doldurmadan ölmüş, biri kurumuş san bir elma gibi çiğnenmiş kalmış - hayır, hepi topu otuz dört yaşındaydı o, annesi ise yaşlıydı. Madam Zoleeda içinden canın çekilecek, kuruyup kalacaksın dememişti ki. Madam Zoleeda, ama bak gördün mü, başına bir talih kuşu konuyor sonrasında demişti! Taşınmalarını kastetmişti besbelli. San güneşlikli, müstakil bir ev konacaktı başına, öyle demişti.</p>
<p class="calibre1">Giderek sakinleştiğini hissetti. Bir dakikasonrahemen hemen sakin gibiydi, çabucak telaşlanıp durduk yere kendi kendini yiyip bitirdiğine hükmetti; o kahrolası sancı gazdı belki de. Madam Zoleeda bugüne dek bir kez olsun yanılmamıştı, onun da bir bildiği...</p>
<p class="calibre1">Ayağa fırladı: Merdiven boşluğunun dibinden bir gümbürtü kopmuştu, merdivenler kıyamet gibi bir gürültüyle zangır zangır titriyor, onun bulunduğu kattakiler bile beşik gibi sallanıp sarsılıyordu. Tırabzan demirleri arasından baktı ve elinde havaya kaldırdığı iki tabancayla merdivenlerden yukarı dörtnala koşturan Hart-ley Gilfeet'i gördü, ardından da bir üst kattan avazı çıktığınca bağıran kulak tırmalayıcı bir ses işitti: "Hartley dedim sana, kes şu gürültüyü. Evi başımıza yıkacaksın!" Ama çocuk hiç oralı olmadı, ortalığı daha da beter birbirine katarak birinci kattaki merdivenin köşesini döndü ve şimşek gibi koridora fırladı. Bay Jerger'ın kapısının hışımla açıldığını ve adamın pençe gibi açtığı parmaklarıyla atılıp, uçuşan bir gömlek parçasını kavradığını gördü; gömleğin sahibi fıldır fıldır dönerek tiz perdeden bir "Bunak keçi ne olacak, öğretmen bozuntusu, bıraksana beni!" bağırtısıyla adamın elinden kendini kurtarıp yeniden ok gibi fırladı ve Ruby'ye yaklaşmaya başladı. Kadının hemen altındaki merdivenler zangır zangır titremeye başlamıştı, bir an sonra bir sincabın gözü dönmüş çehresi güm diye ona çarptı, beynini delip geçti, giderek küçüldü ve bir karanlık yumağına dönüşüp kayboldu.</p>
<p class="calibre1">Ruby merdivene oturup tırabzan demirine sıkı sıkı sarılarak soluğunun dirhem dirhem ciğerlerine geri dolmasını, merdivenlerin tahterevalli gibi bir aşağı bir yukarı yalpa vurmasının geçmesini bekledi. Gözlerini açtı ve karanlık kovuktan aşağıya baktı, kovuğun en dibine, ta ne zaman önce bulunduğu noktaya kadar indirdi gözlerini. "Talih Kuşu," dedi kovuğun dört bir yanında yankılanan boğuk bir sesle, "Bebek."</p>
<p class="calibre1">"Talih Kuşu, Bebek," dedi üç yankı alaylı alaylı.</p>
<p class="calibre1">Sonra o hissi yeniden duydu, küçük bir yuvarlanma. Sanki kamının içinde değildi his. Hiçbir şeyin içindeki bir hiçliğin orta-sındaydı sanki, orada dinleniyor ve bekliyordu, zamandan bol bir şeyi de yoktu.</p>
<p class="calibre1"><a id="bookmark3"></a>KUTSAL RUH'UN TAPINAĞI</p>
<p class="calibre1"></p>
<p class="calibre1">İKİ KIZ birbirlerine Tapınak Bir ve Tapınak <sup class="calibre4">İ</sup>ki diye isim takmış, bütün hafta sonu birbirlerine böyle seslenip durmuşlardı. Gülmekten öyle katılıyorlardı ki, yüzleri ateşleri başlarına vurmuş gibi kıpkırmızı kesiliyor, enikonu çirkinleşiyordu; özellikle de Jo-anne' in zaten sivilceli olan suratı hepten bakılmaz bir hal alıyordu. Mount St. Scholastica'da giymek zorunda oldukları kahverengi manastır üniformalarıyla gelmişlerdi oraya; ama valizlerini açar açmaz üniformalarını çıkardıkları gibi kırmızı etekler ve cart renkli bluzlar çekmişlerdi üstlerine. Dudak boyası sürünüyor, yüksek topuklu pazar ayakkabılarını giyiyor, evin içinde topuklularıyla geziniyor, bacaklarının nasıl göründüğüne bakabilmek için de girişteki uzun aynanınönünden geçerken yavaşlamayı asla ihmal etmiyorlardı. Tavır ve hareketlerinin hiçbiri çocuğun gözünden kaçmıyordu. Yalnızca biri gelmiş olsaydı, gelen hangisi olursa olsun oturur kendisiyle oynardı, ama ikisi birlikte olunca dışarıda kalıyor, onlan belirli bir mesafeden kuşkuyla izlemekle yetiniyordu.</p>
<p class="calibre1">On dört yaşındaydılar -ondan iki yaş büyük yani- ama her ikisi de zekâdan yana nasipsizdi; zaten biraz da bu yüzden manastıra gönderilmişlerdi. Sıradan bir okula gitseler, akıllan fikirleri oğlanlarda olacaktı; oysa annesinin dediğine göre manastırda rahibeler onlara göz açtırmazdı. Çocuk birkaç saat boyunca onları gözledikten sonra kelimenin tam anlamıyla geri zekâlı olduklarına kanaat getirdi; hepi topu ikinci dereceden kuzen olduklarına göre aptallıklarının kalıtım yoluyla kendisine geçmiş olamayacağına karar verip rahat bir soluk aldı. Susan adını ısrarla Su-zen olarak telaffuz ediyordu. Çok sıskaydı, ama sivri, hoş bir yüzü vardı ve kızıl saçlıydı. Joanne'in ise kendiliğinden kıvırcık san saçları vardı, ama o da burnundan konuşuyordu ve güldüğünde de pençe pençe morarıyordu. <sup class="calibre4">İ</sup>kisi de aklı başında iki lafı peş peşe getiremiyordu ve bütün cümleleri, "Hani bir çocuk vardı ya, işte o bir keresinde... " diye başlıyordu.</p>
<p class="calibre1">Bütün hafta onlarda kalacaklardı; annesi tanıdıkları arasında kızların yaşıtı tek bir oğlan olmadığına hayıflanıyor, iyi vakit geçirmeleri için ne yapacağını bilemediğinden dem vuruyordu. Bunu duymasıyla birlikte çocuk, aklına dâhiyane bir fikir gelmişçe-sine bağırdı: "Cheat var! Onu çağıralım! Bayan Kirby'ye söyle de Cheat'i çağırsın, kızlara etrafı gezdirir o!" Ağzındaki lokma az kalsın boğazında kalacaktı, iki büklüm olup kasıklarını tuta tuta gülmeye başladı; yumruğunu masaya vuruyor, gözünden gelen yaşlar tombul yanaklarından aşağıya süzüledururken, teneke gibi parlayan diş tellerini olduğu gibi ortaya sererek şaşkına dönmüş kızlara bakıyordu. <sup class="calibre4">Ö</sup>mründe hiç bu kadar komik bir fikir gelmemişti aklına.</p>
<p class="calibre1">Annesi de ölçüyü kaçırmamaya dikkat ederek güldü; Bayan Kirby ise kızardı, üstünde tek bir bezelye tanesi bulunan çatalını itinayla ağzına götürdü. Evlerinde pansiyoner olarak kalan uzun suratlı, sarışın bir öğretmendi bu; Bay Cheatam da Bayan Kirby' ye kur yapan zengin, ihtiyar bir çiftçiydi. Dışı toprak yolların kırmızı tozuna bulanmış, içiyse cumartesileri kasabaya götürmek için onar sentlerini kestiği zencilerden temelli kapkara olan on beş yaşındaki süt mavisi Pontiac’ıyla her cumartesi öğleden sonra kasabaya inerdi. Zencileri başından savar savmaz soluğu Bayan Kir-by'nin yanında alır, her seferinde mutlaka küçük bir de hediye -ya haşlanmış yerfıstığı ya bir karpuz ya da bir sap şekerkamışı- getirirdi kadına; hatta bir keresinde bir koli dolusu Baby Ruth gofreti getirmişti. Eski günlerinden yadigâr pas rengi bir tutam saç sayılmazsa kel kafalıydı; yüzü toprak yollarla hemen hemen aynı renk-ti ve aynı onlar gibi, derin izlerle ve çukurlarla yol yol aşınmıştı. <sup class="calibre4">İ</sup>nce kara çizgili, açık yeşil bir gömlek giyer, pantolon askısı takardı ve pantolonu da o koca şişko başparmağıyla arada bir şefkatle bastırdığı pırtlamış göbeğini kapatacak şekilde yukarı çekilmiş olurdu. Bütün dişleri altın kaplamaydı; verandalarındaki salıncakta bacakları ardına kadar açılmış, yüksek konçlu ayakkabıları birbirinin aksi istikametlere bakar halde sere serpe otururken, Bayan Kirby'ye haylaz bir edayla göz süzüp "Ho ho ho" diye gülerdi.</p>
<p class="calibre1">"Cheat bu hafta sonu kasabaya inmeyecek sanırım," dedi Bayan Kirby, bunun bir şaka olduğunu aklının köşesinden dahi geçirmeksizin. Bunun üzerine çocuk dayanamayıp yeniden makaraları koyverdi, kendisini sandalyesinde arkaya attı, hızını alamayıp sandalyeden düştü, katıla katıla gülerek yerlerde yuvarlandı, nihayet gülmekten nefesi kesilmiş halde uzanıp kalakaldı. Annesi bu soytarılığa bir son vermemesi halinde masadan kalkmak zorunda kalacağını söyledi ona.</p>
<p class="calibre1">Dün annesi Alonzo Myers ile anlaşmış, beriki onları kasabadan altmış beş kilometre çeken Mayville'deki manastıra, kızları hafta sonu için almaya götürmüştü; Alonzo, pazar öğleden sonra kızlan manastıra geri götürecekti. On sekiz yaşında, yüz on beş kilo çeken bir oğlandı bu; taksi şirketinde çalışıyordu ve arabayla bir yere gitmek gerektiğinde civarda bulunup bulunabilecek tek kişi oydu. Herdaim kısa, kara bir puro içer, daha doğrusu puroyu adeta çiğnerdi ve giydiği san naylon gömlek o yusyuvarlak, terli göğsünü olduğu gibi ortaya sererdi. Araba kullandığında arabanın bütün camlarının illa açık olması gerekirdi.</p>
<p class="calibre1">"E Alonzo var ya!" diye gürledi çocuk yerden. "Alonzo gezdirsin onlara etrafı! Alonzo'ya haber verelim!"</p>
<p class="calibre1">Alonzo'yu görmüş olan iki kız, bu korkunç teklif karşısında çığlık çığlığa isyan etmeye giriştiler.</p>
<p class="calibre1">Annesi de çocuğun bu dediğini komik buldu, ama "Parlak fikirlerini yeterince dinledik, artık yeter," deyip konuyu değiştirdi. Kızlara, neden birbirlerine Tapınak Bir ve Tapınak <sup class="calibre4">İ</sup>ki diye isim taktıklarını sordu; bunu sormasıyla birlikte kızlar vidalan gevşemiş gibi kıkırdamaya koyuldular. Derken nihayet nedenini açıklamayı başardılar. Mayville'deki Sisters ofMercy tarikatının en yaşlısı, Rahibe Perpetua bir ders vermişti onlara: bir delikanlı bir otomobilin arka koltuğunda -lafın burasında öyle bir gülme krizine tutuldular ki gerisini getiremeyip yeniden en başa dönmek zorunda kaldılar- bir delikanlı bir otomobilin arka koltuğunda, kendilerine beyefendiliğe yakışmayacak bazı hareketlerde bulunacak olursa -bu kez de başlarını kucaklarına gömdüler- ne yapmaları gerektiğine dair bir ders. Rahibe Perpetua böyle bir durumda derhal, "Durun bayım! Bedenim Kutsal Ruh'un Tapınağıdır!" demelerini, böylece bu yakışıksız davranışın önünü alabileceklerini söylemişti. Çocuk şaşkın bir yüzle yerden doğruldu. Bu kadar gülecek ne vardı ki bunda. Bay Cheatam'ın ya da Alonzo Myers'ın onlara etrafı gezdirmesiydi asıl komik olan. Bu fikir aklına geldikçe gülmekten ölecek gibi oluyordu.</p>
<p class="calibre1">Annesi kızların anlattığına hiç gülmedi. "Şu halinizi size hiç yakıştıramadım kızlar. Rahibenin dediğinde bir yanlışlık yok ki, yerden göğe kadar haklı, bedenleriniz elbet Kutsal Ruh'un Tapınağıdır."</p>
<p class="calibre1"><sup class="calibre4">İ</sup>ki kız, kıkırdamalannı kibarca gizleyerek kadına baktılar, baktılar ya, onun Rahibe Perpetua ile aynı kumaştan olduğunu yavaş yavaş anlamaya başlamışçasına hayret dolu bir ifade vardı bu kez yüzlerinde.</p>
<p class="calibre1">Bayan Kirby'nin yüzündeki ifadede en ufak bir değişiklik olmadı ve çocuk, onun bu işlere aklı ermez nasıl olsa, diye geçirdi içinden. Ben Kutsal Ruh'un Tapınağıyım, dedi kendi kendine ve bu söz pek hoşuna gitti. Biri kendisine bir hediye vermiş gibi bir mutluluk uyandırıyordu içinde.</p>
<p class="calibre1">Yemekten sonra annesi yatağa yığıldı. "Onları oyalayacak bir şey bulamazsam bu kızlar beni deli çıkaracak sonunda. <sup class="calibre4">İ</sup>kisi de</p>
<p class="calibre1">birbirinden beter, başa çıkılmaz bunlarla," dedi.</p>
<p class="calibre1">"Ben kimi çağıracağımızı biliyorum," diye atıldı çocuk.</p>
<p class="calibre1">"Bana bak, artık fazla oluyorsun ama. Bay Cheatam hakkında tek kelime daha duymak istemiyorum, yeter," dedi annesi. "Bayan Kirby'yi utandınyorsun. Adam kadının şu dünyadaki tek arkadaşı." Yattığı yerde doğruldu ve hüzünlü gözlerle pencereden dışan baktı. "Tann biliyor ya, zavallıcık öyle yapayalnız ki cehennemin dibinden bin beter kokan o arabaya binmeye bile razı."</p>
<p class="calibre1"><sup class="calibre4">Ü</sup>stelik o da Kutsal Ruh'un Tapınağı, diye geçirdi içinden çocuk. "Onu demeyecektim ki ben," dedi. "Buchell teyzenin çiftliğine gelen o iki kardeşi söyleyecektim, Wendell ile Cory'yi, hani so-yadlan Wilkins ya. Yaşlı teyzenin torunlan oluyorlar. Kadının yanına çalışmaya gelmişler."</p>
<p class="calibre1">"Bu sefer iyi akıl ettin bak," diye mınldandı annesi ve çocuktan yana takdir dolu bir bakış fırlattı. Neden sonra omuzlan yine düştü. "Onlar da çiftçi çocuğu anca. Bu kızlar hemen burun kıvınr onlara."</p>
<p class="calibre1">"Niyeymiş ki," dedi çocuk. "Ayaklarına pantolon giyiyorlar. On altı yaşındalar, arabalan desen o da var. Hem duyduğuma göre Tanrının Kilisesinde vaiz olacaklarmış, çünkü Tannnın Kilisesinde vaiz olmak için hiçbir şey bilmeye gerek yokmuş."</p>
<p class="calibre1">"Doğru söylüyorsun aslında, o çocuklardan kızlara bir zarar gelmez," dedi annesi ve hiç vakit kaybetmeden kalktı, oğlanlann anneannelerine bir telefon açtı. İki kadın telefonda yarım saat konuştuktan sonra, Wendell ile Cory'nin akşam yemeğine gelip oradan da kızlan panayıra götürmesini kararlaştırdılar.</p>
<p class="calibre1">Susan ile Joanne bu işe o kadar sevinmişlerdi ki hemen saçla-nnı yıkayıp alüminyum bigudilere sardılar. Hah, diye düşündü çocuk yatağın üstünde bağdaş kurmuş, kızlann bigudilerini açmala-nnı seyrederken, Wendell ve Cory'yle bir tanışın da o zaman görürüm sizi! "Bu çocuklara bayılacaksınız," dedi. "Wendell'ın boyu bir seksen iki, üstelik kızıl saçlı. Cory ise iki metre var, saçlan siyah, sırtından spor ceketi eksik olmaz. <sup class="calibre4">Ö</sup>nünde sincap kuyruğu</p>
<p class="calibre1">olan acayip bir arabaları var."</p>
<p class="calibre1">"Daha küçücük kızsın. Bu adamlar hakkında bunca şeyi nereden biliyorsun ki?" diye sordu Susan ve yüzünü aynaya iyice yaklaştırıp gözbebeklerinin büyümesini izledi.</p>
<p class="calibre1">Çocuk yatağa sırtüstü uzandı ve tavandaki dar tahtaları saymaya koyuldu, şaşırıp da kaldığı yeri kaybedinceye dek saydı. Onları iyi tanırım, dedi birine. Dünya savaşında omuz omuza çarpışmıştık. Benim emrimdeydiler, onları Japon intihar dalgıçlarının elinden beş kez kurtardım. Wendell, bu çocukla evleneceğim ben dedi, öbürü hayır sen evlenemezsin asıl ben evleneceğim diye tutturdu, sonra ben dedim ki boşuna heveslenmeyin çünkü daha siz gözünüzü açıp kapamadan ikinizi birden askeri mahkemeye vereceğim. "Buralarda hep görüyorum onları da oradan biliyorum," dedi.</p>
<p class="calibre1">Oğlanlar gelince kızlar onlara şöyle bir bakıp kıkırdamaya, kendi aralarında manastır hakkında konuşmaya koyuldular. Kızlar salıncağı kapmış, Wendell ile Cory de yan yana verandanın korkuluğuna oturmuşlardı. Dizleri omuzlarıyla aynı hizada, kollan ise dizlerinin arasından sarkar halde, maymun gibi oturuyorlardı. El-macıkkemikleri çıkık, çekirdeği andıran gözleri fersiz, kırmızı suratlı, kısa boylu, sıska oğlanlardı. Yanlarında bir armonikayla bir gitar getirmişlerdi. Biri çalgısının üzerinden bir yandan kızları süzerek mızıkayı usulca çalmaya başladı; öteki de gitarı tıngırdatmaya koyuldu, sonra kızlardan yana bakmadan, yalnızca kendi sesini duymak istercesine başını havaya kaldırıp şarkı söylemeye başladı. Biraz aşk şarkısını, biraz da ilahiyi andıran bir köylü türküsü söylüyordu.</p>
<p class="calibre1">Çocuk, evin kenarındaki çalıların arasına sürüdüğü bir fıçının üstüne tünemiş, yüzü verandayla aynı hizada, nöbetteydi. Güneş batıyor, gökyüzü müziğin ahenkli hüznüne ayak uydururmuş gibi yaralı bir menekşe rengine dönüyordu. Wendell şarkısını söylerken gülümsemeye, kızlara bakmaya başladı. Susan'a sevgi dolu bir köpek gibi bakarak terennüm etti:</p>
<p class="calibre1"><span class="calibre2">"İsa arkadaşım oldu benim,</span></p>
<p class="calibre1"><span class="calibre2">Yoldaşım, dostum her şeyim,</span></p>
<p class="calibre1">O <span class="calibre2">bir inci çiçeği,</span></p>
<p class="calibre1"><span class="calibre2">Özgürlüğümü bana</span> O <span class="calibre2">verdi!"</span></p>
<p class="calibre1">Sonra aynı bakışları bu kez de Joanne'e çevirip söylemeyi sürdürdü:</p>
<p class="calibre1"><span class="calibre2">"Etrafımda bir duvar ateşten Artık korkum yok hiçbir şeyden </span>O <span class="calibre2">bir inci çiçeği,</span></p>
<p class="calibre1"><span class="calibre2">Ve asla bırakmayacak beni."</span></p>
<p class="calibre1">Kızlar birbirlerine baktılar, kıkırdamamak için kendilerini zor tutarak dudaklarını kenetlediler, ama Susan dayanamayıp yine de makarayı koyuverdi, sonra da elini ağzına vurdu. Şarkıcı kaşlarını çattı; birkaç saniye, şarkı söylemeden yalnızca gitarını tıngırdattı, kızlar da kibarca dinlediler. Ama oğlanlar türkünün sonunu getirdiğinde, "Biz de bir tane söyleyelim madem!" diye atıldılar ve oğlan başka bir şarkıya geçecek fırsat bulamadan, manastırdan idmanlı sesleriyle bir ağızdan şakımaya koyuldular:</p>
<p class="calibre1"><span class="calibre2">"Tantum ergo Sacramentum Veneremur Cernui:</span></p>
<p class="calibre1"><span class="calibre2">Et antiquum documentum Nova cedat ritui."</span></p>
<p class="calibre1">Çocuk oğlanların kaşlarının çatıldığını, yüzlerinin kendileriyle dalga geçilip geçilmediğinden emin olamıyorlarmışçasına şaşkın şaşkın birbirlerine çevrildiğini gördü.</p>
<p class="calibre1"><span class="calibre2">"Praestetfides supplementum Sensuum defectui.</span></p>
<p class="calibre1"><span class="calibre2">Genitori, Genitoque Laus et jubilatio</span></p>
<p class="calibre1"><span class="calibre2">Sa/us, honor, virtus quoque</span>..."</p>
<p class="calibre1">Oğlanların yüzleri kül rengi-mor ışıkta koyu kırmızıydı. Kızgın ve afallamış görünüyorlardı.</p>
<p class="calibre1"><span class="calibre2">"Sit et benedictio;</span></p>
<p class="calibre1"><span class="calibre2">Procedenti ab utroque Compar sit laudatio.</span></p>
<p class="calibre1"><span class="calibre2">Amen."</span></p>
<p class="calibre1">Kızlar Amin'i iyice uzattı, ardından bir sessizlik çöktü.</p>
<p class="calibre1">"Yahudi şarkısı olsa gerek bu," dedi Wendell ve gitarını akort etmeye koyuldu.</p>
<p class="calibre1">Kızlar aptal aptal kıkırdamaya başladılar, ama çocuk ayağını güm diye fıçıya vurdu. "Şapşal öküz sen de!" diye bağırdı. "Tann-nın Kilisesinin şapşal öküzü!" diye kükredi, fıçıdan düştü, çabucak toparlanıp yerden kalktı ve oğlanlar korkuluktan fırlayıp bağıranın kim olduğuna bakana kadar ok gibi atılıp evin öbür tarafına sıvıştı.</p>
<p class="calibre1">Annesi akşam yemeğini arka bahçede yemeleri için hazırlık yapmış, bahçe partilerinde meydana çıkardığı Japon fenerlerinin altında bir masa kurdurmuştu. "<sup class="calibre4">Ö</sup>lsem onlarla yemem," dedi çocuk ve tabağını kaptığı gibi mutfağa yollandı, dişetleri mavi mavi görünen sıska aşçıyla birlikte oturup yemeğini yedi.</p>
<p class="calibre1">"Damarın tuttu mu tutuyor. Neden durduk yere aksilik edersin</p>
<p class="calibre1">ki?"</p>
<p class="calibre1">"Onlar salak geri zekâlılarsa ben ne yapayım," dedi çocuk.</p>
<p class="calibre1">Fenerler asılı durdukları yerdeki yapraklan kavuniçi bir ışıkla yaldızlıyordu; onlardan yukansı kara-yeşildi; altlarındaysa, masada oturan kızlan olduklarından da güzel gösteren sönük, suskun türlü türlü renk oynaşıyordu. Çocuk arada bir başını çevirip mutfak penceresinden aşağıdaki manzaraya düşmanca gözlerle bakıyordu.</p>
<p class="calibre1">"Tann'nın gazabına uğrayıp da hem kör, hem sağır, hem dilsiz oluverirsen görürsün ama," dedi aşçı, "o zaman da bu kadar akıllı olur musun bakalım hele."</p>
<p class="calibre1">"Yine de bazılarından akıllı olacağım kesin," dedi çocuk.</p>
<p class="calibre1">Yemekten sonra panayıra gitmek üzere çıktılar. Çocuk da panayıra gitmek istiyordu, istiyordu ama onlarla gitmek istemiyordu, o yüzden çağırmış olsalar da gitmezdi. Yukarı çıktı ve uzun yatak odasını elleri arkasında kenetlenmiş, başı öne fırlamış halde, yüzünde hem delişmen hem de dalgın bir ifadeyle bir aşağı bir yukarı arşınlamaya koyuldu. Işığı açmak yerine, odayı küçültüp daha da mahrem kılan karanlığın her köşeyi ele geçirmesine göz yumdu. Bir ışık düzenli aralıklarla, açık duran pencerenin önünden süzülüyor, duvarlara gölgeler düşürüyordu. Durup karanlık yamaçlara dikti gözlerini; gümüş yansımalarla ışıldayan gölcükten, ağaçlardan olma duvara, oradan da uzun bir ışık huzmesinin dönenerek yükseldiği, bir daire çizip uzaklaştığı, yiten güneşi ararcasına havayı eşelediği benekli gökyüzüne kaydı bakışları. Panayırın yerini belli eden fenerin ışığıydı bu.</p>
<p class="calibre1">Odasından <span class="calibre2">Calliope</span> orgunun belli belirsiz sesini duyabiliyordu; panayır yerindeki bütün çadırların altın talaşını andıran bir ışık içinde yükseldiğini, dönme dolabın elmastan çemberinin havada bir aşağı bir yukarı fırıl fırıl dönüp durduğunu, gıcırdayan atlıkarıncanın yerde fırıl fırıl döndüğünü getirdi gözlerinin önüne. Panayırlar genelde beş-altı gün sürer, bir öğleden sonra özellikle okul çocuklarına, birgeceyse yalnızca zencilere ayrılırdı. Geçen seneki panayıra, okul çocuklarına ayrılan öğleden sonra saatinde gitmiş, maymunları, sonra şişko adamı görmüş ve dönme dolaba binmişti. Ama onun gittiği gün bazı çadırlar kapalıydı, çünkü içlerinde ancak yetişkinlerin izleyebileceği gösteriler yapılıyordu; ama o yine de kapalı çadırlara yapıştırılmış ilanlara, dillerinin Romalı askerler tarafından kesilmesini bekleyen şehitlerinki gibi kaskatı, gergin ve sakin suratlı, tayt giymiş insanlarla dolu silik soluk resimlere ilgiyle bakmıştı. Her nedense bu çadırların içinde olanların tıpla, ilaçlarla ilgili olduğuna kanaat getirmiş, bu yüzden de büyüdüğünde doktor olmaya karar vermişti.</p>
<p class="calibre1">O zamandan beri değişmiş, doktorluktan gönlü geçmiş, büyüyünce mühendis olmaya karar vermişti; ama pencereden bakıp da gökyüzünü döne döne tarayan, bir genişleyip bir kısalan, yörüngesinde dönüp duran projektör ışığını izlerken basit bir doktordan ya da mühendisten çok daha öte bir şey olması gerektiğini hissetti. Tabii ya, asıl bir aziz olması gerekirdi onun, çünkü dünyadaki her şeyi bilebilmesini sağlayacak yegâne meslek buydu; ama içten içe asla bir aziz olamayacağını biliyordu. Hırsızlık yapmış, cinayet işlemiş değildi belki, ama doğuştan yalancı ve tembeldi, hem annesini hiçe sayıp ona her fırsatta karşılık veriyor, herkese bile isteye kötü davranıyordu. Dahası, Kibir günahı da ruhunu kemiriyordu ki en fenası da buydu. Diploma törenindeki ayini yönetmek üzere okullarına gelen Protestan vaizle alay etme fırsatını da hiç kaçırmıyordu. Tıpatıp o vaizin yaptığı gibi ağzını bir karış açıp büyük bir ıstırap çekermişçesine eliyle alnını tutuyor, "Yüceee babamı-ıız, sana şükranlarımızııı sunanıız" diye inliyordu; üstelik kaç sefer bunu yapmaması söylenmişti. Asla bir aziz olamazdı bu durumda, ama kendisini çabucak öldürmeleri şartıyla pekâlâ bir şehit olabileceğini düşündü.</p>
<p class="calibre1">Silahla vurulmayadayanabilirdi, ama kızgın yağda yakılmaya dayanamazdı. Aslanlar tarafından paramparça edilmeye dayanıp dayanamayacağını ise kestiremiyordu. Nasıl şehit düşeceğini enine boyuna tasarlamaya girişti ve havada asılı duran ateşten kafeslerdeki ilk Hıristiyanların ateşiyle aydınlanmış dev bir arenada tayt giymiş olarak gördü kendini; hem kendisinin hem de aslanların üstüne altınımsı, tozlu bir ışık vuruyordu. Hk aslan hücuma geçip üstüne atılıyor ve bir anda imana gelip ayaklarının dibine yığılıyordu. Onu daha bir sürü aslan izliyor ve her seferinde aynı şey oluyordu. Aslanlar onu öyle çok seviyorlardı ki onlarla birlikte uyuyordu bile; sonunda Romalıların onu yakmaktan başka çareleri kalmıyordu, ama askerler hayret dolu bakışlarla ateşin ona işlemediğini görüyorlardı, onu başkatürlü öldürmenin neredeyse imkânsız olduğunu anlayınca bir kılıçla çabucak başını kesiyorlardı ve anında cennete gidiyordu. Cennet'in kapısından gerisingeri aslanların yanına dönerek bunu birkaç kez prova etti.</p>
<p class="calibre1">Nihayet pencerenin önünden kalktı, yatmaya hazırlandı ve dualarını okumadan yatağa girdi. Odada ikisi de çift kişilik iki hantal yatak vardı. <sup class="calibre4">Ö</sup>bür yatakta kızlar yatıyorlardı; onları korkutmak için yataklarına gizleyebileceği soğuk, ıslak bir şey düşünüp bulmaya çabaladı ya bu çabası sonuçsuz kaldı. Aklına çiğ tavuk ya da sığır ciğeri geliyordu gele gele ama onlar da evde yoktu. Pencereden içeri sızan org sesi yüzünden bir türlü uykuya dalamıyordu, derken dualarını okumadığını hatırladı, yataktan kalktı, dizlerinin üstüne çöküp duaya başladı. Peşinden atlı kovalıyormuş gibi hızlı hızlı başlayıp Havariler Amentüsü'nün sonunu getirdi, sonra da çenesi yatağın kenarına yaslanmış halde hiçbir şey düşünmeden öylece durdu. Çoğunlukla âdet yerini bulsun diye, baştan savma bir şekilde dua ederdi, tabii dua etmeyi unutmazsa; ama kimileyin de -sözgelimi bir kabahat işlediğinde, kulağına müzik çalındığında ya da bir şeyini kaybettiğinde, hatta bazen de durduk yere-duygulanıp şevke gelir, <sup class="calibre4">İ</sup>sa'nın çarmıha gerildiği tepeye uzanan uzun, azap dolu yolculuğunu, o kaba haçın ağırlığı altında üç kere yere yıkılışını düşünürdü. Kafası bir süre bununla meşgul olur, derken hiçbir şey düşünmeden dalıp giderdi ve neden sonra kendine geldiğinde aklının tea'da değil bambaşka bir yerde, bazen bir köpekte, tanıdığı bir kızda ya da günün birinde yapacağı bir şeyde olduğunu fark edip şaşardı. Bu gece ise Wendell ile Cory'nin o halini hatırlayarak onlar gibi olmadığına seviniyor, içi şükranla dolup taşıyordu; bu yüzden de keyiften neredeyse ağlayarak "Tanrım, Yüce Rabbim, Tanrının Kilisesi mezhebinden olmadığım için sana şükranlarımı sunuyorum, teşekkür ederim Tannm, sana ne kadar teşekkür etsem azdır, teşekkürler!" dedi ve yeniden yatağına girip uyuyana dek aynı şeyleri tekrarladı.</p>
<p class="calibre1">Kızlar on ikiye çeyrek kala geldiler ve kıkırdamalarıyla onu uyandırdılar. Soyunurken önlerini görebilmek için mavi abajurlu küçük lambayı yaktılar; sıska gölgeleri duvardan yukan tırmandı, ikiye ayrıldı ve tavanda usul usul kımıldanmaya devam etti. Çocuk, panayırda gördükleri hakkındaki konuşmalarını duyabilmek için doğruldu. Susan'ın elinde ucuz şekerlemelerle dolu plastik bir tabanca, Joanne'de ise kırmızı puanlı karton bir kedi vardı. "Dans eden maymunları gördünüz mü?" diye sordu çocuk. "Şişko adamla cüceleri gördünüz mü peki?"</p>
<p class="calibre1">"O kadar çok hilkat garibesi vardı ki," dedi Joanne. Sonra Su-san'a, "Hepsi de hoşuma gitti, o şey hariç tabii, anlarsın ya..." dedi ve tadını sevip sevmeyeceğini bilmediği bir şeyi ısırmışçasına tuhaf bir ifadeye büründü yüzü.</p>
<p class="calibre1">Öbürü kıpırdamadan durdu,başını iki yana sallayıp usulca çocuğu işaret etti. "Bir duyarsa, al başına belayı," dedi çok alçak bir sesle, ama çocuk bunu duydu ve kalbi güm güm atmaya başladı.</p>
<p class="calibre1">Yatağından çıktı ve kızların yatağının ayakucuna tırmandı. Kızlar ışığı söndürüp yatağa girmişlerdi, ama çocuk yine de yerinden kıpırdamadı. Yüzleri karanlıkta iyice seçilir hale gelinceye dek ısrarla, gözünü ayırmadan onlara baktı. "Belki sizin kadar büyük olmayabilirim," dedi, "ama sizden milyon kere daha akıllıyım tamam mı."</p>
<p class="calibre1">"Senin yaşında bir çocuğun aklının ermeyeceği bazı şeyler var," dedi Susan ve ikisi birden kıkırdamaya başladılar.</p>
<p class="calibre1">"Sen kendi yatağına gitsene hem," dedi Joanne.</p>
<p class="calibre1">Çocuk yerinden kıpırdamadı. "Bir keresinde," dedi sesi karanlıkta sanki bir kuyunun dibinden gelircesine, "bir tavşanın yavruladığını görmüştüm."</p>
<p class="calibre1">Bir sessizlik oldu. Derken Susan, "Nasıl bir şeydi peki?" dedi kayıtsız bir sesle ve o anda kızlan avucunun içine aldığını anladı. O "anlarsın ya"nın ne olduğunu söylemedikleri sürece ağzından tek kelime alamayacaklarını söyledi. Aslında bir tavşanın yavruladığını filan görmüş değildi, ama kızlar çadırda gördüklerini anlatmaya başlayınca bunu unuttu gitti.</p>
<p class="calibre1">Tuhaf bir adı olan bir ucubeydi gördükleri, ama o adı şimdi hatırlayamıyorlardı. Onun olduğu çadır siyah bir perdeyle ortasından ikiye bölünmüş, bir taraf kadınlara, diğer taraf da erkeklere ayrılmıştı. Ucube iki taraf arasında gidip geliyor, önce erkeklerle, sonra kadınlarla konuşuyordu, ama dediklerini herkes duyabiliyordu. Sahne çadırın önünü boydan boya kaplıyordu. Kızlar ucubenin erkeklere, "Şimdi size bir şey göstereceğim, ama bana gülerseniz Tanrı sizi de bu hale koyabilir, ona göre," dediğini duymuşlardı. Genizden gelen bir sesle ağır ağır, sesini yükseltip alçaltmadan tekdüze bir tonlamayla ve köylü ağzıyla konuşuyordu. "Tanrı beni böyle yaratmış; benimle alay ederseniz siz de O'nun gazabına uğrar, aynı benim gibi olursunuz sonra. Böyle olmam O'nun takdiridir ve ben de takdiri ilahiye karşı gelecek değilim. Size gösteriyorum çünkü ben, Tanrı'nın bana bahşettiğini en iyi şekilde değerlendirmek zorundayım. Şimdi görecekleriniz karşısında sizlerden nezaketinizi takınmanızı istiyorum bayanlar baylar. Bilmiş olun ki böyle olmayı ben kendim istemedim, böyle olayım diye kendim bir şey de yapmadım, Tanrı vergisi olan bir şeyden en iyi şekilde faydalanmaya bakıyorum yalnızca. Tanrı'nın takdirine karşı gelmiyorum." Sonraçadırın öbür tarafında uzun bir sessizlik olmuş ve ucube nihayet erkeklerin olduğu taraftan kadınlar tarafına geçmiş, aynı şeyleri onlara da söylemişti.</p>
<p class="calibre1">Çocuk vücudundaki bütün kasların gerildiğini hissetti; sanki bir bilmecenin cevabını duymak üzereydi de, bu cevap bilmecenin kendisinden daha şaşırtıcıydı. "Yani iki kafası mı vardı?" diye sordu.</p>
<p class="calibre1">"Hayır," dedi Susan, "hem erkek hem kadındı. Elbisesini sıyırıp bize gösterdi. Mavi bir elbise giyiyordu."</p>
<p class="calibre1">Çocuk, iki kafalı olmadığına göre ucubenin nasıl hem erkek hem kadın olabileceğini sormak istedi, ama sormadı. Yatağına geri dönüp bunu uzun uzadıya düşünmek, kafasında evirip çevirmek istiyordu; kızların yatağının ayakucundan aşağı inmeye koyuldu.</p>
<p class="calibre1">"Peki tavşan nasıl yavrulamıştı?" diye sordu Joanne.</p>
<p class="calibre1">Çocuk durdu, karyola demirinin üstünden dalgın, düşünceli yüzü görünüyordu yalnızca. "Yavruları ağzından tükürdü," dedi, "altısını birden."</p>
<p class="calibre1">Yatağına yatıp çadırın içinde bir o tarafa bir bu tarafa gidip gelen ucubeyi hayalinde canlandırmaya çalıştı, ama bunun altından kalkamayacak kadar yorgundu. Onu izleyen yöre halkının yüzlerini gözünün önüne getirmek çok daha kolay geliyordu ona; erkekler kilisede olduklarından daha ağırbaşlı, kadınlarsa bir resimden fırlamış gibi görünen gözleriyle sert ve kibar, ilahiye başlamak için piyanodan dökülecek ilk notayı beklercesine ayakta dikiliyorlardı. "Tanrı beni böyle yaratmış bir kere, ben de O'nun takdirine karşı gelmiyorum," dediğini duydu ucubenin ve insanlar, "Amin, Amin," diye onayladılar.</p>
<p class="calibre1">"Bunu Tanrı başıma getirdi, bin kere şükürler olsun O'na."</p>
<p class="calibre1">"Amin. Amin."</p>
<p class="calibre1">"Tanrı sizi de bu hale koyabilirdi."</p>
<p class="calibre1">"Amin. Amin."</p>
<p class="calibre1">"Ama koymamış bir kere."</p>
<p class="calibre1">"Amin."</p>
<p class="calibre1">"Ayağa kalk hele. Kutsal Ruh'un Tapınağı. Sana söylüyorum! Tanrı'nın tapınağısın sen, bilmiyor musun? Bilmiyor musun ha? Tanrı'nın Ruhu senin içinde yaşıyor, bilmiyor musun?"</p>
<p class="calibre1">"Amin. Amin."</p>
<p class="calibre1">"Şayet biriTanrı'nın tapınağını kirletecek olursa, Tanrı'nın gazabına uğrar, eğer alay ederseniz sizi de bu hale koyabilir O. Tan-rı'nın tapınağı kutsaldır. Amin. Amin."</p>
<p class="calibre1">"Ben Kutsal Ruh'un tapınağıyım."</p>
<p class="calibre1">"Amin."</p>
<p class="calibre1">İnsanlar, Amin nidaları arasında düzenli bir tempo tutturarak fazla gürültü çıkarmadan ellerini çırpmaya başladılar, yakınlarda neredeyse uyumak üzere olan bir çocuk olduğunu bilirlermiş gibi giderek daha usulca çırpıyorlardı ellerini.</p>
<p class="calibre1">Ertesi gün öğleden sonra kızlar kahverengi manastır üniformalarını yeniden giydi, çocukla annesi onları Mount St. Scholas-tica'ya geri götürdü. "Hay allah," dedi kızlar. "Eğlence bitti, işe devam." Alonzo Myers arabasıyla gelip onları aldı. Çocuk öne Alon-zo'nun yanına, annesi ise arkaya kızların arasına oturdu ve kızlara, onları misafir edebildiğine ne kadar sevindiği, mutlaka yeniden gelmeleri gerektiği yollu bir şeyler söyledikten sonra anneleriyle birlikte manastırda geçirdikleri güzel günlerden bahsetmeye koyuldu. Çocuk bu gevezelikleri duymazdan geliyor, kilitli kapıya bitişebildiği kadar bitişip başını camdan dışarı sarkıtıyordu. Alon-zo'nun pazar günü daha güzel kokacağını ummuşlardı, ama hiç de öyle olmamıştı. Saçları yüzüne doğru uçuşurken çocuk mavi öğleden sonra resminin orta yerine kurulmuş fildişi güneşe dosdoğru bakabiliyor, ama saçlarını yüzünden çekince gözlerini kısmak zorunda kalıyordu.</p>
<p class="calibre1">Mount St. Scholastica kasaba merkezinde, bir bahçenin arkalarına gizlenmiş kırmızı tuğladan bir yapıydı. Bir yanında bir benzinlik, öbür yanındaysa itfaiye vardı. Çevresi siyah parmaklıklı yüksek çitlerle çevrilmişti ve bahçesinde dallan çiçeklerin ağırlığını taşıyamaz hale gelmiş Japon ayvası kümeleriyle yaşlı ağaçlar arasında uzanan tuğla döşeli dar yürüyüş yollan vardı. İriyan, ay yüzlü bir rahibe onları içeri almak için telaşla koşturdu, kapıyı açar açmaz çocuğun annesini kucakladı; az kalsın onu da kucaklayacaktı ama o buna meydan vermeden kadına elini uzattı, yüzündeki buz gibi ifadeyi hiç bozmadan somurtarak rahibenin ayakkabılarının yanından lambriye dikti gözlerini. Çirkin çocukları bile öperlerdi bunlar, huylan böyleydi. Rahibe çocuğun soğuk durmasına hiç aldırmadan elini hararetle sıktı, hatta kemiklerini de biraz kü-türdetti ve şapele gelmeleri gerektiğini, kutsama duasının başlamak üzere olduğunu söyledi onlara. Al işte, daha kapılarından içeri adımını atmanla beraber seni duaya mecbur bırakıyorlar, diye düşündü çocuk pırıl pırıl parlayan koridorda aceleyle yürürlerken.</p>
<p class="calibre1">Bir köşede rahibelerin, öbür köşede hepsi de kahverengi üniformalar giymiş kızların dizçökmüş oturduğu şapele girerlerken o aksi ruh halini aynen koruyarak, şuna bak, gören de trene yetişiyor zanneder, diye geçirdi içinden. Şapel açık yeşiller ve altın renkleriyle bezenmişti, yay gibi yükselen sıra sıra kemerlerin sonuncusu, kutsanmış ekmek mahfazasının önünde iyice eğilmiş duran rahibin bulunduğu mihrabın üzerine denk geliyordu. Rahibin arkasında papaz cüppeli küçük bir oğlan, elindeki buhurdanlığı sallıyordu. Çocuk annesiyle rahibenin arasında diz çöktü; o çirkin düşüncelerini kafasından atıp Tann'nın huzurunda bulunduğunu anlamaya başladığında "Tantum Ergo"yu neredeyse yarılamışlardı bile. Bu kadar kötü olmamam için yardım et bana Tanrım, diye duaya başladı kurulmuş gibi. Yardım et de onu böyle üzmeyeyim. Yardım et de böyle terbiyesiz konuşmayayım. Düşünceleri duruldu, içine bir dinginlik çöktü, derken kafası hepten boşaldı; ama rahip kutsanmış ekmeğin fildişi rengiyle ışıldadığı mahfazayı havaya kaldırdığında panayırdaki o çadırı ve çadırdaki ucubeyi düşünüyordu. "O'nun takdirine karşı gelmiyorum," diyordu ucube. "Tanrı istemiş böyle olmamı."</p>
<p class="calibre1">Manastırın kapısından çıkarlarken iriyan rahibe sinsice çocuğun üstüne çullandı, yüzünün bir yanını kemerine bağlı İsa figürlü haça yapıştırıp onu o kara elbisesinin eteklerinde adeta boğar-casına kucakladı, sonra onu kendinden uzaklaştırıp yüzüne diktiği küçük Cezayir menekşesi gözleriyle biraz daha baktı ona.</p>
<p class="calibre1">Dönüş yolunda annesiyle birlikte arkada oturdular ve Alonzo önde tek başına kaldı. Çocuk oğlanın ensesindeki üç kat yağı inceledi ve kulaklarının neredeyse domuz kulakları gibi sipsivri olduğuna dikkat etti. Annesi sohbet olsun diye, panayıra gidip gitmediğini sordu Alonzo'ya.</p>
<p class="calibre1">"Gittim gittim," dedi oğlan, "baştan aşağı gezdim dolaştım, iyi ki de gitmişim, çünkü dedikleri gibi gelecek haftaya kadar sürmeyecekmiş bu sefer."</p>
<p class="calibre1">"Neden?" diye sordu annesi.</p>
<p class="calibre1">"Kapattılar panayırı," dedi. "Kasabadaki vaizlerden bir-ikisi gidip gösterileri teftiş etmiş, sonra da polise panayırı kapattırmış."</p>
<p class="calibre1">Annesi sohbeti daha fazla uzatmaya gerek görmedi; çocuğun toparlak yüzü düşünceye gömülmüştü. Yüzünü cama çevirdi ve karanlık ormanla kavuşana dek artan bir yeşillikle yüksele alçala uzayıp giden çayırlık araziye dikti gözlerini. Güneş göğe yükselmiş kan revan içinde bir kutsanmış ekmek gibi kıpkırmızı dev bir top olup çıkmıştı ve nihayet batıp gözden kaybolduğunda, ağaçla-nn tepesinde uzayıp giden kırmızı toprak bir yolu andıran bir çizgi bıraktı gökyüzünde.</p>
<p class="calibre1"><a id="bookmark1"><sup class="calibre4"><a href="#footnote1">1</a></sup></a></p>
<p class="calibre1"> United Daughters of the Confederacy. Konfederasyonun Kızlan Birliği.</p>
<p class="calibre1">-ç.n.</p>
</body>
</html>
