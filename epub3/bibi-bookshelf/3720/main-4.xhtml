<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1"><a id="bookmark0"></a>MÜLTECİ</p>
<p class="calibre1"></p>
<p class="calibre1">TAVUS KUŞU, Bayan Shortley'yi takip ediyor, Bayan Shortley de hedeflediği tepeye uzanan bayır boyunca yürüyordu. Böylece peş peşe giderlerken, tastamam bir tören alayını andırıyorlardı. Kadın kollarını göğsünde kavuşturmuştu ve tepeye doğru tırmanırken taşranın dev hanımı gibi görünüyordu, bir tehlikenin kokusunu almış da ne olduğuna bakmaya çıkmıştı sanki. <sup class="calibre4">İ</sup>ki heybetli bacağın üzerinde bir dağın azametli özgüveniyle dikiliyor, derken gövdesinin yukarı doğru giderek daralan taş hatları geliyor ve yapı, delici bakışlarını ileriye dikmiş, hiçbir ayrıntıyı kaçırmadan çevreyi çembere alan iki buz mavisi gözle son buluyordu. Bulutlardan olma delik deşik duvarın ardına davetsiz bir misafirmişçesine sokulup çöreklenmiş beyaz ikindi güneşini görmezden geldi ve bakışlarını otobandan ayrılıp kasabaya kıvrılan kırmızı toprak yola çevirdi.</p>
<p class="calibre1">Tavus kuşu, güneşte yeşil-altın ve mavi renklerle parıldayan kuyruğunu anca yere değmeyecek kadar kaldırıp kadının hemen arkasında durdu. Kuyruğu rüzgârda dalgalanan bir duvak gibi gövdesinin her iki yanından sarkıyordu ve o uzun saz misali boynunun üstündeki başı, sanki tüm dikkati uzaklarda bir yerlerde kimsenin göremediği bir şeyin üzerinde toplanmışçasına geriye çekilmişti.</p>
<p class="calibre1">Bayan Shortley siyah bir arabanın otoban çıkışından kasabaya doğru kıvrılışını seyrediyordu. Dört-beş metre ötedeki bahçıvan kulübesinin yanı başında iki zenci, Astor ve Sulk da işi gücü bırakıp arabayı seyretmeye koyulmuşlardı. Bir dut ağacı onları gözlerden gizlese de, Bayan Shortley orada olduklarını biliyordu.</p>
<p class="calibre1">Bayan Mclntyre arabayı karşılamak üzere evinin önündeki merdivenlerden aşağıya iniyordu. Kocaman bir tebessüm takınmıştı takınmaya ya Bayan Shortley o mesafeden dahi, bu tebessümü belli belirsiz gölgeleyen gerginliği seçebiliyordu. Bu gelen insanlar maaş karşılığı çalışacak işçilerdi önünde sonunda, tıpkı ka-rıkoca Shortleyler gibi, tıpkı zenciler gibi. Oysa koskoca mülk sahibi onları karşılamak için bizzat sokağa kadar çıkıyordu. <sup class="calibre4">İ</sup>şte ta kendisi en güzel elbiselerini giyinip kuşanmış, boynuna incikli boncuklu kolyesini takmış halde, ağzı kulaklarında onlara doğru seğirtiyordu bile.</p>
<p class="calibre1">Araba kadınla aynı anda kaldırımın kenarında durdu ve ilk aşağı inen rahip oldu. Uzun bacaklı, kara takım elbiseli, yaşlı başlı bir adamdı; beyaz bir şapka takmış, yakalığını da ters giymişti, ki Bayan Shortley rahip olduklarını dünya âleme göstermek isteyen rahiplerin böyle yaptıklarını gayet iyi bilirdi. Bu insanların buraya gelmelerine önayak olan rahipti bu. Arabanın arka kapısını açmasıyla biri kız biri erkek iki çocuğun dışarıya fırlaması bir oldu, sonra çocuklardan daha yavaş hareket ederek kahverengi giysili, yerfıstığı endamlı bir kadın indi arabadan. Ardından ön kapı açıldı ve beklenen adam indi aşağıya: Mülteci. Kısa boylu, az biraz kamburdu ve altın çerçeveli bir gözlük takıyordu.</p>
<p class="calibre1">Bayan Shortley, görüş alanına yalnızca adam girecek şekilde gözlerini kıstı, sonra kadrajı genişleterek kadını ve çocukları da aile fotoğrafına dahil etti. Daha ilk bakışta tuhafına giden şey, hepsinin aynı diğer insanlar gibi görünmeleriydi. Onları ne zaman hayalinde canlandırmaya çabaladıysa, ayaklarında Hollandalılar gibi tahta pabuçlar, başlarında denizci şapkaları, sırtlarında bir sürü düğmesi olan parlak renkli paltolarla tek sıra halinde yürüyen üç ayı gelmişti gözünün önüne. Oysa kadının üstünde, pekâlâ kendisinin de giyiyor olabileceği bir elbise vardı ve çocuklar da bu civardaki alelade insanlar gibi giyinmişlerdi. Adam haki bir pantolonla mavi bir gömlek giyiyordu. Birden, tam Bayan Mcln-tyre adama elini uzatırken, adam belini kırıp eğildi ve kadının elini öpüverdi.</p>
<p class="calibre1">Bayan Shortley de aynı anda istemsizce kendi elini ağzına götürüverdi, ama bir saniye bile geçmeden indirip çarçabuk kalçasına sildi. Bay Shortley elini öpmeye kalksa, Bayan Mclntyre bunu adamın burnundan fitil fitil getirirdi, ama Bay Shortley onun elini öpmeye kalkışmazdı zaten. Böyle saçmalıklarla harcayacak vakti yoktu onun.</p>
<p class="calibre1">Gözlerini kısıp daha bir dikkatli baktı. Oğlan grubun ortasında durmuş konuşuyordu. Polonya'dayken iyi kötü <sup class="calibre4">İ</sup>ngilizce öğrendiğine göre içlerinde <sup class="calibre4">İ</sup>ngilizceyi en iyi bilen o olsa gerekti, bu yüzden de babasının Lehçe söylediklerini dinleyip <sup class="calibre4">İ</sup>ngilizce söylemek, sonra da Bayan Mclntyre'ın dediklerini dinleyip Lehçeye tercüme etmek zorunda kalıyordu. Rahip Bayan Mclntyre'a oğlanın on iki, kızınsa dokuz yaşında olduğunu ve adlarının Rudolph ve Sledge-wig olduğunu söylemişti. Bu Sledgewig adı olsa olsa bir böceğe verilebilecek türden bir isim gibi gelmişti Bayan Shortley'ye - ya da bir oğlan çocuğuna "pamuk kurdu" diye isim koymak gibisinden bir şeydi. Anca kendileriyle rahibin telaffuz edebildiği tuhaf bir de soyadları vardı. Gobblehook gibi bir şey miydi neydi. Bayan Mclntyre ile birlikte onlar için hazırlık yaptıkları bütün hafta boyunca onları Gobblehooklar diye dolamışlardı dillerine.</p>
<p class="calibre1">Gelecekler diye bir dünya iş yapmak gerekmişti çünkü kendilerine ait tek parça eşyaları bile yoktu, ne bir çarşaf, ne bir tabak; bu yüzden de her şeyi Bayan Mclntyre'ın artık kullanamadığı öteberiden denkleştirip düzmek lazım gelmişti. Oradan buradan biri birini tutmaz eşyalar bulup buluşturmuşlar, çiçek desenli birkaç tavuk yemi çuvalını daperde niyetine pencerelerden sallandırıver-mişlerdi; ellerindeki kırmızı çuvallar yetmediğinden perdelerin ikisi kırmızı, biri yeşil olmuştu. Bayan Mclntyre bir de yeni perde alacak hali olmadığını, para içinde yüzmediğini söylemişti. Bayan Shortley ise, "Daha dertlerini bile anlatamıyorlar," demişti. "Neyin ne renk olduğunu nereden anlayacaklar ki?” Bunun üzerine Bayan Mclntyre da bu insanların başlarından geçen onca şeyden sonra, bu kadarını bile bulduklanna dua etmeleri gerektiğini söylemişti. Oralardan kendilerini kurtarıp da böyle bir yere gelebildikleri için ne kadar şanslı olduklarını düşünsene hele, demişti.</p>
<p class="calibre1">Bir keresinde gördüğü bir haber filmini hatırladı Bayan Shortley: <sup class="calibre4">Ü</sup>st üste yığılmış çırçıplak ölülerle tepeleme dolu küçük bir oda gösteriliyordu haberde; insanların kollan bacakları birbirine karışmıştı, oraya buraya sıkışıp kalmış başlar, bir ayak, bir diz, örtülmüş olması gerekirken olduğu gibi dışarı uğramış mahrem bir yer, boşluğa sarılırcasına havada asılı kalmış bir el. <sup class="calibre4">İ</sup>nsan bu gördüğünün gerçek olduğunu anlayamadan, o manzarayı daha aklı havsalası almadan görüntü değişiveriyor, bir kuyunun dibinden gelirmişçesine yankılı bir ses, "Zaman geçiyor!” diyordu. Asanların bu ülkedeki kadarileri olmadıkları Avrupa'da her gün olan şeylerdi işte bunlar ve onları her şeye hâkim olduğu o imtiyazlı irtifadan izlerken bir anda, bu canavarlıkları tıpkı pirelerinde veba mikrobu taşıyan fareler gibi okyanusun öbür ucundan doğruca buraya taşımış olabilecekleri korkusu düştü içine Bayan Shortley'nin. Kendilerine böyle bir şeyin yapıldığı bir yerden geldiklerine göre, aynı şeyleri başkalanna yapmayacak yaradılışta oldukları ne malumdu? Bu sorunun uçsuz bucaksızlığı ve dibi görünmezliği, kadın, handiyse allak bullak etti. Kamı, dağın merkezinde küçük bir deprem olmuş gibi titredi ve gayriihtiyari, gözetleme tepesinden inmeye başladı, bu insanların nelere muktedir olduğunu derhal ortaya çıkarmaya kararlıymışçasına onlarla tanışmaya yollandı.</p>
<p class="calibre1">Kamı önde, başı arkada, kollan kavuşturulmuş, çizmeleri iri bacaklanna hafifçe sürtünerek yaklaştı. El kol hareketleriyle konuşmakta olan grubun dört-beş metre uzağında durdu ve bakışlan-nı Bayan Mclntyre'ın ensesine doğrultarak varlığını hissettirdi. Bayan Mclntyre, altmış yaşlarında; yuvarlak, kınşık suratlı; uzun kâkülleri gözlerinin epeyce üstüne turuncu kaş kalemiyle çizilmiş kaşlarına dekinenufak tefek birkadındı. Oyuncak bebeklerinki gibi küçük bir ağzı ve kocaman açtığında yumuşak görünen, oysa bir süt güğümünü teftiş etmek üzere kıstığında çelik ya da mermer misali buz kesiveren mavi gözleri vardı. Birkocagömmüş, iki tane de boşamıştı ve Bayan Shortley henüz kimsenin -ha ha, tabii Short-leyler sayılmazsa- kül yutturamadığı bir insan olması hasebiyle kendisine saygı duyardı. Bayan Mclntyre kolunu Bayan Shortley' nin durduğu yere doğru uzatıp Rudolph denen oğlana, ”<sup class="calibre4">İ</sup>şte bu da Bayan Shortley,” dedi. "Kocası mandıramda sütçüdür. Bay Shortley nerede kaldı?" diye sordu, sütçünün kansı kollan halen göğsünde kavuşturulmuş halde biraz daha yaklaşırken. ”Guizaclarla tanışmasını istiyordum onun.”</p>
<p class="calibre1">Buyurun bakalım, şimdi deGuizac olmuşlardı. Dernek yüzlerine karşı Gobblehook demiyordu onlara. "Chancey ahırda,” dedi Bayan Shortley. "O zenciler gibi çalıların ardında siftinecek vakti yok onun.”</p>
<p class="calibre1">Bakışları mültecilerin önce başlarını sıyırdı, havada döne döne süzülüp alçalan, ancak bundan sonra leşinin üstüne atılan bir akbaba misali yavaş yavaş aşağıya kaydı. Adam elini öpmeye kalkmasın diye fazla yaklaşmadı. Mülteci küçük yeşil gözleriyle dosdoğru yüzüne bakıyor, bir yanı dişsiz ağzını sergileyerek kadına kocaman gülümsüyordu. Bayan Shortley adamın gülümsemesine mukabele etmeye gerek duymaksızın, omuzlarını bir o yana bir bu yana sallayarak annesinin yanı başında duran küçük kıza çevirdi ilgisini. Başının iki yanında tepeden toplanarak örülmüş uzun saçları vardı ve ismi böcek ismi de olsa güzel bir çocuk olduğu yadsınamazdı. Annie Maude'dan da Sarah Mae'den de -Bayan Shortley'nin biri on beşine, öbürü on yedisine giren kızlarıydı bunlar- daha güzeldi; Annie Maude bir türlü büyüyüp serpilerne-rnişti ve Sarah Mae'nin gözünde şaşılık vardı. Yabancı oğlanı kendi oğlu H. C. ile kıyasladı ve H. C. açık arayla galip geldi. H.C. yirmi yaşında, kendi gibi yapılı, gözlüklü bir oğlandı. Şimdi papaz okuluna gidiyordu ve okulu bitirdiğinde kendi kilisesini kuracaktı. <sup class="calibre4">İ</sup>lahi söylemek için biçilmiş kaftan, tatlı mı tatlı bir sesi vardı ve insanı her dediğine inandırabilirdi. Bayan Shortley rahibe bakarken bu insanların dinen de geri kalmış oldukları geldi aklına birden. Onca budalalık ıslah edilip kitaplarından atılmadığına göre kim bilir ne zırvalıklara inanıyorlardı. <sup class="calibre4">Ö</sup>lü bedenlerle tepeleme dolu o oda yeniden gözlerinin önüne geldi.</p>
<p class="calibre1">Rahibin kendi de değişik bir şiveyle konuşuyordu, konuştuğu <sup class="calibre4">İ</sup>ngilizceydi <sup class="calibre4">İ</sup>ngilizce olmaya ya sanki gırtlağına saman doldurmuşlar gibi bir tuhaf söylüyordu sözcükleri. Koca burunlu, dikdörtgen köse suratlı, kel kafalıydı. Onu izlerken, adamın koca ağzı birden hayranlıkla açıldı, kadının arkasına gözlerini dikerek "Arrm!" dedi ve gördüğünü parmağıyla işaret etti.</p>
<p class="calibre1">Bayan Shortley arkasına döndü. Tavus kuşu, başı hafifçe havaya dikilmiş halde elli-altmış santim ardında duruyordu.</p>
<p class="calibre1">"Ne güzzel bir kuuş," diye mırıldandı rahip.</p>
<p class="calibre1">"Doyuracak bir boğaz daha," dedi Bayan Mclntyre tavus kuşundan yana bakarak.</p>
<p class="calibre1">"Peki o muhteşem kuyruğunu ne zaman kaldırıyor?" diye sordu rahip.</p>
<p class="calibre1">"Canı istediğinde," dedi kadın. "Eskiden yirmi-otuz tane vardı bunlardan, ama bakmadım, ölüp gittiler. Gecenin bir yansı çığlıklarını işitmek hiç hoşuma gitmiyor doğrusu."</p>
<p class="calibre1">"Çok güzzel," dedi rahip. "Güneşlerle dolu bir kuyruk." Parmak uçlarında yürüyüp usul usul sokularak kuşun kuyruğuna eğildi ve altınlı yeşilli parlak desenin başladığı noktaya baktı. Tavus kuşu, güneşle şavkıyan bir dağın tepesinden hepsine göz ziyafeti çekmek üzere yeni inivermişçesine yerinde hiç kımıldamadan duruyordu. Rahibin çirkin suratı, keyifle parıldayarak kuşun üzerinde asılı kaldı.</p>
<p class="calibre1">Bayan Shortley’nin ağzı huysuzca çarpılmıştı. "Altı üstü bir tavus kuşu işte," diye homurdandı.</p>
<p class="calibre1">Bayan Mclntyre turuncu kaşlarını kaldırıp, yaşlı adamın yeniden çocukluğuna dönmüş olduğunu ima edercesine kadına baktı. "Eh, artık Guizaclara yeni evlerini göstermenin zamanı geldi," dedi sabırsızlıkla ve grubu toparlayıp arabaya doğru geçirdi. Tavus kuşu iki zencinin ardında saklandıkları dut ağacına doğru uzaklaştı ve rahip dalgın bakışlarını nihayet hayvandan ayırmayı başarıp sürücü koltuğuna geçti, arabayı çalıştırarak mültecileri yerleşecekleri kulübeye doğru götürdü.</p>
<p class="calibre1">Bayan Shortley araba gözden kayboluncaya kadar bekledi, sonradosdoğru gitmek varken ters taraftan dolanarak dut ağacının yolunu tuttu ve iki zencinin iki-üç metre ardında durdu. Zencilerin biri, elinde buzağı yemiyle yan yarıya dolu bir kova tutan ihtiyar bir adam, öbürüyse dağsıçanınkini andıran güdük kafası yuvarlak keçe bir şapkanın içine tıkıştırılmış sarımtırak bir oğlandı. ”Eee,” dedi yavaşça, ”deminden beri bakıp duruyorsunuz. Ne dersiniz onlar hakkında?"</p>
<p class="calibre1">Astor, ihtiyar olanları, toparlanıp ayağa kalktı. ”Biraz baktıy-dık öyle,” dedi, sanki kadın bunu bilmezmiş gibi. ”Bunlar da kim ola ki?"</p>
<p class="calibre1">”Suyun öbür yanından geliyorlar,” dedi Bayan Shortley kolunu sallayarak. ''Mülteci deniyor adlarına.”</p>
<p class="calibre1">''Mülteci ha...” dedi adam. ”Bakın hele. O ne demek ola ki?” ”Doğup büyüdükleri memlekette değiller ve gidecek hiçbir yerleri de yok demek - say ki sizi buradan kapı dışarı etmişler, kimse de yanına almamış, açıkta kalakalmışsınız, aynı öyle işte.” ”Ama aha buradalar ki,” dedi yaşlı adam düşünceli bir sesle. ”Burada olduklarına göre, bir yerdeler demektir.”</p>
<p class="calibre1">”He ya,” diye onayladı öbürü. ”Buradalar işte.”</p>
<p class="calibre1">Zencilerin mantıksızlığı Bayan Shortley'yi öteden beri çileden çıkarırdı. ”Ben onu mu diyorum, ait oldukları yerde değiller diyorum,” dedi. ”Onların yeri yurdu, her şeyin alışkın oldukları âdetlere göre sürüp gittiği suyun ta öbür yanındaki yer. Burası onların geldiği yere göre çok ileri. Ama siz siz olun, ayağınızı denk alın bundan böyle,” dedi ve başını salladı. ”Onlar gibi daha on yüz milyon-larcası var, hem Bayan Mclntyre'ın ne dediğini de iyi biliyorum.” ”Ne demiş ki?” diye sordu genç olan.</p>
<p class="calibre1">'İster beyaz ol, ister siyah, bugünlerde bir yere kapılanmak kolay değil, ama Bayan Mclntyre'ın dediğini duyduğuma eminim ben," dedi kadın tekdüze bir sesle.</p>
<p class="calibre1">"Duysan duysan sen duyarsın zaten," diye yorumda bulundu yaşlı adam, sanki çekip gidecekmiş gibi ileri doğru meyledip neden sonra iğreti bir şekilde durarak.</p>
<p class="calibre1">"Tastamam şöyle dedi: 'Bu sayede o miskin zenciler Tanrı Korkusu nedir bilecekler bundan böyle!”' dedi Bayan Shortley çınlayan bir sesle.</p>
<p class="calibre1">Miyar adam arkasını dönüp yürümeye koyuldu. "Aklına esti-ğince böyle şeyler deyiverir zati. Ha ha. Demek öyle...”</p>
<p class="calibre1">"Aklın varsa sen de bir önce ahıra gider Bay Shortley'ye yardım edersin," dedi kadın öbürüne. ”Hanımın sana neden para veriyor zannediyorsun?”</p>
<p class="calibre1">"Beni buraya Bay Shortley yolladıydı zati," diye homurdandı zenci. "Bana başka iş veren o ki."</p>
<p class="calibre1">"O zaman biran önce o işi yapmaya başla sen de," dedi kadın ve oğlan uzaklaşana dek oracıkta bekledi. Sonra, görmeden bakan gözleri tavus kuşunun kuyruğunun hemen önünde, düşüncelere dalıp biraz daha durdu orada. Hayvan ağaca sıçramış, kuyruğu kadının önüne saçılmıştı; üstünde her biri yeşil harelerle çevrelenmiş gözleri olan vahşi gezegenlervardı ve bir an altına bezeli, sonra ışığın bir oyunuyla somon rengine dönüveren bir güneşi arkasına almıştı. Kadın oracıkta evrenin haritasına bakıyor olabilirdi pekâlâ; ama ağacın donuk yeşilini yaran gök kırıklarının farkında olmadığı gibi, onun da farkında değildi şu anda. Çünkü önündekindense hayalindeki bir manzaraya dalıp gitmişti. O insanların on yüz mil-yonlarcasının buradaki yeni yerlere doluşmak için birbirleriyle yarıştığını ve kendisinin de, kanatları bir ev genişliğince açılmış dev bir melek olarak dile gelip zencilere gidecek başka bir kapı bulmaktan başka çareleri olmadığını söylediğini görüyordu hayalinde. Yüzünde mağrur ve kendinden hoşnut bir ifade, bu hayali düşünmeye devam ederek ahırın olduğu yöne dönüp yürümeye koyuldu. Ahıra, kendi görünmeden kapıdan içeri bakmasına olanak veren tuhaf bir açıdan sokuldu. Bay Chancey Shortley girişin yakınındaki iri, siyah-beyaz benekli bir ineğin topuklarına çömelmiş, son süt sağım makinesini ayarlıyordu. Bir-bir buçuk santim kadar bir sigara altdudağının ortasına yapışıp kalmıştı. Bayan Shortley sigarayı yarım saniye boyunca inceden inceye süzdü. "Bu ahırda sigara içtiğini görse ya da duysa var ya, halin duman,” dedi.</p>
<p class="calibre1">Bay Shortley, çatlamış dudaklarının kenarından uzanan iki yarığın ve çökük avurtlann seçildiği, derin çizgilerle yol yol olmuş yüzünü havaya kaldırdı. ”Beni sen mi gammazlayıverecen?” diye sordu.</p>
<p class="calibre1">”Onun bumu bensiz de iyi koku alır, merak etme sen," dedi Bayan Shortley.</p>
<p class="calibre1">Bay Shortley bu hünerini hiç önemsemez görünerek sigara izmaritini dilinin sivri ucuyla kaldırıp ağzının içine çekti, dudaklarını sımsıkı kapattı, ayağa kalkıp dışarı yürüdü, kansını takdir eden gözlerle tepeden tırnağa iyice bir süzüp için için yanan izmariti çimenlere tükürdü.</p>
<p class="calibre1">"Eh yani Chancey," dedi kadın, ”eh yani,” ve izmariti topuğuyla kazdığı küçük çukurun içine sürüyüp üstünü toprakla örttü. Bay Shortley bu meşhur numarasıyla aklınca kansına cilve yapıyordu aslında. Onu tavlamak için çabaladığı günlerde eline bir gitar alıp tıngırdatmak ya da ona kendisini hatırlatacak güzel bir armağan vermek yerine, verandasının merdivenlerinde tek kelime etmeden oturup, sigara içebilsin diye dik konuma getirilmiş felçli bir adam taklidi yapardı kadına. Sigara iyice küçülüp dibine dayandığında, gözlerini kadından yana devirir, ağzını açıp izmariti içine çeker, sonra da kadına hayal edilip edilebilecek en sevgi dolu bakışlarla bakarak izmariti yutmuş gibi öylece otururdu. Kadın onun bu haline adeta deli olur, ne zaman bunu yapsa şapkasını gözlerinin üstüne indirip adamı ölesiye kucaklamak gelirdi içinden.</p>
<p class="calibre1">”Haberin var mı,” dedi kocasının peşinden ahıra girerek, ”şu Gobblehooklar geldiler, bizimki seni onlarla tanıştırmak istedi, 'Bay Shortley nerede?' dedi, ben de dedim ki, 'onun vakti yok ki gelip de...'"</p>
<p class="calibre1">”Şu ağırlıkları bir topla hele,” dedi Bay Shortley, yeniden ineğin ayaklarının dibine çömelerek.</p>
<p class="calibre1">”Sence daha <sup class="calibre4">İ</sup>ngilizce bile bilmezken traktör kullanabilir mi o herif?” diye sordu kadın. ”Onlara döktüğü paraların karşılığını alamayacak bana sorarsan. O oğlan konuşmasına konuşabiliyor ama hanım evladı gibi narin bir şeye benziyor. Gücü kuvveti yerinde . olup da eli bir işe yatacak olan konuşamıyor, konuşabilenin de eli işe yatmıyor, ne anladık bu işten, bunlar yerine bir-iki zenci daha alaymış ya."</p>
<p class="calibre1">”Ben olsam zenci alırdım daha iyi,” dedi Bay Shortley.</p>
<p class="calibre1">”Bunlar gibi daha on milyonlarcası varmış dediğine göre, bu mültecilerden, o rahip var ya, istediği işçiyi dakikasında bulup getirebilirmiş ona.”</p>
<p class="calibre1">”O rahibin aklınauymasa iyi eder,” dedi Bay Shortley.</p>
<p class="calibre1">”Akıllı bir adama benzemiyor,” dedi Bayan Shortley, ”aptal saptal bir şey.”</p>
<p class="calibre1">”Mandıra çalıştırmayı da Papa Efendi'den öğrenecek değilim herhal,” dedi Bay Shortley.</p>
<p class="calibre1">”Yok Ûalyalı değil bunlar, Polonyalı,” dedi kadın. ”Hani o cesetlerin üst üste yığıldığı yer var ya, oradan. O cesetleri hatırlıyorsun değil mi?”</p>
<p class="calibre1">”Onlara üç hafta veriyorum burada,” dedi Bay Shortley.</p>
<p class="calibre1"><sup class="calibre4">Ü</sup>ç hafta sonra Bayan Mclntyre ile Bayan Shortley, Bay Gui-zac'ın kamış kesim makinesini çalıştırmasını seyretmek üzere arabayla şekerkamışı tarlasının yolunu tuttular; Bayan Mclntyre makineyi yeni almıştı, çünkü dediğine göre ilk kez onu kullanmasını bilen biri çalışıyordu yanında. Bay Guizac traktör sürebiliyor, döner ot balyalama makinesini, kamış kesim makinesini, biçerdöveri, Letz öğütücüsünü ve çiftlikte bulunan her türlü makineyi kullanabiliyordu. Uzman bir tamirci olduktan başka elinden marangozluk ve duvarcılık da geliyordu. Hem çalışkan, hem tutumlu bir adamdı. Bayan Mclntyre onun sayesinde, yalnızca makinelerin tamiratından ayda en az yirmi dolar kârda olacağını hesap ediyordu. Onu işe almanın bugüne dek yaptığı en kârlı iş olduğunu dilinden düşürmüyordu. Bay Guizac süt sağım makinelerini de kullanabiliyordu, üstüne üstlük hastalık derecesinde temiz bir adamdı. Sigara da içmiyordu.</p>
<p class="calibre1">Bayan Mclntyre arabasını şekerkamışı tarlasının kenarına park etti ve arabadan indiler. Zencilerin genç olanı Sulk, römorku kesim makinesine tutturmaya çalışıyor, Bay Guizac da kesim makinesini traktöre bağlıyordu. <sup class="calibre4">İ</sup>şini Sulk'tan önce bitirdi ve kendisine ayak bağı olmasın diye siyahi oğlanı bir kenara itip römorku kesim makinesine bizzat bağlamaya girişti; çalışırken çekici veya tornavidayı istediğinde, sabırsızlıkla parlayan kızgın bir çehreyle oğlana el kol ederek derdini anlatıyordu. Hiçbir iş onu tatmin edecek denli hızlı yapılmıyordu. Zenciler onu sinirlendiriyordu.</p>
<p class="calibre1">Bundan bir hafta önce akşam yemeği saatinde, yavru hindilerin olduğu kümese elinde bir çuvalla gizlice girerken yakalamıştı Sulk'ı. Oğlanın kızartmaya gelecek boyda bir hindiyi kaptığı gibi çuvala tıkmasını, çuvalı da paltosunun içine gizlemesini seyretmişti. Sonra çocuğu ahırın oraya kadar takip edip ilk fırsatta üstüne çullanmış, onu Bayan Mclntyre'ın arka kapısına sürüklemiş, olanları kadına sözsüz bir şekilde canlandırmıştı. Bu arada zenci oğlan da, "O hindiyi çaldıysam Tanrı canımı alsın, yarası var diye başına siyah ayakkabı boyası sürmek için aldımdı onu inan olsun ki, başka bir niyetim varsa da Tanrı canımı alsın," diye sızlanıp durmuştu. Bayan Mclntyre zenciye hindiyi kümese geri götürmesini söyleyip onu gönderdikten sonra, Polonyalı'ya bütün zencilerin hırsızlık yaptığını anlatıncaya kadar akla karayı seçmişti. <sup class="calibre4">Ö</sup>yle ki sonunda Rudolph'u çağırmak zorunda kalmış, meramını ona <sup class="calibre4">İ</sup>ngilizce anlatıp babasına tercüme etmesini istemiş ve Bay Guizac ancak o zaman, yüzünde afallamış, hayal kırıklığına uğramış bir ifadeyle uzaklaşıp gitmişti.</p>
<p class="calibre1">Bayan Shortley içten içe kamış kesim makinesinde bir sorun çıkmasını dileyerek kenarda bekliyordu ya hiçbir sorun çıkmadı. Bay Guizac her hareketinde atak ve işbilirdi. Traktörün tepesine maymun gibi sıçradı ve kocaman turuncu kesim makinesini bir-iki usta manevrayla tarlaya sürdü; bir saniye sonra kamışların tepeleri borudan yeşil bir fıskiye halinde fışkırarak römorka dolmaya başlamıştı bile. Traktör evlekten aşağıya sarsıla sallana uzaklaşarak gözden kayboldu ve gürültü dindi.</p>
<p class="calibre1">Bayan Mclntyre keyifle iç çekti. ”Nihayet,” dedi, ”nihayet güvenebileceğim birini buldum. Yıllardır sefil insanlarla uğraşır dururum. Sefil ki ne sefil. Beş para etmez beyaz süprüntüler ve zenciler,” diye mırıldandı. ”Kanımı iliğimi sömürdüler. Sizden önce ne Ringfieldler, ne Collinsler, ne Jarrellar, Perkinsler, Pinkinler, Herrinler, daha Tanrı bilir kimler geldi geçti ve buncası içinde buradan kendine ait olmayan bir şeyi alıp götürmeden giden bir kişi çıkmadı. Bir kişi bile!”</p>
<p class="calibre1">Bayan Shortley bunları hiç üstüne alınmadan dinleyebiliyordu, çünkü Bayan Mclntyre kendisinin de o süprüntülerden olduğunu düşünseydi böyle baş başa verip de süprüntü insanlardan söz ediyor olamayacaklarını gayet iyi biliyordu. <sup class="calibre4">İ</sup>kisi de süprüntüleri onaylamıyordu. Bayan Mclntyre Bayan Shortley'nin daha önce defalarca duyduğu mahut monologla sürdürdü sözlerini. ”Burayı otuz yıl var idare ediyorum,” dedi kaşlarım adamakıllı çatıp gözlerini tarlanın ötesine dikerek, ”daha iki yakam bir araya gelmedi. Para içinde yüzdüğümü zannediyorlar bir de. Bunun vergisi var, sigortası var, tamirat masrafı var, yem masrafı var. Hangi birine yetişeyim, ben de şaşırdım.” Bunların hepsini arka arkaya sıralayıp dikildiği yerde göğsü sıkıntıyla kabarmış halde, küçük elleriyle dirseklerini kavrayarak durdu. ”Yargıç öldüğünden beri,” dedi, ”ucu ucuna geçiniyorum, yetmezmiş gibi hepsi de giderken illa bir şey çalıyorlar. Zencilere kalsa çalınacak malı olan herkes zengin zaten, beyaz ayaktakımı da onlar gibi süprüntüleri işe almaya gücü yeten herkesi zengin sanıyor. Oysa ayağımın altındaki topraktan başka bir şey yok elimde avucumda!"</p>
<p class="calibre1">Asanları işe alıp sonra kapıya koyarsan öyle olur tabii, diye geçirdi içinden Bayan Shortley ama içinden geçenleri söylemediği zamanlar da vardı. Oracıkta durup Bayan Mclntyre'ın içini adamakıllı döküp rahatlamasını bekledi, ne var ki bu kez mahut monolog her zamankinden farklı bir şekilde son buldu. "Ama sonunda Tanrı beni duydu!" dedi Bayan Mclntyre. "Birinin sefaleti başkasının serveti ne de olsa. O adam," dedi Mülteci'nin gözden kaybolduğu noktayı işaret ederek, "çalışmaya muhtaç! Çalışmak istiyor!" Parlak buruş buruş yüzünü Bayan Shortley'ye döndü. "O adam benim kurtuluşum!" dedi.</p>
<p class="calibre1">Bayan Shortley şekerkamışı tarlasını ve tepeyi delip geçecekmişçesine keskin bir bakışla dümdüz ileri dikti gözlerini. "Yerinde olsam şeytanın elinden gelen kurtuluşa bel bağlamazdım," dedi duygusuz bir sesle yavaşça.</p>
<p class="calibre1">"Bu da ne demek oluyor şimdi?" diye sordu Bayan Mclntyre kadına sertçe bakarak.</p>
<p class="calibre1">Bayan Shortley başını iki yana salladı, ama başka bir şey söylemeye yanaşmadı. <sup class="calibre4">İ</sup>şin gerçeği, söyleyecek başka bir şeyi yoktu çünkü hikmetinden sual olunmaz bu fikir o anda düşüvermişti aklına. O güne dek şeytan hakkında derinlemesine düşünmeye pek ihtiyaç duymamıştı çünkü din, kötülükten kendilerini sakınama-yacak kadar aptal olan insanlar için icat edilmiş bir şeymiş gibi gelmişti ona daha ziyade. Kendisi gibi aklıselim sahibi insanlar içinse şarkı söylemeye vesile olan toplumsal bir olaydı olsa olsa; ama din üzerine biraz olsun kafa yormuş olaydı şeytanın bu işte elebaşı, Tanrı'nınsa onun yardakçısı olduğu kanaatine varırdı kuşkusuz. Mültecilerin gelişiyle birlikte daha bir sürü şey hakkındaki fikirlerini yeniden gözden geçirmek mecburiyetinde kalacağı kesindi.</p>
<p class="calibre1">"Sledgewig'in Annie Maude'a ne dediğini biliyorum ben," dedi Bayan Shortley, ama Bayan Mclntyre ne dediğini sormaktan özenle kaçınıp onun yerine yapraklarını çiğnemek için sasafras ağacından bir dal kırdı. Bunun üzerine beriki, bildiklerinin hepsini</p>
<p class="calibre1">anlatmadığını belli eden bir şekilde lafını sürdürdü: ”Ayda yetmiş dolarla dört kişinin ilelebet geçinmeleri mümkün değilmişmiş.” ”Zammı hak ediyor adam,” dedi Bayan Mclntyre. ”Beni bir sürü masraftan kurtardı.”</p>
<p class="calibre1">Chancey'nin onu masraftan kurtarmadığını söylemekle birdi bu. Adamcağız iki yıldan bu yana kışın ayazı, yazın sıcağı demeden her gün sabahın dördünde kalkıp kadının ineklerini sağıyor, yine de ona yaranamıyordu. Kadının yanında onlardan daha uzun süre çalışmış kimse yoktu. Kadınsa bunca emeklerine karşı kendilerine minnettar olacağı yerde, onu masraftan kurtarmadıklarına dair imalarda bulunuyordu.</p>
<p class="calibre1">”Bay Shortley bugün biraz daha iyice hissediyor mu kendini?” diye sordu Bayan Mclntyre.</p>
<p class="calibre1">Bayan Shortley, bu soruyu sormak için geç bile kaldı diye düşündü içinden. Bay Shortley hastalanmış, iki gündür yataktan çıkamaz olmuştu. Bay Guizac kendi işlerinin yanı sıra adamın mandıradaki işlerini de üstlenmişti. ”Yok, nerede,” dedi kadın. ”Dok-torun dediğine göre aşın yorgunluktan mustaripmiş.”</p>
<p class="calibre1">”Bay Shortley böyle yorgun düştüğüne göre,” dedi Bayan Mclntyre, ”kendi işinin dışında başka bir iş daha yapıyor olsa gerek,” dedi ve Bayan Shortley'ye bir süt güğümünün dibini teftiş edercesine kısılmış gözlerle baktı.</p>
<p class="calibre1">Bayan Shortley cevap vermedi vermesine, ama içini kemiren karanlık şüphe de kara bir fırtına bulutu gibi büyüdükçe büyüdü. Gerçek şu ki Bay Shortley'nin sahiden de kendi işi dışında bir işi daha vardı ve bu özgür ülkede bu, Bayan Mclntyre'ı hiç mi hiç ilgilendirmezdi. Bay Shortley viski yapıyordu. Çiftliğin gözden uzak bir köşesinde küçük bir imalathanesi vardı, uzakta da olsa şüphesiz Bayan Mclntyre'ın arazisi sınırlarındaydı bu imalathane, ama kadının yalnızca sahibi olduğu, ekip biçmediği, kimseye hiçbir faydası olmayan, bomboş durup duran toprakların üstündeydi. Bay Shortley işten kaçmazdı. Sabahın dördünde kalkıp kadının ineklerini sağar, gün ortasında, dinleniyor olması gereken zamanda da gidip imalathanesiyle ilgilenirdi. Bu kadar çok çalışan adam zor bulunurdu. Zenciler adamın imalathanesinden haberdardılar elbet, ama Bay Shortley de onların çevirdikleri başka işlerden haberdar olduğundan bugüne dek aralarında hiçbir tatsızlık çıkmamıştı. Ama çiftlikte, insanların boyuna savaşıp dalaştığı, dinin dahi ıslah edilmediği bir dünyadan gelmiş olan, hiçbir şey anlamadıkları halde her şeye göz kesilen bu yabancılar kol gezerken, her an tetikte olmak gerekirdi, böyle insanlara güven olmazdı. Onlara karşı bir kanun olmalı diye düşündü Bayan Shortley. Buraya gelmeleri için hiçbir sebep yoktu; pekâlâ da yerlerinde yurtlarında kalabilirler, o savaşlarında, katliamlarında ölüp gitmişlerden boşalan işlerin başına geçebilirlerdi.</p>
<p class="calibre1">”Dahası var,” diye atıldı birden, ”Sledgewig demiş ki, babası kenara biraz para koyar koymaz kendine kullanılmış bir araba alacakmış. Kullanılmış arabayı aldılar mıydı, daha durmazlar burada, seni bırakır giderler.”</p>
<p class="calibre1">”Para biriktirmesine yetecek kadar çok maaş veremem ona elbet,” dedi Bayan Mclntyre. ”O yüzden bunu dert etmiyorum. Ama tabii ki,” dedi neden sonra, ”olur da Bay Shortley çalışamayacak kadar hastalanırsa Bay Guizac'ı mandırada sürekli olarak çalıştırmak zorunda kalının ve o zaman da maaşını artırmaya mecbur olurum. <sup class="calibre4">Ü</sup>stelik sigara da içmiyor.” O hafta içinde sigara meselesini beşinci vurgulayışı oluyordu bu.</p>
<p class="calibre1">”Chancey kadar çok çalışan, ineklerin dilinden onun kadar anlayan adam zor bulunur, onun kadar dini bütün bir adam daha yoktur üstelik,” dedi Bayan Shortley sözcüklerin üzerine bastıra bas-tıra, sonra da kollarını kavuşturdu ve delici bakışlarını uzaklara dikti. Traktörle kamış kesim makinesinin sesi yakınlaştı ve evleğin öbür yanından dolanarak gelen Bay Guizac göründü. ”Herkes için aynı şeyleri söyleyebilsek keşke,” diye mırıldandı. Chancey' nin imalathanesini bulsa, Polonyalı ne olduğunu anlar mı acaba diye de içten içe merak etmekten kendini alamadı. Bu insanların sinir bozucu yanı buydu işte, insan neyi bildiklerini, neyi bilmediklerini kestiremiyordu bir türlü. Bay Guizac her gülümsediğinde, Bayan Shortley'nin gözlerinin önüne gizemli ve kötücül Avrupa, şeytanın o deneme tahtası geliveriyordu.</p>
<p class="calibre1">Traktör ve kamış kesim makinesi tangırdaya tungurdaya, inleye gıcırdaya önlerinden geçti. "Aynı işi işçilerle ve katırlarla yapmaya kalksaydık ne kadar uzun sürerdi düşünsene," diye bağırdı Bayan Mclntyre. "Bu hızla, bütün tarlayı iki günde hasat eder bitiririz."</p>
<p class="calibre1">"Olabilir," diye mırıldandı Bayan Shortley, "tabii korkunç bir kaza olmazsa." Traktör çıktı çıkalı katırların nasıl gözden düştüklerini düşündü. itersen bedava ver, yine de katırını alan çıkmazdı bugünlerde. Katırlardan sonra, diye hatırlattı kendine, sıra zencilere gelecek.</p>
<p class="calibre1"><sup class="calibre4">Ö</sup>ğleden sonra, inek damında gübre serpiciyi doldurmakla meşgul olan Astor ile Sulk'a başlarına neler geleceğini anlatmaya gitti bir koşu. Küçük bir sundurmanın altındaki bir tuz tümseğinin yanı başına oturdu, ellerini göbeğinin üzerine koydu. "Siz zenciler ayağınızı denk alın artık," dedi. "Bugün bir katır kaç para eder benden iyi bilirsiniz."</p>
<p class="calibre1">"Ne edecek, bir şey etmez, öyle ya," dedi yaşlı adam, "beş para etmez."</p>
<p class="calibre1">"Traktör çıktı, katıra yol göründü. Artık mülteciler geldiğine göre, zencilere de yol görünebilir. Nah şuraya yazıyorum," diye kehanette bulundu kadın, "gün gelecek zencilerin de adı anılmaz olacak, çünkü zenci diye bir şey kalmayacak ortalıkta."</p>
<p class="calibre1">Yaşlı adam kibarca güldü. "Demek öyle," dedi. "Ha ha."</p>
<p class="calibre1">Genç olan bir şey demedi. Yalnızca yüzünü asmakla yetindi ama kadın eve girince, "Koca göbek, her şeyi o bilirmiş gibi atıp tutuyor," dedi.</p>
<p class="calibre1">"Boş versene," dedi yaşlı adam, "sen zaten çamurun dibinde-sin, senin yerine geçmek için kim seninle kavgaya tutuşacak."</p>
<p class="calibre1">Bayan Shortley, kocası iyileşip mandıradaki işinin başına dö-nünceye dek imalathane hakkındaki korkularını ona açmadı. Derken bir gece yatağa girmiş uyumaya hazırlanıyorlardı ki, "O adam ortalıkta sinsi sinsi dolaşıyor," diyerek açtı korkusunu.</p>
<p class="calibre1">Bay Shortley ellerini kemikli göğsünde kavuşturup ölü taklidi yaptı.</p>
<p class="calibre1">"Sinsi sinsi dolaşıyor diyorum, duydun mu," diye sürdürdü kadın sözünü ve adamın baldırına diziyle sertçe vurdu. "Neyi bilip neyi bilmedikleri belli değil ki bunların. O imalathaneyi bulsa bir koşu gidip bizimkine yetiştirmeyeceği ne malum? Avrupa'da içki yapmadıkları ne belli? Traktör sürmesini biliyorlar baksana. Her bir makineleri var, anlamadıkları alet edevat yok. <sup class="calibre4">Ö</sup>yle duracağına cevap ver bana."</p>
<p class="calibre1">"Artık beni üzme ne olur," dedi Bay Shortley. "<sup class="calibre4">Ö</sup>lü bir adamım ben."</p>
<p class="calibre1">"Asıl ecnebi olan, adamın o küçük gözleri," diye söylendi kadın. "Bir de o omuz silkmesi." Omuzlarını yukarı çekip birkaç kez omuz silkti. "Ona düşmüş sanki, o kim oluyor da omuz silkiyor ki?" diye sordu.</p>
<p class="calibre1">"Herkes benim gibi ölü olsa, kimsede dert tasa kalmazdı," dedi Bay Shortley.</p>
<p class="calibre1">"O rahip yok mu o rahip," diye homurdandı kadın ve bir dakika boyunca sessiz kaldı. "Avrupa'da herhalde daha değişik bir usulle yapıyorlardır içkiyi, ama eminim her usulü biliyordur bunlar. Bütün usulleri çarpık zaten, her şeyleri bir çeşit. Ne ilerlemesini bilmişler, ne kitaplarını ıslah etmişler. Dinleri imanları bin yıl önce nasılsa şimdi de aynı öyle. Olsa olsa şeytanın işidir bu. Artık neyi paylaşamıyorlarsa sürekli aralarında savaşıp duruyorlar. Sürekli kavga dövüş. Sonra bizi de karıştırıyorlar kavgalarına. Şimdiden iki kere bulaştırmadılar mı bizi o savaşlarına? Ama aptallık bizde ki ta oralara kadar gidip onların kirli işlerini temizliyoruz. Bir de utanmadan buralara gelip ortalıkta sinsi sinsi dolaşıyorlar, imalathaneni buldukları gibi koşa koşa bizimkine yetiştiriyorlar. <sup class="calibre4">Ü</sup>stelik her an bizimkinin eline sarılıp öpebilir, öyle de münasebetsiz bir adam. Duyuyor musun dediğimi?"</p>
<p class="calibre1">”Hayır,” dedi Bay Shortley.</p>
<p class="calibre1">”Bir şey daha söyleyeyim,” dedi kadın. ”<sup class="calibre4">İ</sup>ngilizce olsun başka dilde olsun, dediğin her şeyi anlıyorsa hiç şaşırmam, beklenir ondan.”</p>
<p class="calibre1">”Ben başka dil bilmiyorum ki,” diye mırıldandı Bay Shortley.</p>
<p class="calibre1">”Bence var ya,” dedi kadın, ”yakında burada zenci menci kalmayacak ve sana bir şey söyleyeyim mi, şahsen zencileri bu Polonyalılara bin kat tercih ederim ben. Daha söyleyeyim, zamanı geldiğinde zencilerin tarafını tutacağım ben. Gobblehook buraya ilk geldiğinde ellerini nasıl sıkmıştı hatırlıyor musun, sanki zenciyle beyaz arasındaki farkı bilmezmiş gibi, sanki kendi de onlar kadar karaymış gibi, ama Sulk'ın hindileri aşırdığını öğrenir öğrenmez yüz seksen derece dönüverdi, bir koşu gidip bizimkine yetiştirdi. Onun hindileri aşırdığını ben bilmiyordum sanki. ötesem ben gammazlayamazdım sanki.”</p>
<p class="calibre1">Bay Shortley'nin soluklan, uykuya dalmış gibi ağırlaşmıştı.</p>
<p class="calibre1">”Zenci dediğin dostunu düşmanından ayıramaz,” dedi Bayan Shortley. ”Bir şey daha söyleyeyim sana. O Sledgewig'in ağzından alamadığım laf yok. Bana dedi ki, Polonya'da tuğla bir evde oturuyorlarmış ve bir gece bir adam kapılarına dayanıp sabah olmadan evden çekip gitmelerini söylemiş onlara. Tuğla bir evde oturduklarına inanıyor musun allasen?"</p>
<p class="calibre1">”Sevsinler tuğla evini,” dedi kadın. ”Aklınca caka satıyor bize, başka bir şey değil. Tahta bir ev bana yeter de artar. Chancey,” dedi kadın, ”sana söylüyorum, az bak bu yana. Zencilere kötü davranıp hepsini kovmalarına gönlüm elvermiyor. Zencilere, fakire fukaraya ne kadar acıdığımı bilirsin. Oldum olası acımaz mıydım onlara?” diye sordu. ”Her zaman zencilerin, fakirin fukaranın yanında olmadım mı ben?"</p>
<p class="calibre1">”O gün geldiğinde,” diye devam etti, ”zencilere arka çıkacağım, işte o kadar. O rahibin zencileri topladığı gibi kapı dışarı etmesine seyirci kalacak değilim.”</p>
<p class="calibre1">Bayan Mclntyre yeni bir kızaklı tırmıkla otomatik kepçeli bir traktör satın almıştı çünkü dediğine göre ilk kez bu makinelerden anlayan biri çalışıyordu yanında. Bayan Shortley ile birlikte arabayla arkadaki tarlaya, adamın önceki gün tarladan ayıkladığı çöpe taşa bakmaya gitmişlerdi. ”Harika bir iş çıkarmış!” dedi Bayan Mclntyre, dalga dalga uzayıp giden kırmızı toprağa gözünü dikerek. Mülteci yanında çalışmaya başladı başlayalı Bayan Mclntyre çok değişmişti ve Bayan Shortley bu değişimi yakından gözlemleme fırsatı bulmuştu: Gizliden gizliye küpünü dolduran biri gibi davranır olmuştu ve artık eskisi gibi Bayan Shortley'ye açılıp düşüncelerini onunla paylaşmıyordu. Bayan Shortley bu değişimde rahibin parmağı olduğundan kuşkulanıyordu. Çok kurnazdı bu insanlar. <sup class="calibre4">Ö</sup>nce kadını kendi kilisesine sokmuş, sonra daelini kadının cebine sokmuştu. Eh, diye düşündü Bayan Shortley, aptallığın sonu budur işte! Bayan Shortley'nin de bir sım vardı ama. Mülteci hakkında öyle bir şey biliyordu ki, Bayan Mclntyre duysa şaşkınlıktan düşüp bayılırdı. ”Ayda yetmiş dolara ilelebet çalışmaz burada, bunu bilir bunu söylerim ben,” diye mırıldandı. Bildiklerini şimdilik kocasıyla kendisine saklamakta kararlıydı.</p>
<p class="calibre1">”Eh,” dedi Bayan Mclntyre, ”galiba ona daha fazla para verebilmek için öbür işçilerin bir-ikisini kapıya koymam gerekecek.” Bayan Shortley bunu bir süredir bildiğini belli edercesine başını salladı. "O zenciler bunu hak etmiyor demiyorum,” dedi. ”Ama ellerinden geleni yapıyor onlar da, bu kadarbiliyorlar ne yapsınlar. Ama bir zenciye ne yapacağını söyleyip başında durursan, ona yaptıramayacağın iş de yoktur.”</p>
<p class="calibre1">”Yargıç da hep böyle derdi,” dedi Bayan Mclntyre ve hak veren gözlerle kadına baktı. Yargıç Bayan Mclntyre'ın ilk kocasıydı, ona burayı bırakan da oydu. Bayan Shortley, evlendiklerinde kadının otuz, adamınsa yetmiş beş yaşında olduğunu duymuştu. Dedikodulara bakılırsa adam ölür ölmez büyük bir servete konacağını düşünerek evlenmişti yargıçla. Ama ihtiyar namussuzun teki çıkmış, ölüp de alacaklarının vereceklerinin hesabı görüldüğünde tek kuruş parası olmadığını öğrenmişlerdi. Kadına iki yüz dönümlük bu araziyle evden başka hiçbir şey bırakmamıştı. Yine de Bayan Mclntyre ondan daima saygıyla söz eder, onun ”Birinin sefaleti başkasının serveti” ya da ”Tanıdığın düşman tanımadığın düşmandan iyidir” gibi özlü sözlerini dilinden düşürmezdi.</p>
<p class="calibre1">”Ne olursa olsun, tanıdığın düşman tanımadığın düşmandan iyidir,” diye lafı gediğine koydu Bayan Shortley ve Bayan Mcln-tyre gülümsediğini görmesin diye derhal başını çevirdi. Mülteci' nin neler karıştırdığını ihtiyar Astor’dan öğrenmiş, duyduklarını da Bay Shortley dışında kimselere söylememişti. Eteğindeki taşları dökünce Bay Shortley mezarından fırlayan Lazarus gibi doğrulup dikilivermişti yatakta.</p>
<p class="calibre1">”Yok daha neler, uydurma!” demişti.</p>
<p class="calibre1">”Evet, aynen de öyle,” demişti kadın.</p>
<p class="calibre1">”Atıyorsun!” demişti Bay Shortley.</p>
<p class="calibre1">”Hayır, hiç de bile,” demişti kadın.</p>
<p class="calibre1">Bay Shortley gerisingeri yatağa yığılıp kalmıştı.</p>
<p class="calibre1">”Polonyalı'nın aklı bu kadar eriyor işte,” demişti Bayan Shortley. ”Ama bana soracak olursan yılanın başı yine o rahiptir. Başka kim verecek ona bu akılları? Ben kabahati rahipte buluyorum şahsen.”</p>
<p class="calibre1">Rahip sık sık Guizacları görmeye geliyor, geldiğinde eve uğrayıp Bayan Mclntyre'ı ziyaret etmeyi de ihmal etmiyor, ikisi birlikte araziyi dolaşıyorlar, kadın adamın o çıngıraklı konuşmasını dinlerken bir yandan da ona çiftlikteki yenilikleri ve gelişmeleri gösteriyordu. Bir gün birdenbire, o rahibin Polonyalı başka bir aileyi daha buraya yamamak için kadının aklını çelmeye çalışıyor olabileceği dank etti Bayan Shortley'nin kafasına. Onca dili başka niye döküyor olsundu ki. Birken iki oluverince, Lehçeden başka şey konuşulmaz olacaktı etrafta! Zencilere yol verilecek, Bay Shortley ile kendisi ikiye karşı bir kalmış olacaklardı! Elinde olmadan bir sözcükler savaşı kurmaya koyuldu kafasında, Lehçe sözcüklerle İngilizce sözcüklerin, cümlelerin de değil, yalnızca sözcüklerin, bağırış çağırış sayılıp dökülmüş kulak tırmalayıcı dırdırların vırvırlann, öne atılıp birbirlerinin üstüne yürüdüklerini, derken hücuma geçip boğaz boğaza geldiklerini görür gibi oldu. O pis, o çokbilmiş, ıslah yüzü görmemiş Lehçe sözcüklerin tertemiz <sup class="calibre4">İ</sup>ngilizce sözcüklerin üzerine sonunda hepsi de aynı derecede kirlenesiye çamur attıklarını gördü. Onların sözcüklerinin ve kendisininkilerin, bütün o ölü sözcüklerin bir odada tıpkı o haber filmindeki ölü bedenler gibi üst üste yığılmış halde durduklarını gördü. Tannın, diye haykırdı sessizce, beni şeytanın şerrinden koru! Ve o günden sonra da hcil'ini yeni bir gözle okumaya başladı. Esinlemeler'i bir solukta okuyup hatmetti, Resuller'den alıntılar yapmaya başladı ve çok geçmeden kendi varoluşunu çok dahade-rinlemesine kavrar hale geldi. Dünyanın anlamı denen şeyin belirli bir plan dahilinde yavaşça aralanan bir gizem olduğunu açık seçik gördü ve bu planda özel bir rolü olduğunu düşünmek onu hiç de şaşırtmadı, çünkü güçlü bir insandı o. Yüce Tanrı'nın güçlü insanları yapılması gerekeni yapmaları için yaratmış bulunduğunu anladı ve zamanı geldiğinde üstüne düşeni yapmayahazır olacağını hissetti içten içe. Şu an içinse yegâne sorumluluğunun gözünü rahibin üzerinden ayırmamak olduğunu sezinliyordu.</p>
<p class="calibre1">Rahibin ziyaretleri giderek daha çok canını sıkar oldu. Son ziyaretinde, adam ortalıkta dolanıp yerden kuş tüyleri toplamıştı. <sup class="calibre4">İ</sup>ki tavus kuşu tüyü, dört-beş hindi tüyü, bir de paralanmış tavuk tüyü bulmuş, bunları bir demet çiçek gibi alıp götürmüştü. Ama Bayan Shortley'de bu aptalca davranışlara kanacak göz yoktu. Onun gerçek yüzünü çoktan görmüştü o: Sırf araya nifak sokmak için, sırf zencileri yerlerinden ekmeklerinden etmek için, ahlaklı insanların ocağına Babil Fahişesi'nin tohumlarını ekmek için yabancıları sürüler halinde kendilerinin olmayan topraklara güden sanki o değildi! Ne zaman çiftliğe adımını atsa, bir şeyin arkasına gizlenip adam gidene dek onu izliyordu.</p>
<p class="calibre1">O hayali gördüğünde bir pazar sabahıydı. Bay Shortley'nin dizinde bir ağrı olduğundan inekleri otlaktan dama gütmeye o gitmişti. Gözlerini kocaman mavi bir sahile vurmuş sıra sıra balığı andıran uzaktaki alçak bulutlara dikmiş ve kollarını kavuşturmuş bir halde otlakta yavaş yavaş yürüyordu. Dik bir bayırın ardından yorgunluğunu atıp bir soluk almak için durdu çünkü kilosu az buz değildi ve artık eskisi gibi genç de olmadığından o koca vücudunu bir yerden bir yere taşımakta güçlük çekiyordu. Bazen kalbinin göğsünün içinde, tıpkı bir çocuk yumruğu gibi sıkılıp açıldığını hissedebiliyordu; o an gelip çattığında da düşünceleri bıçak gibi kesiliyor, nereye gittiğini, ne yaptığını bilmeksizin içi boş kocaman bir kabuk gibi ortalıkta dolanmaya başlıyordu. Ama bu bayırı nasılsa göğsü hiç sıkışmaksızın, en ufak bir çarpıntı hissetmek-sizin alt etmişti ve tepede kendinden memnun bir şekilde dikildi. Manzarayı seyre dalmıştı ki gökyüzü birdenbire, bir sahne perdesi gibi kıvrılıp iki parçaya ayrıldı ve devasa bir şekil belirdi karşısında. <sup class="calibre4">Ö</sup>ğle güneşi gibi beyaz-altın renkliydi. Belli bir şekli yoktu ama, her birinin içinde hiddetli bir çift kara gözün balkıdığı fırıl fırıl dönen ateşten tekerlerle çepeçevre sarılmıştı. Şeklin ileri mi geri mi gidiyor olduğunu bile anlayamıyordu çünkü ihtişamından gözleri kamaşmıştı. Ona yeniden bakabilmek için gözlerini yumdu; bir daha baktığında şekil kan kırmızı kesilmiş, tekerler ise beyaz oluvermişti. Ortalığı inleten bir ses o tek sözcüğü haykırdı ”Kehanet!”</p>
<p class="calibre1">Hafifçe sendeleyerek ama yine de dimdik, gözleri yumulmuş, yumruklan sıkılmış, hasır güneş şapkası alnına çekilmiş halde oracığa mıhlanıp kaldı. ”Günahkâr milletlerin evlatları kıtır kıtır kesilip doğranacak," dedi yüksek sesle. "Kol olacak yerde bacaklar, ayak yüze yaslı, kulak elin ayasında. Kim tek parça kalacak? Kim tek parça kalacak? Kim?"</p>
<p class="calibre1">Biraz sonra gözlerini açtı. Gökyüzü, karınları üstünde görünmez bir akıntıyla tembel tembel sürüklenen beyaz balıklarla doluydu ve onların az ötesinde güneş parçacıkları, sanki ters yöne sürüklenirmiş gibi arada bir belirip kayboluyordu. Külçe gibi ağırlaşmış ayağını zorla öbürünün önüne attı ve adımlarını güçbela sıralamayı başararak otlaktan inip çiftliğe vardı. Ahırdan kendini bilmeden geçti ve Bay Shortley'ye tekkelime söylemedi. Yoldan yukarı yürümeyi sürdürüyordu ki rahibin arabasının Bayan Mcln-tyre'ın evinin önüne park edilmiş olduğunu gördü. ”<sup class="calibre4">İ</sup>şte yine gelmiş,” diye mırıldandı. ”Mahvımızı hazırlamaya.”</p>
<p class="calibre1">Bayan Mclntyre ile rahip avluda yürüyorlardı. Onlarla burun buruna gelmemek için sola dönüp yemliğe girdi; bir yanına çiçekli tavuk yemi çuvalları yığılmış olan tek göz bir barakaydı burası. Bir köşede yere saçılmış istiridye kabukları vardı, duvara asılı eski püskü, kir pas içinde birkaç takvim buzağı yemlerinin ve çeşit çeşit ilacın reklamını yapan ilanlarla doluydu. Hanlardan birinde redingot giymiş sakallı bir beyefendi elindeki şişeyi havaya kaldırarak poz vermişti ve ayaklarının hemen altında, ”Bu fevkalade buluş sayesinde sindirimim düzene girdi,” yazıyordu. Bayan Short-ley bu beyi bir yerlerden tanıdığı seçkin bir ahbabı yerine koyar, oldum olası içinde ona karşı bir yakınlık hissederdi; ne var ki şimdi rahibin tehlikeli varlığından başka bir şey düşünemez haldeydi. Yemliğin hemen dışarısındaki kuluçka makinesine doğru ağır ağır yürümekte olan rahiple Bayan Mclntyre'ı göz hapsine alabileceği bir köşeye mevzilenip iki tahtanın arasında kalan çatlağa gözünü yapıştırdı.</p>
<p class="calibre1">”A^!” dedi adam makineye yaklaşırlarken. ”Şu minik yavrucaklara da bakın!” Sonra durup gözlerini kısarak telin ardından pürdikkat yavru hindilere bakmaya koyuldu.</p>
<p class="calibre1">Bayan Shortley'nin ağzı çarpıldı.</p>
<p class="calibre1">”Guizaclar günün birinde beni bırakıp giderler mi dersiniz?” diye sordu Bayan Mclntyre. "Chicago'ya ya da öyle bir yere mi gitmeye niyetliler sizce?”</p>
<p class="calibre1">”Neden öyle bir şeye kalkışsınlar ki durup dururken?” diye sordu rahip koca bumunu tele iyice yaklaştırıp hindilerden birine parmağıyla oyun yaparak.</p>
<p class="calibre1">”Para için tabii ki,” dedi Bayan Mclntyre.</p>
<p class="calibre1">”Arrrr, madem öyle aylıklarını biraz artırın siz de,” dedi adam kayıtsızca. ”Bu devirde geçinmek kolay değil.”</p>
<p class="calibre1">”<sup class="calibre4">Ö</sup>yle ama, benim içinde kolay değil,” diye mırıldandı Bayan Mclntyre. ”Onlara zam yapacaksam öbür işçilerin bazılarına yol vermek zorunda kalacağım demektir.”</p>
<p class="calibre1">”Ya Shortleyler? Onlardan memnun musunuz?” diye sordu adam dikkatini kadından çok hindilere vererek.</p>
<p class="calibre1">”Geçtiğimiz ay tam beş kez Bay Shortley’yi ahırda sigara içerken yakaladım,” dedi Bayan Mclntyre. ”Düşünün, beş kez.”</p>
<p class="calibre1">”Ya zenciler, onlar daha mı iyi?”</p>
<p class="calibre1">”Onlar da yalan söylüyor, hırsızlık yapıyorlar, üstelik bir an boş bırakmaya da gelmiyorlar.”</p>
<p class="calibre1">”Cık, cık,” dedi adam. ”Kimi işten çıkaracaksınız peki, zencileri mi Shortleyleri mi?”</p>
<p class="calibre1">”Yarın Bay Shortley'ye bir aylık süresi olduğunu, sonra başının çaresine bakmasını söylemeye karar verdim.”</p>
<p class="calibre1">Rahip telden soktuğu parmağını sallamakla o kadar meşguldü ki kadının dediğini adeta duymamış gibiydi. Bayan Shortley ağzı açık duran bir çuvalın üzerine güm diye çöküp kaldı; çuvaldaki tavuk yeminin bütün tozu ayağa kalkıp çevresini sarmıştı. Dosdoğru karşı duvara, takvimdeki beyefendinin o fevkalade buluşunu havaya kaldırarak poz verdiği noktaya bakar buldu kendini, ama adamı görmedi bile. Sanki gözü hiçbir şey görmezmiş gibi bakıyordu karşısına. Derken ayağa kalktı ve evine koştu. Yüzü handiyse yanardağ kırmızısıydı.</p>
<p class="calibre1">Bütün çekmeceleri teker teker açtı, bulduğu kolileri, eski, yırtık pırtık bavulları yatağın altından çekeleyip çıkardı. Bir an durmaksızın, başındaki şapkayı dahi çıkarmakla vakit kaybetmeksizin çekmecelerde ne var ne yoksa hepsini olduğu gibi kolilerin içine boca etmeye koyuldu. <sup class="calibre4">İ</sup>ki kızını da aynı işe koştu. Bay Shortley içeri girdiğinde adamın yüzüne bile bakmadı, bir eliyle toplanmayı sürdürürken, öbür eliyle adama işaret etmekle yetindi. ”Arabayı arka kapıya yanaştır çabuk," dedi. "Seni kovsunlar diye oturup bekleyecek değilsin herhalde!"</p>
<p class="calibre1">Bay Shortley hayatında bir kez olsun kansının âlimi mutlaklı-ğından şüphe etmemişti. Ona bir saniye bakmak durumu anlamasına yetti de arttı ve kaşlarını çatıp somurtmakla yetinerek gerisingeri kapıdan çıktı, otomobili arka tarafa getirmeye yollandı.</p>
<p class="calibre1"><sup class="calibre4">İ</sup>ki demir karyolayı arabanın tepesine bağladılar, iki sallanan sandalyeyi karyolaların içine yerleştirip iki şilteyi dertop ettikleri gibi sandalyelerin arasına tıktılar. Bunların da üstüne kafesli bir sandık bağladılar. Annie Maude ile Saralı Mae'ye ufacık bir yer bırakıp arabanın içini eski püskü bavullarla tıka basa doldurdular. Bu işleri halletmeleri koca bir ikindiye ve gecenin de yarısına mal oldu, ama ne pahasına olursa olsun bu çiftlikte kocasına bir damla süt daha sağdırmamakta kararlı olan Bayan Shortley sabah saat dörtten önce yola çıkmayı kafasına koymuştu bir kere. Toparlanmakla uğraştığı süre içinde yüzü bir kıpkırmızı, bir bembeyaz kesiliyor, bu döngü hiç durmadan kendini tekrar ediyordu.</p>
<p class="calibre1">Şafak sökmeden hemen önce, tam yağmurun çiselemeye başladığı an işlerini bitirdiler. Hep beraber arabaya doluştular ve kolilerin, çarşaflardan denklenmiş bohçalarla çıkınların arasında sıkış tıkış oturdular. Kare şeklindeki karaotomobil adetasırtına bindirilen yüke isyan edercesine, her zamankinden bin beter gıcırdayıp inildeyerek hareket etti. Arka koltukta uzun boylu, san saçlı iki sıska kız bir koli yığının üstünde oturuyordu ve battaniyelerinin altında bir yerlerde iki yavrusuyla bir kedi, bir de av tazısıyla eniği vardı. Araba fazla yükten su almaya başlamış bir mavna gibi ağır ağır hareket ederek kulübelerinden uzaklaştı, Bayan Mclntyre'ın -ineklerinin o sabah Bay Shortley tarafından sağılmayacağı-nı aklının ucundan dahi geçirmeksizin- mışıl mışıl uyumakta olduğu beyaz evi geride bırakarak Polonyalı'nın bayırın tepesindeki kulübesinin yanından geçti ve süt sağma işine yardım etmek üzere yola düzülmüş iki zencinin peş peşe yürümekte olduğu cümle kapısına uzanan yoldan aşağı inmeye koyuldu. Zenciler dosdoğru arabaya ve içindekilere baktılarsa da, sönük san farlar yüzlerini aydınlattığında dahi kibarca hiçbir şey görmemiş gibi yaptılar ya da bu gördüklerine pek önem vermediler, sanki yüklü araba sabahın alacakaranlığında ilerleyen bir sis kitlesiymiş gibi. Arkalarına dönüp bakmaksızın hep aynı hızda yoldan yürümeyi sürdürdüler.</p>
<p class="calibre1">Tıpkı otobanın yüzeyi gibi kaygan, karanlık, kurşuni bir gökyüzünde koyu san bir güneş yükselmeye başlıyordu. Yolun her iki tarafında, ekinlerin bürüdüğü, sık çalılıklı tarlalar uzayıp gidiyordu. ”Nereye gidiyoruz ki?" diye sordu Bay Shortley ilk kez olarak.</p>
<p class="calibre1">Altında duran koli yüzünden ayağının birini kaldırmak mecburiyetinde kalan Bayan Shortley, dizi karnına geçmiş halde oturuyordu. Bay Shortley'nin dirseği kadının neredeyse burnunun altına geliyor, Sarah Mae'nin ön koltuğun tepesinden uğramış çıplak sol ayağı da kulağına değiyordu.</p>
<p class="calibre1">"Nereye gidiyoruz?" diye tekrar etti Bay Shortley ve yine cevap gelmeyince dönüp kadına baktı.</p>
<p class="calibre1">Gözü dönmüş sıcak, ölümcül darbesini indirmeye hazırlanır-casına ağır ağır kabararak var gücüyle bastırıyordu kadının yüzüne. Bir bacağı altında, dizinin biri ise boynuna değdi değecek gibi durmasına rağmen dimdik oturuyordu ya o buz mavisi gözlerinde tuhaf bir fersizlik vardı. Bu gözlerin görüsü dış dünyadan hepten kopup tersine çevrilmiş, kadının içine dikilmiş dense yeriydi. Birden Bay Shortley'nin dirseğiyle Sarah Mae'nin ayağını aynı anda kavradı ve bu fazladan uzuvları kendi bedenine yapıştırmak istercesine asılıp onları çekiştirmeye koyuldu.</p>
<p class="calibre1">Bay Shortley küfrü bastığı gibi arabayı durdurdu, Sarah Mae ise ayağını bıraksın diye annesine avaz avaz bağırmaya başladı, ama Bayan Shortley arabanın içindeki her şeye derhal kendince bir çekidüzen vermeyi kafasına koymuştu besbelli. Bir ileri bir geri atılıyor, eline geçen her şeye mengene gibi yapışıyor, yapıştığını da kendi gövdesine bastırmaya çalışıyordu; Bay Shortley'nin kafasını, Sarah Mae'nin bacağını, kediyi, beyaz bir çarşaf parçasını, kendi ay gibi dolgun dizini. Neden sonra yüzündeki yabanıl ifade birden solup yerini şaşkınlık dolu bir bakışa bıraktı ve yapıştığı şeyleri sımsıkı tutan elleri gevşeyiverdi. Gözlerinin biri diğerinin yanına yanaşıp sessizce devrilir gibi oldu, sonra kadın büsbütün duruldu.</p>
<p class="calibre1">Ona ne olduğunu anlayamayan iki kız, ”Nereye gidiyoruz anne? Nereye gidiyoruz?” diye sormaya başladılar. Annelerinin şaka yapıyor olduğunu, gözünü ayırmadan dosdoğru ona bakan babala-nnınsa ölü taklidi yaptığını sanıyorlardı. Ne kadının başından fevkalade bir deneyim geçtiğinin, ne de dünyada kendine ait olan her şeyden mahrum kaldığının, varından yoğundan edilmiş olduğunun farkındaydılar. <sup class="calibre4">Ö</sup>nlerinde uzanıp giden kurşuni kaygan yol onlan korkutuyordu; giderek yükselen seslerle tekrar tekrar, ”Ne-reye gidiyoruz anne? Nereye gidiyoruz?" diye bağrışadururlar-ken, koca gövdesi koltukta aşağı kaymış, gözleriyse maviye boyanmış camları andıran anneleri hayatında ilk kez gerçek yurdunun o muazzam sınırlarını düşünmeye dalmış gibiydi.</p>
<p class="calibre1"><a id="bookmark1"></a>II</p>
<p class="calibre1">”Ne yapalım,” dedi Bayan Mclntyre ihtiyar zenciye, ”onlarsız da idare ederiz. Çok gördük gidenleri, onlar gibi kimler geldi geçti buradan - beyazı da zencisi de.” Elinde bir tırmık, adamın temizliğini yaptığı buzağı damında dikiliyor, ara sıra bir köşeden bir mısır koçanı sürüyüp çıkarıyor ya da ihtiyann gözünden kaçan ıslak bir köşeyi işaret ediyordu. Shortleylerin gittiğini öğrendiğinde için için sevinmişti çünkü bu onlan kovma derdinden kurtulduğu anlamına geliyordu. <sup class="calibre4">İ</sup>şe aldığı insanlar hep onu yüzüstü bırakır giderdi zaten - çünkü onlar o tip insanlardı. Bugüne dek yanında çalışan aileler içinde en iyisi Shortleylerdi, tabii mültecileri saymazsa. Onlara süprüntü demek haksızlık olurdu; Bayan Shortley iyi bir kadındı, kuşkusuz onu özleyecekti, ama yargıcın da her zaman dediği gibi her . şeye aynı anda sahip olamazdı insan; hem Mülteci' nin işinden de memnundu. "Onlar gibi kimler geldi geçti buradan," diye tekrarladı hoşnutlukla.</p>
<p class="calibre1">”Sen ilen ben,” dedi ihtiyar adam çapasını yemliğin altından geçirebilmek için eğilerek, ”hâlâ buradayız."</p>
<p class="calibre1"><sup class="calibre4">İ</sup>htiyarın imaetmeye çalıştığı şeyi, sesinin tonundan gayet iyi anladı. Güneşin çubuk çubuk huzmeleri çatlak tavandan ihtiyarın sırtına vurarak onu üç ayrı parçaya bölüyordu. Çapanın sapına yapışmış uzun ellerini ve ellerine doğru sokulmuş eğri büğrü profilini izledi zencinin. Tamam belki sen benden <span class="calibre2">önce</span> buradaydın, dedi kendi kendine, ama sen gittiğinde çok büyük ihtimalle ben hâlâ burada olacağım. ”<sup class="calibre4">Ö</sup>mrümün yarısı beş para etmez insanlarla uğraşmakla geçti," dedi haşin bir sesle, "ama artık yeter, o faslı kapattım.”</p>
<p class="calibre1">"Siyahı da beyazı,” dedi ihtiyar, "hep aynı."</p>
<p class="calibre1">”O faslı kapattım,” diye tekrarladı kadın ve omuzlarının üzerine pelerin gibi geçirdiği koyu renkli iş önlüğünü boynundan çekiştirdi. Yirmi yıl önce kendisine yirmi dolara patlamış olan, şimdiyse güneşten korunmak için kullandığı geniş kenarlı, siyah, hasır bir şapka vardı başında. ”Para bütün kötülüklerin anasıdır,” dedi. ”Yargıç her gün söylerdi bunu. Para diye bir şeyin olduğuna esef ettiğini söylerdi hep. Siz zencilerin de ortalık paradan geçil-mediğinden böyle mağrur olup çıktığınızı söylerdi hep.”</p>
<p class="calibre1"><sup class="calibre4">İ</sup>htiyar zenci yargıcı iyi tanırdı. ”Yargıç yanında zenci çalıştıramayacak kadar fakir düşeceği günü iple çektiğini söylerdi,” dedi. "O gün geldiğinde dünyanın çivisi yerli yerine oturacak derdi."</p>
<p class="calibre1">Kadın elleri kalçalarında, boynunu uzatarak öne eğilip, "<sup class="calibre4">Ö</sup>yleyse benden size söylemesi," dedi, ”o günün gelmesine bir şey kalmadı, o yüzden siz siz olun gözünüzü dört açın. Artık budala-lıklannıza katlanmak zorunda değilim. Artık çalışmaya <span class="calibre2">muhtaç </span>biri var yanımda!"</p>
<p class="calibre1"><sup class="calibre4">İ</sup>htiyar ne zaman cevap vermesi, ne zaman vermemesi gerektiğini bilen adamdı. En sonunda, ”Onlar gibi kimler geldi geçti buradan, hep gördük,” dedi.</p>
<p class="calibre1">"Shortleyler yine birçoğundan kat kat iyiydi," dedi kadın. "O Garritleri hatırlıyorum da."</p>
<p class="calibre1">"Collinslerden öncekileri diyorsun," dedi ihtiyar.</p>
<p class="calibre1">"Hayır, Ringfieldlerden öncekilerdi onlar."</p>
<p class="calibre1">"Hay yarabbim, neydi o Ringfieldler!" diye mırıldandı ihtiyar.</p>
<p class="calibre1">"Onlar gibilerinin iş yapmaya <span class="calibre2">gönlü yok,'</span> dedi kadın.</p>
<p class="calibre1">"Kimler geldi geçti buradan," dedi adam sanki bu bir nakaratmışçasına. "Ama bugüne dek," dedi, doğrulup kadınla yüz yüze gelerek, "böylesi gelmediydi." Teni tarçın rengindeydi ve gözleri ihtiyarlıktan öylesine bulanıklaşmıştı ki, sanki örümcek ağlarının ardından bakar gibiydi.</p>
<p class="calibre1">Kadın ihtiyara uzun uzadıya baktı ve çapasına davranan adam bir talaş yığınını el arabasının yanına sürümek için yeniden eğilin-ceye dek de gözlerini üstünden ayırmadı. "Bay Shortley ahın temizlemesi gerektiğine karar verene kadar Mülteci çoktan yıkar da pınl pınl eder orayı."</p>
<p class="calibre1">"O Polyah," diye mırıldandı ihtiyar.</p>
<p class="calibre1">"Polonyalı."</p>
<p class="calibre1">"Polya bura gibi değil, yollan yordamları başka onların," dedi adam, sonra da ağzının içinde anlaşılmaz bir şeyler geveledi.</p>
<p class="calibre1">"Ne demeye çalışıyorsun?" dedi kadın. "Adam hakkında söyleyecek bir şeyin varsa, yüksek sesle söyle de duyalım."</p>
<p class="calibre1"><sup class="calibre4">İ</sup>htiyar sessizleşmiş, dizlerini dengesizce kırarak tırmıkla yalağın altını almaya koyulmuştu.</p>
<p class="calibre1">"Yapmaması gereken bir şey yaptıysa, bunu bana söylemeni istiyorum senden," dedi kadın.</p>
<p class="calibre1">"Yapmaması gerekir mi gerekmez mi orasını ben bilmem," diye geveledi adam. "Benim dediğim başka hiç kimsenin yapmadığı bir şey."</p>
<p class="calibre1">"O halde onun aleyhinde bir şey bilmiyorsun," diye kestirip attı kadın, "ve burada çalışmaya devam edecek."</p>
<p class="calibre1">"Daha önce hiç onun gibisini görmedik, yalnızca onu dediydim ben," diye mırıldandı ihtiyar ve kibar gülüşünü takındı.</p>
<p class="calibre1">"Devir değişiyor," dedi kadın. "Bu dünyaya ne haller oluyor haberin var mı senin? Balon gibi şiştikçe şişiyor. <sup class="calibre4">Ö</sup>yle çok insanla dolup taşıyor ki bu gidişle yalnızca akıllı, tutumlu ve çalışkan olanlar sağ kalacak," dedi avucuna vurduğu işaretparmağıyla akıllı, tutumlu ve çalışkan sözcüklerini tek tek vurgulayarak. Damın öbür ucundan yolun aşağısını, Mülteci'nin ahırın açık kapısında elinde yeşil hortumla durduğu noktayı görebiliyordu. Adamın halinde tavrında, kadını -düşüncelerinde bile- ona yavaşça yaklaşmaya sevk eden bir tür resmiyet vardı. Onunla rahat rahat sohbet edemediği için böyle hissettiğine karar vermişti. Adama ne zaman bir şey söyleyecek olsa, kendini bir anda bağırır, abartılı hareketlerle başını sallar buluyordu ve her seferinde en yakındaki barakalardan birinin arkasına gizlenip onları seyreden bir zencinin gözlerini üstünde hissediyordu.</p>
<p class="calibre1">"O fasıl kapandı ama!" dedi yem raflarından birinin üstüne oturup kollarını kavuşturarak. "Bugüne dek şurada çalıştırdığım süprüntüler bana bir ömür yeterde artar bile, kararım kesin, ömrümün son yıllarını öyle Shortleylerle Ringfieldlerle Collinslerle uğraşarak geçirmeye hiç niyetim yok, dünya <span class="calibre2">çalışmaya muhtaç</span> insanlarla dolup taşıyor."</p>
<p class="calibre1">"Nasıl onlardan böyle çok var ki?" diye sordu zenci.</p>
<p class="calibre1">'İnsanlar bencil," dedi kadın. "Çok çocuk yapıyorlar. O kadar çocuk yapmak artık akıl kân iş değil."    .</p>
<p class="calibre1">Adam el arabasının kollarını kaldırmış kapıdan dışarı çıkıyordu ki hangi yöne gideceğini şaşırmış gibi bir anda durdu, yan bedeni güneşte yan bedeni gölgede dikilip diş etlerini çiğnemeye koyuldu.</p>
<p class="calibre1">"Siz zencilerin bir türlü anlayamadığı ne biliyor musun?' dedi kadın, "burada her şeyi çekip çeviren kişi benim. Eğer siz çalışmazsanız, ben para kazanamam ve size para veremem. Hepiniz bal gibi de muhtaçsınız bana, ama hepiniz, hem de hepiniz kazın ayağı öyle değilmiş gibi davranıp duruyorsunuz."</p>
<p class="calibre1">Adamın yüz ifadesinden kadının dediğini duyup duymadığını anlamak mümkün değildi. Nihayet el arabasını çekerek geri geri kapıdan çıktı. "Yargıç, tanıdığın düşman tanımadığın düşmandan iyidir derdi," dedi açık ve net bir mırıltıyla, sonra da el arabasını sürüyerek uzaklaştı.</p>
<p class="calibre1">Alnının ortasında, kırmızı kâküllerinin hemen altında aniden derin, düşey bir çukur beliriveren kadın ayağa kalkıp adamın peşinden gitti. ”Yargıç buranın faturalarını ödemeyeli çok oldu, bilmem farkında mısın," diye seslendi adama kulak tırmalayıcı bir sesle.</p>
<p class="calibre1">Zencilerin içinde yargıcı bizzat tanımış olan bir o vardı ve bunun kendisine bir ayrıcalık verdiğini sanıyordu. <sup class="calibre4">İ</sup>htiyar, kadının öbür kocalarını, Bay Crooms ile Bay Mclntyre'ı nedense hiç tasvip etmemiş, her boşanmasındansonra gelip kadını tebrik etmişti. Gerekli gördüğünde kadının önünde oturduğunu bildiği bir pencerenin dibinde çalışır, çalışırken bir yandan da kendi kendine konuşur, kendi kendine sorular sorup cevaplarını da yine kendi vererek bir konuyu enine boyuna tartışır, sonra yine başa döner, aynı nakaratı papağan gibi yeni baştan yinelerdi. Bir keresinde kadın sessizce yerinden kalkıp pencereyi adamın yüzüne öyle bir çarpmıştı ki adam sırtüstü yuvarlandığı gibi yere yapışmıştı. Bazen de tavus kuşuyla konuşurdu. Hayvan keskin gözlerini ihtiyarın arka cebinden dışarı uğrayan başaktan ayırmaksızın adam nereye gitse onu takip eder ya da adamın yanı başına oturup gagasıyla kendini temizlerdi. Bir keresinde açık duran mutfak penceresinden tavus kuşuna, "Bir zamanlar aynı sen gibi yirmi kuş vardı aha burada salına salına gezen," diye şikâyetlendiğini duymuştu ihtiyarın. "Şimdi kalakalasenle iki tavuk kaldınız. Crooms varkene on ikiydiniz. Mclntyre varkene beşe düştünüz. Şimdi senle iki tavuk kaldı anca," diyordu.</p>
<p class="calibre1">Kadın bunu duyduğu anda kapıyı açıp verandaya çıkmış, "BAY Crooms ve BAY Mclntyre!" diye bağırmıştı ihtiyara. "Bir daha da adlarını başka türlü ağzına aldığını duymayayım onların. Aynca bilmiş ol ki o tavus kuşu ölünce yerine başka kuş da gelmeyecek."</p>
<p class="calibre1">O tavus kuşunu da batıl inançları yüzünden, daha doğrusu yargıcı mezarında kızdırmaktan korktuğundan tutuyordu yalnızca. Yargıç sağlığında onların çiftlikte gezinmelerine bayılırdı çünkü kendisini zengin hissetmesini sağlıyorlardı dediğine göre. Eskittiği üç koca içinde bir tek onu öbür dünyaya yolcu etmişti ya, yargıç yine de onun için en unutulmaz olanıydı. Annesi, babası, dedesi, üç büyük teyzesi ve iki küçük kuzeniyle birlikte, arkadaki mısır tarlasının orta yerinde çitlerle çevrilmiş küçücük bir alandan ibaret olan aile mezarlığında yatıyordu şimdi. <sup class="calibre4">İ</sup>kinci kocası Bay Crooms, altmış beş kilometre uzaktaki eyalet akıl hastanesinde yatıyordu ve son kocası Bay Mclntyre da Florida'da bir otel odasında sızıp kalmış olsa gerekti. Oysa ailesiyle birlikte mısır tarlasına gömülmüş duran yargıç her zaman evdeydi.</p>
<p class="calibre1">Onunla adam enikonu kocamışken, parası için evlenmişti belki ama bu işe kalkışmasının o sıralar kendine dahi itiraf etmekten kaçındığı başka bir nedeni daha vardı: Onu sevmişti. Yüksek konç-lu çizmeler kuşanan, boyunbağı takan, kara çizgili gri takım bir elbise giyen, sararmış hasır şapkasını yaz kış başından eksik etmeyen, bütün eyalette zenginliğiyle nam salmış, enfiye düşkünü, pis bir adliye memurunun tekiydi. Dişleri ve saçları tütün rengindey-di ve o balçık pembesi yüzü, adam adeta bir kazı esnasında birtakım fosillerle birlikte gün yüzüne çıkarılmışçasına, tarihöncesi zamanlardan kalma gibi duran esrarengiz izlerle delik deşik, yol yoldu. <sup class="calibre4">Ü</sup>stünden başından kendine özgü tuhaf bir de koku yayılırdı ortalığa hatırladığına göre; ihtirasla sıkıştırılmış terli banknotların kokusunu andıran bir koku, oysa adam her daim meteliğe kurşun sıkar, üstünde tek kuruş para taşımazdı. Bayan Mclntyre birkaç ay boyunca onun kâtibeliğini yapmış ve gözünden hiçbir şey kaçmayan ihtiyar da bir bakışta, kendisini olduğu gibi beğenen, parasına değil kişiliğine hayran olan bir kadınla karşı karşıya olduğunu an-layıvermişti. Evlendikten sonra birlikte geçirdikleri o üç yıl Bayan Mclntyre'ın hayatının en mutlu ve en müreffeh yıllarıydı, ama adam ölüp gittiğinde iflas bayrağını çekmiş olduğu meydana çıkmıştı. Kadına ipotekli bir ev ve kerestesini ölmeden kestirmeyi başardığı iki yüz dönümlük bir arazi bırakmıştı. Başarılı hayatını adeta son bir zaferle taçlandırmış, her şeyi kendisiyle birlikte mezara götürmeyi başarmıştı adam.</p>
<p class="calibre1">Ama Bayan Mclntyre ne yapıp etmiş, belini doğrultmuştu. fr-tiyarı bile kırk kere cebinden çıkaracak denli kurnaz bir yancılar ve sütçüler silsilesine göğüs germiş, sağlan solları belli olmayan, huysuz mu huysuz bir kabile dolusu zencinin ardı arkası kesilmeyen hırsızlıklarına rağmen yıkılmamış, arada bir çatan kan emici asalaklar karşısında dahi pes etmemiş, celeplerle, kerestecilerle, oradan buradan bulunup buluşturulmuş parçalardan düzdükleri kamyonlarıyla kapıya dayanıp kornalarını öttüren bin bir türlü alıcıyla ve satıcıyla başa çıkmasını bilmişti.</p>
<p class="calibre1">Kollarını iş önlüğünün altında kavuşturup biraz geride durarak yüzünde memnun bir ifadeyle Mülteci'nin hortumun musluğunu kapatıp ahırda gözden kayboluşunu izledi. Zavallı adamın Polonya’dan kovalanıp Avrupa'yı aştıktan sonra yabancı bir memlekete düşüp bir yancı kulübesine yerleşmek zorunda kaldığına üzülüyordu; üzülüyordu ama bunların hiçbiri onun suçu değildi. Kendisi de az zor gün geçirmemişti. Mücadele etmenin ne demek olduğunu iyi bilirdi. <sup class="calibre4">İ</sup>nsanların mücadele etmek zorunda kalmaları kötü değil, tam tersine iyi bir şeydi. Gerek Avrupa'yı aşarken gerekse burada ihtiyacı olan her şey Bay Guizac’a sunulmuştu muhtemelen. Yeterince mücadele etmek zorunda kalmamıştı adam. Bayan Mclntyre ona bir iş vermişti. Bunun için kendisine minnettar olup olmadığını dahi bilmiyordu adamın. <sup class="calibre4">İ</sup>şini hakkıyla yaptığından başka hiçbir şey bildiği yoktu onun hakkında. Aslına bakılırsa henüz yeterince gerçek değildi kadının gözünde. Bizzat tanık olduğu bir mucize gibiydi adeta, bu mucize hakkında konuşmaya konuşuyor, ama hâlâ onun gerçekliğine inanmakta güçlük çekiyordu.</p>
<p class="calibre1">Adamın ahırdan çıkıp arka taraftan gelmekte olan Sulk'a el edişini izledi. Adam Sulk’a el kol hareketleriyle bir şeyler anlattıktan sonra cebinden bir şey çıkardı ve ikisi birden ona bakmaya koyuldular. Kadın patikadan onlara doğru yürümeye koyuldu. Zencinin bedeni uzaktan uzun ve hantal görünüyordu; o yuvarlak kafasını da her zamanki aptal duruşuyla öne uzatmıştı. Büsbütün geri zekâlı değilse de üç aşağı beş yukarı ona yakın bir şeydi, ama böyleleri de genelde iyi işçi oluyorlardı. Yargıç, yarım akıllı zencilerden şaşma çünkü onlarda durup da dinlenmeyi akıl edecek kafa yoktur, derdi hep. Polonyalı kendini kaptırmış hızlı el kol hareketleriyle bir şeyler anlatıp duruyordu. Zenci oğlanın eline bir şey verdi, sonra uzaklaşıp gitti ve kadın daha patikanın kıvrıldığı dönemece varmadan traktörün motorunun çalıştığını duydu. Adam tarlaya doğru yola koyulmuştu bile. Zenciyse hâlâ orada oyalanıyor, elinde artık ne varsa ona bakıp duruyordu.</p>
<p class="calibre1">Kadın ahıra girdi ve hâtâ ıslak duran pırıl pırıl beton zemini takdir eden gözlerle süzerek içeride dolandı. Saat daha dokuz buçuktu ve Bay Shortley'nin saat on birden önce temizliği bitirdiği görülmüş şey değildi. Ahırın öbür ucundan çıkarken, gözü hâlâ Bay Guizac’ın verdiği şeyde olan zencinin çaprazlama yürüyerek kaplumbağa gibi ağır ağır yolun karşısına geçmekte olduğunu gördü. Oğlan kadını görmedi, durup dizlerini büktü ve eline doğru eğildi; dili küçük daireler çiziyordu. Elinde bir fotoğraf vardı. Parmağının birini kaldırıp fotoğrafın üzerinde hafifçe gezdirdi. Sonra başını kaldırdı, kadını gördü ve yüzündeki sırıtış donarak, parmağı halen havada olduğu halde taş kesilmiş gibi durdu.</p>
<p class="calibre1">”Neden tarlada değilsin sen?" diye sordu kadın.</p>
<p class="calibre1">Oğlan bir ayağını kaldırdı, fotoğrafı tutan elini arka cebine atarken ağzını biraz daha açtı.</p>
<p class="calibre1">"O ne öyle?" dedi kadın.</p>
<p class="calibre1">"Hiçbir şey değil," diye geveledi oğlan ve fotoğrafı robot gibi kadına uzattı.</p>
<p class="calibre1">On iki yaşlarında, beyaz elbiseli bir kızın fotoğrafıydı bu. Çiçeklerden olma bir taçla süslenmiş san saçları vardı, fotoğraftan bakan açık renk gözleri uysal ve dingindi. "Bu çocuk da kim?" diye sordu Bayan Mclntyre.</p>
<p class="calibre1">”Onun kuzen,” dedi oğlan yüksek sesle.</p>
<p class="calibre1">”Peki sende işi ne bu resmin?”</p>
<p class="calibre1">”O benle evlencek,” dedi oğlan sesini daha bile yükselterek.</p>
<p class="calibre1">”Seninle evlenecek mi!” diye bağırdı kadın.</p>
<p class="calibre1">”Yol parasının yansını ben ödüyorum, buraya gelsin diye,” dedi oğlan. ”Adama haftada üç dolar veriyorum. Şimdi daha büyükmüş kız. Onun kuzen. Oradan kaçtığına bir memnunmuş ki kimle evlendiği umru değilmiş.” Yüksek ses asabi bir ses fıskiyesi gibi bir an havaya fışkırıp, kadının gözlerini oğlanın yüzüne dikmesiyle birlikte akmaz oluverdi. Nevri dönüp de ters ters bakmaya başlayınca kadının gözleri mavi granit rengine dönerdi, ama şu anda oğlana bakmıyordu. Traktörün sesinin uzaktan uzağa işitildi-ği yolun aşağısına bakıyordu.</p>
<p class="calibre1">”Zati gelmez herhal,” diye mırıldandı oğlan.</p>
<p class="calibre1">”Paranı kuruşu kuruşuna geri almanı sağlayacağım,” dedi kadın donuk bir sesle, sonra ikiye katlanmış fotoğraf elinde, arkasını dönüp uzaklaştı. Ufak tefek kaskatı bedeninde, sarsıldığını gösteren en ufak bir belirti yoktu.</p>
<p class="calibre1">Eve girer girmez kendini yatağına attı, gözlerini yumdu ve yerli yerinde tutmak istercesine elini kalbinin üzerine koydu. Ağzı açıldı, iki-üç sessiz inilti koyverdi. Bir dakika sonra doğruldu, ”Al birini vur ötekine,” dedi yüksek sesle. ”Hepsi aynı. Her zaman böyle oluyor,” deyip yeniden yatağa attı kendini. ”Yirmi yıldır çalışıp çabalıyorum, ne dolandırılmadığım kaldı, ne ezilip çiğnen-mediğim - adamcağızın mezarını bile soydular!” Bunu hatırlamasıyla birlikte önlüğünün kenarıyla arada bir gözlerini sile sile sessizce ağlamaya başladı.</p>
<p class="calibre1">Aklına gelen şey yargıcın mezar taşının üzerindeki melekti. Miyarın şehirde olduğu bir gün mezar taşlan satan bir dükkânın vitrininde gördüğü, mermerden, çıplak bir çocuk melekti bu. Kısmen meleğin yüzü ona kansını hatırlattığından, kısmen de mezarını hakiki bir sanat eseriyle süslemek istediğinden yargıç daha görür görmez bayılmıştı ona. Küçük melek, trenin yeşil, pelüş koltuğunda yargıcın yanı başında yolculuk ederek eve kadar gelmişti sonunda. Bayan Mclntyre melekle kendisi arasında bir benzerlik olduğunu hiç fark etmemiş, oldum olası onu korkunç çirkin bulmuştu. Ama Herrinler onu ihtiyarın mezarından çaldıklarında buna rağmen dehşete düşmüş ve öfkesinden küplere binmişti. Bayan Herrin o heykelciği öteden beri güzel bulur, her fırsatta mezarlığa gidip onu seyre dalardı ve tesadüfe bakın ki Herrinler gittiğinde, heykel de onlarla birlikte kayıplara karışmış, geriye yalnızca ayak parmaklan kalmıştı. Atiyar Herrin'in heykeli yerinden sökmek için kullandığı balta biraz aşağı isabet etmiş olaydı, onlar da kalmayacaktı. Bayan Mclntyre o günden beri meleğin yerine yenisini taktıracak parayı bir türlü denkleştirememişti.</p>
<p class="calibre1">Ağlamaktan gözünde yaş kalmayınca ayağa kalktı; küçüklüğüyle bir yüklüğü andıran, bir kilise gibi de karanlık ve sessiz olan arka salona geçti, yargıcın siyah tekerlekli sandalyesine oturup dirseğini adamın eski çalışma masasına yasladı. <sup class="calibre4">İ</sup>çleri tozlu kâğıtlarla dolu sıra sıra gözleri olan, kayar kapaklı, devasa bir mobilyaydı bu. Yan açık çekmecelerine eski banka cüzdanlarıyla hisse senedi defterleri tıkıştırılmıştı ve orta yerine kutsal emanet kutusu gibi kondurulmuş, içi boş, ama yine de kilitli küçük bir kasa vardı. <sup class="calibre4">İ</sup>htiyar öldükten sonra evin bu kısmını hiç ellememiş, her şeyi olduğu gibi muhafaza etmişti. Onun hatırasını canlı tutan bir çeşit anıt gibiydi burası, kutsaldı çünkü adamcağız yıllar yılı işlerini buradan idare etmişti. Sandalye sağa ya da sola doğru azıcık eğilmeye görsün; paslı gövdesinden, yargıcın yoksulluğundan yakınır-kenki sesini anımsatan hafif bir inilti koyveriyordu hemen. Dünyanın en fakir adamıymış gibi yakınıp durmak yargıcın en birinci prensibiydi ve kadın da onun izinden gitmiş, zaman içinde aynı prensibi benimser olmuştu; sırf yargıcı taklit etmiş olmak için değil, düpedüz doğru olduğu için sahiplenmişti hem bu prensibi. Kasılmış, sıkıntıdan allak bullak olmuş yüzü, boş kasaya dönük halde otururken, dünyada kendisinden daha fakir hiç kimse olmadığından emindi.</p>
<p class="calibre1">Masanın başında on-on beş dakika kadar kıpırdamadan oturdu, sonra sanki biraz gücünü toplamış gibi ayağa kalktı, arabasına atladı ve mısır tarlasının yolunu tuttu.</p>
<p class="calibre1">Tarlaya giden yol gölgeli bir çamlığın içinden geçiyor ve yelpaze gibi bayır aşağı açılan, sonra yeniden yükselip öbek öbek yeşillerle kaplı geniş bir alanla noktalanan bir tepenin zirvesinde son buluyordu. Bay Guizac tarlanın dışından, mısırların neredeyse tamamen gözlerden gizlediği mezarlığın bulunduğu ortasına doğru dairesel bir yol izleyerek biçiyordu ekini; onu bayırın yukarıda kalan ucunda, peşinde kesim makinesi ile römork, traktörün tepesine tünemiş halde görebiliyordu. Zenci hâlâ gelmediğinden arada bir traktörden inip römorka tırmanmak zorunda kalıyor, yığılan mısır saplarını yaydıktan sonra gerisingeri traktöre biniyordu. Kadın siyah spor arabasının önünde kollarını iş önlüğünün altına kavuşturarak dikilmiş, tarlanın etrafında yavaş yavaş dolanan adamı sabırsız gözlerle izliyordu; nihayet adam giderek daha içlere sokuldu da kadın olduğu yerden elini sallayarak traktörden inmesini işaret edebildi. Adam kesim makinesini durdurdu, aşağı atladı ve kırmızı çenesini makine yağına bulanmış bir paçavra ile silerek ona doğru koşmaya başladı.</p>
<p class="calibre1">”Sizinle konuşmak istiyorum," dedi kadın ve el edip ağaçlığın gölgede kalan kıyısına gelmesini işaret etti. Adam kasketini başından çıkarıp gülümseyerek kadının peşine düştü, ama kadın arkasını dönüp yüzüne bakınca gülümsemesi bir anda donup kaldı. Kadının örümcek bacakları gibi incecik ve amansız kaşları hiç de hayra alamet olmayan bir şekilde bitişmiş, kızıl kâküllerinin altındaki o derin, düşey çukur ta burnunun kemerine inmişti. <sup class="calibre4">İ</sup>kiye katlı fotoğrafı cebinden çıkardı ve sessizce adama uzattı. Sonra geri çekilip, "Bay Guizac! Demek bu zavallı, masum kızcağızı buralara kadar getirip onu yarım akıllı, hırsız, kara derili, pis bir zenciyle evlendirmeye çalışacaktınız, öyle mi! Nasıl bir canavarsınız siz!" dedi.</p>
<p class="calibre1">Adam fotoğrafı kadının elinden alırken az önceki gülümseme yeniden yavaşça yayıldı yüzüne. "Benim kuzen," dedi. "Burada on iki yaş. <sup class="calibre4">İ</sup>lk Komünyon. Şimdi on altı yaş."</p>
<p class="calibre1">Canavar! dedi kadın içinden ve adamı sanki ilk kez görüyormuş gibi baktı yüzüne. Kasketi sayesinde güneşten korunmuş al-nıyla kafatası beyazdı ama, yüzünün geri kalan kısmı kıpkırmızıydı ve san kısa kıllarla doluydu. Burnunun üstüne denk gelen kınk kısmı balya teliyle tutturulmuş altın çerçeveli gözlüklerinin ardındaki gözleri iki parlak çivi gibiydi. Kaşı gözü, ağzı bumu birbirini tutmuyor, yüzü adeta birbirlerine rasgele yamanmış başka başka yüzlerden meydana gelmiş gibi duruyordu. "Bay Guizac," diye söze girdi tane tane konuşarak, neden sonra gitgide hızlandı ve bir sözcüğün ortasında nefesi kesilerek bitirdi lafını: "o zenci Avrupalı beyaz bir kadınla evlenemez. Bir zenciyle bu şekilde konuşmalar yapamazsınız. Durduk yere kışkırtacaksınız onu, hem öyle bir evlilik kanunen de mümkün değil. Belki Polonya'da olabiliyordur, ama burada olur şey değil ve siz de bu maskaralığa derhal bir son vermek zorundasınız. Deli saçması işler bunlar, başka bir şey değil. O zencinin kafasında bir damla akıl yok, boş yere onu..."</p>
<p class="calibre1">"<sup class="calibre4">Ü</sup>ç yıl kampta," dedi adam.</p>
<p class="calibre1">"Kuzeniniz," dedi kadın kararlı bir sesle, "buraya gelip zencilerimden biriyle evlenemez, işte o kadar."</p>
<p class="calibre1">"On altı yaş o," dedi adam. "Polonyalı. Anne ölür, baba ölür. Kampta bekler. <sup class="calibre4">Ü</sup>ç kamp." Cebinden bir cüzdan çıkanp içini ka-nştırmaya koyuldu ve aynı kızın başka bir fotoğrafını çıkardı ortaya; bu kez, üstüne koyu renkli, biçimsiz bir çul giymişti ve birkaç yaş daha büyük görünüyordu. Görünüşe bakılırsa dişleri olmayan, kısa boylu bir kadınla birlikte bir duvara yaslanmıştı. "O anne," dedi adam kadını işaret ederek. 'İki kampta ölür."</p>
<p class="calibre1">"Bay Guizac," dedi Bayan Mclntyre fotoğrafa bakmadan onu gerisingeri adama doğru iterek, "zencilerimin kafalarını kanştır-manıza izin verecek değilim. Burayı zencilerim olmadan idare edemem. Siz olmasanız da idare ederim, ama onlarsız idare edemem. Bu kız hakkında Sulk'a bir kelime daha ederseniz, buradaki</p>
<p class="calibre1">işinizi kaybedersiniz. Anlıyor musunuz?"</p>
<p class="calibre1">Adamın yüzünde söylenenleri anladığına dair hiçbir belirti yoktu. Duyduğu sözcükleri kafasında uç uca ekleyip bir fikir oluşturmaya çalışır gibi duruyordu daha çok.</p>
<p class="calibre1">Bayan Mclntyre Bayan Shortley'nin sözlerini anımsadı: "Her şeyi anlıyoro, bal gibi anlıyorhem de, mahsus anlamaz görünüyor ki canının istediğini yapabilsin." Bunu hatırlamasıyla birlikte konuşmanın en başındaki hiddet dolu, afallamış ifade yeniden kapladı yüzünü. "Kendine Hıristiyan diyen bir adamın," dedi, "nasıl olup da zavallı masum bir kızcağızı buralara kadar getirip böyle bir yaratıkla baş göz etmeye kalkışabildiğini aklım havsalam almıyor. Aklım almıyor. Almıyor!" Başını iki yana salladıktan sonra kederli mavi gözlerini uzaklara dikti.</p>
<p class="calibre1">Bir saniye sonra adam omuz silkti ve sanki yorulmuş gibi kollarını iki yanına sallandırdı. "Siyah ona fark yok," dedi. "<sup class="calibre4">Ü</sup>ç yıl kampta o."</p>
<p class="calibre1">Bayan Mclntyre dizlerinin ardında tuhaf bir halsizlik hissetti. "Bay Guizac," dedi, "sizinle bir daha bu konuda konuşmak istemiyorum. Eğer buna gerek kalırsa, kendinize başka bir iş arayın. Anlıyor musunuz?"</p>
<p class="calibre1">Yamalı bohça surattan ses gelmedi. Kadına öyle geliyordu ki, adam kendisini görmüyordu bile. "Burası benim," dedi. "Buraya kimin gelip kimin gelmeyeceğine ben karar veririm."</p>
<p class="calibre1">"Ya," dedi adam ve kasketini yeniden başına geçirdi.</p>
<p class="calibre1">"Dünyanın sefaletinden ben sorumlu değilim," diye ekledi kadın son anda aklına gelmişçesine.</p>
<p class="calibre1">"Ya," dedi adam.</p>
<p class="calibre1">"<sup class="calibre4">İ</sup>yi bir işiniz var. Burada olduğunuza şükretmeniz lazım," diye ekledi, "ama hiç de şükreder görünmüyorsunuz doğrusu."</p>
<p class="calibre1">"Ya," dedi adam ve yine o aptal omuz silkme hareketini yapıp gerisingeri traktöre yollandı.</p>
<p class="calibre1">Kadın adamın traktöre binip makineyi yeniden mısır tarlasına sokmasını izledi. Adam yanından geçip köşeyi dönünce bayırın tepesine tırmandı, kollarını kavuşturup durdu ve yüzünde zalim bir ifade, tarlaya tepeden bakmaya koyuldu. ”Al birini vur öbürüne,” diye homurdandı, ”ister Polonya'dan gelsinler, ister Tennes-see'den, hepsi bir. Ama Herrinlerle, Ringfieldlerle, Shortleylerle başa çıkmış kadınım ben, elbet bir Guizac'la da başa çıkmasını bilirim.” Sanki adamı bir tüfeğin gerisinden izlermiş gibi, traktörün tepesinde giderek küçülmekte olan şekilden başka şey görmez oluncaya dek gözlerini kıstı. Bütün ömrü şu dünyanın süprüntüleriyle mücadele etmekle geçmişti ve hâlâ daha aynı şeyle mücadele ediyordu; tek fark süprüntünün bu kez bir Polonyalı kılığında çıkmış olmasıydı karşısına. ”Sen de aynı ötekiler gibisin,” dedi. ”Belki akıllısın, tutumlusun, çalışkansın ama ben de öyleyim ve burası benim çiftliğim.” Bir süre öylece durdu: kara şapkalı, kara önlüklü, giderek yaşlanıp kırışan meleksi çehreli ufak tefek bir şekil. Derken üstesinden gelemeyeceği şey yokmuşçasına kollarını kavuşturdu; oysa kalbi öyle bir çarpıyordu ki, sanki şimdiden manevi bir tecavüze uğramıştı. Tarlanın tamamına hâkim olacak biçimde gözlerini açınca traktörün tepesindeki şekil genişleyen görüş alanında anca bir çekirge kadar kaldı.</p>
<p class="calibre1">Orada biraz durdu. Hafif bir meltem vardı ve mısırlar bayırın her iki yanında koca dalgalar oluşturarak salınıyordu. Büyük kesim makinesi o tekdüze kükreyişiyle unufak ettiği mısır saplarını düzenli bir akışla römorka fışkırtmayı sürdürüyordu. Mülteci akşama kadar tarlayı böyle böyle dört dönerek çalışıp çabalayacak, karanlık bastırmadan o iki yamacın yüzünde anızlardan başka şey kalmayacaktı; yargıcın, kutsallığına halel getirilmiş kabrinde bıyık altından gülerek yattığı, tarlanın orta yerindeki mezarlık da küçük bir ada gibi su yüzüne çıkmış olacaktı.</p>
</body>
</html>
