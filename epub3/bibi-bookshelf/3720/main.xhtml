<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmeyen</title>
    <meta http-equiv="Content-Type" content="text/html; charset=utf-8"/>
  <link href="stylesheet.css" rel="stylesheet" type="text/css"/>
<link href="page_styles.css" rel="stylesheet" type="text/css"/>
</head>
  <body class="calibre">
<p class="calibre1">Flannery O'Connor İYİ İNSAN BULMAK ZOR</p>
<p class="calibre1">1925'te Amerika'nın Georgia eyaletinde doğdu. On beş yaşındayken, deri vereminden mustarip olan babasını kaybetti. 1945'te Georgia Eyalet Üniversitesi'nden mezun oldu ve ertesi yıl lowa Yazarlık Atölyesi'ne kabul edildi. 1951' de deri veremi teşhisi koyulması üzerine Georgia'daki aile çiftliğine geri döndü ve hayatının geri kalanını orada geçirdi. Koyu bir Katolik olan O’Connor çiftlikte yaşadığı süre boyunca Katolik teolojisi üzerine kitaplar okudu, zaman zaman inanç ve edebiyat üzerine konferanslar verdi. Hastalığıyla mücadele ettiği on üç yıl süresince yazdığı öyküler iki kitapta toplandı. Bunlardan ilki olan <span class="calibre2">İyi İnsan Bulmak Zor</span> 1955 yılında yayımlanırken, diğeri <span class="calibre2">(Every-thing That Rises Must Converge)</span> ölümünün ardından 1965 yılında yayımlandı. Kısa öykülerinin haricinde <span class="calibre2">Wise Blood </span>(1952) ve <span class="calibre2">The Violent Bear it Away</span> (1960) başlıklı iki roman da yazan O'Connor 1964 yılında hastalığının ilerlemesi sonucu öldü.</p>
<p class="calibre1">Metis Yayınlan İpek Sokak 5, 34433 Beyoğlu, İstanbul Tel: 212 2454696 Faks: 212 2454519 e-posta: <a href="mailto:info@metiskitap.com">info@metiskitap.com</a> <a href="http://www.metiskitap.com">www.metiskitap.com</a></p>
<p class="calibre1">Metis Edebiyat İYİ İNSAN BULMAK ZOR Rannery O’Connor</p>
<p class="calibre1">İngilizce Basımı:</p>
<p class="calibre1">A Good Man is Hard to Find © Flannery O'Connor, 1953-55</p>
<p class="calibre1">The Mary Flannery O'Connor Charitable Trust vakfını temsilen International Literary Agency, Londra, ve Akçalı Telif Haklan Ajansı ile yapılmış sözleşme temelinde, eserin Türkçe yayım haklan lisansı Metis Yayınları'na aittir.</p>
<p class="calibre1">© Metis Yayınları, 2008 © Türkçe Çeviri Eser: Aylin Ülçer, 2(009</p>
<p class="calibre1">İlk Basım: Aralık 2009</p>
<p class="calibre1">Yayın Yönetmeni:</p>
<p class="calibre1">Müge Gürsoy Sökmen</p>
<p class="calibre1">Yayıma Hazırlayan:</p>
<p class="calibre1">Özde Duygu Gürkan</p>
<p class="calibre1">Kapak Tasarımı: Emine Bora</p>
<p class="calibre1">Dizgi ve Baskı Öncesi Hazırlık:</p>
<p class="calibre1">Metis Yayıncılık Ltd.</p>
<p class="calibre1">Baskı ve Cilt:</p>
<p class="calibre1">Yaylacık Matbaacılık Ltd.</p>
<p class="calibre1">Fatih Sanayi Sitesi No: 12/197-203 Topkapı, İstanbul Tel: 212 5678003</p>
<p class="calibre1">ISBN-13: 978-975-342-749-4</p>
<p class="calibre1">FLANNERY O'CONNOR</p>
<p class="calibre1"></p>
<p class="calibre1"><a id="bookmark0"></a><span class="calibre3">İYİ İNSAN BULMAK ZOR</span></p>
<p class="calibre1"></p>
<p class="calibre1">öyküler</p>
<p class="calibre1"></p>
<p class="calibre1">Çeviren:</p>
<p class="calibre1">AYLİN ÜLÇER</p>
<p class="calibre1"><a id="bookmark1"></a>İçindekiler</p>
<p class="calibre1"></p>
<p class="calibre1">İYİ İNSAN BULMAK ZOR 9</p>
<p class="calibre1"></p>
<p class="calibre1">IRMAK 30</p>
<p class="calibre1"></p>
<p class="calibre1">DÜŞMANLA GECİKMİŞ BİR KARŞILAŞMA 53 </p>
<p class="calibre1"></p>
<p class="calibre1">TALİH KUŞU 67 </p>
<p class="calibre1"></p>
<p class="calibre1">KUTSAL RUH'UN TAPINAĞI 84 </p>
<p class="calibre1"></p>
<p class="calibre1">YAPMA ZENCİ 101 </p>
<p class="calibre1"></p>
<p class="calibre1">ATEŞTE' BİR ÇEMBER 129 </p>
<p class="calibre1"></p>
<p class="calibre1">KURTARDIĞIN HAYAT SENİNKİ OLABİLİR 154</p>
<p class="calibre1"></p>
<p class="calibre1">TEMİZ KÖYLÜLER 169 </p>
<p class="calibre1"></p>
<p class="calibre1">MÜLTECİ 197</p>
<p class="calibre1"><a id="bookmark2"></a>İYİ İNSAN BULMAK ZOR</p>
<p class="calibre1">BABAANNE Florida'ya gitmek istemiyordu. Doğu Tennessee' deki bazı akrabalannı ziyaret etmek istiyordu ve Bailey'nin fikrini değiştirebilmek için karşısına çıkan her fırsatı ganimet biliyordu. Bailey aynı çatı altında yaşadığı oğluydu, tek erkek evladı. Şimdi <span class="calibre2">Journal</span> gazetesinin turuncu spor sayfası üzerine eğilmiş, masada, sandalyesinin ucunda oturuyordu. "O kafanı bir zahmet kaldır da şuna bak Bailey," dedi babaanne, "şuna bak şuna, iyice oku şunu." Bir elini ince kalçasına dayamış, öbür eliyle gazeteyi oğlunun kabak kafasına doğru sallıyordu. "Bak ne yazıyor, kendine Ayarsız diye isim takmış o adam yok mu, Federal Hapishane' den firar etmiş de Florida'ya doğru gidiyormuş. O insanlara neler ettiği bir bir yazıyor, al kendi gözlerinle gör. Yalnızca oku, başka bir şey demiyorum sana. Böyle bir caninin başıboş gezdiği bir yere çocuklarımı ölsem götürmezdim. Çünkü sonra vicdanım sızım sızım sızlardı."</p>
<p class="calibre1">Bailey okuduğundan başını kaldırmayınca, olduğu yerde çark edip bu kez de çocukların annesine döndü yüzünü, ayağında pantolon olan genç bir kadındı bu; bir lahana kadar yayvan ve masum olan yüzü, yeşil bir başörtüyle çepeçevre bağlanmış, başörtünün iki ucu başının tepesinde tavşan kulakları misali dikilmişti. Kanepede oturmuş, bir kavanozdan bebeğe kayısı yediriyordu. "Hem çocukların Florida'ya gitmişliği var," dedi ihtiyar hanım. "Değişiklik olsun diye bir kere de başka bir yere götürseniz fena mı olurdu, hiç değilse böylece dünyanın değişik yerlerini görmüş olurlardı da ufuklan genişlerdi. Doğu Tennessee’ye hiç gitmediler mesela.”</p>
<p class="calibre1">Çocukların annesi onu duymamış gibiydi, ama sekiz yaşındaki oğlan John Wesley -gözlüklü, boydan yana fukara ve tıknaz bir çocuk- cevap yetiştirdi: ''Florida'ya gitmek istemiyorsan, neden evde kalmıyorsun madem?” O ve küçük kız June Star, yerde gazetenin çizgi roman ilavelerini okuyorlardı.</p>
<p class="calibre1">”Bir günlüğüne kraliçe olacağını bilse, yine evde kalmaz o,” dedi June Star, sarı kafasını kaldırmadan.</p>
<p class="calibre1">'Demek öyle, peki bu adam, bu Ayarsız sizi eline geçirse o zaman ne yapacaksınız acaba?” diye sordu babaanne.</p>
<p class="calibre1">"Suratının ortasına tokadı bir yapıştırırım, görür gününü,” dedi John Wesley.</p>
<p class="calibre1">"Milyon dolar verseler yine evde kalmaz o,” dedi June Star. ”Bir şeyden eksik kalacak diye ödü kopuyor. Nereye gitsek illa gölge gibi peşimizden gelecek.”</p>
<p class="calibre1">”<sup class="calibre4">Ö</sup>yle olsun küçükhanım,” dedi babaanne. ”Yarın bir gün saçlarını kıvırayım diye bana geldiğinde de bu dediğini unutma ama.”</p>
<p class="calibre1">June Star saçlarının kendiliğinden kıvırcık olduğunu söyledi.</p>
<p class="calibre1">Ertesi sabah babaanne, yolculuğa hazır ve nazır vaziyette herkesten önce arabada yerini almıştı. Bir köşede hipopotam kafasına benzeyen kocaman siyah valizi vardı ve onun altında da, içinde kedi Pitty Sing'in olduğu bir sepet gizliyordu. Kedinin üç gün boyunca evde yapayalnız kalmasına göz yumacak hali yoktu çünkü, hem Pitty Sing yokluğunda onu çok özlerdi, hem de hayvancağızın gaz ocağının gözlerinden birine sürtünüp kazara kendisini zehirlemesinden korkuyordu. Oğlu Bailey, motelde kalacakları zaman yanlarında kedi olmasından hoşlanmazdı.</p>
<p class="calibre1">Babaanne bir yanında John Wesley, öbür yanında June Star'la arka koltuğun ortasına yerleşti. Bailey, çocukların annesi ve bebek de öne oturdular ve böylece tam sekiz kırk sekizde arabanın mil saati 55890'da iken Atlanta'dan yola çıktılar. Babaanne bunu bir kenara yazdı çünkü geri döndüklerinde kaç mil yol katetmiş olduklarını bilmenin ilginç olacağını düşünüyordu. Şehrin dışına çıkmaları yirmi dakikayı buldu.</p>
<p class="calibre1"><sup class="calibre4">İ</sup>htiyar hanım, beyaz pamuklu eldivenlerini çikanp onları çantasıyla birlikte arka camın önündeki rafa kaldırarak yerine rahatça yerleşti. Çocukların annesinin ayağında yine pantolon vardı ve başı da yine o yeşil başörtüyle bağlıydı, oysa babaannenin başında kenarında bir demet beyaz menekşe bulunan lacivert hasırdan bir denizci şapkası, üstünde ise küçük beyaz puantiyeli lacivert bir elbise vardı. Elbisesinin yakası ve manşetleri dantelle süslenmiş beyaz organzedendi ve yakasına bez menekşelerle süslü, üstünde minik bir de esans kesesi bulunan mor bir dal iliştirmişti. Bir kaza geçirmeleri halinde, onu otobanda ölmüş olarak gören herkes derhal bir hanımefendi olduğunu anlayacaktı.</p>
<p class="calibre1">Havanın araba yolculuğu için birebir olduğunu söyledi, ne çok sıcaktı ne de çok soğuk; sonra Bailey'ye hız sınırının saatte elli beş mil olduğu ikazında bulundu. Devriyelerin, yol kenarlarındaki büyük ilan panolarının ve küçük ağaç öbeklerinin ardında pusuya yattıkları ve daha yavaşlamaya fırsat bulamadan bir anda tam gaz peşine takılıverdikleri konusunda uyardı oğlunu. Manzaranın ilginç ayrıntılarına dikkat çekti: Taş Dağ'a; bazı yerlerde otobanın iki yanına dek sokulan mavi granite; mor çizgilerle inceden inceye yol yol olmuş ışıltılı kırmızı kil sırtlarına ve toprağa sıra sıra yeşil telkâriler bezeyen çeşit çeşit ekine. Ağaçlar gümüş-beyaz güneş ışığıyla doluydu ve en sıradan olanlan bile göz kamaştırıyordu. Çocuklar çizgi roman dergileri okuyorlardı ve anaları yeniden uykuya dalmıştı.</p>
<p class="calibre1">"Georgia'nın içinden jet gibi geçelim ki ona fazla bakmak zorunda kalmayalım," dedi John Wesley.</p>
<p class="calibre1">"Ben küçük bir oğlan olsaydım," dedi babaanne, "doğduğum eyalet hakkında böyle konuşmazdım. Tennessee'nin dağlan varsa, Georgia'nın da tepeleri var."</p>
<p class="calibre1">”Tennessee, dağ köylüleriyle dolu bir çöplükten başka bir şey değil,” dedi John Wesley, ”ve Georgia da iğrenç bir eyalet.” ”Doğru söze ne denir,” dedi June Star.</p>
<p class="calibre1">”Benim zamanımda,” dedi babaanne ince damarlı parmaklarını kıvırarak, ”çocuklar doğdukları eyaletlere, ana-babalarına ve her şeye karşı daha hürmetliydi. O zamanlar insanlar doğru düzgün davranıyordu. A, şu sevimli kara boncukçuğa da bakın!” Parmağıyla bir barakanın kapısında duran bir zenci çocuğu işaret edip, ”Tam resimlik bir manzara değil mi?" diye sordu. Hepsi dönüp arka camdan küçük zenciye baktılar. Oğlan el salladı.</p>
<p class="calibre1">”Pantolon giymemişti,” dedi June Star.</p>
<p class="calibre1">”Muhtemelen pantolonu yoktur da ondan,” diye açıkladı babaanne. ”Memleketteki küçük zenciler, bizim sahip olduğumuz türden şeylere sahip değiller. Resim yapabilseydim, işte bunun resmini yapardım.”</p>
<p class="calibre1">Çocuklar çizgi romanlarını değiştokuş ettiler.</p>
<p class="calibre1">Babaanne bebeği kucağına almayı önerdi ve çocukların annesi bebeği ön koltuğun üzerinden ona uzattı. Küçüğü dizinin üzerine oturttu, kucağında zıplattı ve ona yanından geçtikleri yerler hakkında açıklamalarda bulundu. Gözlerini şaşılattı, dudaklarını büküp yüzünü şekilden şekle soktu ve köselemsi ince yüzünü, bebeğin pürüzsüz yumuşak yüzüne yapıştırdı. Bebek ara sıra uzaktan uzağa bir gülümsemeyle karşılık veriyordu. Orta yerinde küçük bir ada gibi çitlerle çevrilmiş beş-altı mezar bulunan büyük bir pamuk tarlasının yanından geçtiler. ”Mezarlığa bakın!” dedi babaanne parmağıyla göstererek. ”Eski aile mezarlığıydı o. Malikâneye aitti.” ”Malikane nerede peki?” diye sordu John Wesley.</p>
<p class="calibre1">”Rüzgâr Gibi Geçti gitti,” dedi babaanne. ”Ha. Ha.”</p>
<p class="calibre1">Çocuklar yanlarında getirdikleri bütün çizgi romanları okuyup bitirince öğle yemeği kutusunu açıp karınlarını doyurdular. Babaanne fıstık ezmeli bir sandviç ile bir zeytin yedi ve çocukların kâğıt peçetelerle karton kutuyu camdan dışarı atmalarına müsaade etmedi. Yapacak hiçbir şey kalmayınca içlerinden birinin bir bulut seçtiği, diğer ikisinin de o bulutun neye benzediğini bilmeye çalıştığı bir oyun oynamaya koyuldular. John Wesley inek şeklinde bir bulut seçti ve June Star ineği bildi, ama John Wesley, hayır, bilemedin, otomobildi aslında dedi, bunun üzerine June Star onu mızıkçılık yapmakla suçladı ve ellerini kollarını babaannenin üzerinden aşırtıp birbirlerine vurmaya başladılar.</p>
<p class="calibre1">Babaanne sessiz olurlarsa onlara bir hikâye anlatacağını söyledi. Ne zaman bir hikâye anlatsa gözlerini devirir, başını durmadan sağa sola sallar, yüzünü şekilden şekle sokar, pek dramatikle-şirdi. Genç kızlığımda, Georgia'nın Jasper şehrinden Edgar Atkins Teagarden adında bir bey bana kur yapardı, diye girdi söze. Bay Teagarden'ın çok yakışıklı bir adam ve bir beyefendi olduğunu ve her cumartesi öğleden sonra kendisine hediye olarak üzerine adının baş harflerinin E. A. T. diye kazınmış olduğu bir karpuz getirdiğini anlattı. Neyse, cumartesilerden bir cumartesi, diye sürdürdü, Bay Teagarden yine âdeti olduğu üzere karpuzunu getirmiş, ama evde kimseyi bulamayınca onu evin ön verandasına bırakıp tek atlı arabasıyla gerisingeri Jasper'ın yolunu tutmuş. Gelin görün ki, dedi, o karpuz asla benim elime geçmedi, çünkü zenci oğlanın biri üzerinde E. A. T.<a id="footnote1"></a><sup class="calibre4"><a href="#bookmark3">1</a></sup> yazdığını görünce meğerkarpuzu bir güzel mideye indirmiş! Bu hikâye John Wesley'nin pek komiğine gitti ve oğlan makaraları koyverip kıkırdadı da kıkırdadı, ama June Star'a kalırsa hiç de güzel değildi. Cumartesi günleri kendisine bir karpuz getirmekle yetinen bir adamla hayatta evlenmeyeceğini söyledi. Babaanne ise Bay Teagarden ile evlenmiş olsaydı çok da iyi etmiş olacağını, çünkü onun bir beyefendi olduğunu, üstüne üstlük piyasaya ilk çıktığında Coca-Cola'dan hisse satın almayı akıl ettiğini ve yalnızca birkaç yıl önce çok zengin bir adam olarak öldüğünü söyledi.</p>
<p class="calibre1">Barbekü etli sandviç yemek için Kule'de mola verdiler. Kule, Timothy'nin dışında, açıklık bir alana yan çimentodan, yan tahtadan inşa edilmiş bir benzinlik ve dans salonuydu. Burayı Kızıl Sammy Butts adında şişman bir adam işletiyordu ve otobanın her iki yanında millerce sürüp giden reklam tabelaları yetmezmiş gibi, binanın orasına burasına da KIZIL SAMMY'NİN MEŞHUR BARBE-KÜSÜNÜ DENEMEDEN GEÇMEYİN. MEŞHUR KIZIL SAMMY'NİN-Kİ GİBİSİ YOK! KIZIL SAM! ŞEN KAHKAHALI ŞİŞMAN ADAM! BU İŞİN USTASI! KIZILSAMMYTAM ARADIĞINIZADAM! yazan afişler yapıştırılmıştı.</p>
<p class="calibre1">Kızıl Sammy, Kule'nin dışındaki çıplak zeminde, başını bir kamyonun altına sokmuş boylu boyunca yatıyor, bu arada küçük bir tespihağacına zincirlenmiş yaklaşık otuz santim boyunda boz bir maymun da az ileride cıyaklıyordu. Çocukların arabadan fırlayıp kendisine doğru koştuklarını görmesiyle birlikte maymun bir sıçrayışta kendini ağacına attı ve en yüksek dala kadar tırmandı.</p>
<p class="calibre1">Kule'nin içerisi, bir ucunda bir tezgâh, diğer ucunda masalar, ortada ise dans pisti bulunan uzun, karanlık bir odadan ibaretti. Hep beraber müzik kutusunun yanındaki tahta bir masaya oturdular ve Kızıl Sam'in kansı, saçlarıyla gözleri güneş yanığı tenine kıyasla daha açık renk olan uzun boylu, esmer bir kadın, gelip siparişlerini aldı. Çocukların annesi makineye on sent atıp "Tennessee Valsi"ni çaldı ve babaanne bu havayı ne zaman duysa içinden dans etmek geldiğini söyledi. Bailey'ye dans etmek isteyip istemediğini sordu ama oğlu ona dik dik bakmakla yetindi. Annesi gibi kendiliğinden şen şakrak tabiatlı değildi ve yolculuk etmek onu asabi-leştirirdi. Babaannenin kahverengi gözleri panl panl parlıyordu. Başını bir sağa bir sola sallıyor, oturduğu yerde dans edermiş gibi yapıyordu. June Star step dansıyla eşlik edebileceği bir şeyler çalınmasını istedi, bunun üzerine anne makineye bir on sent daha atıp bu kez hızlı bir hava seçti ve June Star piste çıkıp mutat step numarasını yaptı.</p>
<p class="calibre1">"Aman da ne tatlı şeymiş!" dedi Kızıl Sam'in kansı tezgâhın üzerine eğilerek. "Gel benim küçük kızım ol desem, ister miydin ha?"</p>
<p class="calibre1">"Hayır, kesinlikle istemezdim," dedi June Star. "Milyon dolar verseler böyle bir fare deliğinde yaşamam ben!" dedi ve koşa koşa masaya döndü.</p>
<p class="calibre1">"Aman da ne tatlı şeymiş," diye nezaketi elden bırakmadan tekrarladı kadın, ağzını yaya yaya.</p>
<p class="calibre1">"Hiç utanmıyor musun?" diye tısladı babaanne.</p>
<p class="calibre1">Kızıl Sam içeri girdi ve kansına tezgâhın başında tembellik etmeyi bırakıp bir an önce bu insanların siparişlerini yetiştirmesini söyledi. Haki pantolonu kalçasını anca örtüyordu ve göbeği, gömleğinin içinde bir o yana bir bu yana sallanan koca bir un çuvalı gibi pantolonun üzerine sarkıyordu. Onlara doğru yürüdü, yakınlarındaki bir masaya geçip oturdu ve iç geçirmeyle <span class="calibre2">yodel</span> arası bir nida koyuverdi. "Ne yapsan boş," dedi. 'insanlarla başa çıkılmaz." Terli kırmızı yüzünü gri bir mendille sildi. "Bugünlerde insan kime güveneceğini bilemiyor ki," dedi. "<sup class="calibre4">Ö</sup>yle değil mi ama?"</p>
<p class="calibre1">"Eskinin iyi insanları kalmadı artık, ona hiç şüphe yok," dedi babaanne.</p>
<p class="calibre1">"Geçen hafta iki kişi geldi buraya," dedi Kızıl Sammy, "altlarında da bir Chrysler. Gerçi eski meski külüstür bir arabaydı ama Chrysler Chrysler'dir nihayetinde, içindekiler de iyi çocuklara benziyordu. Fabrikada çalışıyorlarmış, öyle dediler, ben de ne yaptım biliyor musunuz, benzini veresiye almalarına izin verdim. Peki bunu neden yaptım dersiniz?"</p>
<p class="calibre1">"Çünkü siz iyi bir insansınız!" dedi babaanne hiç düşünmeden.</p>
<p class="calibre1">"Evet han'fendi, herhalde öyle olacak," dedi Kızıl Sam, bu cevapla aniden aydınlanmış gibi.</p>
<p class="calibre1">Kansı siparişlerle geri döndü, beş tabağı birden tepsisiz getirmiş, iki elinde ikişer tabak olduğu halde, sonuncuyu da kolunun üzerinde dengede tutuyordu. "Şu akıl sırermez dünyadagüvenile-cek tek bir allahın kulu yok," dedi. "Kimse de istisna değil, hem de hiç kimse," diye tekrarladı Kızıl Sammy'ye baka baka.</p>
<p class="calibre1">"Hapishaneden kaçan o caniyi okudunuz mu gazetede, şu Ayarsız'ı?" diye sordu babaanne.</p>
<p class="calibre1">"Şuracığa şu an baskın verse hiç şaşmam," dedi kadın. "Burada böyle bir yer olduğunu bilsin de, onu karşımda gördüğüme şun-cacık şaşınrsam ne olayım. Kasada iki sent olduğu bir kulağına gitsin de, hiç mi hiç şaşırmam, eğer..."</p>
<p class="calibre1">”Bu kadar gevezelik yeter," dedi Kızıl Sam. "Git de insanlara ko'kolalannı getir." Kadın siparişin kalanını getirmek üzere uzaklaştı.</p>
<p class="calibre1">'1yi insan bulmak zor," dedi Kızıl Sammy. "Her şey gün geçtikçe daha da beter oluyor. Kapıyı, sinekliği ardına kadar açık bırakıp evden çıktığımız o günleri dün gibi hatırlıyorum. Ama şimdi nerde."</p>
<p class="calibre1">Kızıl Sam ile babaanne o eski iyi günlerden söz ettiler. <sup class="calibre4">İ</sup>htiyar hanım, kendisine kalırsa, bugünkü gidişatın bütün suçunun Avrupa'da olduğunu söyledi. <sup class="calibre4">Ö</sup>yle bir tavır takınıyorlar ki sanırsınız Amerika'da para ağaçlarda bitiyor, dedi ve Kızıl Sam de bunu konuşmanın dahi lüzumu olmadığını, tastamam haklı olduğunu söyledi. Çocuklar dışarı koşup beyaz güneş ışığına çıktılar ve çiçeklerle dantel dantel bezenmiş tespihağacındaki maymuna baktılar. Hayvan üstündeki pireleri avlamakla meşguldü ve yakaladığı her pireyi dişlerinin arasına alıp çok leziz bir şeymiş gibi büyük bir zevkle ısırıyordu.</p>
<p class="calibre1"><sup class="calibre4">İ</sup>kindi sıcağında yeniden yola koyuldular. Babaanne şekerleme yapıyor, birkaç dakikada bir kendi horultusuna uyanıyordu. Toombsboro'yu geride bıraktıklarında uyandı ve genç bir hanımken bu civarlarda ziyaret ettiği eski bir malikâneyi hatırladı. Evin ön cephesinde altı tane beyaz sütun bulunduğunu, iki yanı meşe ağaçlarıyla kaplı geniş bir yolun ta evin girişine dek uzandığını ve evin hemen önünde de bahçe gezintilerinden sonra insanın âşığıyla hangisini gönlü çekerse onun gölgesine oturup soluklandığı karşılıklı iki küçük tahta çardak olduğunu anlattı. Oraya gitmek için nereden sapılması gerektiğini tastamam hatırlıyordu. Bailey' nin eski bir eve bakmakla zaman kaybetmek istemeyeceğini biliyordu, ama ev hakkında konuştukça onu tekrar görmeyi ve o ikiz çardakların hâlâ yerli yerinde olup olmadığını öğrenmeyi daha da çok ister oldu. "Bu evde gizli bir bölme vardı," diye uydurdu kurnazca, içten içe keşke sahiden öyle bir şey olsaydı diye düşünerek. "Sherman askerleriyle bölgeye geldiğinde aile bütün gümüş paralarını oraya saklamış diye anlatıyorlar, ama o bölme asla bulunamadı... "</p>
<p class="calibre1">"Hey!" dedi John Wesley. "Hadi gidip bakalım o eve! Gizli bölmeyi biz buluruz! Gerekirse evin bütün tahtalarını tek tek yerinden söker yine buluruz! Şimdi kim yaşıyor o evde? Nereden sapmak lazım? Baba ya, babaannemin dediği yerden sapsak olmaz mı, ne olursun!"</p>
<p class="calibre1">"Hiç gizli bölmesi olan bir ev görmedik!" diye bağırdı June Star avazı çıktığı kadar. "Gizli bölmeli eve gidelim! Baba ya, gizli bölmeli eve bakmaya gitsek olmaz mı, ne olursun!"</p>
<p class="calibre1">"Buradan pek uzak değil, ondan eminim," dedi babaanne. "En fazla yirmi dakikalık yol."</p>
<p class="calibre1">Bailey dümdüz ileri bakıyordu. Çenesi bir at nalı kadar katıydı. "Hayır," dedi.</p>
<p class="calibre1">Çocuklar, gizli bölmeli evi görmek istiyoruz diye tutturup bağırış çağırış bir yaygara kopardılar. John Wesley ön koltuğa bir tekme attı ve June Star annesinin omzuna asılıp kadının kulağına tatilde bile hiç eğlenmediklerini ve asla KENDİ istediklerini yapamadıklarını söyleyerek mızmızlandı. Bebek bağırmaya başladı ve John Wesley sürücü koltuğunun sırtını öyle bir tekmeledi ki babası darbeleri ta böbreğinde hissetti.</p>
<p class="calibre1">Bailey "Yeter!" diye bağırdı ve arabayı yolun kenarına çekti. "Biraz susar mısınız artık? O çenelerinizi bir saniyeliğine tutar mısınız rica etsem? Eğer susmazsanız hiçbir yere gitmeyeceğiz."</p>
<p class="calibre1">"Çocuklar için çok eğitici bir gezi olurdu," diye mırıldandı babaanne.</p>
<p class="calibre1">"Tamam, peki," dedi Bailey, "ama şunu iyice bilin ki bir daha ne olursa olsun böyle bir şey için durmayacağız. Bu ilk ve son olacak."</p>
<p class="calibre1">"Sapman gerekentoprak yol yaklaşık bir mil geride kaldı," diye tarif etti babaanne. "Yanından geçerken mil saatine bakmıştım."</p>
<p class="calibre1">"Toprak yol ha, bir o eksikti," diye sızlandı Bailey.</p>
<p class="calibre1">Ters yöne dönüp toprak yola doğru giderlerken babaanne evin daha başka özelliklerini anımsadı: ön kapının üzerindeki güzelim vitrayı, sonra koridordaki kandili. John Wesley gizli bölmenin büyük ihtimalle şöminenin içinde olduğunu söyledi.</p>
<p class="calibre1">"O eve giremeyeceksiniz ki," dedi Bailey. 'İçinde yaşayanları tanımıyorsunuz bile."</p>
<p class="calibre1">"Siz kapıda ev sahipleriyle konuşurken, ben arka tarafa dolanıp bir pencereden içeri girerim," diye bir öneride bulundu John Wesley.</p>
<p class="calibre1">"Hepimiz arabada oturacağız," dedi annesi.</p>
<p class="calibre1">Toprak yola saptılar ve araba fırıl fırıl dönenen pembe tozların girdabında tangır tungur ilerlemeye başladı. Babaanne asfalt yolların olmadığı ve otuz milin bir günlük yolculuk anlamına geldiği zamanlan andı. Toprak yol inişli çıkışlıydı, beklenmedik çukurluklarla doluydu ve aşağısı uçurum olan toprak setlerde keskin, korkutucu kavisler çiziyordu. Bir an bir tepeye çıkıyor, ağaçların mavi başlarını miller boyunca ayaklarının altına serilmiş olarak görebiliyor, derken birden toz kaplı ağaçların kendilerine tepeden baktığı kırmızı bir koyağa gömülüveriyorlardı.</p>
<p class="calibre1">"Bu yer bir dakika içinde karşımıza çıktı çıktı," dedi Bailey, "yoksa gerisingeri döneceğim."</p>
<p class="calibre1">Yol, aylardır üzerinden tek bir araba bile geçmemiş gibi duruyordu.</p>
<p class="calibre1">"Bir şey kalmadı," dedi babaanne ve bunu demesiyle birlikte aklına korkunç bir şey geldi. Aklına gelen şey öylesine utanç vericiydi ki yüzü kıpkırmızı kesildi, gözleri sulandı ve havaya fırlayan ayaklan köşede duran valizini devirdi. Valiz yerinden kıpırdar kıpırdamaz, sepetin üzerine örttüğü gazeteden kapak bir hırlamayla yükseldi ve kedi Pitty Sing, Bailey'nin omzuna sıçradı.</p>
<p class="calibre1">Çocuklar yere savruldu ve anneleri, kucağında sıkı sıkı kavradığı bebekle birlikte kapıdan dışarı fırlayıp yola yuvarlandı; ihtiyar hanım da ön koltuğa fırlamıştı. Araba bir takla attı, yoldan çıkıp aşağıdaki bir sel çukurunun içine sol tarafı üzerine düştü ve sağ tekerlekleri havada kalarak durdu. Bailey boynuna bir tırtıl gibi yapışmış kediyle -boz çizgili, yayvan beyaz suratlı ve turuncu burunlu bir hayvandı- sürücü koltuğunda kalakalmıştı.</p>
<p class="calibre1">Çocuklar kollarını bacaklarını oynatabildiklerini görünce hiç vakit kaybetmeden sürüne emekleye arabadan çıkıp "KAZA geçirdik! KAZA geçirdik” diye bağrışmaya başladılar. Babaanne ön panelin altında iki büklüm kıvrılıp kalmış, Bailey'nin öfkesine hemen oracıkta yem olmamak için hiç değilse yaralanmış olmayı umut ediyordu. Kazadan önce aklına gelen o korkunç şey, öylesine capcanlı hatırladığı evin Georgia'da değil, Tennessee'de olduğuydu.</p>
<p class="calibre1">Bailey kediye iki eliyle birden yapışıp onu boynundan söktü ve pencereden dışarı, bir çam ağacının yanına fırlattı. Sonra arabadan indi ve çocukların annesini aramaya koyuldu. Anne kucağında avazı çıktığı kadar ağlayan bebekle, kızıl bağırlı hendeğin kenarında oturuyordu, ama yüzünün aşağısındaki bir kesik ve omzundaki kırık dışında önemli bir şeyi yoktu. ”Biz KAZA geçirdik!” diye haykırdı çocuklar zevkten kendilerinden geçmişçesine.</p>
<p class="calibre1">”Ama kimse ölmedi,” dedi June Star hayal kırıklığıyla, babaannesi topallayarak arabadan çıkarken; ihtiyar hanımın şapkası halen başındaydı, ama ön kenarı kırılmış, hoppa bir açıyla havaya kalkmıştı ve menekşe demeti şapkanın kenarından aşağı sarkıyordu. Çocuklar hariç hepsi hendeğe oturup kazanın şokunu atlatmaya çalıştılar. Hepsi de tir tir titriyordu.</p>
<p class="calibre1">”Belki bir araba çıkagelir,” dedi çocukların annesi kısık bir sesle.</p>
<p class="calibre1">"Sanının iç organlarımdan biri zedelendi,” dedi babaanne elini böğrüne bastırarak, ama kimse ona cevap vermedi. Bailey'nin dişleri takırdıyordu. Parlak mavi papağanlarla bezeli san spor bir gömlek vardı üzerinde ve yüzü de gömleği kadar sarıydı. Babaanne o evin Tennessee'de olduğunu söylememeye karar verdi.</p>
<p class="calibre1">Yol yaklaşık üç metre yukarılarında kalmıştı ve tek görebildikleri, yolun öbür yanındaki ağaçların tepeleriydi. Oturdukları hendeğin arkasında da yine upuzun ağaçlarla dolu karanlık ve derin koruluklar uzayıp gidiyordu. Birkaç dakika sonra az ileride bir bayırın tepesinde, içindekiler sanki kendilerini seyrediyorrnuşça-sına ağır ağır yaklaşan bir araba gördüler. Babaanne ayağa kalktı ve dikkatlerini çekmek için kollarını abartılı hareketlerle sallamaya koyuldu. Araba ağır ağır ilerlemeye devam etti, bir dönemeçte gözden kayboldu, derken kaza yaptıkları bayırın tepesinde daha da yavaşlamış olarak yeniden belirdi. Cenaze arabasını andıran, ahı gitmiş vahı kalmış kocaman kara bir otomobildi bu. <sup class="calibre4">İ</sup>çinde üç adam vardı.</p>
<p class="calibre1">Otomobil tam onların tepesinde durdu ve sürücüsü, sabit, ifadesiz bir bakışla, hiç konuşmaksızın aşağıya, oturdukları yere doğru bir süre baktı. Sonra başını çevirdi, diğer ikisine bir şeyler mırıldandı ve iki adam arabadan indiler. Biri, siyah bir pantolonla, ön tarafında kabartma gümüş bir aygır bulunan kırmızı bir eşofman üstü giymiş şişman bir oğlandı. Aşağı inip sağ taraflarına geçti ve dudakları belli belirsiz bir çeşit sırıtışla biraz aralanmış halde durup gözlerini onlara dikti. Diğeri haki pantolon ve mavi çizgili bir palto giymiş, adamakıllı aşağıya çekildiğinden yüzünün neredeyse tamamını gizleyen gri bir de şapka takmıştı. O da ağır ağır aşağıya inip sol taraflarına geçti. <sup class="calibre4">İ</sup>ki adam da tek kelime etmedi.</p>
<p class="calibre1">Sürücü arabadan indi ve arabanın yanında dikilip tepeden onlara bakmaya koyuldu. Diğer ikisinden daha yaşlıydı. Saçları yeni yeni ağarmaya başlamıştı ve kendisine mürekkep yalamış bir adam havası veren gümüş çerçeveli bir gözlük takıyordu. Suratı uzun ve kırışıktı; sırtında ne bir gömlek ne de fanila vardı. Altına kendisine fazla dar gelen bir kot pantolon giymişti ve elinde kara bir şapkayla, bir de tabanca tutuyordu. Diğer ikisinin de tabancası vardı.</p>
<p class="calibre1">"Biz ^KAZA geçirdik!" diye bağrıştı çocuklar.</p>
<p class="calibre1">Babaanne, gözlüklü adamı bir yerlerden tanıdığına dair tuhaf bir hisse kapıldı. Yüzü, onu öteden beri tanırmış gibi aşina gelmişti, ama kim olduğunu bir türlü çıkaramıyordu. Adam arabadan uzaklaştı ve yanlış bir yere basıp da kaymamak için dikkatli adımlar atarak toprak setten aşağı inmeye koyuldu. Yanık tenliydi, beyaz ayakkabılarının içine çorap giymemişti, ayak bilekleri kırmızı ve inceydi. "Hayırlı günler," dedi. "Bakıyorum ufak bir kazaya kurban gitmişiniz."</p>
<p class="calibre1">"İki takla attık!" dedi babaanne.</p>
<p class="calibre1">"Bir," diye düzeltti adam. "Olayı baştan sona gördük biz. Hi-ram, dene şu arabayı hele, bakalım çalışıyor mu," dedi sessizce gri şapkalı oğlana.</p>
<p class="calibre1">"Neden tabanca taşıyorsun sen?" diye sordu John Wesley. "O tabancayla ne yapacaksın ki?"</p>
<p class="calibre1">"Bayan," dedi adam çocukların annesine, "bir zahmet o çocuklara ünleyip yanına oturmalarını söyler misin? Çocuklar sinirlerimi oynatıyor. Olduğunuz yerde kalıp oracıkta beraberce oturmanızı istiyorum hepinizden."</p>
<p class="calibre1">"Sen niye BİZE ne yapacağımızı söylüyorsun ki?" diye sordu June Star.</p>
<p class="calibre1">Arkalarındaki sıra sıra ağaçlar, kapkaranlık açık bir ağız gibi görünüyordu.</p>
<p class="calibre1">"Lütfen bayım, bakın," diye söze girdi Bailey birden, "inanın çok zor bir durumdayız. Biz bir... "</p>
<p class="calibre1">Babaanne bir çığlık koyverdi. Güçbela doğrulup ayağa kalktı ve adama öylece bakakaldı. "Sen o Ayarsız'sın!" dedi. "İlk bakışta tanıdım seni!"</p>
<p class="calibre1">"Evet bayan," dedi adam, tanınmaktan gayriihtiyari memnun olmuş gibi hafifçe gülümseyerek, "ama kim olduğumu hiç çıkar-masaydın hepiniz için daha hayırlı olurdu doğrusu."</p>
<p class="calibre1">Bailey başını keskin bir hareketle çevirip annesine öyle bir şey dedi ki çocuklar bile dehşete düştü. <sup class="calibre4">İ</sup>htiyar hanım ağlamaya başladı ve Ayarsız'ın yüzü kızardı.</p>
<p class="calibre1">"Bayan," dedi, "boş yere üzme canını. Bazı zaman insan gönlünden geçmeyen şeyler söyler, olur öyle. <sup class="calibre4">Ö</sup>yle demek istememiştir sana, eminim."</p>
<p class="calibre1">"Bir hanımefendiyi vurmaya elin varmaz, öyle değil mi?" dedi babaanne ve kol ağzından temiz bir mendil çıkarıp onu gözlerine çarpmaya koyuldu.</p>
<p class="calibre1">Ayarsız ayakkabısının burnuyla toprağa küçük bir delik oydu, sonra deliği gerisingeri örttü. "<sup class="calibre4">Ö</sup>yle bir şeye mecbur kalmayı inan hiç istemezdim," dedi.</p>
<p class="calibre1">"Bak," dedi babaanne neredeyse bağırarak, "senin iyi bir insan olduğunu biliyorum. Damarlarında dolaşan kanın alelade olmadığı her halinden belli. İyi bir aileden geldiğine adım gibi eminim!"</p>
<p class="calibre1">"Doğru bayan," dedi, "onlardan iyisi yoktur." Gülümseyince, sağlam, beyaz bir dizi diş sergiledi. "Tanrı annemden daha iyi bir kadın yaratmışsa ben de ne olayım, babacığım da altın kalpli bir adamdı, henı de ne altın, yirmi dört ayar," dedi. Kırmızı eşofman üstü giyen oğlan arkalarına dolanmış, kalça hizasında tuttuğu tabancasıyla dikiliyordu. Ayarsız yere çömeldi. "O çocuklardan gözünü ayırmayasın Bobby Lee," dedi. "Onlardan nasıl sinir aldığımı iyi bilirsin." Altısının birden önü sıra birbirlerine sokulmuş halde oturuşuna baktı, sanki konuşacak bir konu bulamazmış da bu yüzden mahcup olmuş gibiydi. "<sup class="calibre4">İ</sup>şe bakın, havada tek bulut yok," diye gözlemledi, başını kaldırıp göğe bakarak. "Güneş de meydanda değil gerçi, ama tek bir bulut da yok."</p>
<p class="calibre1">"Evet, güzel bir gün," dedi babaanne. "Sana bir şey söyleyeyim mi," dedi, "bana sorarsan kendine Ayarsız demen çok yanlış, çünkü ben içten içe iyi bir adam olduğunu biliyorum. Sana şöyle bir bakınca bile görebiliyorum bunu."</p>
<p class="calibre1">"Sus artık!" diye bağırdı Bailey. "Sus! Hepiniz susur, bu işi bana bırakın!" Az sonra öneatılıp koşmaya başlayacak bir koşucu gibi çömelmişti yere, ama hiç kımıldamadı.</p>
<p class="calibre1">"Sağ olasın bayan, eksik olma," dedi Ayarsız ve tabancasının dipçiğiyle toprağa küçük bir daire çizdi.</p>
<p class="calibre1">"Bu arabayı adam etmeyi yanın saat say," diye seslendi Hi-ram, açık kaputun üzerinden onlara doğru bakarak.</p>
<p class="calibre1">"O zaman senle Bobby Lee, bu bayla şu küçük oğlanı alıp şu yana bir gezmeye götürün ilkin," dedi Ayarsız, Bailey ile John Wes-ley'yi işaret ederek. "Çocuklar sana bir şey soracaklarmış," dedi Bailey'ye. "Birrica etsem onlarla beraber ağaçlığın oraya kadar gider misin?"</p>
<p class="calibre1">"Bakın," diye atıldı Bailey, "çok müşkül bir durumdayız! Kimse durumun vahametinin farkında değil," derken sesi çatallandı. Gömleğindeki papağanlar kadar mavi ve parlak olan gözleri taş kesilmiş gibi duruyordu.</p>
<p class="calibre1">Babaanne sanki koruluğa oğluyla birlikte gidecekmiş gibi uzanıp şapkasını düzeltmeye davrandı, ama daha dokunur dokunmaz şapkanın kenarı kopup elinde kaldı. Elindeki kenarlığa bakarak bir saniye boyunca durdu, neden sonra paçavraya dönmüş hasırın yere düşmesine göz yumdu. Hiram, ihtiyar bir adama yardım eder gibi Bailey'yi kolundan çekip ayağa kaldırdı. John Wesley babasının eline yapıştı ve Bobby Lee de peşlerinden gitti. Koruluğa doğru uzaklaştılar ve o karanlık kıyıya vardıklan an, Bailey arkasına döndü ve çıplak, boz bir çam ağacının gövdesine tutunarak bağırdı: "Bir dakikada dönerim anne, bekle beni!"</p>
<p class="calibre1">"Hemen şimdi geri gel!" diye bağırdı annesi acı acı, ama birlikte koruluğa dalıp gözden kayboldular.</p>
<p class="calibre1">"Bailey evladım!" diye seslendi babaanne acıklı bir sesle, ama aynı anda önünde çömelmiş oturan Ayarsız'a bakıyor olduğunu idrak etti. "Senin iyi bir insan olduğunu biliyorum, nasıl diye sorma, biliyorum işte," dedi ümitsizce. "Sıradanlıkla uzaktan yakından alakan yok senin!"</p>
<p class="calibre1">"Hayırbayan, iyi bir insan filan değilim ben," dedi Ayarsız bir saniye sonra, sanki ihtiyar hanımın dediğini kafasında uzun uzadıya ölçüp tartmış gibi. "Gerçi dünyanın en kötü insanı da sayılmam ya. Benim peder abilerimle ablalarımdan daha başka cins bir köpek olduğumu söyler dururdu. 'Bu işler böyledir,' derdi, 'insan var, etliye sütlüye hiç karışmadan yaşar gider, insan var illa deşer de deşer, her bir şeyin nedenini nasılını öğrenmedikçe rahat edemez. Aha bizim oğlan da böyle, illaki her şeyi kurcalayacak, onu da bilecek bunu da. Nah şuraya yazıyorum, hayatta bulaşmadığı şey kalmayacak bunun!"' Kara şapkasını taktı, birden havaya baktı, sonra yeniden mahcup olmuş gibi koruluğun derinliklerine doğru çevirdi başını. "Sizin gibi bayanların karşısında böyle gömleksiz mömleksiz duruyorum ama, kusura kalmayın," dedi omuzlarını hafifçe kamburlaştırarak. "Kaçtığımızda sırtımızdaki mapushane urbalarını gömdüydük, belimizi doğrultana kadar böyle idare ediyoruz işte. <sup class="calibre4">Ü</sup>stümüzdekileri de yolda rastladığımız kimselerden ödünç aldık zaten," diye açıkladı.</p>
<p class="calibre1">"Hiç önemli değil, öyle şeyin lafını etmeye değmez," dedi babaanne. "Belki Bailey'nin valizinde fazladan bir gömleği vardır."</p>
<p class="calibre1">"Şimdi hemen bakar gelirim," dedi Ayarsız.</p>
<p class="calibre1">"Onu nereye götürüyorlar?" diye bağırdı çocukların annesi.</p>
<p class="calibre1">"Benim peder de âlem adamdı ya," dedi Ayarsız. "Bir bakışta insanın içini okurdu, kimse tufaya düşüremezdi onu. <sup class="calibre4">Ö</sup>yle benim gibi kanunla hükümatla başı belaya girmedi, o ayn. Onların dilinden konuşmasını, nabza göre şerbet vermesini bilirdi de ondan."</p>
<p class="calibre1">"Sen de dürüst bir hayat sürebilirsin, yeter ki bunu gerçekten iste," dedi babaanne. "Bir yere yerleşip rahat bir hayat sürmek ne kadar güzel olurdu düşünsene, her an peşimde kim var diye tasalanıp durmak zorunda kalmazdın hiç değilse."</p>
<p class="calibre1">Ayarsız ihtiyar hanımın dediğini düşünürmüş gibi tabancasının dipçiğiyle toprağı kazımayı sürdürdü. "Evet bayan, her an illaki birileri peşimizde," diye mırıldandı.</p>
<p class="calibre1">Babaanne adamın şapkasının altından görünen kürekkemikle-rinin nasıl da ince olduğunu fark etti, çünkü ayağa kalkmış ona tepeden bakıyordu. "Hiç dua ediyor musun?" diye sordu.</p>
<p class="calibre1">Adam başını iki yana salladı. Babaannenin tek görebildiği kü-rekkemikleri arasında iki yana salınan kara şapka oldu. "Hayır bayan," dedi.</p>
<p class="calibre1">Koruluktan bir silah sesi yükseldi, hemen ardından bir tane daha. Sonra sessizlik. Miyar hanımın başı bir anda görünmez bir el tarafından çevrilmişçesine o yöne döndü. Rüzgânn derin, tatminkar bir iç çekiş gibi ağaçların tepelerinde gezindiğini işitebiliyordu. ”Bailey evladım!” diye seslendi.</p>
<p class="calibre1">”Kilisede şarkı söylediydim bir zaman,” dedi Ayarsız. ”Girip çıkmadığım iş kalmadı ya. Askerlik desen ettim, karada denizde, hem memlekette hem gurbette, iki sefer de evlendim, mezarcılık yaptım, demiryolunda ırgatlıkettim, ToprakAna'yı sürdüm, birka-sırgadan sağ çıktım, bir seferinde bir adamı canlı canlı yaktıklarını gördüm.” Başını kaldırıp birbirlerine sokulmuş oturan anneyle küçük kızına, onların bembeyaz kesilmiş yüzlerine, camlaşmış gözlerine baktı. ”Bir kadının kırbaçlandığına bile şahit oldum,” dedi. "Dua et, dua,” diyebildi babaanne, "dua et...”</p>
<p class="calibre1">"Hiçbir zaman dakötü bir oğlan değildim hatırladığıma göre,” dedi Ayarsız neredeyse hülyalı bir sesle. ”Ama kendimce bir yol tutturmuş giderken bir an geldi, bir kabahat işledim ve mapusha-neye tıkıldım. Orada diri diri gömdüler beni.” Başını kaldırdı, sabit bir bakışla ondan yana bakarak babaannenin gözünü kendisinden ayırmamasını sağladı.</p>
<p class="calibre1">”<sup class="calibre4">İ</sup>şte o zaman dua etmeye başlaman gerekirdi,” dedi ihtiyar hanım. 'ilk seferinde ne yapmıştın da seni hapise attılar peki?"</p>
<p class="calibre1">”Sağına dönsen duvar,” dedi Ayarsız yeniden bulutsuz göğe bakarak, ”soluna dönsen duvar. Başını kaldırsan tavan, aşağı baksan yer. Ne yapıp da oraya düştüğümü inan ki kendim de unuttum gitti, bayan. Kaç gün kaç gece oturup kafamı kırdım, neydi o kabahat diye bulup çıkarmaya çalıştım, daha da bilmiyorum ne ettiğimi, hatırlayamıyorum. Arada bir aklıma gelir gibi oluyordu sanki, öyle zannediyordum, ama hiç gelmedi.”</p>
<p class="calibre1">”Belki seni yanlışlıkla hapse atmışlardı,” diye mırıldandı ihtiyar hanım belli belirsiz.</p>
<p class="calibre1">”Yok bayan,” dedi. ”Yanlışlık manlışlık değildi. Hakkımda kâğıtlar vardı ellerinde.”</p>
<p class="calibre1">"Bir şey çalmışsındır herhalde," dedi babaanne.</p>
<p class="calibre1">Ayarsız küçümser bir edayla hafifçe gülümsedi. "Kimsenin hiçbir şeyinde gözüm yoktu ki," dedi. "Mapusta bir deli doktoru vardı, o söylediydi, güya babamı öldürmüşüm de ondan deliğe atmışlar beni, ama tabii kuyruklu yalandı. Benim peder dokuz yüz on dokuz senesinde gripten öldü, o sıra bir salgın vardı, benim nereden alakam olsun onun ölümüyle. Mount Hopewell Baptist kilisesinin mezarlığına gömdüler onu, inanmazsan git kendi gözlerinle gör."</p>
<p class="calibre1">"Dua etsen," dedi ihtiyar hanım, "<sup class="calibre4">İ</sup>sa yardım ederdi sana."</p>
<p class="calibre1">"Doğru diyorsun," dedi Ayarsız.</p>
<p class="calibre1">"O zaman neden dua etmiyorsun madem?" diye sordu babaanne birden zevkten titreyerek.</p>
<p class="calibre1">"Kimsenin yardımına muhtaç değilim ben," dedi adam. "Kendi başıma gayet güzel geçinip gidiyorum."</p>
<p class="calibre1">Bobby Lee ile Hiram sallana sallana koruluktan geri döndüler. Bobby Lee üstünde parlak mavi papağanlar olan bir gömlek taşıyordu elinde.</p>
<p class="calibre1">"O gömleği at hele bana Bobby Lee," dedi Ayarsız. Gömlek ona doğru uçup omzuna kondu ve adam gömleği sırtına giydi. Babaanne gömleğin kendisine neyi hatırlattığını bir türlü çıkaramadı. "O işler senin bildiğin gibi değil bayan," dedi Ayarsız gömleğin ön<sup class="calibre4">ü</sup>nü iliklerken. "Çok şeyler gördüm geçirdim, sonunda şunu anladım, suç dediğinin ne olduğu hiç fark etmiyor. <sup class="calibre4">İ</sup>ster onu yap ister bunu, ha adam öldürmüşsün ha arabasından bir teker aşırmışsın, hepsi bir, çünkü er ya da geç nasıl olsa ne yaptığını unutup gideceksin ve yalnızca cezanı çekeceksin."</p>
<p class="calibre1">Çocukların annesi sanki nefes alamıyormuşçasına öğürür gibi sesler çıkarmaya başlamıştı. "Bayan," dedi Ayarsız, "küçük kızla sen, Bobby Lee ve Hiram'la beraber şu yana kadar yürüyüp kocana katılır mısın rica etsem?"</p>
<p class="calibre1">"Evet, teşekkür ederim," dedi anne ölgün bir sesle. Sol kolu omzundan aşağı cansız cansız sarkıyor, öbür kolunda da uykuya dalmış bebeği tutuyordu. "Bayana yardım et Hiram," dedi Ayarsız, kadın kucağında bebekle hendeğin kenarından tırmanıp çıkmaya çabalarken. "Sen de, Bobby Lee, o küçük kızın elinden tut."</p>
<p class="calibre1">"Ben onunla el ele tutuşmak istemiyorum," dedi June Star. "Domuza benziyor."</p>
<p class="calibre1">Şişman oğlan kızardı ve güldü, kızın koluna yapıştığı gibi Hi-ram ile annesinin peşinden onu koruluğa doğru sürükledi.</p>
<p class="calibre1">Ayarsız'la yalnız kalınca, babaanne sesini yitirdiğini fark etti. Havada ne bir bulut vardı, ne de bir damla güneş. Etrafında ağaçlardan başka hiçbir şey yoktu. Ona dua etmesi gerektiğini söylemek istiyordu. Birkaç kez ağzını açıp kapadı, ama nafile, hiç ses çıkmadı. Nihayet 'Isa, <sup class="calibre4">İ</sup>sa," derken buldu kendini, <sup class="calibre4">İ</sup>sa sana yardım eder anlamında söylüyordu bunu, ama ağzından öyle bir çıkmıştı ki, küfür ettiği de sanılabilirdi.</p>
<p class="calibre1">"He ya, bayan," dedi Ayarsız onunla aynı fikirdeymiş gibi. "<sup class="calibre4">İ</sup>sa her bir şeyin dengesini bozdu. Esasında O'nun başına gelen işin, benim başıma gelenden pek bir farkı yoktu, lakin O bir suç işlememişti, benimse suç işlediğimi kanıtlayabiliyorlardı çünkü hakkımda kâğıtlar vardı ellerinde. Tabii," dedi, "o kâğıtları bana hiç göstermediler. Ondan temelli, her şeyin altına imzamı basıyorum artık. Çok zaman önce kendi kendime dedim ki, bir imza bul kendine, yaptığın her şeyi bir güzel yazıp altını imzala, aklın varsa da o kâğıtları bir kenarda sakla. <sup class="calibre4">İ</sup>şte o zaman ne yaptığını bilirsin, suçu cezanın yanına getirip koyarsın, bakalım tutuşuyorlar mı, böylecene sana yanlış yapıldığını kanıtlayacak bir şey olur elinde. Kendime Ayarsız diye isim taktım," dedi, "çünkü bir kefeye işlediğim bütün kabahatleri, öbürüne de ceza niyetine bana çektirdikleri onca çileyi koyduğumda ayarları birbirini tutmuyor."</p>
<p class="calibre1">Ağaçların arasından önce kulak tırmalayan bir çığlık, hemen peşinden de bir silah sesi geldi. "Birinin öldüresiye cezalandırıldığı yerde, başkasının hiç cezalandırılmaması sana doğru geliyor mu bayan?"</p>
<p class="calibre1">"Tanrım!" diye çığlık attı ihtiyar hanım. "Yemin ederim asil bir kan dolaşıyor damarlarında! Bir hanımefendiyi vurmaya elinin varmayacağını biliyorum! <sup class="calibre4">İ</sup>yi bir aileden geldiğini biliyorum! Yalvarırım sana! <sup class="calibre4">İ</sup>sa aşkına, bir hanımefendiyi vurmamalısın. Bütün paramı veririm sana!"</p>
<p class="calibre1">"Bayan," dedi Ayarsız, gözlerini kadının üzerinden aşırıp koruluğun derinliklerine dikerek, "ölünün mezarcıya bahşiş verdiği daha duyulmamış."</p>
<p class="calibre1"><sup class="calibre4">İ</sup>ki el daha ateş edildi ve babaanne susuzluktan inim inim inleyen ihtiyar bir hindi gibi başını kaldırıp, "Bailey evladım, Bailey evladım!" diye seslendi kalbi parçalanacakmışçasına.</p>
<p class="calibre1">"Şu dünyada ölüleri diriltebilmiş tek kişi <sup class="calibre4">İ</sup>sa'ydı," diye sürdürdü Ayarsız, "ve de bunu yapmaması lazımdı. Her şeyin dengesini bozdu. Sahiden dediğini yaptıysa, o zaman işin kolay, her bir şeyden vazgeçer O'nun peşine takılırsın, ha şayet yapmadıysa o zaman elinde avucunda kalan son birkaç dakikanın sefasını sürmekten gayrı yapacağın bir şey yok, şu kısacık ömrünü en kral şekilde değerlendirmeye bakarsın, artık birini mi öldürürsün, evini mi yakarsın, daha başka bir fenalık mı yaparsın, orası sana kalmış. Fenalıktan daha zevkli bir şey yok hayatta." Sesi neredeyse bir hırıltıya dönmüştü şimdi.</p>
<p class="calibre1">"Belki ölüleri diriltmemiştir," diye geveledi ihtiyar hanım, ne dediğini bilmeden; başı öyle kötü dönüyordu ki bacaklarını altına alarak hendeğe yığılırcasına çöküverdi.</p>
<p class="calibre1">"O günleri şahsen görmedim, o yüzden diriltmemişti diyemem," dedi Ayarsız. "Keşke o zamanlan yaşasaydım," dedi yumruğunu toprağa indirerek. "O günleri görmeyişim haksızlık, çünkü orada olsaydım kesin olarak bilirdim. <sup class="calibre4">İ</sup>nan bana bayan," dedi yüksek sesle, "orada olsaydım eğriyi doğruyu bilirdim, şimdi olduğum gibi olmazdım o zaman." Sesi çatladı çatlayacak gibiydi ve babaannenin düşünceleri bir an berraklaştı. Adamın yüzünü ken-disininkine sokulmuş olarak, sanki ağlayacakmış gibi çarpılmış halde gördü ve mırıldandı: "Tabii ya, sen benim yavrularımdan birisin. Benim öz evladımsın!" Uzanıp adamın omzuna dokundu.</p>
<p class="calibre1">Ayarsız, bir yılan tarafından sokulmuş gibi geriye sıçradı ve onu göğsünden üç kere vurdu. Sonra silahını yere bıraktı, gözlüğünü çıkarıp temizlemeye koyuldu.</p>
<p class="calibre1">Hiram ile Bobby Lee koruluktan döndüler ve hendeğin tepesinde dikilip, tıpkı bir çocuğunkiler gibi altına toplanmış bacakları ve bulutsuz gökyüzüne doğru gülümseyen yüzüyle bir kan gölünün ortasında yan oturur yan yatar vaziyette yığılıp kalmış babaanneyi seyre durdular.</p>
<p class="calibre1">Gözlüğü yokken, Ayarsız'ın gözleri kızarık, solgun ve savunmasız görünüyordu. 'ihtiyarı buradankaldırın da öbürlerini attığınız yere atın," dedi bacağına sürtünen kediyi kucağına alarak.</p>
<p class="calibre1">"Kocakarı az geveze değildi, di mi?" dedi Bobby Lee, bir türkü tutturup hendeğe doğru inerken.</p>
<p class="calibre1">"Aslında iyi birkadın olabilirdi," dedi Ayarsız, "tabii ömrünün her anı yanı başında onu zımbalayacak biri olaydı."</p>
<p class="calibre1">'1yi eğlendik!" dedi Bobby Lee.</p>
<p class="calibre1">"Kapa çeneni, Bobby Lee," dedi Ayarsız. "Şu hayatta gerçekten zevkli olan tek bir şey yok."</p>
<p class="calibre1"><a id="bookmark4"></a>IRMAK</p>
<p class="calibre1"></p>
<p class="calibre1">BABASI ekose bir paltoyu elini kolunu çekiştire çekiştire sırtına giydirirken çocuk karanlık salonun ortasında boş çuval gibi cansız durmuş surat asıyordu. Sağ kolu paltonun yen ağzına takılmıştı, ama baba buna aldırmadan paltonun önünü ilikledi ve çocuğu yan aralık kapıdan uzanan solgun, çilli ele doğru iteledi.</p>
<p class="calibre1">"Doğru düzgün giydiremedin," dedi yüksek bir ses koridordan.</p>
<p class="calibre1">"O zaman bir zahmet sen giydir allah aşkına," diye homurdandı baba. "Sabahın köründe bu kadar oluyor. Saat daha altı, insaf." <sup class="calibre4">Ü</sup>stünde bir bornoz vardı ve ayaklan çıplaktı. Çocuğu dışan çıkanp kapıyı kapatmaya çalışırken kadının kapı ağzında bezelye yeşili uzun paltosu ve keçe başlığıyla bir hayalet gibi belirdiğini gördü.</p>
<p class="calibre1">"Bir de ikimizin yol parası var," dedi kadın. "Tramvaya binmemiz lazım, o yüzden iki misli tutar."</p>
<p class="calibre1">Parayı getirmek üzere yeniden yatak odasına yollandı; geri döndüğünde çocuk bu kez kadınla birlikte salonun orta yerinde duruyordu. Kadın hesap yapmakla meşguldü. "Sizin yanınızda kalacak olsaydım, şu izmaritlerin pis kokusuna dayanamaz kaçardım," dedi kadın bir yandan çocuğun paltosunu düzeltirken.</p>
<p class="calibre1">"Al bakalım şu bozukluklan," dedi baba. Kapıya gitti, kapıyı ardına kadar açıp bekledi.</p>
<p class="calibre1">Kadın parayı saydıktan sonra paltosunun içine bir yere sakladı ve gramofonun hemen yukarısında asılı duran bir suluboya resme yöneldi. "Aynca saatin kaç olduğunu gayet iyi biliyorum," dedi, yeğin renklere bulanmış eğri büğrü düzlemlere kanşan kara çizgilere alıcı gözle bakarak. "Her işim saatle çünkü. Akşam vardiyam onda başlıyor ve sabaha karşı beşte anca bitiyor, Vine Caddesi tramvayıyla buraya gelmem de bir saat çektiğine göre, eder altı."</p>
<p class="calibre1">"Ya, demek öyle," dedi adam. "Eh, bu akşam sekiz-dokuz gibi dönmüş olursunuz değil mi?"</p>
<p class="calibre1">"Daha geç de olabilir," dedi kadın. "Irmağın oraya, bir şifa toplantısına gideceğiz. Bu akşamki vaizin yolu kolay kolay düşmüyor buralara, gelmişken kaçırmamak lazım. Ben olsam buna tek kuruş vermezdim," dedi başıyla resmi işaret ederek, "bu kadarını ben de yaparım."</p>
<p class="calibre1">"Pekâlâ, Bayan Connin, akşama görüşürüz o halde," dedi adam parmaklarını kapının üzerinde sabırsızlıkla tıkırdatarak.</p>
<p class="calibre1">Yatak odasından donuk bir ses, "Bana bir buz kesesi getir," diye seslendi.</p>
<p class="calibre1">"Annesinin hasta olduğuna çok üzüldüm, yazık," dedi Bayan Connin. "Nesi var?"</p>
<p class="calibre1">"Bilmiyoruz," diye homurdandı adam.</p>
<p class="calibre1">"Vaizden onun için de dua etmesini rica ederiz. Bir sürü insanı iyi etti. Peder Bevel Summers. Bir ara ona görünse faydası olurdu belki."</p>
<p class="calibre1">"Evet belki," dedi adam. "Akşam görüşürüz olmaz mı," diye ekleyip onlan uğurlamadan yatak odasına doğru gözden kayboldu.</p>
<p class="calibre1">Bumu ve gözleri akan küçük çocuk kadına sessizce gözlerini dikti. Dört-beş yaşındaydı. Yüzü uzunca, çenesi çıkık, yan kapalı gözleri birbirlerinden epeyce uzaktaydı. Dışarı salıverilmeyi bekleyen kocamış bir koyun gibi sessiz ve sabırlı görünüyordu.</p>
<p class="calibre1">"Bu vaizi seveceksin, gör bak," dedi kadın. "Peder Bevel Sum-mers. Hele bir de ilahi söylerken duy sen onu."</p>
<p class="calibre1">Yatak odasının kapısı birden açıldı, baba başını dışarı uzatıp "Güle güle koca adam. <sup class="calibre4">İ</sup>yi eğlenceler," diye seslendi.</p>
<p class="calibre1">"Güle güle," dedi küçük çocuk ve vurulmuş gibi yerinden sıçradı.</p>
<p class="calibre1">Bayan Connin suluboya resme bir kez daha baktı. Sonra dışarı çıkıp asansörü çağırdılar. "Ben hayatta öyle bir resim yapmazdım," dedi kadın.</p>
<p class="calibre1">Dışarıda ışıksız, boş binalar göğün önünü dört bir yandan kesiyor, kül rengi sabahı gözlerden gizliyordu. "Hava her zaman açar," dedi kadın, "ama bu sene ırmakta vaaz dinleme fırsatı bir daha ele geçmez. Bumunu sil şeker çocuk."</p>
<p class="calibre1">Oğlan bumunu paltosunun koluna silmeye davrandı ama kadın onu durdurdu. "Çok ayıp, öyle olur mu hiç," dedi. "Mendilin nerede senin?"</p>
<p class="calibre1">Kadın beklerken çocuk ellerini cebine sokup ararmış gibi yaptı. "Bazı insanlar çocuğun üstünü başını hiç düşünmüyor, cebine bir mendil koymayı akıl edemedikten sonra çırçıplak sal sokağa daha iyi," diye mırıldandı kadın kahvenin camekanından yansıyan aksine. "Al bakalım." Cebinden kırmızı mavi çiçekli bir mendil çıkardı, eğilip çocuğun bumunu silmeye başladı. "Sümkür şimdi güzelce," dedi ve çocuk sümkürdü. "Al sende kalsın. Cebine koy."</p>
<p class="calibre1">Çocuk mendili katlayıp özenle cebine koydu, sonra birlikte köşeye doğru yürüdüler ve kapalı bir marketin cephesine yaslanıp tramvayı beklemeye koyuldular. Bayan Connin paltosunun yakasını arkadan şapkasıyla kavuşacak şekilde kaldırdı. Gözleri kapanmaya başlamıştı, sırtı duvara yaslanmış halde uykuya dalabilirmiş gibi duruyordu. Küçük çocuk kadının elini hafifçe sıktı.</p>
<p class="calibre1">"Adın ne senin?" diye sordu kadın uykulu bir sesle. "Yalnızca soyadını biliyorum, iyi mi. Nasıl oldu da adını sormayı akıl edemedim."</p>
<p class="calibre1">Adı Harry Ashfield'di ve o âna dek bir kez olsun aklından adını değiştirmek geçmemişti. "Bevel," dedi.</p>
<p class="calibre1">Bayan Connin dikelip sırtını doğrulttu. "Şu tesadüfe de bak!" dedi. "Sana söyledimdi ya, vaizin adı da Bevel!"</p>
<p class="calibre1">"Bevel," diye tekrar etti çocuk.</p>
<p class="calibre1">Bir anda gözünde mucizevi bir şeye dönüşüvermişçesine çocuğa bakakaldı kadın. "Bugün seni onunla tanıştırmam şart oldu," dedi. "<sup class="calibre4">Ö</sup>yle bildiğin vaizlerden değil o. Bir şifacı. Gerçi Bay Con-nin'e bir faydası dokunmamıştı. Bay Connin adamın kerametine inanmıyordu ama bir kereliğine olduktan sonra her şeyi denemeye razıyım diyordu. Kamında geçmeyen bir sancısı vardı."</p>
<p class="calibre1">Tramvay ıpıssız sokağın bir ucunda sanbirbenek şeklinde belirdi.</p>
<p class="calibre1">"Şimdi devlet hastanesinde yatıyor," dedi kadın, "midesinin üçte birini aldılar. Hiç değilse hepsini almadılar diye <sup class="calibre4">İ</sup>sa'ya bin kere şükretsin diyorum ya, kimseye şükretmeye niyeti olmadığını söylüyor. Şu işe bak, gel de şaşırma," diye mırıldandı, "Bevel ha!"</p>
<p class="calibre1">Beklemek için raylara doğru gittiler. "Beni de iyileştirecek mi?" diye sordu Bevel.</p>
<p class="calibre1">"Neyin varmış ki senin?"</p>
<p class="calibre1">"Açım," dedi çocuk epeyce düşündükten sonra.</p>
<p class="calibre1">"Kahvaltı etmedin mi?"</p>
<p class="calibre1">"Ettim ama o zaman acıkmaya zamanım yoktu ki," dedi çocuk.</p>
<p class="calibre1">"Madem öyle eve gittiğimizde ikimiz de bir şeyler yeriz," dedi kadın. "Hadi bakalım, ben hazırım."</p>
<p class="calibre1">Tramvaya binip vatmanın birkaç sıra arkasına oturdular ve Bayan Connin Bevel'ı kucağına aldı. "Şimdi uslu uslu otur ki ben de biraz uyuyabileyim, olmaz mı," dedi. "Sakın kucağımdan kalkma yalnız." 1'aşını arkaya yasladı ve çocuk onu seyrederken gözleri yavaş yavkş kapandı, açılan ağzı kimi altın kimi yüzünden bile kara birkaç uzun, aralıklı dişi ortaya serdi; müzikli bir iskelet gibi tıslayıp ötmeye başladı. Tramvayda vatmanla onlardan başka kimse yoktu; çocuk kadının uyuduğunu görünce, çiçekli mendili cebinden çıkarıp açtı ve onu dikkatle inceledi. Sonra mendili yeniden katladı, paltosunun astarında bir fermuar açıp onu güzelce oraya sakladı ve çok geçmeden kendi de uyuyakaldı.</p>
<p class="calibre1">Kadının evi tramvay hattının bitiminden sekiz yüz metre kadar ileride, biraz içerlek bir yerdeydi. <sup class="calibre4">Ö</sup>nü sıra bir veranda uzanan, teneke çatılı, kerpiç bir evdi bu. Verandada tıpatıp aynı çilli suratlı, boy boy üç küçük oğlan çocuğu ve saçına sardığı bigudilerin fazlalığından başı aynı çatı gibi insanın gözünü alırcasına parlayan uzun boylu bir kız vardı. Oğlanlar onların peşleri sıra içeri girdiler ve hemen Bevel'ın etrafını sardılar. Ona hiç gülümsemeksi-zin, sessizce bakmaya başladılar.</p>
<p class="calibre1">"Bu Bevel," dedi Bayan Connin, paltosunu çıkarırken. "Vaizin adaşı olması ne tesadüf, değil mi? Bunlar da J.C., Spivey ve Sinclair, verandadaki de Saralı Mildred. O paltonu çıkar da karyolanın demirine as Bevel."</p>
<p class="calibre1">Oğlanlar düğmelerini açıp paltosunu çıkarırken onu seyrettiler. Paltoyu karyola demirine asarken de gözlerini üstünden ayırmadılar, sonra da paltoya bakmaya başladılar. Sonra birden arkalarını dönüp dışarı çıktılar, verandada kafa kafaya verip fısıl fısıl bir şeyler konuştular aralarında.</p>
<p class="calibre1">Bevel odanın ortasında durmuş etrafına bakıyordu. Odanın bir tarafı mutfak, bir tarafı yatak odasıydı. Bütün ev iki göz odadan, iki de verandadan ibaretti. Yer tahtalarına sürtünerek sırtını kaşımaya kendini kaptırmış açık renkli bir köpeğin kuyruğu ayağının dibinde, iki döşeme tahtası arasında bir aşağı bir yukarı gidip geliyordu. Bevel köpeğin kuyruğuna doğru sıçradı, ama tecrübeli hayvan çocuğun ayakları yere bastığında çoktan oradan çekilmişti bile.</p>
<p class="calibre1">Duvarlar resimlerle ve takvimlerle doluydu. Yan yana duran iki yuvarlak fotoğrafta her ikisi de sarkık dudaklı ihtiyar bir adamla bir kadın görünüyordu ve başka bir fotoğrafta da gözlerinin üzerini sarmış kıl öbekleri arasından fırlayan fırça kaşları burnunun kemerinde bir çalı yığını gibi kavuşan bir adam vardı; adamın yüzünün kalan kısmı sarp bir kayalık gibi cascavlak duruyordu. "Bu</p>
<p class="calibre1">Bay Connin," dedi Bayan Connin, ocağın önünden bir an uzaklaşıp çocuğun yanı başında resme hayranlıkla bakarak. "Ama artık bu resimdeki haline benzemiyor." Bevel'ın gözleri Bay Connin' den yatağın üzerinde duran renkli bir resme kaydı bu kez. Resimdeki adam beyaz bir çarşafa bürünmüştü, saçları uzundu, başının üzerinde altın bir halka vardı ve birkaç çocuk kendisini seyrederken bir tezgahın üzerinde tahta kesiyordu. Tam bu adamın kim olduğunu soracaktı ki oğlanlar yeniden içeri girdiler ve el ederek kendilerini takip etmesini istediler Bevel'dan. Yatağın altına kaçıp ayaklardan birine sarılmayı düşündü önce, ama oğlanların üçü birden hiç kımıldamaksızın, çilli ve sessiz, öylece dikilmiş bekliyorlardı ve bir saniye sonra çaresiz peşlerine düştü, onları biraz geriden takip ederek verandaya çıkıp arkalan sıra evin köşesinden dolandı. Pürtük pürtük sarı yabani otların bürüdüğü bir tarlanın içinden geçerek, az sonra çocuğu tepe aşağı içine sarkıtmayı tasarladıkları, bir buçuk metrekarelik tahtadan çatma bir kafesten ibaret olan domuz damının yolunu tuttular. Oraya varınca dönüp sırtlarını dama yaslayarak sessizce onu beklediler.</p>
<p class="calibre1">Çok yavaş ilerliyor, bir sakatlığı varmış da yürüyemiyormuş gibi bacaklarını mahsus birbirine bindirip duruyordu. Bir keresinde bakıcısı kendisini unuttuğunda parkta yabancı birtakım çocuklar onu tekme tokat dövmüşlerdi, ama her şey olup bitene dek başına gelecekleri hiç tahmin edememişti. Keskin bir çöp kokusu almaya ve vahşi bir hayvanın seslerini duymaya başladı. Damın yarım metre uzağında durup solgun olmaya solgun, ama inatçı bir çehreyle bekledi.</p>
<p class="calibre1">Oğlanlar yerlerinden kımıldamadı. <sup class="calibre4">Ü</sup>çüne birden bir haller olmuş gibiydi. Sanki peşinden bir şey geliyormuşçasına çocuğun başının üzerindeki bir noktaya dikilmişti gözleri, ama çocuk başını çevirip de gelenin ne olduğuna bakmaya korkuyordu. Oğlanların çilleri soluk, gözleri cam gibi sabit ve kurşuniydi. Yalnızca kulakları hafifçe seğiriyordu. Hiçbir şey olmadı. Nihayet ortada duranları, "Annem bizi öldürür," dedi, sıkkın ve hevesi kınlmış halde dönüp damın üstüne tırmandı, aşağıya sarkarak içeri baktı.</p>
<p class="calibre1"><sup class="calibre4">İ</sup>çi bir anda rahatlayıveren Bevel bunun şaşkınlığıyla yere oturdu ve oğlanlardan yana sırıttı.</p>
<p class="calibre1">Damın üstüne tünemiş oğlan ona gözlerini dikip sert sertbak-tı. "Hey sen," dedi bir saniye sonra, "buraya tırmanamıyorsan, şu aşağıdaki tahtayı kaldırıp domuzlara oradan bakabilirsin istersen." Sanki bu sözleriyle çocuğa bir lütufta bulunuyordu.</p>
<p class="calibre1">Bevel hayatında gerçek bir domuz görmediyse de kitabın birinde resmini görmüşlüğü vardı ve domuzların sırıtır gibi ağızlan, yuvarlak yüzleri ve papyonları olan kıvırcık kuyruklu, küçük, pembe, şişko hayvanlar olduğunu biliyordu. Eğilip hevesle tahtaya asıldı. "Sıkı çek," dedi oğlanların en küçüğü. "Zaten çürük çarık bir şey. O çiviyi çıkar yalnız."</p>
<p class="calibre1">Uzun, kırmızımsı çiviyi pörsümüş tahtadan çıkardı.</p>
<p class="calibre1">"Şimdi tahtayı yukarı itip yüzünü yaklaştır da..." diye akıl vermeye başladı usul bir ses.</p>
<p class="calibre1">Yüzünü çoktan yaklaştırmış, içeri bakmaya davranmıştı ki birden kül rengi, ıslak ve aksi başka bir yüz kendisininkini ittirmeye başladı ve tahtanın altından sıyrılıp çıktığı gibi onu devirip yere serdi. Bir şey tepesinde horladı, sonra yeniden saldırıya geçip onu yerde yuvarladı, sırtından ittirip kaldırdı ve çocuk san tarlada çığlık çığlığa bağırıp can havliyle koşarken sıçraya hoplaya peşinden gitmeye başladı.</p>
<p class="calibre1"><sup class="calibre4">Ü</sup>ç Connin olup bitenleri hiç istiflerini bozmadan seyrettiler. Damın üstünde oturanları, aşağı sarkan tahtayı ayağıyla beceriksiz bir şekilde kaldırıp yerine yerleştirdi. Haşin yüzleri biraz olsun gülmemişti, ama sanki büyük bir ihtiyaçları kısmen de olsa giderilmiş gibi daha az gergin görünüyorlardı. "O domuzu saldı ya, annemden çekeceği var," dedi en küçükleri.</p>
<p class="calibre1">Bayan Connin arka verandaya çıkmıştı ve çocuk merdivenlere varır varmaz Bevel'ı yakalayıp kucağına aldı. Domuz evin altına doğru koştu ve soluk soluğa bir köşeye sinip bekledi, ama çocuk beş dakika boyunca bağırıp durdu. Kadın nihayet çocuğu sa-kinleştirebildiğinde ona kahvaltısını verdi ve yerken kucağında oturmasına müsaade etti. Yavru domuz iki basamağı tırmanıp verandaya çıktı ve sinekliğin önünde durup başını düşmanca eğerek içeri bakmaya koyuldu. Uzun bacaklı, kambur bir hayvandı ve kulaklarından birinin bir kısmı kemirilmişti.</p>
<p class="calibre1">"Kışt, defol git!" diye bağırdı Bayan Connin. "Benzinliğin sahibi Bay Paradise'a benziyor aynı," dedi kadın. "Bugün şifacıya gittiğimizde göreceksin onu. Kulağında kanser var. <sup class="calibre4">İ</sup>yileşmediğini göstermek için hiçbir toplantıyı kaçırmaz, illaki gelir."</p>
<p class="calibre1">Yavru domuz birkaç saniye daha kısık gözlerle onları süzdükten sonra ağır ağır uzaklaştı. "Onu görmek istemiyorum," dedi Be-vel.</p>
<p class="calibre1">En önde çocuğun elini tutan Bayan Connin, arkasında peş peşe dizilmiş üç oğlan, en arkada ise içlerinden biri olur da yola fırlarsa Bayan Connin'e seslenebilmek için tetikte bekleyen uzun boylu kız, Sarah Mildred olduğu halde ırmağın yolunu tuttular. Otobanın kıyısında ağır ağır süzülen, iki ucu sivri, eski bir gemi iskeletini andırıyorlardı. Beyaz pazar güneşi biraz gerilerinden onları takip ediyor, onlara yetişmeye kararlıymış gibi kır bir bulutun topağından hızla yukarı tırmanıyordu. Bevel kenardan yürüyor, Bayan Connin'in elini tutarak betonun yanından aşağı doğru meyleden turuncu mor çukurluğa bakıyordu.</p>
<p class="calibre1">Oturduğu eve gelen ya da kendisini parka götüren herzaman-ki bakıcılar yerine onu günübirliğine yanına katıp gezdiren Bayan Connin'e denk geldiği için ne kadar şanslı olduğunu düşündü. Evinden uzaklaşınca insan daha çok şey öğreniyordu. Daha öğlen bile olmadan <sup class="calibre4">İ</sup>sa adında bir marangoz tarafından dünyaya getirildiğini öğrenmişti sözgelimi. Bugüne dek, kendisini dünyaya getiren kişinin ona sürekli iğne yapan ve isminin Herbert olduğunu zanneden Sladewall adında sarı bıyıklı, şişman bir doktor olduğunu sanmıştı, ama bu bir şaka olsa gerekti. Onun evinde çok şaka yapılırdı ne de olsa. <sup class="calibre4">Ö</sup>nceden üstünde düşünmüş olsaydı <sup class="calibre4">İ</sup>sa'nın "hadi ya" veya "hay aksi" ya da "Tannın" gibi bir sözcük yahut bir zamanlar onlan kandınp ellerinden zorla bir şey almış biri olduğu fikrine vanrdı herhalde. Bayan Connin'e yatağının üzerindeki resimdeki çarşaflı adamın kim olduğunu sorduğunda, kadın bir süre ağzı açık vaziyette yüzüne bakakalmıştı. Sonra "O <sup class="calibre4">İ</sup>sa," demiş ve yüzüne bakmayı sürdürmüştü.</p>
<p class="calibre1">Birkaç dakika sonra ayağa kalkmış, öbür odadan bir kitap alıp gelmişti. "Gördün mü bak," demişti kitabın kapağını açarak, "bu benim büyük büyükannemindi. Dünyalan verseler vazgeçmem bu kitaptan." Parmağını lekeli bir sayfanın üzerindeki kahverengi bir yazının altında gezdirdi. "Emma Stevens Oakley, 1832," dedi. "Bundan daha kıymetli bir yadigâr olabilir mi? <sup class="calibre4">Ü</sup>stelik her kelimesinde <sup class="calibre4">İ</sup>ncil'in has hakikati." Sayfayı çevirdi ve çocuğa kitabın adını okudu: "On <sup class="calibre4">İ</sup>ki Yaşından Küçük Okurlar için ha'nın Hayatı." Sonra çocuğa kitabı okumaya koyuldu.</p>
<p class="calibre1">Kapağı soluk kahverengi, kenarlan altın renkli küçük bir kitaptı ve eskimiş macun gibi kokuyordu. <sup class="calibre4">İ</sup>çi resimlerle doluydu, hatta resimlerden birinde o marangoz, bir adamın içinden bir domuz sürüsünü kovuyordu. Gerçek domuzlardı bunlar, kül rengi ve aksi yüzlüydüler ve Bayan Connin <sup class="calibre4">İ</sup>sa'nın bunlann hepsini bir adamın içinden çıkanp defettiğini söylemişti. Okumayı bitirdiğinde çocuğun yere oturup resimlere bir daha bakmasına izin vermişti.</p>
<p class="calibre1">Şifacıya gitmek için yola çıkmalanndan hemen önce çocuk kadına görünmeden kitabı paltosunun astannın içine indirmeyi başarmıştı. Bu yüzden de şimdi paltosunun bir tarafı öbüründen daha aşağı sarkıyordu. Yolda yürürlerken dingindi, kafasında bin bir hayal uçuşuyordu; neden sonra, otobandan çıkıp da hanımeli kümeleri arasından kıvnla büküle uzanan uzun kırmızı balçık patikaya saptıklannda deli deli hoplayıp zıplamaya, fırlayıpartık önleri sıra uzaklaşıp gitmekte olan güneşi yakalamak istercesine kadının eline asılmaya başladı.</p>
<p class="calibre1">Toprak yolda bir süre yürüdükten sonra mor otlarla benek benek bezenmiş bir tarladan geçtiler ve toprağın kalın çam iğnelerinden görünmez hale geldiği bir ormanın gölgeliğine daldılar. Çocuk ömründe ormana ayak basmamıştı ve yabancı topraklara giri-yormuşçasına sakıngan gözlerle sürekli bir o yana bir bu yana bakarak dikkatli dikkatli yürüyordu. Ayaklarının altında çatırdayan kırmızı yapraklar arasından kıvrıla büküle bayır aşağı inen bir patikada ilerlediler ve bir an kayıp düşmemek için yakındaki bir dala sarıldığında, bir ağaç kovuğunun karanlığına gömülmüş cam gibi donuk iki altın-yeşil gözün içine baktı. Bayırın dibinde orman birdenbire aralanıp önce orasında burasında siyah-beyaz ineklerin seçildiği bir çayırlığa, sonra bir şelale gibi kademe kademe alçalan ağaç sıralarının ardından, güneşin aksinin bir elmas gibi mıhlanmış durduğu geniş, kavuniçi bir ırmağa açıldı.</p>
<p class="calibre1">Irmağın onlardan taraftaki kıyısında ayakta kümelenmiş, ilahi söyleyen insanlar vardı. Arkalarına uzun masalar kurulmuştu ve ırmağın yukarısından gelen bir yola birkaç araba, çeşit çeşit kamyon park edilmişti. Çayırlıktan aceleyle indiler çünkü elini gözlerine siper eden Bayan Connin vaizin çoktan suyun içinde yerini almış olduğunu görmüştü. Sepetini alelacele masalardan birinin üstüne bıraktı ve yemeklere musallat olmasınlar diye üç oğlanı ite kaka önüne katarak kalabalığın arasına daldı. Bevel'ın elini bırakmadan insanların arasından kendine yol açıp önlere doğru ilerledi.</p>
<p class="calibre1">Vaiz kıyıdan üç metre kadar açıkta duruyor, ırmağın suyu dizlerine dek geliyordu. Paçaları ıslanmayacak şekilde kıvrılmış haki bir pantolon giyen uzun boylu, gençten bir adamdı. Sırtında mavi bir gömlek vardı, boynuna kırmızı bir fular dolamıştı, ama şapkasızdı ve açık renkli saçlarından şakaklarına inen favorileri birer kavis çizerek avurtlarına doğru uzanıyordu. Yüzü baştan aşağı kemikten ve ırmaktan yansıyan kızıl ışıktan olmaydı. <sup class="calibre4">Ö</sup>yle genç görünüyordu ki, on dokuz yaşında bile olabilirdi. Genizden gelen yüksek bir sesle, ellerini ardında kavuşturup başını arkaya yatırarak şarkı söylüyor, gür sesi kıyıdakilerin sesini bastırıyordu.</p>
<p class="calibre1"><sup class="calibre4">İ</sup>lahiyi yüksek perdeden bir notayla bitirdi ve sessizce durup suya bakmaya, suyun içinde ayaklarını oynatmaya koyuldu. Sonra başını kaldınp kıyıda duran insanlara baktı. Birbirlerine iyice bitişmiş bekleşiyorlardı; yüzleri ciddi olmaya ciddi ama sabırsızdı ve bütün gözler onun üzerindeydi. Yeniden ayaklarını oynattı.</p>
<p class="calibre1">"Buraya neden geldiğinizi belki biliyorum," dedi aynı genizden gelen sesle, "belki de bilmiyorum."</p>
<p class="calibre1">"Şayet buraya <sup class="calibre4">İ</sup>sa için gelmediyseniz, benim için de gelmemişsiniz demektir. Acınızı ırmağın sularına gömmeye, yalnızca bunu nasıl yapabileceğinizi görmeye geldiyseniz <sup class="calibre4">İ</sup>sa için gelmemişsiniz demektir. Acınızı ırmağın sularına gömemezsiniz," dedi. "Kimseye böyle bir vaatte bulunmadım ben." Durdu ve dizlerine baktı.</p>
<p class="calibre1">"Bir keresinde bir kadını iyi ettiğini gözlerimle gördüm!" diye bir ses yükseldi birden kalabalığın arasından. "Topallaya topalla-ya geldiği yerden sapasağlam yürüyüp gittiğini gördüm o kadının!"</p>
<p class="calibre1">Vaiz bir ayağını kaldırdı, sonra onu indirip diğerini kaldırdı. Neredeyse gülümser gibiydi, ama tastamam bir gülümseme de değildi yüzündeki. "Şayet bunun için geldiyseniz, boşuna beklemeyin, hemen evinize dönün," dedi.</p>
<p class="calibre1">Sonra başıyla kollarını havaya kaldırdı ve bağırdı: "Sözlerime kulak verin ey insanlar! Sadece tek bir ırmak vardır, o da <sup class="calibre4">İ</sup>sa'nın kanından halk olmuş Hayat Irmağı. Acınızı gömecekseniz işte bu ırmağa gömmelisiniz, <sup class="calibre4">İ</sup>nanç Irmağı'na, Hayat Irmağı'na, Sevgi Ir-mağı'na, <sup class="calibre4">İ</sup>sa'nın Kanından olma o bereketli, kırmızı ırmağa ey insanlar!"</p>
<p class="calibre1">Sesi giderek yumuşadı, nağmeli bir sesle sürdürdü sözlerini. "Bütün ırmaklar o biricik Irmak'tan gelir ve tıpkı okyanusa dökülür gibi yeniden ona dönerler; ancak inanırsanız acınızı o Irmak'a gömebilir, ondan kurtulabilirsiniz, çünkü günahı sırtlamak için yaratılmış olan Irmak'tır o. Başlı başına acıyla yoğrulmuş bir Irmak' tır, acının ta kendisiyle ey insanlar ve arınıp temizlenmek için de ağır ağır, aynı şu ayaklarımı saran yaşlı kırmızı sular gibi ağır ağır <sup class="calibre4">İ</sup>sa'nın Krallığı'na doğru akmaktadır."</p>
<p class="calibre1">"Sözlerime kulak verin," diye şakıdı. "Markos'ta murdar ruhlu adam hakkında yazılanları okudum ben, Luka'da kör adam hakkında yazılanları okudum, Yuhanna'da ölü adam hakkında yazılanları, hepsini bir bir okudum! <sup class="calibre4">İ</sup>yi dinleyin ey insanlar! Bu Ir-mak'ı böyle kırmızı eden aynı kan, o adamı murdarlığından arındırdı, o kör adamın gözlerini açtı, o ölü adamı mezarından sıçrattı! Ey devasız derdi, hastalığı, illeti olanlar," diye haykırdı, "durmayın o Kan Irmağı'na gömün derdinizi, o Acı Irmağı'na gömün hastalığınızı ve her hastalığın, her illetin <sup class="calibre4">İ</sup>sa'nın Krallığına doğru akıp gidişini seyre durun."</p>
<p class="calibre1">Adam vaazını verirken Bevel'ın uykulu gözleri gökyüzünde sessizce dönenen iki kuşun çizdiği ağır daireleri takip ediyordu. Irmağın karşı yakasında, ardından koyu mavi ağaç tepelerinin ve ufuk çizgisine gelip dayamış tek tük çamın seçildiği kırmızılı-al-tın sarılı alçak bir sasafras koruluğu vardı. Daha da arkada, ta uzakta şehir dağın bir yamacını sarmış bir siğil kümesi gibi yükseliyordu. Kuşlar döne döne alçaldılar, en uzun çamın tepesine usulca kondular ve sanki göğü bir başlarına taşırmış gibi kamburlarını çıkarıp durdular.</p>
<p class="calibre1">"Acınızı gömmek istediğiniz Yaşam Irmağı şayet buysa, yaklaşın," dedi vaiz, "ve dertlerinizi bu sulara salın. Ama sakın ola dertlerinizin böylece bittiğini sanmayın; bu yaşlı kırmızı ırmak burada son bulmuyor çünkü. Bu yaşlı, kırmızı ıstırap nehri ağır ağır akarak ta <sup class="calibre4">İ</sup>sa'nın Krallığı'na gidiyor ey insanlar. Bu ihtiyar, kırmızı ırmak vaftiz olmak için birebirdir, inancınızı sularına teslim edin, inananlar için birebirdir, acınızı sularına gömün, ıstırabı dindirmeye de birebirdir, ama bilin ki sizi kurtaracak olan şu çamurlu sular değildir. Bu hafta bu ırmağın dolaşmadığım köşesi kalmadı. Sah günü Fortune gölündeydim, bir sonraki gün ideal' daydım, cuma günü karımla birlikte hasta bir adamı ziyaret etmeye Lulawil-low'a gittik. Ama o insanlar içinde şifa bulan kimse olmadı," dedi ve yüzü bir an daha da kırmızı bir ateşle yandı. "Kimseye şifa vaadinde bulunmadım ben."</p>
<p class="calibre1">O konuşurken titrek bir gölge, kelebek gibi çırpınırcasına önlere doğru ilerlemeye başlamıştı - kollan zangır zangır titreyen, başı ise omuzlarının arasından az sonra düşüverecekmiş gibi sallanıp duran ihtiyar bir kadındı bu. Kıyıya varınca ırmağa doğru eğilmeyi başardı ve titreyen kollarını suya koyverdi. Sonra daha da eğildi, yüzünü olduğu gibi suya daldırdı, nihayet üstünden başından sular süzülerek sırılsıklam halde doğrulup kalktı; yine çırpına titreye, kendi etrafında körü körüne bir-iki kez döndü, biri uzanıp kolundan tuttuğu gibi onu gerisingeri kalabalığın içine çekmese, daha da dönecekti.</p>
<p class="calibre1">"On üç yıldır bu halde," diye bağırdı kaba saba bir ses. "Şu şapkayı elden ele geçirin de oğlana parasını verin artık. Onun için gelmiş, kırmayın gönlünü." Irmağıniçindekigenç vaizi hedef alan bu çığırtkanlığı yapan, müzelik, gri renkli upuzun bir otomobilin tamponuna eğri büğrü bir kaya gibi çökmüş oturan irikıyım yaşlı bir adamdı. Başında bir kulağını örten, ötekini ise sol şakağındaki mor bir şişliği gözler önüne serecek şekilde açıkta bırakan kül rengi bir şapka vardı. Ellerini dizlerinin arasından sarkıtmış, öne doğru iki büklüm halde oturuyordu ve küçük gözleri yan kapalıydı.</p>
<p class="calibre1">Bevel adama bir kere baktı, sonra Bayan Connin’in paltosunun kıvrımları arasına sığınıp saklandı.</p>
<p class="calibre1">Irmaktaki oğlan yaşlı adamdan yana şöyle bir göz atıp hemen yumruğunu havaya kaldırdı. "<sup class="calibre4">İ</sup>sa'ya mı inanacaksınız yoksa şeytana mı, bir karar verin!" diye haykırdı. "Ya birine ya öbürüne şahadet edin!"</p>
<p class="calibre1">"Kendim bizzat yaşadım gördüm," diye yükseldi bir kadının esrarengiz sesi kalabalığın arasından, "kendi tecrübemden biliyorum, bu peder şifa verebiliyor. Gözlerim kördü, açıldı! <sup class="calibre4">İ</sup>sa'ya şahadet ediyorum!"</p>
<p class="calibre1">Vaiz kollarını hemen havaya kaldırıp daha önce Irmak ve <sup class="calibre4">İ</sup>sa' nın Krallığı hakkında söylediklerini tekrarlamaya girişti; bu arada yaşlı adam tamponun üstünde oturmayı sürdürüyor, kısık gözlerle vaizden yana dik dik bakıyordu. Bevel arada bir Bayan Connin'in</p>
<p class="calibre1">ardından yaşlı adama bakmaktan kendini alamıyordu.</p>
<p class="calibre1">Bir tulumla kahverengi bir palto giyen bir adam ırmağa eğilip elini çabucak suya daldırdı, çıkarıp biraz salladı ve doğruldu; sonra kadının biri kucağındaki bebeği sığlığa götürüp bebeğin ayaklarına su serpti. Bir adam kalabalıktan az öteye gitti, kıyıya oturup ayakkabılarını çıkardı ve ırmağın içine girip biraz yürüdü; yüzünü gittiğince arkaya yatırarak suyun içinde birkaç dakika dikildi, derken gerisingeri yürüyüp ırmaktan çıktı ve ayakkabılarını giydi. Bütün bunlar olurken vaiz hiçbir şeyin farkında değilmiş gibi şarkı söylüyordu.</p>
<p class="calibre1">Vaiz ilahiyi bitirdiği an Bayan Connin Bevel'ı kucaklayıp havaya kaldırdı ve "Beni dinle peder,” dedi, "bugün şehirli bir çocuğa bakıcılık yapıyorum, aha burada yanımda. Anneciği hasta, senden onun için dua etmeni istiyor. Tesadüfe bak, adı Bevel bu çocuğun! Yanlış duymadınız, Bevel ya!” Sırtını dönüp arkasındaki insanlara bakarak, "aynı pederinki gibi. Ne tesadüf ama, değil mi?" dedi.</p>
<p class="calibre1">Kalabalıktan mırıltılar yükseldi ve Bevel dönüp kadının omzunun üzerinden kendisine bakan yüzlere sırıttı. "BeveC diye bağırdı şen şakrak bir sesle.</p>
<p class="calibre1">"Söyle hele Bevel," dedi Bayan Connin, "sen hiç vaftiz edilmiş miydin?"</p>
<p class="calibre1">Çocuk yalnızca sırıtmakla yetindi.</p>
<p class="calibre1">"Vaftiz edildiyse şaşanın doğrusu," dedi Bayan Connin, pedere dönüp kaşlarını manalı manalı kaldırarak.</p>
<p class="calibre1">"Buraya geçirin onu," dedi vaiz ve kıyıya doğru geniş bir adım atarak çocuğu yakaladı.</p>
<p class="calibre1">Çocuğu bir koluyla tutup sırıtan yüzüne baktı. Bevel tuhaf bir şekilde gözlerini devirdi ve yüzünü öpecekmiş gibi pederinkine yapıştırdı. "Benim adım Bevvvuuul," dedi derinden gelen, gür bir sesle, sonra da dilinin ucuyla dudağını çepeçevre yaladı.</p>
<p class="calibre1">Vaiz gülümsemedi. Kemikli yüzü kaskatıydı ve kısık gri-mavi gözleri neredeyse renksiz gökyüzünü yansıtıyordu. Arabanın tamponunda oturan yaşlı adamdan gürültülü bir kahkaha koptu ve Bevel vaizin yakasına arkadan yapışıp onu sıkı sıkı tuttu. Deminki sı-ntış yüzünden şimdiden silinmişti. Aniden bunun bir şaka olmadığını sezdi içten içe. Onun evinde her şey şakadan ibaretti. Oysa vaizin yüzüne birkere bakmak bile, onun ne dediği ne de yaptığı hiçbir şeyin şaka olamayacağını anlamasına yetmişti. "Adımı annem koymuş," dedi bir çırpıda.</p>
<p class="calibre1">"Hiç vaftiz edildin mi?" diye sordu vaiz.</p>
<p class="calibre1">"O ne demek?" diye mınldandı çocuk.</p>
<p class="calibre1">"Eğer seni vaftiz edersem," dedi vaiz, 'İsa'nın Krallığı'na girebileceksin. Istırap ırmağında yıkanacaksın evlat, sonra da hayat ırmağının derin sularında yol alacaksın. Bunu ister misin?"</p>
<p class="calibre1">"Evet," dedi çocuk; o zaman eve dönmem gerekmeyecek, nehrin dibinde yüzeceğim, diye düşündü içinden.</p>
<p class="calibre1">"Bir daha eskisi gibi olmayacaksın," dedi vaiz. "Tann'nın çocuğu sayılacaksın." Sonra yüzünü insanlara döndü ve yeniden vaaz vermeye koyuldu; bu arada Bevel da adamın omzunun üzerinden beyaz güneşin, ırmağın orasına burasına saçılmış kınklanna bakıyordu. Birden vaiz, "Tamam, seni şimdi vaftiz edeceğim," dedi ve daha fazla konuşmaya gerek duymadan çocuğu daha sıkı tuttu, baş aşağı çevirdi ve başını suya daldınverdi. Vaftiz duasını okurken çocuğu suyun altında tuttu, derken çektiği gibi onu yeniden sudan çıkardı ve güçlükle nefes alan çocuğa haşin gözlerle bakmaya koyuldu. Bevel'ın gözleri kapkara kesilmiş, büyümüştü. "Artık sen de Tanrı'nın çocuğu sayılırsın," dedi vaiz. "<sup class="calibre4">Ö</sup>nceden sayılmıyordun bile."</p>
<p class="calibre1">Küçük çocuk ağlayamayacak kadar sarsılmıştı. Çamurlu suyu ağzından tükürdü ve ıslak yeniyle gözlerini, yüzünü ovuşturdu.</p>
<p class="calibre1">"Annesini unutma," diye seslendi Bayan Connin. "Anneciği için dua etmeni istiyor senden. Hasta çünkü."</p>
<p class="calibre1">"Tannm," dedi vaiz, "şu anda şahadet getirmek için aramızda bulunamayan, hasta bir kulun için dua ediyoruz. Annen hastanede mi yatıyor?" diye sordu. "Acı mı çekiyor?"</p>
<p class="calibre1">Çocuk vaize baktı. "Daha yataktan kalkmadı," dedi istemeden yüksek çıkan şaşkın bir sesle. "Akşamdan kalma hastası." Ortalığa öyle bir sessizlik çökmüştü ki, güneşin kırık parçalarının suya çarparken çıkardığı sesleri bile duyabiliyordu.</p>
<p class="calibre1">Vaiz öfkeli ve afallamış görünüyordu. Kırmızı renk yüzünden çekilip boşandı ve gökyüzü gözlerini koyultur gibi oldu. Kıyıdan gürültülü bir kahkaha çınladı ve Bay Paradise, "Hadi oğlum, kim tutar seni! Akşamdan kalmalık illetine tutulmuş kadına şifa bahşet!" diye bağırıp yumruğuyla dizini dövmeye başladı.</p>
<p class="calibre1">"Yorucu bir gün geçirdi," dedi çocukla birlikte evin kapısında duran Bayan Connin, partinin halen devam ettiği salona göz kesilerek. "Yatma zamanı çoktan geçmiştir herhalde." Bevel'ın gözlerinden biri kapalıydı, öbürü de kapanmaya yüz tutmuştu; bumu akıyordu, ağzı açıktı ve ağzından nefes alıyordu. Islak ekose paltosunun bir yanı sarkmış, yerleri süpürüyordu.</p>
<p class="calibre1">Anası şu siyah pantolonlu olsa gerek, diye düşündü Bayan Connin; siyah, uzun saten pantolonlu, sandaletli, ayak tırnaklan kırmızı ojeli olan. Bacaklarını havada çaprazlamış, başını da kolçağa yaslamış halde kanepede uzanıyor, kanepenin yansını kaplıyordu. Çocuğu görünce istifini bozmadı.</p>
<p class="calibre1">"Merhaba Harry," dedi. "Günün güzel geçti mi bari?" Uzun solgun bir yüzü vardı, hoş, ifadesiz bir yüzdü bu ve patates rengi dümdüz saçları arkada toplanmıştı.</p>
<p class="calibre1">Baba parayı getirmek üzere ortadan kayboldu. feride iki çift daha vardı. Adamlardan biri, menekşe mavisi renkli küçük gözleri olan sarışın bir adam, sandalyesinde doğrulup öne doğru eğilerek, "Söylesene Harry, günün güzel geçti mi bakalım koca adam?" dedi.</p>
<p class="calibre1">"Onun adı Harry değil, Bevel," dedi Bayan Connin.</p>
<p class="calibre1">"Onun adı tabii ki Harry," dedi anne kanepeden. "<sup class="calibre4">Ö</sup>mrümde Bevel diye bir isim duymadım. Bu da nereden çıktı şimdi?"</p>
<p class="calibre1">Küçük oğlan ayakta uyuyacak gibi duruyor, başı her saniye biraz daha öne düşüyordu; birden başını kaldırdı ve gözlerinin birini açtı; diğeri açılmıyordu.</p>
<p class="calibre1">"Bu sabah adının Bevel olduğunu söyledi bana," dedi Bayan Connin afallamış bir edayla. "Aynı bizim vaizin adı gibi. Bütün gün nehir kıyısında, bir şifa toplantısındaydık. Adının, vaizinki gibi Bevel olduğunu söyledi. Ben de onun yalancısıyım."</p>
<p class="calibre1">"Bevel'mış!" dedi annesi. "Tannın! Nebiçim bir isimse..."</p>
<p class="calibre1">"Bahsettiğim vaizin adı Bevel ve buralarda ondan iyisi bulunmaz," dedi Bayan Connin. "Aynca, bilginiz olsun diye söylüyorum," diye ekledi meydan okurcasına, "vaiz bugün bu çocuğu vaftiz etti!"</p>
<p class="calibre1">Anne yattığı yerden hışımla doğruldu. "Ne hakla!" diye homurdandı.</p>
<p class="calibre1">"Dahası da var," dedi Bayan Connin, "kendisi aynı zamanda bir şifacı ve sizin iyileşmeniz için bizzat dua etti."</p>
<p class="calibre1">'İyileşmem için mi!" dedi anne bu kez neredeyse bağırarak. "Neyim varmış da iyileşecek mişim allah aşkına?"</p>
<p class="calibre1">"Hastalığınız var ya," dedi Bayan Connin buz gibi bir sesle.</p>
<p class="calibre1">Baba geri dönmüş, elindeki parayı kadına vermek için Bayan Connin'in yanı başında bekliyordu. Gözlerinin içi yol yol kızarmıştı. "Anlat, lütfen devam et," dedi, "şu hastalıktan biraz daha bahset de ben de duyayım. Çünkü tam olarak neyi kastettiğini..." Elindeki banknotu salladı ve lafının gerisini getirmedi. "Duayla şifa bulmak ne kadar ucuzmuş meğer," diye mırıldandı.</p>
<p class="calibre1">Bayan Connin, gözünden hiçbir şey kaçmayan bir iskelet edasıyla bir an olduğu yerde kımıldamadan durup salonun içerisine dik dik baktı. Sonra parayı almadan arkasını döndü, kapıyı çarpıp gitti. Baba belli belirsiz gülümseyerek misafirlerine döndü ve omuz silkti. Salondakilerin gözü Harry’deydi. Küçük oğlan yatak odasına doğru badi badi yürümeye koyuldu.</p>
<p class="calibre1">"Buraya gel Harry," dedi annesi. Oğlan sanki düğmesine basılmış gibi yönünü değiştirip gözlerini biraz olsun açmaksızın annesine doğru yollandı. "Bugün neler olduğunu anlat bakalım bana," dedi çocuk önüne geldiğinde. Çocuğun paltosunu çıkarmaya girişti.</p>
<p class="calibre1">"Bilmiyorum," diye geveledi çocuk ağzının içinde.</p>
<p class="calibre1">"Bal gibi de biliyorsun," dedi anne, elinde tuttuğu paltonun bir tarafının daha ağır çektiğini hissederek. <sup class="calibre4">İ</sup>ç astarın fermuarını açtı ve dışarı fırlayan kitapla pis mendili yere düşmeden yakaladı. "Bunları nereden aldın?"</p>
<p class="calibre1">"Bilmiyorum," dedi çocuk ve ganimetlerini annesinin elinden kapmaya çalıştı. "Onlar benim. Bayan Connin onları bana verdi."</p>
<p class="calibre1">Anne mendili yere attı ve kitabı çocuğun boyunun yetişeme-yeceği şekilde havaya kaldırıp açtı, okumaya başladı; daha bir saniye geçmeden yüzüne abartılı, komik bir ifade yerleşti. Diğerleri de kadının çevresini aldılar ve omzunun üstünden kitaba baktılar. "Aman Tanrım," dedi biri.</p>
<p class="calibre1">Adamlardan biri kalın gözlüklerinin ardından kitaba alıcı gözüyle uzun uzun baktı. "Kıymetli bir şey bu," dedi. "Koleksiyoncu işi bir parça." Bunu demesiyle birlikte kitabı diğerlerinin elinden kapıp başka bir sandalyeye geçti.</p>
<p class="calibre1">"Sakın George'a kaptırmayasınız bu kitabı, sonra bir daha yüzünü göremezsiniz," dedi kız arkadaşı.</p>
<p class="calibre1">"Şaka yapmıyorum, sahiden kıymetli bir şey," dedi George. "1832'den kalma."</p>
<p class="calibre1">Bevel yeniden dönüp uyuduğu odaya doğru gitti. Kapıyı arkasından kapattı, karanlıkta yavaşça yatağa doğru yürüdü, oturup ayakkabılarını çıkardı ve örtünün altına girdi. Bir dakika sonra bir ışık huzmesi, annesinin uzun siluetini içeri aldı. Kadın parmak uçlarında yürüyerek usulca içeri girdi ve çocuğun yatağının kenarına oturdu. "O budala vaiz bozuntusu benim hakkımda ne dedi?" diye fısıldadı. "Bugün ne yalanlar uydurdun bakalım canım?"</p>
<p class="calibre1">Çocuk gözlerini sıkı sıkı yumdu ve annesinin sesini sanki çok uzaktan gelirmiş gibi işitti, kendisi nehrin dibinde, annesiyse yüzündeymiş gibi. Kadın çocuğu omzundan sarstı. "Harry," dedi eğilip ağzını çocuğun kulağına yanaştırarak, "adamın ne dediğini söyle bana." Çocuğu çekip doğrulttu ve oğlan nehrin ta dibinden çekilip alınmış gibi hissetti kendini. "Söyle bana," diye fısıldadı anne ve ağzından yayılan acı koku, çocuğun yüzünü kapladı.</p>
<p class="calibre1">O solgun oval çehreyi karanlıkta burnunun dibinde gördü. "Artık eskisi gibi değilsin dedi," diye mırıldandı. "Artık sayılıyor-muşum."</p>
<p class="calibre1">Biraz sonra kadın çocuğu gömleğinin önünden tutarak gerisingeri yastığın üzerine bıraktı. Bir an tepesinde durdu ve dudaklarını usulca alnına değdirdi. Sonra kalktı ve kalçalarını hafifçe sallayarak ışık huzmesinin içinden geçip uzaklaştı.</p>
<p class="calibre1">Erkenden uyanmamıştı ama uyandığında apartman dairesi hâlâ karanlık ve sessizdi. Bir süre bumunu karıştırıp gözlerini ovuşturarak öylece uzandı. Sonra yatağında doğruldu ve camdan dışarı baktı. Cam yüzünden kül rengine bulanan güneş soluk soluk sızıyordu içeri. Yolun karşısındaki Empire Oteli'nde siyahi bir temizlikçi kadın, başını kavuşturduğu kollarının üzerine yaslamış, üst kattaki pencerelerden birinden aşağıya bakıyordu. Kalktı, ayakkabılarını giydi, önce tuvalete, oradan da ön taraftaki salona gitti. Sehpanın üzerinde bulduğu, üstlerine ançüez sürülmüş iki krakeri yedi, şişenin birinin dibinde kalmış zencefilli gazozdan biraz içti ve dolanıp kitabını aradı, ama kitap ortalıkta yoktu.</p>
<p class="calibre1">Buzdolabının belli belirsiz uğultusu sayılmazsa, ev sessizdi. Mutfağa daldı, iki dilim üzümlü ekmek buldu, yarım kavanoz fıstık ezmesini aralarına güzelce sürüp yüksek mutfak taburesine tırmandı ve arada bir bumunu omzuna silerek oturup sandviçini yavaşça çiğnemeye koyuldu. Bitirdiğinde bir kutu çikolatalı süt buldu ve içti. Aslında demin salonda gözüne kestirdiği zencefilli gazozu içmeyi bin kat tercih ederdi, ama açacakları onun erişemediği bir yerde saklıyorlardı. Yiyecek namına ne kaldığına bakmak için buzdolabının içini kolaçan etti - annesinin unutup gittiği büzüşmüş bazı sebzeler, satın alıp sıkmadığı, kararmış bir sürü portakal çarptı gözüne; üç-dört çeşit peynir, bir de kesekâğıdına sarılı ne idüğü belirsiz bir şey vardı, bundan gerisi bir domuz kemiğinden ibaretti. Buzdolabının kapısını açık bırakıp yeniden karanlık salona doğru süzüldü ve kanepeye oturdu.</p>
<p class="calibre1">Annesiyle babasının öğlen birden önce yataktan çıkmayacaklarına, sonra da öğle yemeği için hep beraber bir lokantaya gitmek zorunda kalacaklarına hükmetti. Henüz boyu yemek masasına yetişmiyordu, bu yüzden de garson bebek sandalyesi getirecekti, ama bebek sandalyesi için de çok büyüktü. Ortadaki minderin üzerinde, kanepeyi topuklarıyla tekmeleyerek oturdu. Sonra ayağa kalkıp, her zaman yaptığı bir şeymiş gibi küllüklerin içine, sigara izmaritlerine bakarak salonda dolanmaya koyuldu. Kendi odasında resimli kitapları ve yapbozları vardı; ama bunların büyük çoğunluğu yırtılıp parçalanmıştı çünkü yeni kitaplar ve yapbozlar elde etme yolunun elindekileri parçalamaktan geçtiğini keşfetmişti. Evdeyken yemek yemek dışında yapacak pek bir şey yoktu genelde; yine de bunca yemeye şişman bir çocuk değildi.</p>
<p class="calibre1">Birkaç küllüğü yere boca etmeye karar verdi. Yalnızca birkaçını boca ederse annesi kazara düştüklerini zannederdi. <sup class="calibre4">İ</sup>ki tanesini boşaltıp külleri parmağıyla halıya güzelce yayıp yedirdi. Sonra yere uzandı, havaya kaldırdığı ayaklarını inceleyerek bir süre yattı. Ayakkabıları hâlâ ıslaktı ve elinde olmadan ırmağı düşünmeye başladı.</p>
<p class="calibre1">Yüzündeki ifade, aradığını kendisinin bile bilmediği bir şeyin, önü sıra giderek ete kemiğe büründüğünü görürmüşçesine, gayet yavaş bir şekilde değişti. Sonra bir anda ne yapmak istediğinden emin oldu.</p>
<p class="calibre1">Ayağa kalktı, parmak uçlarında yürüyerek anne babasının yatak odasına süzüldü ve içerideki loş ışıkta durarak annesinin el çantasını arandı. Bakışları kadının yatağın kenarından yere sarkan uzun, solgun kolundan babasının oluşturduğu beyaz tümseğe, oradan da üstü kalabalık mı kalabalık yazı masasına kaydı, nihayet bir sandalyenin arkalığına asılı duran el çantasının üzerinde sabitlen-di. Gidip çantadan bir tramvayjetonu ile yarım paket dolusu "Can</p>
<p class="calibre1">Simidi" naneşekeri aldı. Sonra daireden çıktı ve köşede tramvaya yetişti. Yanına bavul almamıştı çünkü o evde, saklamak isteyeceği hiçbir şey yoktu.</p>
<p class="calibre1">Tramvay son durağa gelince indi ve önceki gün Bayan Con-nin ile birlikte yürüdükleri yoldan aşağı ilerlemeye başladı. Kadının evinde kimse olmayacağını biliyordu çünkü üç oğlanla kız okula gidiyorlardı ve Bayan Connin kendisine hafta arası evlere temizliğe gittiğini söylemişti. Kadının avlusunun önünden geçti ve ırmağa giderken tuttukları yola düştü. Kerpiç evlerin aralan genişledikçe genişledi, bir süre sonra toprak yol bitti ve otobanın kenarından yürümek zorunda kaldı.</p>
<p class="calibre1"><sup class="calibre4">Ö</sup>nünde turuncu bir benzin pompası bulunan bir kulübenin yanından geçti, ama kapı ağzında durmuş, belli bir hedefi olmaksızın öylesine dışarı bakmakta olan yaşlı adamı görmedi. Bay Paradise portakal suyunu içiyordu. Gözlerini kısıp elindeki şişenin üzerinden yolun aşağısında gözden kaybolan küçük ekose paltolu karaltıya bakarak meşrubatını ağır ağır içip bitirdi. Sonra boş şişeyi bir sıranın üzerine koydu ve gözlerini kısmayı sürdürerek gömleğinin yeniyle ağzını sildi. Kulübeye girdi ve şekerleme rafından otuz santim uzunluğunda, üç santim kalınlığında bir naneşekeri çubuğu alıp arka cebine soktu. Sonra arabasına atladı ve otobanda yavaşça yol alarak çocuğun peşine düştü. Mor otlarla benek benek bezenmiş tarlaya gelene dek toz toprak içinde kalmış, terden sırılsıklam kesilmiş Bevel, ormana olabildiğince çabuk ulaşabilmek için tarlayı koşar adım yürüyüp geçmişti. Ormana bir defa kendini atınca ağaçtan ağaca giderek evvelki gün geçtikleri patikayı bulmaya çalıştı. Nihayet çam iğnelerinin arasında çiğnenmiş bir çığır buldu ve ağaçların arasından kıvrıla büküle dimdik aşağı uzanan patikayı görünceye dek çığın takip etti.</p>
<p class="calibre1">Otomobilini yolun biraz gerisinde bırakmış olan Bay Paradise, hemenher günoturmayı âdetedindiği yere yürüyerek gitmiş, elinde yemsiz bir oltayla önü sıra akıp duran ırmağa sabit gözlerle bakarak oturmaktaydı. Böylece otururken uzaktan bakan biri, ben-zetse benzetse çalıların arasında yan yarıya kaybolmuş asırlık bir kayaya benzetirdi onu.</p>
<p class="calibre1">Bevel yaşlı adamı hiç görmedi. Yalnızca kırmızı-san bir ışıltıyla parıldayan ırmağı gördü ve ayakkabılarıyla paltosunu çıkarmaya gerek duymadan ırmağa girip sudan koca bir yudum aldı ağzına. Birazını yuttu, kalanını tükürdü ve göğsüne kadar gelen suyun içinde öylece durup etrafına bakındı. Gökyüzü soluk mavi ve bulutsuzdu, gözeriminde kalan kısmı ağaçların tepeleriyle saçak saçak çevrelenmiş halde -güneşin açtığı delik sayılmazsa- yekpare uzayıp gidiyordu. Suyun yüzüne çıkmış olan paltosu çocuğu hoppa bir nilüfer yaprağı gibi çevreliyor, çocuk da güneşte sırıtarak duruyordu. Artık vaizlerle oyalanmamakta kararlıydı; onun yerine kendi kendini vaftiz edecek, sonra da ırmakta <sup class="calibre4">İ</sup>sa'nın Krallığı' nı bulana dek yoluna devam edecekti. Daha fazla vakit harcamaya niyeti yoktu. Başını hemencecik suya daldırdı ve dibe yaylandı.</p>
<p class="calibre1">Saniye geçmeden ıklayıp tükürmeye başladı ve başı yeniden suyun yüzeyinde belirdi; yeniden dalmayı denedi, yine aynı şey oldu. Irmak onu içine kabul etmiyordu. Bir kez daha denedi ve bu kez nefesi kesilerek yüzeye çıktı. Vaiz onu suyun altında tuttuğunda da böyle olmuştu - onu yüzünden yukarı iten bir şeyle savaşmak zorunda kalmıştı. Birden durup düşündü: Yine bir şakaydı bu, saçma sapan bir şakaydı o kadar! Bunca yolu nasıl da boş yere teptiği aklına gelince o iğrenç ırmağa vurmaya, etrafa sular saça saça onu yumruklayıp tekmelemeye başladı. Ayaklan yerden kesilmişti bile. Sinirinden ve acısından boğuk bir çığlık koyverdi. Sonra bir bağırtı duydu, başını çevirdi ve dev bir domuzu andıran bir yaratığın kırmızı beyaz bir sopayı ona doğru sallayıp bağırarak sulara bata çıka üstüne geldiğini gördü. Suya daldı ve bu kez alesta bekleyen akıntı uzun, müşfik bir el gibi onu yakaladı, hızla öne, sonra da aşağıya çekiverdi. Bir an hiçbir şey düşünemeden şaşkınlıktan donakaldı: Ama hızla hareket etmekte ve bir yerlere doğru yol almakta olduğunu anlayınca bütün öfkesi ve korkusu bir anda kayboldu.</p>
<p class="calibre1">Bay Paradise'ın başı arada sırada suyun yüzüne çıkıyordu. Nihayet ırmağın ta aşağılarında bir yerde yaşlı adam ilkel bir su canavarı gibi ayağa dikildi ve fersiz gözlerini uzayıp giden ırmağın görebildiği en uzak yerine dikerek elleri bomboş kalakaldı.</p>
<ul class="calibre5"><li class="calibre6"><a href="main-1.xhtml">DÜŞMANLA GECİKMİŞ BİR KARŞILAŞMA</a></li><li class="calibre6"><a href="main-2.xhtml">YAPMA ZENCİ</a></li><li class="calibre6"><a href="main-3.xhtml">KURTARDIĞIN HAYAT SENİNKİ OLABİLİR</a></li><li class="calibre6"><a href="main-4.xhtml">MÜLTECİ</a></li><ul class="calibre7"><li class="calibre6"><a href="main-5.xhtml">111</a></li></ul></ul>
<p class="calibre1"><a id="bookmark3"><sup class="calibre4"><a href="#footnote1">1</a></sup></a></p>
<p class="calibre1"> /ng. "Ye" anlamında. -ç.n</p>
</body>
</html>
