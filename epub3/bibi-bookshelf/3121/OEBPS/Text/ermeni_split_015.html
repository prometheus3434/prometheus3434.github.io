<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ermeni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="indentmetinbold">Türkiye’nin haklılığını Malta üzerinden işleyelim, çifte standartlı kararlara hukuk ve tarihle karşı koyalım...</p>

    <p class="normal2">Uluç Gürkan :</p>

    <p class="normal">Haklısınız... Ben de Malta Yargılaması’na bu nedenle dikkat çekiyorum. Malta, bugün “soykırım” olarak tanımlanmak istenen “toplu öldürmeler”in gerçekleşmediğini, Osmanlı hükümetine ve idari yetkililerine bu suçlamanın yapılamayacağını ortaya koyuyor.</p>

    <p class="normal">“Ermeni Soykırımı”nın varlığını savunanlar da Malta’yı bu nedenle gözardı etmeye çalışıyorlar. Şöyle ki; “Sévres Antlaşması’nın yürürlüğe girmediğini; buna bir de Fransızlar ile İtalyanların isteksizliği eklenince antlaşmanın 230. maddesinde yazılı mahkemelerin kurulamadığını, böylece İngilizlerin yargılama girişiminin gerçekleşmediğini” öne sürüyorlar. Zira çok iyi biliyorlar ki, Malya Yargılaması gerçeği ortaya çıkarsa, “soykırım” iddialarını sürdüremeyecekler. Evet, Sévres Antlaşması yürürlüğe girmemiştir. Fransızlar ile İtalyanlar da Malta’da İngilizleri yalnız bırakmıştır. Ancak bunlar, defalarca vurguladığımız gibi, Malta’da yargılama olmadığı, bu yöndeki çabaların bir İngiliz girişimi düzeyinde kaldığı anlamına gelmiyor.</p>

    <p class="normal">Satır başlarıyla anımsayalım...</p>

    <p class="normal">Sévres Antlaşması’nın imzalanmasıyla birlikte, İngiliz Kraliyet Başsavcılığı Malta’daki Ermeni kırımı soruşturmasının kendi yetki alanına girdiğini kabullenmiştir. İngiliz Kraliyet Başsavcılığı’nın yürüttüğü soruşturmaya Fransa ve İtalya’dan bir itiraz gelmemiştir. Ötesinde, o günlerin Birleşmiş Milletler’i olan Milletler Cemiyeti’nde dava açılırsa kovuşturmayı yapacak mahkemenin kurulmasıyla ilgili çalışmalar başlatılmıştır.</p>

    <p class="normal">Malta’da “kovuşturma” safhasının olmaması, bu mahkemenin hiç kurulmadığı ya da kurulamadığı anlamını taşımaz. Tam tersine, İngiliz Kraliyet Başsavcılığı’nın “kovuşturmaya yer olmadığı”na hükmetmesi ve dava açmamasını ifade eder. Eğer başsavcılık kanıt bulup Malta’daki Türk tutuklular hakkında “kovuşturma” kararı vermiş olsaydı, “Ermenilerin katledildikleri” yolundaki iddialarının duruşması, Milletler Cemiyeti tarafından yetkilendirilen bir uluslararası mahkeme tarafından görülebilecekti.</p>

    <p class="indentmetinbold">Malta, uluslararası bir yetkin mahkemedir. Kararı, “soykırım” tartışmalarını belirler...</p>

    <p class="normal2">Serdar Palabıyık :</p>

    <p class="normal3"><span class="ideitalik">Malta’da bir yargılama süreci olduğunu belirtiyorsunuz. İngiliz Kraliyet Başsavcılığı’nın dava açılmasına gerek görmemesiyle sonuçlanan bu süreci –takipsizlik kararını-, “uluslararası yetkin bir mahkeme kararı” olarak değerlendirebilir miyiz?</span></p>

    <p class="normal2">Uluç Gürkan :</p>

    <p class="normal">Evet, İngiliz Kraliyet Başsavcılığı’nın yürüttüğü soruşturma, bu soruşturma sonrasında kovuşturmaya gerek görmemesi ve dava açmaması, bizatihi bir yargı sürecidir. Yargı süreçlerinde “iddianamenin kabulü ve duruşmanın görülmesi”, “hükmün açıklanması” mutlak koşul değildir, “soruşturma” süreci de yargılamaya dahildir. Savcılık soruşturması sonunda kovuşturmaya yer olmadığına hükmedilebilir. Bu durumda yargı kararını mahkeme değil, savcılık vermiş olur.</p>

    <p class="normal">Malta Yargılaması’nda olan da budur. <span class="ideitalik">İngiliz Kraliyet Başsavcılığı “Ermeni Kırımı” suçunun oluşmadığına hükmetmiş, dolayısıyla dava açılması yoluna gitmemiştir. Başsavcılığın bu kararı, 1948’deki tanımıyla “soykırım suçu”nun kabulü ya da reddi için gerekli olan uluslararası yetkin mahkeme kararıyla özdeştir. Hukuki sonucu bakımından da günümüzde “soykırım” olarak tanımlanan “Ermeni Kırımı” suçunun sabit görülmediği anlamındadır.</span></p>

    <p class="normal">Söyleşimizin önceki bölümlerinde, Malta Yargılaması ile Yahudi Soykırımı yargılamasını yapan Nürnberg Mahkemesi arasındaki paralelliğin altını çizmiştik. Özellikle iki noktanın üzerinde durmuştuk:</p>

    <p class="normal">Nürnberg Mahkemesi, II. Dünya Savaşı’nı sonlandıran Londra Antlaşması ile kurulmuştur. Malta Yargılaması ise I. Dünya Savaşı sonrasında toplanan Paris Barış Konferansı ile Sévres Antlaşması’na dayandırılmıştır.</p>

    <p class="normal">Nürnberg Mahkemesi Birleşmiş Milletler, Malta Yargılaması da Milletler Cemiyeti tarafından kabullenilmişir.</p>

    <p class="normal">Malta Yargılaması’nın hukuki sonuçlarının uluslararası geçerliliği konusunda hiçbir tereddüt olmamalıdır.</p>

    <p class="normal2">Serdar Palabıyık :</p>

    <p class="normal3"><span class="ideitalik">O halde; size göre, Türkiye Malta sürecini göz ardı etmemeli, hukuksal argümanlarında bilakis onu daha ön plana çıkartarak Nürnberg süreciyle bağlantılandırmalı, hukuki anlamda Nürnberg ile anılmaktan çekinmemeli, ortada “toplu öldürme” suçunun yargılanmasına yetecek delillerin oluş”ma”dığına dair bir yargı kararı olduğunun altını çizmeli... Dolayısıyla, Nazilerin “soykırım” suçu nedeniyle sürekli çekinilen, unutulmak istenen Nürnberg Mahkemelerinden Türkiye tarafı olarak geri durmamak gerekiyor, çünkü Türk tarafının “soykırım” yapmadığının yargısal delili, yargılamanın başlatılması bakımından Nürnberg’in muadili olan Malta Yargılaması’nda mevcut.</span></p>

    <p class="normal2">Uluç Gürkan :</p>

    <p class="normal">Türkiye’nin haklı olduğunu ortaya koyacak ve bunu isteseler de istemeseler de bütün dünyaya kabul ettirecek doğru politika bence budur...</p>

    <p class="normal2">Serdar Palabıyık :</p>

    <p class="normal3"><span class="ideitalik">Türkiye, Malta sürecini resmi tezlerinde senelerdir neden yeterince savunmuyor? “Soykırım” kararı çıkartan parlamentolardaki yetkililer ve görüştüğünüz yabancı diplomatlar, Malta’daki bu mahkemenin Türkiye’nin tezlerini sağlamlaştıracağını bilmiyor mu?</span></p>

    <p class="normal2">Uluç Gürkan :</p>

    <p class="normal">Açıkçası Türkiye bu süreci bilmiyor. Bilmediği için de anlatmıyor, anlatamıyor... Sadece Malta da değil, Türkiye’nin tarihsel olarak haklılığını ortaya koyan ancak bilmediği, bilmediği için üzerinde durmadığı daha başka konular var.</p>

    <p class="normal">Örneğin, Paris Barış Konferansı... I. Dünya Savaşı’nı sona erdiren antlaşmaların hazırlandığı Paris Barış Konferansı’na (18 Ocak 1919) Ermeniler, mağduriyetlerinin giderilmesi için tazminat talebiyle başvururlar. Komisyon görüşmelerinde gerekçelerini açıklarlar. Paris Barış Konferansı, Ermenilerin tazminat talebini reddeder. Ermeniler taleplerini yinelerler, ancak sonuç alamazlar.</p>

    <p class="normal">Paris Barış Konferansı, Ermenilerin mağduriyetleriyle ilgili olarak Osmanlı Devleti’nin askeri ve idari sorumluluğuna kendisi hükmedemezdi. Ermenilerin tazminat talebi konusundaki kararı, Malta’da başlamış süreci anımsatarak, yargının vereceğini belirtir.</p>

    <p class="normal">Bu olay, Ermenilerin kendilerini Almanya’daki Yahudilerle özdeşleştirme çabalarının yersizliğini göstermektedir. Almanya, Yahudilerin mağduriyetleri için Nazi Hükümeti’nin askeri ve idari sorumluluğu nedeniyle tazminat öderken, Ermeniler için bu gerçekleşmemiştir. Ermeniler, Paris Barış Konferansı’nda gerçekleştiremedikleri tazminat taleplerini şimdi sigorta şirketleri üzerinden bireysel olarak elde etmeye çalışıyorlar. Şu ya da bu şekilde başarılı olsalar da, bilinmelidir ki bu, uluslararası yetkinliğe sahip bir karar olmayacaktır.</p>

    <p class="indentmetinbold">Ermeniler, Sévres Antlaşması görüşmelerine “savaşın tarafı” olarak katılmak istedi...</p>

    <p class="normal">Bilinmesi gereken bir başka örnek de, Ermenilerin Sévres Antlaşması görüşmelerine “savaşın tarafı” olarak katılmak istemeleridir... Kabul edilmemiş olsa da Ermenilerin “savaşın tarafı” olarak kabul edilmeleri yolundaki bu talebi, Bernard Lewis’in Anadolu’da Ermenilerle yaşananlar için yaptığı “soykırım değil, savaş trajedisi” tespitini doğrulamaktadır.</p>

    <p class="normal">Aynı şekilde bu talep, Birleşmiş Milletler Savaş Komisyonu’nun, Raphael Lemkin’in Soykırım Sözleşmesi’nde Ermeni iddialarına atıf yapılması önerisini reddederken ortaya koyduğu “bütün savaşlar soykırım sayılmış olur” gerekçesini de haklı kılmaktadır.</p>

    <p class="indentmetinbold">Çarpıtılmaya çalışılan Lozan...</p>

    <p class="normal">Nihayet, Sévres’i ortadan kaldıran Lozan Antlaşması’nın Ermeni iddialarıyla ilgili Ek-VIII. maddesinin ne anlama geldiği de iyi bilinmelidir. “Ermeni Soykırımı” iddiasını savunanlardan bazıları, Lozan Antlaşması’nın, yürürlüğe girmemiş olan Sévres Antlaşması’nın yerine geçtiğini, onu iptal ettiğini söylerken, “dolayısıyla” diyorlar, “Sévres Antlaşması’nda sözü edilen Ermeni Tehciri yargılamaları da yapılamaz. Lozan Antlaşması’nın ‘Genel Affa İlişkin Açıklama ve Protokol (Ek VIII)’ hükümleri ile Batılı devletler Ermeni Tehciri’ni affeder.”<sup class="calibre3"><a href="../Text/ermeni_split_224.html#footnote-57358-209" id="footnote-57358-209-backlink">[209]</a></sup> Sayın Levent Yılmaz’ın bu yorumunu daha önce tartışmıştık, anımsatmakla ve Malta-Lozan bağlantısının gerçekte nasıl kurulması gerektiğiyle yetineceğim.</p>

    <p class="normal">Lozan Antlaşması, Levent Yılmaz’ın bu yorumunda açıkça çarpıtılmaktadır... Lozan Antlaşması’nın “Genel Affa İlişkin Açıklama ve Protokol (Ek VIII)” hükümleri ile Doğu’da barışı bozmuş olan olayların unutulması, başka bir deyişle Türkiye Cumhuriyeti’nin kuruluşunda kin ve nefret duygularına yer verilmemesi amaçlanmıştır. “Doğu’da barışı bozmuş olaylar” denirken ise, Levent Yılmaz’ın iddia ettiğinin aksine, doğrudan tehcir kastedilmemiştir. Tam tersine, Türk ve diğer uyruklardan olup, Türkiye’de kalacak topraklarda 20 Kasım 1922’den önce, herhangi bir siyasî veya askerî nedenle antlaşmayı imzalayan devletlerin makamlarınca tutuklananlar, kovuşturulanlar ile hükümlüler için genel af öngörülmüştür. Buna göre, verilmiş tüm ceza hükümleri kaldırılmış, yürütülmekte olan tüm kovuşturmalar durdurulmuştur.</p>

    <p class="normal">Bu affın Malta Yargılaması ile doğrudan ya da dolaylı bir ilgisi yoktur... Malta’da tehcir dahil “Ermeni Kırımı” suçlamasıyla haklarında soruşturma başlatılan Türkler, 24 Temmuz 1923 tarihli Lozan affından 2 yıl önce, 29 Temmuz 1921 tarihinde İngiliz Kraliyet Başsavcılığı kararıyla aklanmışlardır. Haklarında ne bir ceza hükmü verilmiştir, ne de bir kovuşturma başlatılmıştır. Lozan affından fiilen yararlananlar, Osmanlı Mahkemelerindeki 1915-1916 yargılamalarında cezalandırılanlar ile 1919 Divan-ı Harb komedisinin mağdurlarıdır. Unutmamak gerekir ki, Nemrut Mustafa’nın Divan-ı Harb’inde Mustafa Kemal ve silah arkadaşlarının gıyabında da idama hükmolunmuştu.</p>

    <p class="normal2">Serdar Palabıyık :</p>

    <p class="normal3"><span class="ideitalik">Öyleyse, Malta’daki esir Türkler ile Lozan’da af kapsamına alınan kişiler arasındaki ayrımı netleştirelim... Lozan’ın getirdiği affın, 2 yıl önce “takipsizlik” kararıyla son bulan Malta açısından bir değer ifade etmediğini, ancak Lozan’ın Sévres’i ortadan kaldırdığını, bu iki ifade arasında bir çelişki olmadığını söyleyebilir miyiz?</span></p>

    <p class="normal2">Uluç Gürkan :</p>

    <p class="normal">Tabii ki, söyleyebiliriz. Hiçbir çelişki yok...</p>

    <p class="normal2">Serdar Palabıyık :</p>

    <p class="normal3"><span class="ideitalik">Çelişki hangi durumda olurdu?</span></p>

    <p class="normal2">Uluç Gürkan :</p>

    <p class="normal">Eğer Lozan Antlaşması imzalandığı sırada Malta’da ya da başka yerlerde “Ermeni Kırımı” iddiasıyla bir soruşturma ya da kovuşturma sürüyor olsaydı, bir mahkûmiyet kararı verilmiş bulunsaydı, işte o zaman çelişkiden söz edebilir; Malta’daki tutuklu ya da hükümlü Türklerin af kapsamına alındıklarını söyleyebilirdik. Ötesinde, Lozan imzalandığında Malta Yargılaması 2 yıl önce sonuçlanmayıp devam etseydi, Lozan’ın Sévr’i iptal ederken burada sözü edilen yargılamaların da önüne geçtiğini savunabilirdik. Zamanları birbirine karıştırmadığınız sürece bunları söyleyemezsiniz. Söylerseniz komik duruma düşersiniz.</p>

    <p class="normal2">Serdar Palabıyık :</p>

    <p class="normal3"><span class="ideitalik">Malta-Nürnberg ilişkisi Türkiye’de geçmişten bugüne nasıl kuruldu, nasıl tartışıldı? Bu konudaki argümanların eksik bulduğunuz tarafları nelerdir? Malta’daki kararlarla ilgili olarak; “Ermeni Soykırımı” tezini savunanların ya da buna karşı çıkanların yanılgıları nelerdir? Malta üzerinden yeni bir tartışmayı nasıl kurabiliriz?</span></p>

    <p class="normal2">Uluç Gürkan :</p>

    <p class="normal">Türkiye bütünüyle lehine olabilecek, haklılığını ispatlayabileceği halde bu ilişkiyi kurmuyor. Nasıl kuracağını da maalesef henüz bilmiyor... “Ermeni Soykırımı” tezini savunanlar ise, Türkiye’nin “soykırım yoktur” tezinin kanıtlanacağı endişesiyle olsa gerek, bu ilişkiyi karartmaya ve sulandırmaya çalışıyorlar.</p>

    <p class="normal">Örneğin, Taner Akçam, Nürnberg’in Malta ile ilişkilendirme değerini küçültmeye çalışıyor. Ermenilere “soykırım” yapıldığı yolunda uluslararası yetkin bir mahkeme kararı olmadığı, tam aksine böyle bir “kırım”ın olmadığını da belgeleyen İngiliz Kraliyet Başsavcılığı’nın “kovuşturmaya yer olmadığı” iradesinin bulunduğunu görünce, televizyonlarda, “Nazilerin Yahudi Soykırımı yaptığına ilişkin de bir mahkeme kararı yok” diyebiliyor ve ardından ekliyor: “Bu, kimilerinin rahatlıkla Yahudi Soykırımı’nın olmadığını iddia edebilecekleri anlamına gelmez.”</p>

    <p class="normal">Taner Akçam, Malta’da “Ermeni Kırımı” yargılamasının İngiliz Kraliyet Başsavcılığı’nın “kovuşturmaya yer olmadığı” kararıyla soykırım iddialarına nokta koymasını önleyebilmek kaygısıyla Nürnberg Mahkemesi’ni karartmaya yelteniyor. Nürnberg’de Yahudi Soykırımı yargılanmış ve cezalandırılmıştır. Birleşmiş Milletler’in Nürnberg ilkelerini “soykırım suçu” olarak kabul etmiş olması ve 1948 Soykırım Sözleşmesi’ni bu ilkelere göre hazırlaması, Nürnberg’in Yahudi Soykırımı’na ilişkin yetkin mahkeme kararı olduğunun tevil götürmez kanıtlarıdır.</p>

    <p class="normal">Akademik unvanının önünde “tarihçi” yazan Levent Yılmaz da kendisini Nürnberg-Malta ilişkisini sulandırmaya adayanlardan... Lozan Antlaşması’nın imzalanması ile Malta Yargılaması’nın sonuçlanmasının arasındaki 2 yıllık farkı görmezden gelen ve adeta tarihte 2 yıllık bir “zaman yolculuğu” yaparak “Malta defterinin Lozan ile kapandığını” savunabilen Levent Yılmaz, bu zaman yolculuğuna bir başka zaman yolculuğu senaryosuyla destek vermeye çalışıyor.</p>

    <p class="normal">------&gt;</p>

    <p class="ortayazi"><span class="idebold">Ermeni Tehciri ve Uluslararası Hukuki Durum</span></p>

    <p class="normal">“(...) Tehcir yargılamaları, Nürnberg’e giden yolda, uluslararası hukuk geçmişinin önemli adımlarındandır. Bir de bu söze eşlik etmesi gereken ‘fantastik’ bir senaryo vardır, ki düşünmemize yardım etmesi açısından varsayımsal bir soruyu sormayı gerektirir: II. Dünya Savaşı sonrasındayız, müttefiklerin askeri Nürnberg yargılamaları bitmiştir. Ancak, Hitler’e siyasi fikirleri itibarıyla uzak olan bir general, tamamen vatansever ve milliyetçi nedenlerle işgale karşı ‘direniş harekâtı’ başlatmış ve Nazi partisinin kimi orta sınıf örgütünü de yanına alarak (sırf siyasi çıkar gözeterek) yeni bir ‘Alman Kurtuluş Savaşı’ başlatmıştır. Ve bunun sonucunda, müttefikleri Almanya’nın savaş öncesi sınırları dışına itmeyi askeri olarak başarır ve bu yeni durum sonucunda yeni bir barış antlaşması imzalanır ve Nürnberg mahkemelerinin kararları geçersiz sayılır. 1939-1945 arasındaki tüm savaş suçları ve ‘insanlığa karşı işlenmiş suçlar’ genel affa uğrar. Böyle bir senaryo olmuş olsaydı, ne diyecektik? Yahudilere ilişkin katliam ‘olmadı’ mı diyecektik? Yoksa ‘katliam’ olduğu söylenecek, Almanya bunu reddedecek, BM’de de ‘Soykırım’ sözleşmesi kabul edilmeyeceği için, ‘soykırım’ diye bir şey de bilinmeyecek miydi? Bu senaryo, doğrudan, nominalizm tartışmasıdır (Einstein ile Tagore, dünyanın ona dünya ismini vermeyenlerden önce ‘gerçek’ olup olmadığını tartışır) ve II. Dünya Savaşı Almanyası ile I. Dünya Savaşı Türkiyesi arasındaki tek fark, Türkiye’nin milliyetçi direniş hareketinin başarıya ulaşması, yani ‘savaşın’ kazanılmış olmasıdır. Almanya mağlup olmuştur ve Nürnberg’de suçlular hüküm giymiştir. Oysa, genç Türkiye Cumhuriyeti savaşı kazanmıştır ve 1914-1922 arasındaki tüm suçlar ‘affedilmiştir’. Bu noktada, ‘soykırım’ olmadı demek mümkün müdür? Mantova’daki Gonzaga Sarayı’nın bir odasının tavanını bir labirent, labirentin içini de bir yazı süsler: ‘Forse che si forse che no.’ Yani ‘Belki evet, belki de hayır’. Ermeni kıtaline ‘soykırım’ demenin anakronizm olduğu söylenebilir. Ancak, tarihçinin sorumluluğu işte bu nominalist tartışmayı aşarak, hadiseleri anlama ve yorumlama noktasında başlar. Daha sonraları ‘soykırım’ sözleşmesinde açıkça tarif edilecek eylemler 1915 yılındaki tehcir sırasında olmuş mudur? Yahudi soykırımı ile Ermeni kırımı arasındaki farklar nedir? Sorular çoğaltılabilir. Ancak, uluslararası hukuk açısından bir ‘gerçek’ de ortadadır. Bu ‘kıtal’, Lozan’a imza atan tüm devletler tarafından ‘affedilmiştir’. Tarihi hep galipler mi yazar? Bu nokta, jenositolog Vahakn Dadrian’ın da elemle vurguladığı bir noktadır: ‘Lozan Barış Antlaşması’na sokulan bir genel af koşuluyla 20’nci yüzyılın ilk büyük soykırımı unutulmaya bırakılmıştır’ (Dadrian, <span class="ideitalik">Türk Kaynaklarında Ermeni Soykırımı</span>, Belge Yay., s. 383). Nominalizm tartışması sonsuza kadar sürebilir: Evet, ‘soykırım’ kavramı daha sonra icat edildi, geriye yürütülemez, hem Lozan’da genel af ilan edildi, ‘soykırım’ için yargılama gerekir vs. vs., denebilir, ancak, bunların tarihçi için bir anlamı olmadığı gibi, münevver açısından da Walter Benjamin’in sözü tüm ağırlığıyla önümüzde durmaya devam edecektir: ‘Ancak geçmişteki kıyımların kefaretini ödemiş bir insanlık bugününe sahip çıkabilir. (...) <span class="idebold">Levent Yılmaz,</span> Radikal<span class="idebold">, 31.01.2007 (makaleden bir bölüm alıntılanmıştır).</span></p>

    <p class="sagnormal">------|</p>

    <p class="normal">Tarihçi Yılmaz, ilgili yazısında da gördüğümüz gibi, Malta’da İngiliz Kraliyet Başsavcılığı’nın “kovuşturmaya yer olmadığı” kararının üzerini örtmek, dolayısıyla kararın hukuki sonuçlarını değersizleştirmek adına, “Almanya’da Atatürk gibi biri sonradan çıkıp ‘Nürnberg yargılamalarını tanımıyorum’ deseydi, soykırım suçu hakkında ne düşünecektik?” özeti veren akıl almaz bir senaryoyu kurabiliyor. Böylece, Malta’nın Lozan ile sonlandırıldığı biçimindeki iki yıllık “zaman yolculuğu” çarpıtmasına meşruiyet kazandırmayı deneyebiliyor.</p>

    <p class="normal">Yabancılar Malta’yı genelde bilmedikleri için, bize konuyu unutturmak gibi bir çabaları da yok aslında. Biz hem ülke içinde hem de diplomatik çevrelerde Malta’nın değerini canlandırırsak, “Ermeni Soykırımı” tezleriyle hukuksal ve siyasal yönden daha sağlıklı biçimde mücadele edebiliriz. Aksi halde “biz yapmadık” sözünün arkasına sığınırız, karşılıklı ölümlerin sayılarını yarıştırırız ve tezlerimizi temelendiremediğimiz için, konuyu bilmeyen, önyargılarıyla hareket eden Avrupalı birçok diplomatın, siyasetçinin elini güçlendiririz.</p>

    <p class="normal">Yanlış bulduğum bir örnek savunma biçimini aktarayım: Amerika’da yaşayan Türk cemaati, 2010’da Amerikan Temsilciler Meclisi Dış İlişkiler Komisyonu’nda soykırıma dair kabul edilen karar tasarına karşılık, “Cevabımız” başlığıyla bir metin yayınladı. Olması gereken, yani bu cemaatten beklenen şey, hukuk ve tarih temeline oturan bir “cevap”tı. Ne var ki, cevabi metinde, komisyonun Nürnberg ile Sévres arasında kurduğu bağlantıya kuru bir şekilde karşı çıkıldı ve “(...) eğer komisyon böyle bir sonuca varmışsa, katılımcıların anlayışlarını sadece Ermeni propagandasına hapsetmek sorumsuzluğunu göstermiştir” ifadesi kullanıldı. Tam aksine, dalga mı geçiyorsunuz; komisyon işimize yarayacak tarihsel bir atıfta bulundu, ama bunun farkında değiliz! Malta’nın ne demek olduğunu bilirseniz, komisyon ayağınıza müthiş bir savunma malzemesi sunuyor ama “Sévres” ve “Nürnberg” adlarını aynı metinde gördüğünüz için, tüyleriniz diken diken oluyor. Alınan karara peşinen “Ermeni propagandasına hizmet eder” etiketini yapıştırıyorsunuz, faydalanmıyorsunuz, olacak şey değil! “Nürnberg” adının anıldığı yerde sadece “soykırım”dan bahsedileceği hesaplandı, aslında ayağımıza kadar gelen savunma şansını şimdilik yitirdik.</p>

    <p class="normal">Bahsettiğimiz gibi, Amerika’daki bu Türk cemaati, tam da Nürnberg-Sévres denkleminin arasında görmezden gelinen Malta Mahkemelerindeki takipsizlik kararını açığa vursaydı, o zaman komisyon dayanaksız kalacaktı. Kendi kurduğu mantığa yenik düşecekti.</p>

    <p class="normal">Bizde “Nürnberg” denilince “soykırım”, “Sévres” telaffuz edilince de sadece “parçalanma” akla geliyor. Halbuki biraz soğukkanlı davranıp tarihe ve hukuka yönelsek, içi boşaltılmış karşı çıkışlar yerine Batılı parlamentoların sadece tarihsel önyargılarla ve hukuksuzlukla bizi itham ettiklerini onların yüzüne vursak, senelerdir Türklere takındıkları bu tavrın bir tür ırkçılık, “çifte standart” ve “nefret söylemi” barındırdığını sakince tartışsak, “cevap”larımızı buna uygun hazırlasak şaşıracaklar ve manzara çok farklılaşacak...</p>

    <p class="normal2">Serdar Palabıyık :</p>

    <p class="normal3"><span class="ideitalik">Malta’nın yargılama yetkisine sahip bir mahkeme olduğunu belirttiniz. Biraz da “takipsizlik” kararının arka planına odaklanalım... Malta’daki savcılığın çalışmaları devam ederken, ulusal hareketin düşman karşısında güç kazanması, Türk-İngiliz ilişkilerini ve dolayısıyla Malta’dan çıkacak kararı nasıl etkilemiş olabilir? Malta Yargılaması’ndaki “takipsizlik” kararı, o sırada Anadolu’da güçlenen ulusal hareket ile İngilizlerin uzlaşma çabası sonucunda çıkmış “siyasi” bir karar mıdır, yoksa her yönüyle hukuki süreçlerin hâkim olduğu, siyasetin gölge düşürmediği objektif bir karar mıdır? Devamında, İngiltere’nin “takipsizlik kararı” neticesinde Malta esirlerini serbest bırakması, bu olası “siyasi” tutumla bağlantılandırılabilir mi? Örneğin, İngiltere ve ABD ile yapılan yazışmalardan bir yanıt alındıktan sonra, bu konuda daha fazla ısrar edilmemesi, “takipsizlik kararı”nın çıkmasının göstergesi sayılabilir mi?</span></p>

    <p class="indentmetinbold">Malta’daki hukuki süreç kadar, bu sürecin özgün tarihi de “soykırım” tartışmasında başlı başına değerlidir...</p>

    <p class="normal2">Uluç Gürkan :</p>

    <p class="normal">Anadolu’da Mustafa Kemal’in öncülüğündeki kurtuluş hareketinin İngilizleri etkilediği yadsınamaz. Nitekim Türklerin Batı’da Yunanlılara karşı I. İnönü Zaferi’ni kazanması, Doğu’da istikrarı sağlaması üzerine, Büyük Millet Meclisi Hükümeti’nin Londra’da barış koşullarını yeniden görüşmek için konferansa çağrıldığını konuşmuştuk.</p>

    <p class="normal">Buradaki amaç, Sévres’i yumuşatarak Büyük Millet Meclisi Hükümeti’ne de kabul ettirmekti. Bu doğrultuda, Büyük Millet Meclisi Hükümeti temsilcisiyle Malta’daki Türk tutuklular ile Anadolu’daki İngiliz esirlerinin değişimini öngören bir anlaşma da imzalanmıştı. Ancak bu gelişme, iki nedenle Malta’daki “kovuşturmaya yer olmadığı” kararına doğru “esir değişimi” adımını içeren “siyasi bir uzlaşma” sayılamaz:</p>

    <p class="normal"><span class="ideitalik">Birincisi</span>, esir değişimi, Malta’da “Ermeni Kırımı” suçlamasıyla tutulan Türkleri kapsamayacaktı. “Ermeni Kırımı” soruşturması sürdürülecekti. <span class="ideitalik">İkincisi,</span> bu anlaşma Büyük Millet Meclisi Hükümeti’nce kabul edilmememişti. Ne Türk tarafında ne de İngilizlerde “siyasi uzlaşma” eğilimi vardı.</p>

    <p class="normal">İngiltere Hükümeti, İngiliz Kraliyet Başsavcılığı’nın kovuşturma kararı alması için her yolu dener. Kanıt bulabilmek için Türkiye’de işgali altındaki bölgeleri didik didik aramış, çuvallar dolusu belgeyi Londra’ya taşınır. Sadece İstanbul’da değil, Bursa ve Eskişehir’deki yerel tehcir yazışmaları ile basılan Urfa Vilayet Konağı’ndaki arşive de olduğu gibi el koyulur. Ne var ki, arşivlerde yürütülen kanıt toplama çalışmalarından sonuç alınamaz. İngiliz Yüksek Komiseri Sir Harris Rumboldt, Londra’ya “tehcirle ilgili İstanbul’daki tüm Osmanlı arşivinde yürütülen <span class="ideitalik">kapsamlı</span> ve <span class="ideitalik">ayrıntılı</span> araştırmalar ve soruşturmalar sonucunda <span class="ideitalik">umut edilen</span> belge ve bilgilere ulaşılamadığını, hayal kırıklığına uğradıklarını” belirten ve kanıt için Amerika’dan yardım istenmesini öneren bir telgraf gönderir (Belge Nu.: FO / 37160 00/E/3557). Bu mesajdan anladığımız kadarıyla, İngilizler, Osmanlı arşivini taramadan önce İstanbul’da somut bir delil bulacaklarından emindiler, fakat derinlemesine bir arşiv taraması yapmalarına karşın ummadıkları neticeyle karşılaşınca, delil için Amerikan arşivlerinden yardım istediler...</p>

    <p class="normal">Amerika’daki kanıt arama çabalarının öyküsünü İngilizlerin Londra–Washington yazışmaları üzerinden konuşmuştuk... Amerikalıların “elimizde mahkemede kullanılabilecek kanıt yok” demesine inanmayan İngilizlerin Amerikan arşivine girerek yaptıkları araştırmadan da sonuç alamadıklarını, kanıt değeri taşıyan hiçbir belge ve bilgiye ulaşamadıklarını biliyoruz.</p>

    <p class="normal">İngilizlerin kanıt bulma arayışını sonlandırmaları, bütün bu çabaların sonrasındadır. Kaldı ki, İngiliz Hükümeti, kanıt bulunamadığı için hukuki bir dava açılamıyorsa siyasi dava açılması için İngiliz Kraliyet Başsavcılığı üzerindeki baskısını son ana kadar sürdürür. Bu koşullarda, İngilizlerin Amerika’dan işlerine yarayacak bilgi ve belge gelmeyince siyasi uzlaşma niyetiyle olaydaki ısrarından vazgeştiğini düşünmek, tarihi gerçeklerle uyuşmadığı gibi, İngilizlerin kararlılığına da “haksızlık” etmek olur!</p>

    <p class="normal2">Serdar Palabıyık :</p>

    <p class="normal3"><span class="ideitalik">Neden ABD..? ABD’nin elinde nasıl bir belge olabileceği düşünülüyordu?</span></p>

    <p class="normal2">Uluç Gürkan :</p>

    <p class="normal">İngilizler, 1913-1916 arasında Amerika’nın Türkiye Büyükelçisi olan Henry Morghenthau’nun anılarında yer verdiği iddialarla ilgili belge ve bilgileri Washington’a göndermiş olabileceği düşüncesindedirler, ancak hayal kırıklığına uğrarlar. Morgenthau’nun Amerikalı gazeteci Burton J. Hendrick’e yazdırdığı anıları, her ikisi de Ermeni olan Kâtibi Hagop Andonian ve Hukuk Müşaviri Arshag K. Schmavonian’ın derlediği ikinci ve üçüncü el tanık ifadeleridir. Belge ve bilgiye dayanmamaktadır. Dönem itibariyle bu anılar, “Ermeni Soykırımı” iddiaları için “Mavi Kitap” kadar önemli bir malzeme olarak kullanıldı. Anılar, 1925 yılında, tarihçi Sidney Fay ve Hary Barnes tarafından “gerçekdışı olduğu” gerekçesiyle eleştirildi.</p>

    <p class="normal2">Serdar Palabıyık :</p>

    <p class="normal3"><span class="ideitalik">Peki, bu yazışmalar ve delil araştırmaları sürerken, Malta’ya sanık akışı nasıl ilerledi? İngiliz Hükümeti’yle Malta’daki askeri savcılığın ilişkileri ne düzeydeydi?</span></p>

    <p class="normal2">Uluç Gürkan :</p>

    <p class="normal">İngilizler, Osmanlı Hükümetlerini, özellikle Damat Ferit Paşa Hükümeti’ni baskı altına altında tutmaktadır. Yakalanmasını istediği Türklerin listelerini yapıp hükümete vermekte, teslim aldıklarını da kafileler halinde Malta’ta göndermektedir.</p>

    <p class="normal">Malta’ya gönderilen ilk tutuklu, Eski Altıncı Ordu Komutanı Ali İhsan (Sabis) Paşa’dır. 29 Mart 1919’da adaya varan Ali İhsan Paşa’yı tutuklu kafileleri izler. Toplam 144 Türk, Kasım 1920’ye kadar Malta’ya gönderilir. Malta’ya gönderilen kafilelerin hızı, Damat Ferit Paşa iktidardan düşünce yavaşlar ve sonrasında durur...</p>

    <p class="normal">Bu konuda değerli araştırmacı Bilâl N. Şimşir’in “sürgün” olarak değerlendirdiği Malta operasyonu konusunda verdiği bilgi aydınlatıcıdır:</p>

    <p class="normal">“İki dönemde sürgüne yollamalar yoğunluk kazanmıştır. Bu dönemler, Mayıs-Ekim 1919 ve Mart–Ekim 1920 dönemleridir. Bu dönemlerde Türk Kurtuluş Hareketi’ne karşı açılan savaş adamakıllı sertleştirilmiş, buna paralel olarak sürgünler de hızlandırılmıştır. Başka bir deyişle, İstanbul Hükümeti’yle İngilizlerin, Anadolu’daki Kurtuluş Hareketi’ne karşı saldırılarını arttırdıkları dönemlerde insan avına ve sürgüne yollamalara da hız verilmiştir. İstanbul’da Tevfik Paşa Hükümeti anlayışındaki hükümetler başa geçince, İngilizler taktik değiştirmişler, Anadolu’ya karşı düşmanlık politikalarını yumuşatır görünmüşler ve bu dönemlerde sürgün harekâtını da yavaşlatmışlardır. Demek oluyor ki, padişahın hükümetiyle İngilizlerin Mustafa Kemal’e karşı düşmanlık politikalarındaki dalgalanmalara göre, sürgün harekâtı da dalgalanma göstermiştir. Mustafa Kemal (devlet kurucusu) olarak ortaya çıktıktan sonra ise sürgün harekâtı kesilmiştir.” (Bilâl Şimşir, “Malta Sürgünleri”, s. 197)</p>

    <p class="normal">İngilizler, Anadolu’daki Kurtuluş Hareketi güçlenince, tutuklattıkları Türkleri Malta’ya göndermeyi durdurmak zorunda kalmıştır, ama daha önce gönderdiklerini yargılayıp cezalandırmaktan vazgeçmemiştir.</p>

    <p class="normal2">Serdar Palabıyık :</p>

    <p class="normal3"><span class="ideitalik">Malta’daki savcılığın takipsizlik kararı, sonraki yıllarda Türkiye’de nasıl tartışıldı?</span></p>

    <p class="normal2">Uluç Gürkan :</p>

    <p class="normal">Çok fazla tartışıldığını söyleyemeyiz... Konuyla ilgili en kapsamlı araştırmayı Bilâl N. Şimşir, “Malta Sürgünleri” (Bilgi Yayınevi) adlı kitabıyla yapmıştır. Bu da, olayın yargısal boyutunun değil, insani boyutunun ön plana çıkartıldığı bir “sürgün öyküsü” olarak ele alınmıştır.</p>

    <p class="normal">İngiliz Kraliyet Başsavcılığı’nın soruşturma sorumluluğunu hangi koşullarda üstlendiğini, bunun ne anlama geldiğini; başsavcılığın “kovuşturmaya yer olmadığı” kararının hukuki sonuçlarını inceleyen hemen hiçbir çalışma yoktur. Malta Yargılaması, sadece 1920’deki Malta ile sınırlı bırakılmamalıdır, çünkü ülkenize, halkınıza ve eski devletinize dair “soykırım” kararı çıkartabilen parlamentolar, sizin üzerine gitmediğiniz Malta Yargılaması’nı başlatan Sévres Antlaşması’na atıfla bu kararlarını meşrulaştırmaktadır. Siz ise, çocukluğunuzdan beri reddetmeye ve karşı çıkmaya alıştırıldığınız bir teslimiyet belgesi olarak Sévres’in Malta konusunda elinize nasıl bir fırsat sunduğunu bilmeden, parlamenonto kararlarındaki Sévres atıflarına ezbere karşı çıkıyorsunuz. Sévres’in genel mantığını reddetmek ayrı bir şey, onun yargılamayı içeren 230. maddesine dayanarak kurulan Malta Mahkemelerinden çıkan “takipsizlik kararı”nın peşine düşerek –yeniden oluşturulacak bir uluslararası mahkemenin kararını beklemeden- dünyaya “Ermeni Soykırımı”nı yapmadığımızı yetkin bir yargı kararıyla kanıtlamak ayrı bir şeydir. Malta Yargılaması’nın önemi Türkiye’de maalesef bilinmiyor. Malta’nın “yargı süreci” olarak değil, bir “sürgün öyküsü” olarak algılanması, bunun kanıtıdır.</p>

    <p class="normal">İşin esasına girenler de verilen “takipsizlik” kararının “soykırım” tartışmalarında Türkiye için ne derece önemli bir savunma aracı olduğunun farkında değiller. “Delil yetersizliği nedeniyle takipsizlik kararı verildi” diyerek davayı rahatlıkla rafa kaldırabiliyorlar. Oysa olayın tarihi ve hukuki bağlamını birlikte değerlendirerek dünyaya “Nürnberg neyse, takipsizlik kararı çıkaran ve bizi aklayan Malta odur” dememiz gerekir. Malta Yargılaması ve hukuki sonuçları bilinmediği için, Türkiye’de Ermeni iddialarının yeniden yargıya götürülmesi dahi zaman zaman önerilebiliyor. Örneğin, “Ermeni Soykırımı” iddialarına karşı çalışmalarıyla tanıdığımız Eski Büyükelçi ve Milletvekili Şükrü Elekdağ, “Ermeni savlarının çürütülmesinde Türkiye’nin yararlanabileceği hukuk yollarını” irdelerken, <span class="ideitalik">“Ermenistan’a, 1915 olaylarını Lahey Uluslararası Tahkim Mahkemesi’ne (Permanent Court of Arbitration) ortaklaşa götürme önesinde bulunmayı”</span> seçenekler arasında sayabiliyor.</p>

    <p class="normal">Avrupa İnsan Hakları Mahkemesi eski Yargıcı Milletvekili Rıza Türmen de ABD Temsilciler Meclisi Dış İlişkiler Komitesi’nden çıkan kararı Malta’yı anmadan yorumluyor ve parlamentonun, mahkeme kararı olmadan bu kararı veremeyeceğini savunuyor. Türmen, değerli saptamalar yapmakla birlikte, Malta’daki takipsizlik kararını anmadığı için, yazısını bitirirken, sorunun uluslararası yargı organlarına götürülebileceğini söylüyor. Ancak Malta’da verilmiş bir uluslararası yetkin mahkeme kararı varken, karar Türkiye’nin bugün işine yarayacakken, neden hâlâ yeni bir yargı kararı peşinde koşalım, elimizdeki Malta fırsatını neden kullanmayalım ki? Rıza Türmen, yabancı ülke parlamentolarında görüşülen “Ermeni Soykırımı” tasarılarına, “soykırım suçunun hukuksal niteliğine karar vermek ulusal yasama organlarının değil, uluslararası yargının işi” diyerek karşı çıkarken, “sorunun bir uluslararası yargı organına götürülmesi, bu konudaki tartışmaya da son verir. Ancak bu, yarar ve riskleri iyi tartılması gereken siyasal bir karar” sonucuna varabiliyor. Sayın Türmen’in “soykırım” suçunun oluşmasında “özel kast” unsuruna da vurgu yaptığı yazısına kulak verelim.</p>

    <p class="normal">------&gt;</p>

    <p class="ortayazi"><span class="idebold">Soykırım Suçu</span></p>

    <p class="normal">ABD Temsilciler Komitesi Dış İlişkiler Komitesi 4 Mart 2010’da 22’ye karşı 23 oyla Ermenilerin 1915-1923 yıllarında soykırıma uğradığını söyleyen bir kararı kabul etti. Soykırım hukuksal bir sorun. Dış İlişkiler Komitesi’nin bir kararı kabul etmesiyle soykırım suçu oluşmayacağı gibi, suçun unsurları varsa, kararı reddetmesi de suçu ortadan kaldırmayacaktı.</p>

    <p class="normal">Soykırım suçu ilk kez 1948 BM Soykırım Sözleşmesi’nde ayrı bir suç olarak ele alındı. Sözleşme’deki tanıma göre, soykırım, “ulusal, etnik, ırksal ya da dinsel bir grubu, kısmen ya da tamamen ortadan kaldırmak amacıyla” yapılan eylemdir. Yanıtlanması gereken ilk soru, 1948 Soykırım Sözleşmesi’nin, bu Sözleşme yürürlüğe girmeden önce işlenmiş soykırım suçlarına da uygulanıp uygulanmayacağı. Bu soru gerçekte “kanunsuz suç ve ceza olmaz” ilkesinin soykırım suçları için de geçerli olup olmaması sorunu. Bazı hukukçular, soykırım suçunun tanımlanmamış olsa bile, 1948 Sözleşmesi’nden önce de var olduğunu, dolayısıyla 1948 Sözleşmesi’nin geçmişe etkili olarak uygulanabileceğini ileri sürmüşlerse de, bu görüşler günümüzde geçerliliğini yitirdi. Bugün uluslararası ceza hukukunda geçerli olan kanunilik ilkesi. Başka bir deyişle, soykırım suçunun cezalandırılması için, suçun işlendiği anda, bu eylemi soykırım suçu olarak kabul eden bir yasa bulunmalı. Nasıl ki, eski Yugoslavya, Ruanda Savaş Suçları Mahkemelerinin ve Uluslararası Ceza Mahkemesi’nin statülerinde de bu ilkeye yer verilir. Başka türlü bir yorum, insanların, işlendiği zaman suç olmayan eylemler nedeniyle cezalandırılması gibi sonuçlara yol açar.</p>

    <p class="normal">1948 Soykırım Sözleşmesi’nde tanımlanan soykırım suçunun maddi unsuru, bir grubu tamamen ya da kısmen ortadan kaldırmaya yönelik eylemlerin yapılması. Bu eylemler şunlar: Öldürme, ciddi fiziksel ya da zihinsel zarar verme, grubun ortadan kalkmasına yol açacak koşulları kasıtlı olarak yaratma, grup içinde doğumları önleme, gruptaki çocukları başka bir gruba transfer etme.</p>

    <p class="normal">Ancak bütün bu eylemlerin gerçekleşmesi, soykırım suçunun oluşması için yeterli değil. Bunun yanında bir de suçun manevi unsuru gerekli. Soykırım suçunu çok özel bir suç yapan da bu manevi unsur. Suçun manevi unsuru “Bir ulusal, etnik, ırksal ya da dinsel grubu ortadan kaldırma kastı.” Söz konusu olan özel bir kasıt. Yani öldürme kastı yeterli değil. Bunun ötesinde, bir grubu ortadan kaldırmak kastıyla öldürme eyleminin gerçekleşmiş olması gerekir.</p>

    <p class="normal">Manevi unsurun bulunması için eylemin belirli bir gruba yönelmesi ve o grubu ortadan kaldırma amacının açık bir biçimde ortaya konulması aranıyor. Özel kastın ispatlanması çok güç. O nedenle, uluslararası mahkemeler soykırım suçunu dar yorumluyorlar ve çok ender olarak bu suçtan dolayı mahkûmiyet kararı veriyorlar. Uluslararası mahkemelerin kararlarına baktığımızda, bir grubun göçe zorlanması ve bu nedenle ölümler meydana gelmesi soykırım suçu için yeterli görülmüyor. Örneğin, Yugoslavya Savaş Suçları Temyiz Mahkemesi Krstic kararında, Srebrenitsa’daki kadın, çocuk ve yaşlı insanların göçe zorlanması ve bir göçün ölümle sonuçlanması olasılığının yüksek olmasına karşın zorla göçün tek başına soykırım suçunu oluşturmadığına, olayların bütünü içinde dikkate alınacak bir unsur olduğuna karar verdi. Blagoyeviç kararında da bu görüş doğrulandı. 1915 olaylarının soykırım suçu sayılıp sayılmaması, yaşanan insanlık trajedisinin önemini ve boyutlarını değiştirmiyor. Ancak, suçun hukuksal niteliğine karar vermek ulusal yasama organlarının değil, uluslararası yargının işi. Sorunun bir uluslararası yargı organına götürülmesi, bu konudaki tartışmaya da son verir. Ancak bu, yarar ve riskleri iyi tartılması gereken siyasal bir karar. <span class="idebold">Rıza Türmen,</span> Milliyet<span class="idebold">, 12.03.2010</span></p>

    <p class="sagnormal">------|</p>

    <p class="normal2">Serdar Palabıyık :</p>

    <p class="normal3"><span class="ideitalik">Bir an için Ermeni Tehciri’ni “soykırım” tartışmalarından bağımsız düşünelim... Tehcirin “soykırım” içermediğini varsayalım. Bu durumda, tehcir sırasındaki uygulamalar “insanlığa karşı suç” ya da “savaş suçu” olarak görülebilir mi?</span></p>

    <p class="normal2">Uluç Gürkan :</p>

    <p class="normal">Bu konuda sağlıklı bir değerlendirme yapabilmek için Osmanlı Hükümeti’nin tehcir kararının “suç kastı” taşıyıp taşımadığını ortaya koymak gerekir. Bu, aslında daha önce konuştuğumuz bir konu... Tehcir kararının Ermeni isyanlarının birbirini izlediği ve Van’ın işgaliyle zirveye ulaştığı günlerde genelde “askeri”, özelde “güvenlik” nedenleriyle alındığını ortaya koymuştuk.</p>

    <p class="normal">Tehcir kararında, Ermenilere her ne surette olursa olsun, “zarar vermek” gibi bir suç kastı yoktur, ancak kabul etmek gerekir ki, tehcirin uygulamasında çeşitli suçlar işlenmiştir. Suç işleyen asker ve sivil çok sayıdaki Osmanlı yöneticisi, Osmanlı Mahkemelerinde 1915–1916 yargılamalarında cezalandırılmıştır. Cezalandırmaya esas olan suçlar; “adam öldürme, yaralama, Ermenilerin mallarına zarar verme, çalma, zorla para ve eşya alma, rüşvet, yağma ve yankesicilik, Ermeni kızlarıyla izinsiz evlilik ve görevi suistimal” olarak belirlenmişti. Bunlar bireysel olarak işlenmiş suçlardır. Aralarında sadece “adam öldürme” suçu; “cinayet, kitlesel imha, sürgün, etnik ya da dini nedenlerle eziyet, idam” halleriyle özetleyebileceğimiz insanlık suçlarıyla özdeşleşmektedir. Ancak bu suç da Osmanlı Devleti ya da hükümetinin iradesini yansıtmamaktadırlar. “Adam öldürme” fiilleri, “toplu öldürme” kastını içermediği gibi, Osmanlı İmparatorluğu’nun savaş planlarıyla da özdeş değildir.</p>

    <p class="normal">Nihayet, İngiliz Kraliyet Başsavcılığı’nın 29 Temmuz 1921 tarihli yazısı da “kanıt yokluğu” nedeniyle Malta’da kovuşturmaya yer olmadığını belirtirken, günümüzde insanlık ya da savaş suçu anlamına gelecek herhangi bir vurgulamaya yer vermemiştir.</p>

    <p class="normal2"><span class="idebold">Serdar Palabıyık :</span></p>

    <p class="normal3"><span class="ideitalik">Malta’yı da bir kenara bırakırsak, 1915’teki tehcir kararının alınmasından uygulanmasına kadar geçen süreçte, yerel yöneticilerin eylem ve işlemlerinden yola çıkarak da “insanlığa karşı suç”a ya da “savaş suçu”na dair yorum yapamaz mıyız?</span></p>

    <p class="normal2">Uluç Gürkan :</p>

    <p class="normal">Bu sorunuzu önceki sorunuzda yanıtladım. Burada sadece şunu ekleyebilirim: Yerel yöneticilerin suçları bireyseldir. Yargılanıp cezalandırıldıkları suçların, “adam öldürme” fiilleri dahil, “insanlığa karşı suç” ya da “savaş suçu” olarak değerlendirilmesi gerçekten zorlama olur.</p>

    <p class="normal">Bunu söylerken suçları meşrulaştırmak gibi bir amacım yok. “Ermeniler isyan ettiler, her ne olduysa hakettiler” gibi bir düşüncem hiç yok... Sadece suç işleyenlerin cezalandırıldıklarını ve cezası verilen suçların ne “soykırım” olarak, ne de bir altındaki “savaş suçu” olarak değerlendirilebileceğini söylüyorum.</p>

    <p class="normal2">Serdar Palabıyık :</p>

    <p class="normal3"><span class="ideitalik">I. Dünya Savaşı günlerindeki Ermeni isyanlarının -savaşın öncesinde II. Abdülhamid devrindeki isyanlardan farklı olarak- yerel baskı neticesinde çıkmadığını, yerelle sınırlı kalmadığını, ulusal bağımsızlığı temel aldığını ve uluslararası destek bulduğunu söyleyebilir miyiz?</span></p>

    <p class="normal2">Uluç Gürkan :</p>

    <p class="normal">Evet, söyleyebiliz... I. Dünya Savaşı sırasındaki Ermeni isyanlarının birçoğunun amacı bağımsızlıktır. Ayrı bir devlet ve toprak talebini içermektedir. Osmanlı İmparatorluğu’ndaki her Hıristiyan tebaanın ayaklanmasında olduğu gibi, Ermenilerin isyanı da uluslararası planda destek bulmuştur. Ötesinde, 1914–1917 yılları arasında Doğu Anadolu’daki Rus işgaliyle, 1917 sonrasında da Güneydoğu’da Fransız işgaliyle bütünleşmiştir.</p>

    <p class="normal">Kısacası, Ermeniler I. Dünya Savaşı’nın Osmanlı İmparatorluğu aleyhine gelişen koşullarını lehlerine kullanmayı denemiştir. Kabul etmek gerekir ki, I. Dünya Savaşı, Ermenilerin Osmanlı’dan kopmaları ve bağımsızlıklarını kazanmaları için en uygun zamandı. Tekrar olsa da burada belirtmeliyim ki, Ermenilerin bağımsızlık için silaha sarılıp Osmanlı’ya isyan etmiş olmasını yadsımıyorum. Ermenilerin de, aynen daha önce isyan ederek bağımsızlıklarını kazanmış olan Yunanlılar, Sırplar, Bulgarlar gibi “kendi kaderini tayin hakkına” sahip olduklarına inanıyorum. Kendi ulusal aidiyetim bağlamında önemsediğim ulusal bilinci, Ermenilerden esirgeyemem. Esirgersem, başkaları için eleştirdiğim önyargılara ve çifte standartlara kendimi esir etmiş olacağımı biliyorum. Olaya da kendi tarafımdan değil, tarihi ve hukuki gerçeklerin penceresinden bakıyorum.</p>

    <p class="normal">Bu pencereden de, Ermenileri bağımsızlık mücadelesi verirken ne kadar haklı görüyorsam, Osmanlı Devleti’ni de toprak bütünlüğünü tehdit eden Ermeni ayaklanmalarına karşı, tehcir dâhil, önlem almakta o kadar haklı görüyorum...</p>

    <p class="ortaitalik">2005’te Türk-Ermeni ilişkilerinin tarih ders kitaplarında nasıl işlenebileceği üzerine tartışmalar yürütülmüştü. Uluç Gürkan ise, müfredata “önce Ermeniler Türkleri öldürdü” ya da “Türklerden ve Ermenilerden sayıca şu kadar kişi öldü” gibi karşılıklı kin ve nefreti artıracak bilgilerin eklenmesine Star’daki köşesinden karşı çıkmıştı.</p>

    <p class="normal">------&gt;</p>

    <p class="ortayazi"><span class="idebold">Ulusal Tarih Bilinci</span></p>

    <p class="normal">Gözlerime inanamadım... Gazetedeki haberin başlığı, “‘Ermeni Soykırımı’ ders kitaplarına koyulacak” biçimindeydi. Hızla haberi okudum. Milli Eğitim Bakanlığı’nın bir yetkilisi, Talim ve Terbiye Kurulu Tarih Dersi Komisyonu Başkanı Prof. Dr. Mustafa Safran açıklıyordu: “Ermeniler, ‘Türkler soykırım yaptı. 1.5 milyon Ermeni’yi 1917-1919 yılları arasında Doğu Anadolu Bölgesi’nde kestiler’ demiyor mu? ‘Bu iddialar yok’ diyemeyiz, çocuk duyuyor. ‘Böyle iddialar var’ diyeceğiz ders kitaplarında. Kitaplarda hem Türk, hem Ermeni belgeleri olacak. Ermeni iddialarına karşı orijinal belgeler, sayılar, Osmanlı tapu tahrir defterini koyacağız ortaya. Hükmü öğrenci kendisi verecek.” Prof. Safran, Türkiye’de eski tarih anlayışının bütünüyle değişeceğini ve “düşman yaratmak” yoluna gidilmeyeceğini söylüyordu. Bu nedenle, Kurtuluş Savaşı anlatılırken yeni ders kitaplarında “Yunan’ı ezdik” denilmeyecekti. Buna karşın, farklı etnik grupların bu mücadelede Türklerin yanında yer almasıyla ilgili konular işlenecekti. Türkiye’de eski tarih anlayışının değişmesi gerekiyor. Ancak bu değişiklik, Prof. Safran’ın tanımladığı biçimde olamaz. Türkiye’de tarih tek yanlı ve içi bütünüyle boş hamaset sloganlarıyla okutuluyor. Gerçek bilgi temeline dayanmıyor. Dolayısıyla, öğrencilerde ulusal bir tarih bilinci oluşturmuyor. Bu eksiklik mutlaka giderilmelidir. Tek yanlı tarih anlatımı aşılmalıdır. Eksik bilgiler tamamlanmalıdır. Ancak bu yapılırken, Ermenilerin ve başkalarının tarihi çarpıtarak yeniden yazma girişimlerine boyun eğilmemelidir. Ulusal tarih bilincinin oluşumuna bilgiyle katkı sağlamak, her ülkede tarih derslerinin öz görevidir. Prof. Safran’ın yeni tarih anlayışıyla ilgili olarak Ermeni iddiaları konusunda yaptığı örnekleme bu amaca hizmet edemez. Tam aksine, ulusal tarih bilincini bütünüyle sarsabilir. Siz ders kitaplarında Türk ve Ermeni belgelerini birlikte sergiler ve hükmü öğrenciye bırakırsanız, sadece kafa karıştırırsınız. Sözde Ermeni iddialarına “acaba mı” kuşkusuyla dahi olsa kanacak kimi öğrencilerin, geçmişine küskün ve ulusal kimliğine yabancılaşmış bireyler olarak yetişmesine çanak tutarsınız. Tarih kitaplarında bu konuda yapılması gereken, karşılıklı bir savaş trajedisinin tek yanlı bir soykırım olarak kabul edilemeyeceğinin bilgi ve belge temelinde ortaya koyulması ve Ermeni iddialarının çürütülmesidir. Ermeni iddialarına benzer çok sayıda olay, 19 yüzyılda Balkanlar ve Kafkaslarda yaşanmıştır. Bu bölgelerde Osmanlı’ya karşı çıkan ayaklanmalarda çoğu Türk olan beş milyondan fazla Müslüman, kimi savaşlarda¸ ancak çoğu yerinden yurdundan olunca açlıktan ve hastalıktan ölmüştür. Tarih kitaplarında dönemin “savaş trajedisi” örnekleri olarak bu olaylara da yer verilmesi gerekir. “Düşman yaratmamak” gerekçesiyle bundan kaçınılmamalıdır. AKP Hükümeti’nin ve Milli Eğitim Bakanlığı’nın hiçbir gerekçeyle sözde Ermeni iddialarına boyun eğebileceğini düşünmek dahi istemiyorum. Eski tarih anlayışının da, bu nedenle değil, tam aksine ulusal tarih bilincini bilgi temelinde pekiştirmek amacıyla geliştirmeyi düşündüğüne inanmak istiyorum. ABD’de ve AB’de bir tür Haçlı seferine dönüşen Ermeni iddialarının ötesinde, kendi içimizde de Türkiye Cumhuriyeti’ni “yedek Yahudi devleti” olarak tanımlayıp Atatürk için “Sabatayist” kuşkusu yaratmaya dönük aymazlıklar bunu özellikle gerektiriyor. Ancak, Prof. Safran bu işin başında olmak için bence doğru bir seçim değil. Açıklamasını defalarca okudum, çalışmalarına da baktım. Ulusal tarih bilinciyle ilgili bir iddiası yok. <span class="ortayazi1">Star<span class="idebold">, 3 Şubat 2005</span></span></p>

    <p class="sagnormal">------|</p>

    <p class="normal">Burada Bertolt Brecht’in her zaman ders çıkartılması gerektiğine inandığım, “Vatan Sevgisi ve Aşırı Vatanseverlere Duyulan Nefret” başlıklı öyküsünden bir parça paylaşmak istiyorum:</p>

    <p class="normal">“Bay K., belli bir ülkede yaşamayı gerekli bulmazdı. ‘Ben her yerde aç kalabilirim,’ derdi. Günün birinde yolu, yaşadığı ülkenin düşmanlarının işgali altında bulunan bir kente düştü. O sırada karşıdan gelen bir düşman subayı, onu kaldırımdan inmeye zorladı. K. kaldırımdan indi ve bu adama öfkelendiğini, üstelik öfkesinin yalnız bu adama değil, fakat onun geldiği ülkeye de yöneldiğini ve o ülkenin yerle bir olmasını istediğini algıladı. Bunun üzerine şu soruyu sordu: ‘O an için niçin milliyetçi oldum? Bir milliyetçiye rastladığım için.’ İşte, aptallığın kökünü bu yüzden, yani ona rastlayanları da aptallaştırdığından ötürü, kazımak şart.” (Bertolt Brecht, “Bay Keuner’in Öyküleri”, Mitos Yayınları, 1994, s. 10)</p>

    <p class="normal">“Ermeni Soykırımı” iddialarını, Bertolt Brecht’in verdiği bu ders çerçevesinde ve konuştuğumuz tarihi, hukuki gerçekler temelinde tartışabilmeliyiz.</p>
  </div>
</body>
</html>
