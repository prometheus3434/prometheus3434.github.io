<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ermeni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">“Soykırım” iddiasıyla Osmanlı İmparatorluğu ve Türkiye Cumhuriyeti üzerinden doğrudan Türkiye halkını suçlayan benzeri kimi yabancı ülke parlamento kararları şöyledir:</p>

    <p class="normal">- Güney Kıbrıs Cumhuriyeti (29.04.1982): “Türk rejimi tarafından 1915 yılında organize bir şekilde yapılan soykırımın...”</p>

    <p class="normal">- Yunanistan (25.04.1996): “24 Nisan, Ermenilere Türkler tarafından yapılan soykırımı anma günü olarak kabul edilmiştir.”</p>

    <p class="normal">- Avustralya (24.04.1997): “Bugün, 1915-1922 yılları arasında Osmanlı İmparatorluğu’nun Ermenilere yaptığı soykırımın yıldönümü olan 24 Nisan 1997’dir.”</p>

    <p class="normal">- İsviçre (29.03.2000): “1985’te Birleşmiş Milletler ve Avrupa Parlamentosu, aslında Osmanlı İmparatorluğu’nun 20. yüzyılın başlarında Ermenilere karşı bir soykırım yaptığına kanaat getirdi.”</p>

    <p class="normal">- İsviçre (18.03.2002): “I. Dünya Savaşı sırasında Osmanlı İmparatorluğu 1 milyondan fazla Ermeni’yi göç ve imha yolu ile yok etmiştir. Bu gerçekler, anlam ve kapsam olarak inkâr edilemez.”</p>

    <p class="normal">- Arjantin (20.08.2003): “1915 ile 1923 yılları arasında Türkiye tarafından yapılan, 1,5 milyon Ermeni’nin ölümüne sebep olan bu soykırımın 88. yılını büyük bir üzüntü ile anıyoruz.”</p>

    <p class="normal">- Arjantin (20.04.2005): “(...) Ermeni halkının 1915 ile 1923 yılları arasında Türk Devleti tarafından işlenen soykırımın kurbanlarının aileleri ile yapacağı dayanışma...”</p>

    <p class="normal">- Litvanya (15.12.2005): “Litvanya Cumhuriyet Meclisi, Ermeni Soykırımı’nın 90. yılını işaret ederek, Osmanlı İmparatorluğu’ndaki Türkler tarafından Ermenilere 1915’te yapılan soykırımı kınayarak, Türkiye Cumhuriyeti’ni bu tarihsel gerçeği tanımaya davet eder.”</p>

    <p class="normal">Kimi yabancı ülke parlamento kararları ise “soykırım” iddialarını güncel politika malzemesi yapmıştır. Bunların en önemlisi, Amerikan Temsilciler Meclisi’nin 1997 tarihli, 3540 Sayılı Dış Operasyonlar, İhracat Finansmanı ve Program Ödenekleri Kanunu’nda yapılan değişikliktir. Bu değişiklikle, “Türk Hükümeti’nin Ermeni Soykırımı’nı tanıyana ve kurbanlarının anısını yüceltene kadar Türkiye’ye yapılan yardımların 3 milyon dolar azaltılmasına” karar verilmiştir.</p>

    <p class="normal">Avrupa Parlamentosu’nun 15.11.2000, 28.02.2002 ve 28.09.2005 tarihli kararlarında da “Ermeni Soykırımı”nın tanınması Türkiye’nin AB üyeliği için koşul sayılmıştır.</p>

    <p class="normal">Bu parlamento kararları özellikle iki nedenle hukukdışıdır:</p>

    <p class="normal">Soykırım suçlamasının ancak ve ancak “gerçek kişi”lere yöneltilebileceği, bir halka ve “tüzel kişi” olarak devlete yüklenemeyeceği biçimindeki uluslararası hukuk ilkesine açıkça aykırılık teşkil etmektedir ve ırkçı nefreti körüklemektedir.</p>

    <p class="normal">Bir mahkeme yani yargı organı tarafından verilmesi gereken soykırım kararının yasama organınca verilemeyeceği biçimindeki uluslararası hukuk kuralına ters düşmektedir.</p>

    <p class="normal">Böylesi hukukdışı kararları alabilen Batılı parlamenterler yaptıklarının ne kadar farkındalar, bilemiyorum. Ancak, hem farkına varmalarını sağlamalıyız, hem de onları utandırmalıyız.</p>

    <p class="normal2">Serdar Palabıyık :</p>

    <p class="normal3"><span class="ideitalik">Yabancı ülke parlamentolarının aldığı “soykırımı tanıma” kararları uluslararası hukuk açısından geçersiz midir?</span></p>

    <p class="normal2">Uluç Gürkan :</p>

    <p class="normal">Geçersizdir... Bu soruyu ayrıntılı yanıtlayabilmek için uluslararası hukuk soykırımı nerede ve nasıl tanımlanmıştır, kısaca anımsamakta yarar var.</p>

    <p class="normal">Yahudi Soykırımı, tarihin en büyük insanlık suçu olarak uluslararası hukuk kayıtlarına geçmiştir. Bu kayıtlar, II. Dünya Savaşı öncesi ve sonrasında Yahudilere yönelik soykırım uygulamalarının yargılamasının yapıldığı Nürnberg Uluslararası Askeri Ceza Mahkemesi’nin tüzüğünde ve yargılama sürecinde uygulanan Birleşmiş Milletler tarafından belirlenmiş ilkeleri içermektedir.</p>

    <p class="normal">Nürnberg ilkelerinde, daha önce de değindik, ülkesi ve ulusuyla “Alman” vurgusu yoktur. Yahudilere karşı işlenen, “cinayet, kitlesel imha, sürgün, etnik ya da dini nedenlerle eziyet, idam” gibi insanlık suçları başta olmak üzere bütün suçlamalar Nazilere yöneltilmiştir. Yargılama sonunda uluslararası hukuk önünde işlenen suçların cezai sorumlulukları da “gerçek kişiler” olarak Nazi liderlerine yüklenmiştir.</p>

    <p class="normal">Burada hukuksal açıdan önemli olan, Yahudi Soykırımı konusunda uluslararası yetkili mahkeme sayılan Nürnberg Uluslararası Askeri Ceza Mahkemesi’nin kararlarıdır. Nürnberg’de Yahudi Soykırımı’na esas olan ana davada 24 Nazi lideri yargılanmış, “gerçek kişiler” olarak 19’u hakkında çeşitli cezalara hükmedilmiştir. Ne Alman (III. Reich) Devleti, ne de Alman halkı hiçbir biçimde suçlamaların muhatabı olmamıştır.</p>

    <p class="normal">Nürnberg ilkeleri, Birleşmiş Milletler Genel Kurulu tarafından 11 Aralık 1946 tarihli 95 (I) numaralı kararla uluslararası hukuk ilkeleri olarak kabul edilmiş, burada vurgulanan “insanlığa karşı suçlar” da aynı günlü 96 (I) numaralı kararla “soykırım suçu” olarak tanımlanmıştır.</p>

    <p class="ortaitalik">Uluç Gürkan, 2006’da, Fransa’da “Ermeni Soykırımı”nın asılsız olduğunu belirtenlere para ve hapis cezası verilmesini öngören yasa önerisi üzerine Star gazetesindeki köşesinde yazdığı makalede ifade özgürlüğünü “çifte standart” bağlamında tartışmıştı.</p>

    <p class="normal">------&gt;</p>

    <p class="ortayazi"><span class="idebold">Soykırım Teslimiyetçiliğini Aşmak</span></p>

    <p class="normal">Dışişleri Bakanı Abdullah Gül’ün, Sofya’daki NATO Dışişleri Bakanları toplantısında yönelttiği <span class="ideitalik">“Ermeni soykırımının asılsız olduğunu söylersem, beni de mi tutuklayacaksınız?”</span> sorusu, Fransa Dışişleri Bakanı Phillipe Douste-Blazy’yi zor durumda bırakıyor. Fransız bakan Türk meslektaşına, <span class="ideitalik">“Çok haklısınız</span>” diyor ve ekliyor: <span class="ideitalik">“Öyle mantıklı bir argüman verdiniz ki, elimden geleni yapacağım...”</span> 18 Mayıs’ta Fransız Parlamentosu’nda, Sosyalist Parti tarafından hazırlanan ve Ermeni soykırımının asılsız olduğunu belirtenlere para ve hapis cezası verilmesini öngören faşizan bir yasa önerisi görüşülecek.</p>

    <p class="normal">Fransa’daki merkez sağ hükümet, fikir ve ifade özgürlüğünü hiçe sayan bu öneriden hoşnut görünmüyor. Önerinin yasalaşması halinde, Türkiye ile Fransa arasındaki siyasi ve ekonomik ilişkilerin ciddi biçimde zedeleneceğini, bundan da en büyük zararı, Türkiye’nin milyar dolarlık ihalelerinden pay almayı planlayan Fransız iş aleminin göreceğini düşünüyor. Ancak Fransız hükümeti, öneriye karşı parlamentoda kararlı bir duruş sergiler mi, Fransız Dışişleri Bakanı’nın sözleriyle <span class="ideitalik">“elinden geleni yapar”</span> mı, fazla umutlu olmamak gerekiyor. Çünkü, Cumhurbaşkanlığı seçimi için 250 bin Ermeni oyunun peşindeki Sosyalist Parti’nin bu ırkçı önerisine, hükümeti oluşturan sağ partilerden de destek geliyor. Fransız Hükümeti, Türkiye ile ilişkilerin bozulmasından yana olmasa da, bu olayın kendi içinde bir hükümet sorununa dönüşmesini istemiyor.</p>

    <p class="normal">Bu nedenle, Ermeni soykırımının asılsızlığını sergilemeyi suç sayan öneriyi engellemek için etkin bir çaba harcamaktan şimdilik kaçınıyor. Peki, bu hava değişir mi? Hiç kolay değil, ama pes de etmemek gerekiyor. Hiç kuşkusuz Türkiye’nin, Cumhurbaşkanlığı, TBMM Başbakanlığı, Başbakanlık ve parlamenterler düzeyinde yapacakları var. Ancak Türk kamuoyu bu ve benzeri resmi diplomatik girişimlerle yetinmemeli. İş alemi, basını ve sivil toplum kuruluşları bir araya gelip topyekun ayağa kalkmalı. Yurt dışındaki Türkler de, sadece Fransa’da değil, artık dünya genelinde “biz de varız” demeli.. Fransız basınında, fikir ve ifade özgürlüğünün suçlanamayacağını, tarihin çarpıtılarak güncel politika haline getirilemeyeceğini anlatan kampanyalar düzenlenmeli. Kısa bir süre önce, tarihin önyargılarla açıklanamayacağını dile getiren Fransız bilim adamları ve aydınları, yeniden göreve çağrılmalı. Varsayalım ki, her şey yapıldı, ama sonuç alınamadı ve Fransız Parlamentosu, özgürlükleri ve tarihi gerçekleri katletti.. Türkiye bu durumda da çaresiz değildir... Basında, Türkiye’nin Paris Büyükelçisini geri çağıracağı belirtiliyor. Bu anlamlı bir diplomatik tepkidir. Ancak gelinen noktada Türkiye’nin daha fazlasını yapması kaçınılmazdır. Fransa, Ermeni soykırımının asılsızlığını sergilemeyi yasaklayan ve cezalandıran ilk ülke olmayacaktır. Son örneği Kanada olmak üzere, bu ırkçı nefreti başka ülkeler de göstermiştir. İşte İsviçre, İşçi Partisi Genel Başkanı Doğu Perinçek’i <span class="ideitalik">“Ermeni soykırımı yok</span>” dedi diye 6 ay hapse mahkûm etmek için düğmeye basmıştır. Türkiye, bütün bu ülkelere karşı ortak bir diplomatik atak geliştirmelidir.</p>

    <p class="normal">Örneğin, soykırım yalancısı ülkelerdeki Türk Büyükelçileri hep birlikte “Ermeni soykırımı yalandır” açıklaması yapsalar ne olur? Büyükelçiler, ne tutuklanabilir, ne de haklarında dava açılabilir. Tarihi bir gerçeği dile getirdikleri için, en çok “istenmeyen adam” ilan edilirler. Bu durumda Türkiye de, aynı karşılığı verip bu ülkelerle diplomatik ilişkilerini Büyükelçi düzeyinin altına düşürebilir. Ötesinde, soykırım yalancılığında ısrar eden ülkelerin Türkiye’deki ihalelerden dışlanmaları da kaçınılmazdır. Böylece bilinir ki, bir ülkenin parlamentosu hiç üstüne vazife olmadığı halde soykırım yalancılığına soyunur ve bu yanlışından dönmezse, o ülkenin şirketleri Türkiye’deki ihale pastasından pay alamazlar. Pay almak istiyorlarsa, ülkelerindeki neo-faşist Türkiye düşmanlığına karşı mücadele etmeleri gerekir. <span class="ideitalik">“Bu kadarı da fazla. Türkiye bütün dünyayı karşısına mı alacak, yalnız kalır”</span> diye korkanlar olabilir. Ancak, korkunun ecele faydası yoktur. Türkiye, Ermeni soykırımı yalanına boyun eğerek kendisi için dost biriktirmiyor. Tam aksine, Ermeni yalanlarına dayalı karşı nefreti besliyor. Bu olumsuzluğu aşabilmesi, kararlı olmasını gerektiriyor.</p>

    <p class="normal">Star<span class="idebold">, 4 Mayıs 2006</span></p>

    <p class="sagnormal">------|</p>

    <p class="normal">Bu kararların iki önemli anlamı var: <span class="ideitalik">Birincisi</span>, Nürnberg ilkelerinin tekil bir mahkeme uygulaması olmanın ötesinde, uluslararası hukuk kuralları arasında kabul görmesidir. <span class="ideitalik">İkincisi</span>, Nürnberg Mahkemesi’nin Yahudi Soykırımı konusunda Birleşmiş Milletler iradesiyle belirlenen “uluslararası yetkin mahkeme” olduğudur. Dolayısıyla, Yahudi Soykırımı nedeniyle Alman halkının ve devletinin suçlanmaması, kayırmacı bir yaklaşım değil, uluslararası hukukun gereğidir. Ötesinde, daha önce de konuştuk, ancak bu vesileyle anımsamızda yarar var... Birleşmiş Milletler’in 9 Aralık 1948 tarihli tarihli “Soykırım Suçlarının Önlenmesi ve Cezalandırılmasına Dair Sözleşme”sindeki “soykırım” tanımlaması da Nürnberg ilkeleri doğrultusunda yapılmıştır. Bu bağlamda, soykırım suçu, Birleşmiş Milletler Soykırım Sözleşmesi’ne göre, uluslararası hukuk önünde ancak “gerçek kişiler” tarafından işlenebilecek bir suç olarak düzenlenmiştir...</p>

    <p class="normal">Hukuksallığının yanında, soykırım tarihsel bağlamıyla da ancak “gerçek kişiler”ce işlenebilecek bir suçtur. Bu nedenle, bir soykırım tartışmasını yürütürken suçun failini “gerçek kişiler”de değil, bir topluluk, halk, ulus ya da devlette aramaya kalkışmak, olayın hukuksal ve tarihsel zeminini çarpıtmak anlamına gelir. Ayrıca, bir topluluk “soykırım yaptı” diye suçlanırken, özünde bu topluluğa karşı günümüzün en ağır insanlık suçlarından biri olan “nefret söylemi” suçu da ister istemez işlenmiş olur. Bu bakımdan, soykırım tartışmalarında kişileri yani somut bireyleri değil, devletleri ya da halkları -dolaylı ya da doğrudan- fail göstermek, en az soykırım suçu kadar yaralayıcı ve toplumlar arasındaki diyaloğu baştan koparabilecek bir girişimdir. Kısacası, nefret suçu, günümüzde başlı başına büyük bir insanlık suçudur.</p>

    <p class="indentmetinbold">Soykırım suçu, ancak “gerçek kişiler”ce işlenebilir...</p>

    <p class="normal2">Serdar Palabıyık :</p>

    <p class="normal3"><span class="ideitalik">“Ermeni Soykırımı” tartışmalarında bu konu üzerinde yeterince duruluyor mu, hukuksal açıdan nefret suçu, “soykırım” tezlerinde belirgin bir başlık olarak işleniyor mu?</span></p>

    <p class="normal2">Uluç Gürkan :</p>

    <p class="normal">Soykırım suçunun bir ülke ya da ulus tarafından değil, ancak “gerçek kişiler” tarafından işlenebileceği yolundaki uluslararası hukuk normu hem biliniyor hem de pratikte gözetiliyor. Örneğin ne Ruanda’da, ne Bosna’da, ne de Sudan’da belli bir ulusun, halkın, etnisitenin ya da devletin suçlanması yoluna gidiliyor. Sadece suç işledikleri savlanan “gerçek kişiler” muhatap alınıyor. İlgili uluslararası yetkin mahkeme kararlarında da soykırım ya da savaş suçu hiçbir koşulda belli bir halka ya da devlete özgülenmiyor.</p>

    <p class="normal">Ancak konu Türkiye ve “Ermeni Soykırımı” iddiaları olunca, açıkladığımız parlamento kararlarında da görüleceği gibi, bu uluslararası hukuk normu kolaylıkla kulakardı edilebiyor. “Gerçek kişiler” yerine ülkesi ve ulusuyla Türkler hedef tahtasına oturtuluyor.</p>

    <p class="normal">Günümüzün soykırım konusundaki uluslararası yetkin mahkemesi, Lahey’deki Uluslararası Ceza Mahkemesi’dir. Birleşmiş Milletler Güvenlik Konseyi tarafından kurulan bu mahkemenin tüzüğünün 5. maddesi, soykırım suçunun sorumluluğunu bireysel temelde, “kim planladı, kışkırttı, emretti, işledi; planlama, hazırlık ve uygulama süreçlerinde kim yardım etti ve suça katıldı” soruları üzerinden tanımlıyor. Dolayısıyla, bu mahkemedeki bütün yargılamalar, aynen Yahudi Soykırımı’ndan sonraki Nürnberg sürecinde gözetildiği gibi, “gerçek kişiler” üzerinden yürütülüyor. Uluslararası hukukun gereği olarak, hiçbir koşulda hiçbir ülke ya da ulus suçlanmıyor. Bundan özellikle kaçınılıyor. Örneğin, genelde Bosna’da özelde Srebrenitsa’da yaşananlarla ilgili olarak Uluslararası Ceza Mahkemesi’nde aralarında Sırbistan ve eski Yugoslavya Devlet Başkanı Slobodan Miloseviç, Sırbistan eski Devlet Başkanı Radovan Karadziç ile Bosna Sırp Ordusu Komutanı Radislav Krstiç’in de bulunduğu yaklaşık 30 “gerçek kişi” hakkında dava açılmış bulunuyor. Mahkeme, Darfur’daki katliam nedeniyle de doğrudan Sudan Devlet Başkanı Ömer El Beşir’in “savaş suçu” işlediğini savlıyor ve tutuklanması isteniyor.</p>

    <p class="normal">Bu gerçekler karşısında şu sorunun yanıtlanması özellikle önem kazanıyor: Halen yürütülen soykırım yargılamalarında gerçek kişiler hedef alınırken, sürdürülen soykırım tartışmalarında ülkelerin ve ulusların suçlanmasından kaçınılırken, gündem “Ermeni Soykırımı” iddiaları olunca neden doğrudan Türkiye hedef alınıyor? Neden bire bir Türkiye halkı suçlanıyor? Böylesi bir çifte standarda neden başvuruluyor?</p>

    <p class="normal">“Ermeni Soykırımı” iddialarının dayandırılmak istendiği olaylar I. Dünya Savaşı sırasında işgal edilmek istenen Osmanlı İmparatorluğu topraklarında yaşanmış, bu sırada Türkiye Cumhuriyeti kurulmamıştı. Ötesinde, Türk ulusunun varlığından da henüz kimse söz etmiyordu. Son zamanlarda soykırım iddialarıyla özdeşleştirilmeye çalışılan 1915 “tehcir” kararı ve uygulamasına gelince; bu kararı alan da uygulayan da anılan tarihte iktidarı Osmanlı Sultanı ile paylaşan İttihat ve Terakki Partisi’ydi.</p>

    <p class="normal">Dolayısıyla, eğer “Ermeni Soykırımı” konusunda bir suçlama yapılacaksa, bu suçlamanın Türk ulusuna ve Türkiye’ye değil, dönemin Osmanlı Sultanları V. Mehmet Reşat ve VI. Mehmet (Vahdettin) ile İttihat Terakki Partisi liderlerine yöneltilmesi gerekir(di)... Ne var ki, “gerçek kişiler” temelinde suçlama yapılmıyor, doğrudan Türk ulusu ve Türkiye hedef alınıyor.</p>

    <p class="indentmetinbold">“Ermeni Soykırımı” iddiaları, ırkçı nefret temelinde yükseliyor...</p>

    <p class="normal2">Serdar Palabıyık :</p>

    <p class="normal3"><span class="ideitalik">Neden Türkler ve Türkiye..? Dünyada başka ülkelerin ya da halkların “fail” olarak işaret edildiği ve yargılama olmaksızın parlamento kararlarıyla “soykırım suçlusu” ilan edildiği farklı kararlar yok mu?</span></p>

    <p class="normal2">Uluç Gürkan :</p>

    <p class="normal">Bu bilinçli tercihin iki nedeni olabilir: <span class="ideitalik">Birincisi</span>, Batı düşüncesinde yaşamsal bir yer tutan “ırkçı nefret” temelindeki Türkiye önyargısıdır. <span class="ideitalik">İkincisi</span>, “Ermeni Soykırımı” iddialarının içinin bütünüyle boş olması, tarihi gerçeklerle uyuşmamasıdır. Dolayısıyla, suçlanacak “gerçek kişi” bulunamaması, ülke ve ulus temelinde soyutlamalar yapılmasıdır. Nitekim, Osmanlı sultanları değil ama İttihat Terakki Partisi yöneticileri, 1919-1921 yılları arasında İngilizler tarafından tutuklanarak Malta Adası’nda çeşitli savaş suçları yanında “Ermeni Katliamı” gerekçesiyle yargılanmışlardır. Ancak bu konuda hiçbir geçerli hukuki kanıt bulunamamış, Londra’daki İngiliz Başsavcılığı tarafından “kovuşturmaya yer olmadığına” hükmedilmiş, başka bir deyişle Ermenilerin “kitlesel olarak katledildikleri” yolundaki iddialar konusunda “takipsizlik” kararı verilmiştir... Unuttuğumuz, bize unutturulan bu süreç, “Ermeni Soykırımı” iddialarının temelsizliğini ve hukuksuzluğunu ortaya koyan son derece önemli bir uluslararası hukuk belgesidir.</p>
  </div>
</body>
</html>
