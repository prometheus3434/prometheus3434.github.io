<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>ermeni</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h1 class="h1baslik1" id="calibre_toc_1">Karşılıklı Soykırım Israrı,<br class="chapter" />
  Diyaloğu Başlamadan Bitiriyor...</h1>

  <p class="normal2">Serdar Palabıyık :</p>

  <p class="normal3"><span class="ideitalik">Yıllarca basın, parlamento, diplomasi ve akademi koridorlarında Türkiye-Ermenistan ilişkileri üzerine yürütülen tartışmalara tanıklık ettiniz. Araştırmalarınız ve anılarınız, Türk-Ermeni ilişkilerini hayatınızın adeta bir parçası haline getirdi. Konuyla ilgili bilgi, belge ve anılarınızın oldukça kapsamlı olduğunu biliyoruz.</span></p>

  <p class="normal3"><span class="ideitalik">O halde, genel bir giriş yaparak konuyu tartışalım ve bir temel oturtmak adına şu soruları yöneltelim: Ermeni Sorunu, araştırmalarınızı ve tanıklıklarınızı birlikte değerlendirdiğimizde, sizce hangi temel başlıklar altında incelenebilir? Soykırım iddialarını geliştiren çevrelerin ve buna itiraz edenlerin iddiaları –her iki grubun kendi içlerinde ayrışan tezleri olsa da- çatışmacı dilden uzak bir biçimde, diyalog zemininde nasıl yanıtlanabilir? Ermeni Sorunu konusunda basmakalıp iddiaların ötesine geçilerek “soykırım yoktur” tezi hangi somut argümanlarla savunulabilir?</span></p>

  <p class="normal2">Uluç Gürkan :</p>

  <p class="normal">Öncelikle bu karşılıklı iddiaları önyargılarımızdan arındırmak, Türkiye’ye karşı önyargıların Batı’da bir tür “nefret söylemi-<span class="ideitalik">hate speech</span>” olarak kullanılmasını önlemek gerekiyor. Burada, iddiaların bir tür “ölüm muhasebesi” olmaktan çıkarılması özellikle önem taşıyor. Ayrıca soykırım suçunun hukuksal, tarihsel bağlamını iyi kavramalıyız. Zira bir soykırım tartışmasını yürütürken hukuksal, tarihsel zeminin üstünü kapatmak ve soykırım suçunun failini hukuken “gerçek kişiler”de değil, bir topluluk, halk, ulus ya da devlette aramaya kalkışmak, “soykırım suçlaması” adı altında o topluluğa yönelebilecek an ağır suçlardan biri olan “nefret söylemi” suçunu işlemeye davetiye çıkartmaktır. Soykırım tartışmasında kişileri yani somut bireyleri değil, devletleri ya da halkları -dolaylı ya da doğrudan- fail olarak göstermek, en az soykırım suçu kadar yaralayıcı ve toplumlar arasındaki diyalog bağını koparabilecek bir girişimdir.</p>

  <p class="normal">Diğer yandan, Ermeni Sorunu, Türkiye’yi her geçen gün biraz daha fazla zorluyor. Ermeni tarafının “soykırım” iddiaları, Türkiye’nin sadece Ermenistan ile olan ilişkilerini değil, aynı zamanda ABD ve AB ile olan ilişkilerini de tehdit ediyor.</p>

  <p class="normal">Sorunu çözmek, olmadı yumuşatmak amacıyla, Türkiye bir süre önce Ermenistan ile ilişkilerini düzeltmeyi denemişti. Başta ABD olmak üzere, dünyanın lider ülkelerinin dışişleri bakanlarının önünde Türkiye-Ermenistan Protokolü’nü imzalamıştı. “Soykırım” iddialarına kulaklarını tıkamış, Ermenistan ile olan sınır kapısını açmayı, ekonomik ilişkilerini de karşılıklı ticaret temelinde geliştirmeyi kabullenmişti. Ancak, olaylar istendiği gibi gelişmedi. Ermeni tarafının “soykırım” dayatması aşılamadı...</p>

  <p class="normal">Ermenistan Anayasa Mahkemesi, Türkiye ile Ermenistan arasındaki Protokolü onaylarken, protokolün “Ermenistan Anayasası’nın giriş bölümüne ve Bağımsızlık Bildirisi’nin 11. maddesine aykırı olarak yorumlanamayacağına ve uygulanamayacağına” hükmetti<span class="idebold">.</span> Açık anlatımıyla, protokolün yürürlüğe girmesini “Ermeni Soykırımı” iddialarının kabullenilmesi şartına bağladı...</p>

  <p class="normal">Ermenistan Bağımsızlık Bildirisi’nin 11. maddesinde, Türkiye’nin Doğu Anadolu Bölgesi’ne atıfla, “Ermenistan Cumhuriyeti, Osmanlı Türkiyesi’nde ve Batı Ermenistan’daki 1915 Soykırımı’nın uluslararası tanınmasını görevi bilir” deniyor. Ermenistan Anayasası’nın ‘Giriş’ bölümünde de “Ermenistan Bağımsızlık Bildirisi’nde kayıtlı ulusal hedeflerin Ermeni Devleti’nin temel ilkeleri olduğu” vurgulanıyor.</p>

  <p class="normal">Ermeni tarafının tutumu çok açık... Koşullar ne olursa olsun Türkiye ile ilişkilerini öncelikle “soykırım” iddialarıyla bütünleştiriyor. Bu da ister istemez sorunu kilitliyor... Bu kilit açılmadıkça iki ülke arasındaki ilişkilerde hiçbir olumlu adım atılamaz.</p>

  <p class="normal2">Serdar Palabıyık :</p>

  <p class="normal3"><span class="ideitalik">Devletler ve toplumlar arasındaki ilişkileri kilitleyen bu sorunun temellerini nerede görüyorsunuz? Sorunu nasıl aşabiliriz?</span></p>

  <p class="normal2">Uluç Gürkan :</p>

  <p class="normal">Kilidin açılması, soykırım iddialarının aşılmasına bağlı. Hiç kuşkusuz, bu iş kolay olmayacaktır... Ermeniler, 20. yüzyılın ilk “soykırım kurbanları” olduklarını iddia ediyorlar. Yıllardır bunu tartışıyoruz. Keloğlan masallarının girişindeki sözlerle, tartışmada “dere tepe düz gitmiş” olsak da, “bir arpa boyu ilerlediğimiz” söylenemez... Hâlâ en baştaki <span class="ideitalik">“soykırım oldu mu, olmadı mı?”</span> noktasında yerimizde sayıyoruz...</p>

  <p class="normal">Ermeniler, I. Dünya Savaşı öncesinde ve sırasında Anadolu’da mağdur olduklarını; yerlerinden, yurtlarından sürüldüklerini; kitlesel olarak öldürüldüklerini iddia ediyorlar. Bunun da “soykırım” olarak tanımlanmasını istiyorlar.</p>

  <p class="normal">Ne var ki, iddialarını “kanıt” değeri taşıyan tarihi ve hukuki gerçeklere dayandıramıyorlar. Bu konuda elleri fazla güçlü değil. Hatta dünya kamuoyunu ikna etmek için kullandıkları belgelerin çarpıtılması gibi açıkları da var... Örneğin, bir tarihte dört elle sarıldıkları Andonian Belgeleri ile Hitler’in “kim hatırlıyor Ermeni soykırımını” diyerek Polonya saldırısını başlattığı iddialarının “sahte olarak düzenlendiği” kanıtlandı. Ellerinden düşürmedikleri “Mavi Kitap”ın İngiliz savaş propagandası olduğu, dönemin Amerikan Büyükelçisi Morgenthau’nun anılarının ise Amerikan arşiv belgelerine uymadığı ortaya çıktı. Bunları ayrıntılarıyla konuşacağız...</p>

  <p class="normal">Bu nedenle Ermeniler, soykırım iddialarının gerçek tarihçiler tarafından tartışılmasından kaçınıyorlar. Türkiye’nin “ortak tarih komisyonu” çağrısına, “soykırım gerçektir, bunu tartışmayız” gerekçesiyle yanaşmıyorlar. İddialarını, “tanık ifadeleri” diyerek yücelttikleri tek taraflı ve önyargılı söylentilerle sürdürüyorlar.</p>

  <p class="indentmetinbold">“Subjektif hafıza kayıtları”, tarihin ve hukukun çarpıtılmasında kullanılıyor...</p>

  <p class="normal2">Serdar Palabıyık :</p>

  <p class="normal3"><span class="ideitalik">Soykırımı “tartışmadan kabul etmek önyargısı”yla amaçlanan sizce nedir?</span></p>

  <p class="normal2">Uluç Gürkan :</p>

  <p class="normal">Ermeniler, bu söylentiler üzerinden subjektif bir “hafıza kaydı” oluşturmayı amaçlıyorlar. Öyle bir hafıza kaydı ki, soykırım iddialarını gerçek olarak kabul edilecek, tarih kitaplarına girecek, “soykırımın olmadığı” düşüncesi dahi “inkâr suçu” sayılacak. Kısacası, “Ermeni Soykırımı” denince, insan aklının üstünlüğü unutulacak, “görmeyen, duymayan, konuşmayan -üç maymun-“ oynanacak. Sonuçta “Ermeni Soykırımı”, ilk adımı Türkiye’nin “özür dilemesi” olmak üzere, doğrudan olmasa da dolaylı bir biçimde, Türkiye’ye kabul ettirilecek...</p>

  <p class="normal2">Serdar Palabıyık :</p>

  <p class="normal3"><span class="ideitalik">“Subjektif hafıza kaydı”ndan kastınız tam olarak nedir?</span></p>

  <p class="normal2">Uluç Gürkan :</p>

  <p class="normal">Subjektif hafıza kayıtları, tarihi ve hukuki gerçeklerin düşmanıdır. Ayrıca, “Ermeni Soykırımı” iddiaları bağlamında da, günümüzün düşünce ve anlatım özgürlüğü anlayışıyla bağdaşmamaktadır. Buna rağmen, Ermeni tarafının kendi subjektif hafıza kayıtlarını dayatma yolunda bir hayli mesafe kaydettikleri inkâr edilemez. Hem dünya genelinde hem de Türkiye özelinde, kendi kendilerini “aydın” olarak tanımlayan dar bir çevrede de olsa, Ermeni hafıza kayıtlarının kopyalanması işlemi bütün hızıyla sürdürülüyor...</p>

  <p class="normal">Türkiye-Ermenistan Protokolü’nü imzalarken her nasılsa arabuluculuğunu kabullendiğimiz İsviçre ile Fransa başta olmak üzere, kimi Batılı ülkelerin ceza yasalarında “Ermeni Soykırımı’nı inkâr” tanımlı antidemokratik bir suça yer verilmesi, subjektif hafıza konusunda kaydedilen mesafenin çarpıcı bir örneğidir.</p>

  <p class="normal2">Serdar Palabıyık :</p>

  <p class="normal3"><span class="ideitalik">Batılı bazı ülkelerin yasalarında yer bulan bu gelişmeyi nasıl açıklıyorsunuz, neye bağlıyorsunuz?</span></p>

  <p class="normal2">Uluç Gürkan :</p>

  <p class="normal">Bu gelişmeyi öncelikle Batı dünyasının desteğine bağlıyorum. Batı dünyasının desteğine de, bizim Türk ve Müslüman kimliğimizle ilgili Batı’nın bilinçaltında gizli önyargılar dışında bir açıklama getiremiyorum...</p>

  <p class="normal">Batı’nın Ermeni iddialarına arka çıkması yeni bir olay değildir. Bu desteğin geçmişi, günümüzde soykırımla özdeşleştirilmesine çalışılan 1915 yılındaki “tehcir” (zorunlu göç) uygulamasının da öncesine uzanıyor. Dileyen, internet üzerinden gazete arşivlerini de tarayabilir... 19. yüzyılın ikinci yarısından itibaren, özellikle Amerika’da yayınlanan gazetelerde, “Ermenilerin Osmanlı yönetiminde ağır baskılar altında oldukları, haklarını aramaya kalktıklarında katledildikleri” iddialarına sıkça yer verilmiş. Bu iddialar, sağlıklı kaynaklarla doğrulanmamış. ABD’nin Osmanlı Büyükelçisi Morgenthau’ya atfedilen I. Dünya Savaşı’nın ilk yıllarının anıları dahil, “o dedi, bu anlattı” malûmatıyla ikinci, hatta üçüncü ağız tanıklıkları üzerinden kamuoyuna aktarılmış...</p>

  <p class="normal">Bugün, “Ermeni Soykırımı” iddialarının en önemli dayanaklarından birisi de, işte bu “subjektif hafıza aktarımları”dır... Acı ama gerçek, Türkiye bunu değiştirecek, olmadı sorgulatacak objektif bir karşıt hafıza yaratabilmiş değildir. Dolayısıyla, Ermenilerin subjektif hafıza kayıtları üzerinden tarihin ve hukukun çarpıtılması bütün hızıyla sürüyor. Kimi Ermeni iddiaları, sahtelikleri kanıtlandığı halde, hafıza kayıtlarında kaldığı için hâlâ savunulabiliyor. Ötesinde, kimi yeni çarpıtmalara da başvurulabiliyor.</p>

  <p class="normal">Amerika’da Federal Temyiz Mahkemesi’nin Aralık 2010’da, bir önceki yıl kendi vardığı kararı bozarak, “1915 olaylarında ölen Ermenilerin mirasçılarına sigorta şirketlerine karşı dava açma hakkı<span class="idebold">”</span> tanıyan son kararı, böylesi bir tarih ve hukuk çarpıtması örneğidir. Buradaki amaç, hiçbir hukuki geçerliliği olmadığı halde, 1915 olayları üzerinden Türkiye’den tazminat ve toprak talep edilmesidir.<sup class="calibre3"><a href="../Text/ermeni_split_017.html#footnote-57358-1" id="footnote-57358-1-backlink">[1]</a></sup></p>

  <p class="normal">Başka bir yargısal çarpıtma örneği ise Arjantin’de 1915 olaylarıyla ilgili olarak verilen, Türkiye’nin “insanlığa karşı suç işlediği” yolundaki mahkeme kararıdır. Arjantinli Yargıç Norberto Oyarbide, Ermeni asıllı Arjantin vatandaşı Gregoria Hayrabediyan’ın I. Dünya Savaşı sırasında Sivas ve Harput’ta yaşayan aile fertlerinin akıbetlerinin Türkiye’ye sorulması istemiyle 2000 yılında açılan davada, “Türk devleti, 1915-1923 yılları arasında vatandaşı 1,5 milyon Ermeni’yi sistemli bir şekilde yok ederek soykırım suçu işlediğine” hükmediyor. Bu hükmünü de, Şili diktatörü Agusto Pinochet hakkında İspanyol Yargıç Baltazar Garzon’un verdiği “insanlığa karşı suçların evrensel yargılanması” hükmüne dayandırıyor.<sup class="calibre3"><a href="../Text/ermeni_split_018.html#footnote-57358-2" id="footnote-57358-2-backlink">[2]</a></sup> Ancak, bilerek ya da bilmeyerek, bu kararıyla “soykırım”la ilgili uluslararası hukuk kurallarını çiğnemiş oluyor.</p>

  <p class="normal">Evrensel yargı yetkisi, “belli bir ülkede işlenmiş olmasına karşı aslında bütün insanlığa karşı işlenmiş sayılan suçların cezasız kalmasını önlemek için, bütün ulusal mahkemelerin yetkisinde bulunan suçların faillerinin, suçun yerine, fail ya da mağdurun vatandaşlığına bakılmaksızın yargılanabilir olması” anlamına geliyor. Açık anlatımıyla, fiil ile ilgili devlet arasında herhangi bir bağlantı noktası olmasa bile yargı yetkisinin varolmasını öngörüyor.</p>

  <p class="normal">Uluslararası hukuk uygulamasında evrensel yargı yetkisi, hiçbir koşulda soykırım ve savaş suçlarını kapsamıyor. 1948 tarihli Birleşmiş Milletler Soykırım Sözleşmesi, soykırım ve savaş suçlarıyla ilgili yargı yetkilendirmesini her koşulda uluslararası mahkemeler için yapıyor. Burada da, yetki genelde Lahey’deki Uluslararası Savaş Suçları Mahkemesi’ne, özelde Birleşmiş Milletler’in belirlediği yerel savaş suçları mahkemelerine tanınıyor. Soykırım ve savaş suçlarıyla ilgili bu uluslararası hukuk kuralları, hiçbir ulusal yargıca durumdan vazife çıkartıp soykırım ve savaş suçları için kendi kendini yetkilendirme hakkı vermiyor. Arjantinli Yargıç Oyarbide, buna rağmen önyargılı davranabiliyor. Hiç kuşkusuz, Yargıç Oyarbide’nin kararı beraberinde Türkiye aleyhine herhangi bir yükümlülük getirmiyor. Ancak, Ermeni tarafına uluslararası forumlarda ve Türkiye’ye karşı önyargıların ağır bastığı kimi ülkelerin ulusal mahkemelerinde konuyu istismar etme yolunu açıyor.</p>

  <p class="normal">Çarpıtmalardan söz ederken Fransa’daki son gelişmeleri de anımsamakta yarar var... Fransa’da Senato, Meclis’ten Ekim 2006’da geçen 1915 olaylarıyla ilgili “Ermeni Soykırımı” iddialarının reddedilmesinin yasayla suç sayılmasını kabul etmedi. Gerisine berisine bakmadan sevindik. Gözümüz hiçbir şeyi, bu arada Fransa Adalet Bakanı Michel Mercier’in bu konuda yayınladığı genelgeyi görmez oldu. Oysa Adalet Bakanı Mercier, “Ermeni Soykırımı”nın reddedilmesini yasayla suç sayılmamasına karşılık Fransa’daki başsavcılara gönderdiği genelgeyle, Fransa’daki “Ermeni toplumunun, yaşadıkları soykırım ve Ermeni kökenli olmalarından ötürü maruz kaldıkları suçların cezalandırılmasının düzenlenmesini” talep ediyordu. Mercier, ayrıca “Fransa’daki Ermeni toplumunun hukukçularıyla Adalet Bakanlığı arasında, daha önce ülkedeki Musevi dernekleriyle yapıldığı gibi, soykırımın inkârı ve ırkçı saldırılarla ilgili olayları görüşmek üzere teknik seviyede bir işbirliği” öneriyordu.</p>

  <p class="normal">Fransa Adalet Bakanı’nın bu genelgesi ne anlama geliyor? Fransa’da kim soykırım görmüş ve Ermeni kökenli olmalarından ötürü nasıl bir suça maruz kalmış olabilir? Bu suç, “Ermeni Soykırımı” iddiaları bağlamında hangi ya da nasıl bir yasal temele dayanabilir? Savcılıklar, bu suçların cezalandırılması için nasıl bir düzenleme yapabilirler? Adalet Bakanlığı’nın Ermeni lobisinin hukukçularıyla “soykırım inkârı ve ırkçı saldırılarla” ilgili olarak teknik seviyede oluşturacağı işbirliği ne anlama geliyor? Bu işbirliğinin somut sonuçları ne olabilir?</p>

  <p class="normal">Bu vb. soruların yanıtları belirsiz... Acaba Fransa’da da kimi yargıçlar Arjantinli Yargıç Oyarbide’nin açtığı hukukdışı yoldan mı yürüyecekler? Fransa Adalet Bakanlığı bunu mu amaçlıyor, kokusu yakında çıkar.</p>

  <p class="normal">Dikkat çekici bir başka tarih ve hukuk çarpıtması da ünlü İngiliz Soykırım Hukukçusu Geoffrey Robertson imzalıdır... Robertson’ın İngiliz Parlamentosu’na Ekim 2009’da sunduğu “Ermeni Soykırımı Var mıydı?” başlıklı raporda, çok sayıdaki bilgi, belge yanlışlıkları yanında inanılması güç bir tarihi çarpıtma üzerinden “skandal” nitelikte bir hukuki sonuca varılmıştır. Ermenilerin katledildikleri iddiasıyla İngiliz Kraliyet Başsavcılığı tarafından I. Dünya Savaşı sonrasında Malta’da yürütülen soruşturmanın “Atatürk’ün liderliğinde yeni Türkiye Cumhuriyeti’nin kurulmasıyla kapatıldığı”, dolayısıyla “hiçbir hukuki değerinin olamayacağı” öne sürülmüştür.<sup class="calibre3"><a href="../Text/ermeni_split_019.html#footnote-57358-3" id="footnote-57358-3-backlink">[3]</a></sup></p>

  <p class="normal">Benzer bir iddiayı, daha önce, Bilgi Üniversitesi’nden Doç. Dr. Levent Yılmaz, <span class="ideitalik">Radikal</span> gazetesindeki 30 ve 31 Ocak 2007 tarihli “Akıl Tutulması” başlıklı yazılarında dile getirmişti. Doç. Yılmaz, Malta’da “Ermeni Katliamı” yargılamasının yapılamadığını, çünkü Sévres Antlaşması’nda öngörülen bu yargılamaya Lozan Antlaşması ile “af getirildiğini” iddia etmişti. İnanılması güç iddiaları var Sayın Yılmaz’ın... Cehaletin cesareti de değil; tarih, bilinerek ancak tam bir pervasızlıkla çarpıtılıyor.</p>

  <p class="normal2">Serdar Palabıyık :</p>

  <p class="normal3"><span class="ideitalik">Sayın Levent Yılmaz nasıl bir analiz geliştirmişti?</span></p>

  <p class="normal2">Uluç Gürkan :</p>

  <p class="normal">Bakın, nasıl; Lozan Antlaşması 24 Temmuz 1923’te imzalandı. Türkiye Cumhuriyeti 29 Ekim 1923’te kuruldu. Malta’da İngiliz Kraliyet Başsavcılığı’nın “Ermeni Katliamı” iddiasıyla yürüttüğü soruşturma ise 29 Temmuz 1921’de, açık anlatımıyla Lozan Antlaşması’nın imzalanmasından ve Türkiye Cumhuriyeti’nin kuruluşundan iki yıl önce “bir hukuk mahkemesinde geçerli olacak kanıt bulunmadığı” hükmüne varılarak fiilen sonlandırılmıştır.<sup class="calibre3"><a href="../Text/ermeni_split_020.html#footnote-57358-4" id="footnote-57358-4-backlink">[4]</a></sup></p>

  <p class="normal">İngiliz Hükümeti’nden gelen <span class="ideitalik">“hukuki bir dava açılamıyorsa siyasi dava açılsın”</span> yolundaki yazılı telkinine<sup class="calibre3"><a href="../Text/ermeni_split_021.html#footnote-57358-5" id="footnote-57358-5-backlink">[5]</a></sup> rağmen, Kraliyet Başsavcılığı hukuka bağlı kalmış ve “Ermeni Katliamı” iddialarının <span class="ideitalik">“kovuşturulmasına yer olmadığı”</span> kararlılığını korumuştur. Sonuçta, Ermeni Katliamı suçlamasıyla tutuklanarak Malta Adası’na gönderilen İttihat ve Terakki Partisi yöneticileri Ekim 1921’de serbest bırakılarak Türkiye’ye iade edilmiştir.</p>

  <p class="indentmetinbold">Malta Yargılaması’nın esir değişimiyle kapandığı iddiası gerçeği yansıtmıyor...</p>

  <p class="normal2">Serdar Palabıyık :</p>

  <p class="normal3"><span class="ideitalik">“İngilizlerin Malta’da mahkeme olgusunu çok da ciddiye almadıkları, konuyu aslında bir ‘esir değişimi’ olarak algıladıkları” yorumuna ne diyorsunuz?</span></p>

  <p class="normal2">Uluç Gürkan :</p>

  <p class="normal">Bu iddialar bütünüyle çarpıtmadır. Amacı da, İngiliz Kraliyet Başsavcılığı’nın <span class="idebold">“</span>suç kanıtları bulunmadığı için dava açılamaz” kararlılığını görmezden gelmek, bunun hukuki sonuçlarının üzerini örtmektir.</p>

  <p class="normal">İleride ayrıntılı tartışabiliriz ancak şimdilik şunu söyleyeyim; esir değişimi, dönemin İngiltere Dışişleri Bakanı Lord Curzon’a dayandırılan bir iddiadır. Malta’da iki yılı aşkın süre gözaltında tutulan Türklerin serbest bırakılmaları konusunda “yanlıştı” diyen Lord Curzon, bu yanlışın neden yapıldığını Türkleri aşağılayıcı bir nefret söylemiyle açıklamıştır:</p>

  <p class="normal">“Parlamento üyeleri arasındaki güçlü inanç, tek bir İngiliz esirin bir gemi dolusu Türk’e değeceği yönündeydi. Değişim bu yüzden yapıldı...”</p>

  <p class="normal">Malta’daki soruşturma sürecinin, “İngilizler işi ciddiye almadı ve yargılama yerine esir değişimi antlaşması yaptılar” biçimindeki sulandırılma girişimleri<sup class="calibre3"><a href="../Text/ermeni_split_022.html#footnote-57358-6" id="footnote-57358-6-backlink">[6]</a></sup> İngiliz “resmi kayıtları (foreign office records)” tanıklığıyla kolaylıkla çürütülebiliyor...</p>

  <p class="normal">İngilizler ile Anadolu’da Kurtuluş Savaşı’nı veren Büyük Millet Meclisi Hükümeti’nin Dışişleri Bakanı Bekir Sami (Kunduh) Bey arasında Londra’da 16 Mart 1921’de esir değişimi antlaşması imzalandığı doğrudur. Ancak, bu antlaşma iddia edildiği gibi Malta’da gözaltında bulunan bütün Türkleri kapsamıyordu. Türklerin ellerindeki İngiliz esirlerin tümünü serbest bırakmaları karşılığında İngilizlerin “Ermenilere ve İngiliz esirlerine zulüm, suistimal etmemiş Türk esirleri iade etmelerini” öngörmüştü...</p>

  <p class="normal">Nitekim “Mondros Mütarekesi koşullarına uymadıkları” suçlamasıyla Malta’da gözaltında tutulanlar salınırken, “Ermeni Katliamı ve İngiliz esirlere kötü muamele” gerekçeleriyle suçlanan Türkler Malta’da bırakılmış ve haklarındaki soruşturma sürdürülmüştür. Kaldı ki, I. İnönü Zaferi sonrasında Mustafa Kemal’in öncülüğündeki Kurtuluş Savaşı ve Büyük Millet Meclisi Hükümeti gerçeğini kabul etmek zorunda kalan İngilizlerin müttefikleriyle birlikte, Sévres Antlaşması’nı yumuşatak Ankara’ya da kabul ettirmek amacıyla düzenlediği Londra Konferansı’na katılan Bekir Sami Bey’in, konferans sonrasında imzaladığı antlaşmalar Ankara tarafından onaylanmamıştır. Ayrıca, Bekir Sami Bey de Dışişleri Bakanlığı görevinden alınmıştır...</p>

  <p class="normal">“Ermeni Katliamı” suçlamasıyla Malta’da gözaltında tutulan Türklerin esir değişimine konu olmaları, İngiliz Kraliyet Başsavcılığı’nın hukuki bir kovuşturma için yeterli kanıt olmadığına hükmetmesinden sonradır... Lord Curzon, başsavcılığın bu konudaki yazısını aldıktan on gün sonra, 10 Ağustos 1921’de İstanbul’daki İngiliz Yüksek Komiseri Sir Horace Rumbold’a esir değişimi için Türklerle “genel bir anlaşmayı düşünmek zorunluluğundan” söz eden bir yazı göndermiştir.<sup class="calibre3"><a href="../Text/ermeni_split_023.html#footnote-57358-7" id="footnote-57358-7-backlink">[7]</a></sup></p>

  <p class="normal">Bu yazıya İngiliz Yüksek Komiseri’nin yanıtı<span class="ideitalik">,</span> “Bir İngiliz Hukuk Mahkemesi’ni tatmin edecek geçerli kanıt bulunmadığı, bu nedenle daha fazla itibar kaybetmemek için bütün Türklerin esir değişimine konu olması gerektiği” özetinde olmuştur.<sup class="calibre3"><a href="../Text/ermeni_split_024.html#footnote-57358-8" id="footnote-57358-8-backlink">[8]</a></sup></p>

  <p class="normal">İngiliz Kraliyet Başsavcılığı’nın bu hukuk dersi üzerine, Malta’da “yargılanacak suçlular” diye tutulan Türkler, İngiliz Hükümeti’nin elinde “rehinelere” dönüşmüştür...</p>

  <p class="normal">Malta’daki savcılık soruşturması, Ermeni “Soykırımı” iddialarını temelden çürüten, bütünüyle boşa çıkaran bir hukuki süreçtir... Eğer soykırım suçlaması bu suçun tanımlanmadığı eski tarihlere götürülebiliyorsa, “Ermeni Katliamı” konusunda “geçerli kanıt yok” diyen İngiliz Kraliyet Başsavcılığı’nın kararının da günümüze taşınması kaçınılmazdır...</p>

  <p class="normal">Ermeni tarafının, iddialarını kökten geçersiz kalacağı için başından beri Malta sürecini sulandırmaya çalışması doğaldır. Doğal olmayan, bu konuda bazı Batılı ülkelerin mahkemeleri ve saygın hukukçuları ile Türkiye’de “aydın” olarak tanımlanan kimi isimlerden gelen yalanlarla çarpıtılmış destektir.</p>

  <p class="normal">İleride bütün ayrıntılarıyla ve belgeleriyle konuşacağımız Malta’daki savcılık soruşturması gerçeğinin bu kısa özeti, soykırım iddialarının aşılması için gerekli bilgi ve belgenin olduğunu, ancak bunların üzerinde –resmi tez bağlamında da- yeterince durulmadığını ortaya koyuyor. Gerçekten de, Türk tarafının bu konuda bugüne kadar yeterli çabayı gösterdiğini, çalışmayı yaptığını söyleyemeyiz.</p>

  <p class="normal2">Serdar Palabıyık :</p>

  <p class="normal3"><span class="ideitalik">Türkiye’de -devlet dahil olmak üzere- “soykırımın olmadığı”nı savunan çevrelerin tezlerinde Malta’daki askeri savcılık soruşturmasının yeterince kullanılmadığını, hukuksal dayanaklarda Malta’nın görmezden gelindiğini iddia ediyorsunuz. Sizce, Türkiye’de soykırım karşıtı iddiaları taşıyanlar, Malta’daki soruşturmayı şimdiye dek neden irdelemedi, bu karar üzerinden neden yeterince hukuksal argüman geliştirilmedi? Türkiye tarafı, Malta yerine hangi tezler üzerinden kendisini savundu?</span></p>

  <p class="normal2">Uluç Gürkan :</p>

  <p class="normal">Türkiye’nin soykırım iddialarına karşı mücadelesi örgütlü değil. Mücadele genelde dağınık, birbirinden kopuk bireysel çabalarla sürdürülüyor. Dolayısıyla, fazla etkili de olamıyor. Resmi tezlerde üzerinde en çok durulan konu, 1915 olayları sırasında ölen Ermenilerin sayısıdır. “Yüzbinlerle mi ifade edilmeli, yoksa milyonlarla mı?” Bu soru en ince ayrıntısına kadar tartışılmaktadır. Ermeni tarafının ölenlerin sayısını bir hayli abarttığı, aralarında dönemin nüfus sayımlarının da yer aldığı belgelerle ortaya konmaktadır... Bunun yanında, “peki ya Ermenilerin katlettikleri Türkler ve Kürtler..?” gibi özenti karşı-çıkışlarda da bulunulmaktadır. Savaş yıllarında Anadolu’da, Balkanlar’da, Kafkaslar’da yaşamını yitiren, göçe zorlanan milyonlarca Türk ve Müslüman’ın varlığı belgelenmektedir.</p>

  <p class="normal">Hiç kuşkusuz, ölenlerin sayısı konusunda Ermeni tarafının abartılarını ortaya koymak, I. Dünya Savaşı’nın çatışma koşullarında ölümlerin karşılıklı olduğunu anımsatmak önemlidir. Ancak bu, kısır bir tartışmadır. Bir yanıyla, “bizim yaptığımız her neyse, sizin yaptığınız da odur” anlamındadır. Tartışmayı “tencere dibin kara, seninki benden kara” çekişmesine dönüştürme, bir trajediyi karşılıklı kayıpların sayılarıyla “ölçme”, insan bedenini sayıya vurma yanlışını da taşımaktadır...</p>

  <p class="normal">Soykırım suçunun işlenip işlenmediği konusunda belirleyici olan, kaç insanın öldüğü değildir. Ulusal, etnik, ırksal veya dinsel bir grubu, kısmen veya tamamen ortadan kaldırmak amacının olup olmamasıdır... Ölenlerin sayısı ne kadar az olursa olsun, bu amaç varsa soykırım suçu işlenmiştir. Dolayısıyla, sadece ölü sayılarının tartışıldığı, ölenlerin kimden olduğunun ön planda tutulduğu bir tartışma ortamında “Ermeni Soykırımı” iddiaları aşılamaz. Tam aksine, “sen de yaptın, sen de öldürdün” tepkisini içinde barındıran böylesi bir tartışma, soykırım iddialarının kısmen kabullenildiği algısını da yaratabilir...</p>

  <p class="normal">Türkiye, tartışmanın bu hattan ilerlemesine daha fazla seyirci kalamaz. Bugüne kadar yaptığı kadarıyla, hoşuna gitmeyen ya da içine sindiremediği bir olumsuzlukla karşı karşıya kaldığında gösterdiği geçici tepkilerle de yetinemez. Çok daha aktif olması, haklılığını ortaya koyan ve “soykırım” iddialarını boşa çıkaran tarihi, hukuki gerçekleri içeren bir mücadeleyi yeniden örgütlemesi gerekiyor... Eğer Ermenistan’dan Avrupa Birliği’ne, oradan da Atlantik ötesinde Amerika Birleşik Devletleri’ne kadar genişleyen bir çerçevede, Ermeni Soykırımı’nı tanımamız ve özür dilememiz için yabancı ülke parlamentoları marifetiyle üzerinde oluşturulan baskıyı kırmak istiyorsa, Türkiye tarihi ve hukuki gerçeklere dayalı yeni iddiaları barındıran tezler geliştirmelidir.</p>

  <p class="indentmetinbold">Türkiye’nin politikaları, “Ermeni Soykırımı” iddiaları karşısında yetersiz kalıyor...</p>

  <p class="normal2">Serdar Palabıyık :</p>

  <p class="normal3"><span class="ideitalik">Türkiye yakın döneme kadar tezlerini nasıl savunuyordu, nerelerde yanlış yapıyordu? Parlamenterlik ve gazetecilik anılarınızı paylaşabilir misiniz?</span></p>

  <p class="normal2">Uluç Gürkan :</p>

  <p class="normal">Türkiye’nin tezlerini savunamayışını hakikaten yaşayarak öğrendim... Mülkiye’de (1964-68) uluslararası ilişkiler öğrenimi görmüştüm. Sonraki gazetecilik yıllarımda da bu konularda onlarca yazı yazmış, yüzlerce haberin editörlüğünü yapmıştım. Yeterince “bilgili” olduğumu sanıyordum. Ancak, uluslararası parlamentolarda ne kendi bilgim, ne de Dışişleri Bakanlığımız’dan aldığım destek, karşılaştığım eleştirileri karşılamama yetmedi.</p>

  <p class="normal">1990’lı ve 2000’li yıllarda Avrupa Konseyi Parlamenter Meclisi (AKPM), Avrupa Güvenlik ve İşbirliği Teşkilatı (AGİT) ve Batı Avrupa Birliği (BAB) gibi uluslararası parlamentolarda Türkiye’yi temsil ettim. Ne “Ermeni Soykırımı” iddiaları konusunda, ne de Kıbrıs, Ege, Güneydoğu ya da Kürt Sorunu gibi konularda kendimizi karşı tarafa anlatamadığımızı gördüm. Özellikle “Ermeni Soykırımı” iddiaları karşısında yetersizdik.</p>

  <p class="normal">Türkiye’nin sorunlarını önüme koydum ve hepsini yeniden çalışmaya başladım... 1995 yılında Türkiye’ye yöneltilen suçlamaları dengeleyebilecek düzeye gelmiştim. 2000’li yıllara geldiğimizde gerçekleri ortaya koyabiliyor, karşı tarafın tarihi ve hukuki çarpıtmalarını teşhir edebiliyor, uyguladıkları çifte standartlarını yüzlerine vurabiliyordum. Özellikle Ermeni Soykırımı iddiaları bağlamında sözel, deyim yerindeyse, bir tür “ağız dalaşı” üstünlüğü sağlamış gibiydim. Kendimi belgelerle desteklemem, gerçek bir haklılığa taşımam gerekiyordu. Son yıllarda bu çalışmaya odaklandım. Geldiğim nokta, bu söyleşi kitaptır...</p>

  <p class="normal2">Serdar Palabıyık :</p>

  <p class="normal3"><span class="ideitalik">Soykırım iddialarını geliştiren çevrelerin ve buna itiraz edenlerin iddiaları –her iki grubun kendi içlerinde ayrışan tezleri olsa da- çatışmacı dilden uzak bir biçimde, diyalog zemininde nasıl yanıtlanabilir? Ermeni Sorunu konusunda basmakalıp iddiaların ötesine geçilerek “soykırım yoktur” tezi hangi somut argümanlarla savunulabilir?</span></p>

  <p class="normal2">Uluç Gürkan :</p>

  <p class="normal">Uluslararası parlamentolardaki deneyimimden çıkarttığım ders, öncelikle üç temel noktanın ön plana çıkartılması gerektiğidir...</p>

  <p class="normal"><span class="ideitalik">Birinci nokta</span>, “Ermeni Soykırımı” suçlamalarının “gerçek kişiler” yerine ülkesi ve ulusuyla Türkiye halkına yöneltilerek bir tür “nefret söylemi-<span class="ideitalik">hate speech”</span> suçuna dönüşmüş olmasıdır...</p>

  <p class="normal">Batılı ülkelerin ceza yasalarında <span class="ideitalik">nefret söylemi</span>, “belli bir gruba karşı düşmanlık duygularını tetikleyen önyargılı ve ayrımcı dil kullanılması” biçiminde tanımlanmaktadır. “Ermeni Soykırımı” iddiaları Türkiye’yi ve Türkiye halkını hedef alan diliyle ayrımcıdır. İçeriğiyle de önyargılıdır. Türkiye’ye karşı düşmanlık duygularını tetiklediğine kuşku yoktur. Bu hukukdışı ve ırkçı nefret söylemine mutlaka son verilmelidir. Bu konu, Türkiye için soykırım iddialarını konuşmanın önkoşulu olmalıdır. Bu noktada ayrıca, Ermeni iddialarının dünden bugüne ne yönde ve nasıl değiştiği de irdelenmelidir.</p>

  <p class="normal">II. Dünya Savaşı sonrasında, 1948’de kabul edilen Soykırım Sözleşmesi kapsamında uluslararası hukuk alanına taşınan soykırım iddiaları, 1990’lı yıllarda, Sovyetler Birliği’nin dağılması ve Soğuk Savaş’ın sona ermesiyle birlikte geçmişe ait bir hesaplaşma olmaktan çıkmış, “Yeni Dünya Düzeni” bağlamında güncel bir politikaya dönüşmüştür. Bu dönüşüm, Samuel Huntington’ın “Uygarlıklar Çatışması” adını verdiği dini ve etnik farklılıkların yol açtığı çatışmalarla teorik temellerini oluşturduğu “Yeni Dünya Düzeni” ırkçılığıyla bire bir örtüşmektedir.</p>

  <p class="normal"><span class="ideitalik">İkinci nokta</span>, İttihat ve Terakki Partisi liderlerinin “Ermenilerin toplu katliamı” suçlamasıyla iki yılı aşkın süre Malta’da tutulmaları, ancak bu konuda “hukuki geçerliliği olan” hiçbir kanıt bulunamayınca Londra’daki İngiliz Kraliyet Başsavcılığı iradesiyle serbest bırakılmalarıdır. Sévres Antlaşması’nın imzalanmasından sonraki safhası, Yahudi Soykırımı yargılamasının yapıldığı Nürnberg Mahkemesi ile aynı koşullara sahip olan Malta’daki yargılama sürecinin “Ermeni Soykırımı” iddialarını kökten çürüten, ancak unuttuğumuz, bize unutturulmuş hukuki sonuçları yeniden gündeme getirilmelidir.</p>

  <p class="normal"><span class="ideitalik">Üçüncü ve son nokta ise</span>, son zamanlarda soykırım iddialarının temel dayanağı olarak sunulan “tehcir uygulaması” ile ilgilidir. Tehcir (zorunlu göç), 1949 tarihli Cenevre Sözleşmelerinin 1977 tarihli Ek 2 Protokolü uyarınca <span class="ideitalik">“askeri gereklilik”</span> kapsamında değerlendirilmeye açıktır. I. Dünya Savaşı koşullarında Osmanlı Ermenilerinin silahlı isyanı ve Osmanlı topraklarını işgal eden Çarlık Rusyası’nın yanında savaşa katılması, tehcir uygulamasının askeri gereklilik bağlamında değerlendirilmesini haklı kılmaktadır.</p>

  <p class="normal">Unutulmamalıdır ki, Yahudi Soykırımı gerçekliğinde Alman Yahudilerinin Almanya’ya karşı ne silahlı bir direnişi söz konusudur, ne de Almanya’nın savaş halinde olduğu ülkelerle silahlı bir işbirliği... Bu nedenle, ünlü tarihçi Bernard Lewis, “Ermeni Soykırımı” iddialarını yadsırken, I. Dünya Savaşı yıllarında Osmanlı topraklarında yaşananları bir “savaş trajedisi” olarak tanımlamaktadır<span class="idebold">.</span></p>
</body>
</html>
