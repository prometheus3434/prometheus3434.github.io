<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.6.css" type="text/css" rel="stylesheet"/>
</head>

<body>
  <p class="fnparagraph"><a class="bref" id="n1d" href="../Text/k01_01.xhtml#n1">1</a> Sürüngen, -çn</p>

  <p class="fnparagraph"><a class="bref" id="n2d" href="../Text/k02_01.xhtml#n2">2</a> Eski ve Yeni Ahit Tarihçeleri, -çn</p>

  <p class="fnparagraph"><a class="bref" id="n3d" href="../Text/k02_01.xhtml#n3">3</a> Yani herkesin.</p>

  <p class="fnparagraph"><a class="bref" id="n4d" href="../Text/k02_01.xhtml#n4">4</a> Springsteen’in ‘Born to Run’ {Kaçak Doğmuş) adlı şarkısına gönderme, <em>-yhn</em></p>

  <p class="fnparagraph"><a class="bref" id="n5d" href="../Text/k02_01.xhtml#n5">5</a> Queen’in 'Killer Queen' şarkısında geçen Moet et Chandon. Bir şampanya markasıdır, -çn</p>

  <p class="fnparagraph"><a class="bref" id="n6d" href="../Text/k02_01.xhtml#n6">6</a> Saat özel yapımdı. Özel bir saat yaptırmak inanılmaz ölçüde pahalı olsa da, Crowley'nin parası vardı. Bu saat dünyadaki yirmi başkentin, ayrıca Bir Başka Yer’in başkentinin saatini gösteriyordu ve orada saat hep aynıydı: Çok Geç.</p>

  <p class="fnparagraph"><a class="bref" id="n7d" href="../Text/k02_01.xhtml#n7">7</a> 1865 yılında İngiltere'de çıkan Kırmızı Bayrak Kanuna'na göre, halkı yolda araba olduğuna dair uyarmak için önden kırmızı bayraklı birinin yürümesi gerekiyordu. <em>-yhn</em></p>

  <p class="fnparagraph"><a class="bref" id="n8d" href="../Text/k02_01.xhtml#n8">8</a> Queen'in 'Bohemian Rhapsody' adlı şarkısından. -yhn</p>

  <p class="fnparagraph"><a class="bref" id="n9d" href="../Text/k02_01.xhtml#n9">9</a> Krakowlu Aziz Beryl Latifkelam. Beşinci yüzyılın ortalarında şehit edilmiştir. Efsaneye göre Beryl genç yaşta, zorla pagan Prens Casimir’le nişanlanmış. Düğün gecesinde onu kurtarsın diye Tanrı’ya dua etmiş. Kendisi mucizevi bir biçimde sakalının çıkmasını beklerken -bunun olacağına öylesine inanmış ki, hanımlara uygun küçük, fildişi saplı bir usturayı çoktan hazır etmişmiş- Tanrı ona, mucizevi bir biçimde, önemli ya da önemsiz olduğuna bakmadan, aklına ne gelirse, nefes almak ya da yemek yemek için ara vermeden, durmaksızın gevezelik etme yeteneği vermiş.<br/>

 Efsanenin diğer bir versiyonuna göre, düğünden üç hafta sonra, daha gerdeğe girememiş olan Prens Casimir, Beryl’i boğmuş. Henüz bakireyken şehit edilen Bery'in son nefesine kadar da çenesi durmamış.<br/>

 Efsanenin bir başka versiyonuna göre, Casimir kendine bir çift kulak tıkacı almış ve Beryl altmış iki yaşında, yatağında ölmüş.<br/>

 Aziz Beryl Çenebaz Tarikatı, her anlarında Aziz Beryl'i örnek almaya kararlı rahibelerden oluşmaktadır. Bunun tek istisnası salı akşamıdır, o zaman rahibeler yarım saatliğine çenelerini kapayabilir ve eğer diliyorlarsa masa tenisi oynayabilir.</p>

  <p class="fnparagraph"><a class="bref" id="n10d" href="../Text/k02_01.xhtml#n10">10</a> Sırasıyla <em>Dynasty</em> ve Dallas dizilerindeki başkarakterler. -yhn</p>

  <p class="fnparagraph"><a class="bref" id="n11d" href="../Text/k02_01.xhtml#n11">11</a> Dedektif olarak da ufak tefek, yaşlı bir hanım bulunur ve çok yavaş yapılmadığı sürece, araba takip sahneleri olmaz.<br/>

 Ülkemizde Cinayet Dosyası adıyla yayınlanan, Angela Lansbury'nin canlandırdığı Jessica Fletcher karakterine gönderme. -yhn</p>

  <p class="fnparagraph"><a class="bref" id="n12d" href="../Text/k02_01.xhtml#n12">12</a> Bir tür hediye alıp verme oyunu, <em>-çn</em></p>

  <p class="fnparagraph"><a class="bref" id="n13d" href="../Text/k02_01.xhtml#n13">13</a> Bu noktada, Bay Young’ın paparazzinin bir tür İtalyan yer döşeme malzemesi olduğunu düşündüğünü belirtmek gerekir.</p>

  <p class="fnparagraph"><a class="bref" id="n14d" href="../Text/k02_01.xhtml#n14">14</a> C. S. Lewis’in <em>The Screwtape Letters</em> adlı romanındaki kıdemsiz iblis, -yhn</p>

  <p class="fnparagraph"><a class="bref" id="n15d" href="../Text/k02_01.xhtml#n15">15</a> <em> The Omen</em> adlı film serisindeki Deccal oğlanın adı. -yhn</p>

  <p class="fnparagraph"><a class="bref" id="n16d" href="../Text/k02_01.xhtml#n16">16</a> Anathema: Lanetlenmiş, aforoz edilmiş kişi, <em>-çn</em></p>

  <p class="fnparagraph"><a class="bref" id="n17d" href="../Text/k02_01.xhtml#n17">17</a> Ama 1832'de kalkıp tuvalete gitmesi gerekmişti.</p>

  <p class="fnparagraph"><a class="bref" id="n18d" href="../Text/k02_01.xhtml#n18">18</a> Shakespeare’in Fırtına adlı oyunundan, <em>-yhn</em></p>

  <p class="fnparagraph"><a class="bref" id="n19d" href="../Text/k02_01.xhtml#n19">19</a> İki sinema oyuncusu: Errol Flynn ve Cary Grant, -yhn</p>

  <p class="fnparagraph"><a class="bref" id="n20d" href="../Text/k02_01.xhtml#n20">20</a> Kutsal kitaplarda geçen, İsrail’in ilk kralı, <em>—yhn</em></p>

  <p class="fnparagraph"><a class="bref" id="n21d" href="../Text/k02_01.xhtml#n21">21</a> Amerikalılar ve diğer yabancılar için not: Milton Keynes Londra ile Birmingham’ın tam ortasında yeni bir şehirdir. Modern, verimli, sağlıklı ve güzel bir yaşama alanı olarak inşa edilmiştir. Pek çok İngiliz bunu komik bulur.&nbsp;</p>

  <p class="fnparagraph"><a class="bref" id="n22d" href="../Text/k02_01.xhtml#n22">22</a> Sıçacam Bole İçin İçine İncili aynı zamanda, Yaradılış kitabının üçüncü bölümünde yirmi dört yerine yirmi yedi ayeti olmasıyla bilinir.<br/>

 24. ayet şöyle der:<br/>

 “Onu kovdu; yaşam ağacının yolunu denetlemek için Cennet bahçesinin doğusuna Keruvlarve her yana dönen alevli bir kılıç yerleştirdi.”<br/>

 Kalan üç ayet ise şöyledir:<br/>

 25 Ve Rab Tanrı doğu kapısını bekleyen Melek’le konuştu, Sana verilen alevli kılıç nerede?<br/>

 26 Ve Melek dedi ki, az önce buradaydı, bir yere koydum herhalde, bir gün kendimi bir yerde unutacağım bu gidişle. <br/>

 27 Ve Rab Tanrı ona bir daha sormadı. Bu ayetlerin düzeltme esnasında eklendiği anlaşılıyor. O günlerde yayıncılar düzeltilecek sayfaları halkın aydınlanması ve biraz da bedavaya düzeltme yapması için tahta direklere asarlardı, ve bu baskıda basılan tüm kitaplar daha sonra yakıldığından, kimse iki bina ötedeki kitapçıyı işleten, çeviriler konusunda her zaman yardımcı olan ve el yazısını herkesin tanıdığı Bay A.Ziraphale’i sorgulamaya kalkışmamıştı.</p>

  <p class="fnparagraph"><a class="bref" id="n23d" href="../Text/k02_01.xhtml#n23">23</a> Diğer ikisi, Fareyi Kapana Kıstır ve Servet Avcıları 1589 oyunlarıydı.*<br/>

 *Bahsi geçen oyun isimlerinden ilki Agahta Christie’nin Fare Kapanı oyununa, diğeri ise 1933, 1935 ve 1937’de sahnelenmiş Servet Avcıları müzikaline gönderme.-yhn</p>

  <p class="fnparagraph"><a class="bref" id="n24d" href="../Text/k02_01.xhtml#n24">24</a> Bay Bilton'ın meseleyle alakalı bazı planları vardı zaten ve fikrini uygulamasının ardından, hayatının son senelerini Newgate Hapishanesi’nde geçirecekti.</p>

  <p class="fnparagraph"><a class="bref" id="n25d" href="../Text/k02_01.xhtml#n25">25</a> Bu da bir yayıncılık dehasıydı, çünkü Oliver Cromwell’in Püriten Parlamentosu 1654’te Noel’i yasadışı ilan etmişti.&nbsp;</p>

  <p class="fnparagraph"><a class="bref" id="n26d" href="../Text/k02_01.xhtml#n26">26</a> Dağ ve kuş, James Joyce’un <em>Sanatçının Bir Genç Adam Olarak Portresi</em> romanında, cehennemdeki sonsuzluğu anlatırken kullandığı öğelerdir, <em>-yhn</em></p>

  <p class="fnparagraph"><a class="bref" id="n27d" href="../Text/k02_01.xhtml#n27">27</a> Daha doğrusu, ismen şehir. Bahsi geçen yer bir İngiliz kır kasabası ya da Amerikalıların anlayabileceği şekilde söylersek, bir alışveriş merkezi kadardı.</p>

  <p class="fnparagraph"><a class="bref" id="n28d" href="../Text/k02_01.xhtml#n28">28</a> Erkek büyücü, -yhn</p>

  <p class="fnparagraph"><a class="bref" id="n29d" href="../Text/k02_01.xhtml#n29">29</a> Tottenham Court Road’un az ötesindeki bir gece okulu. 1920’lerden beri filmlerde, televizyonda ve tiyatro oyunlarında beyefendilerin özel hizmetkarı ve uşak rollerini oynayan yaşlı bir aktör tarafından işletiliyor.</p>

  <p class="fnparagraph"><a class="bref" id="n30d" href="../Text/k02_01.xhtml#n30">30</a> Attila’nın annesine karşı çok iyi olduğunu ve Vlad Drakula’nın her gün dua etmeye özen gösterdiğini söylemekten kaçındı.</p>

  <p class="fnparagraph"><a class="bref" id="n31d" href="../Text/k02_01.xhtml#n31">31</a> Frengiyle ilgili kısımlar hariç.</p>

  <p class="fnparagraph"><a class="bref" id="n32d" href="../Text/k02_01.xhtml#n32">32</a> Doğranıp baharatlarla tatlandırılan yumurta, -çn</p>

  <p class="fnparagraph"><a class="bref" id="n33d" href="../Text/k02_01.xhtml#n33">33</a> Çok hafif bir kek türü, -çn</p>

  <p class="fnparagraph"><a class="bref" id="n34d" href="../Text/k03_01.xhtml#n34">34</a> Adı geçen şarkıların hepsi Queen'e aittir, -yhn</p>

  <p class="fnparagraph"><a class="bref" id="n35d" href="../Text/k03_01.xhtml#n35">35</a> Amerikan Başkanı’yla herhangi bir akrabalık bağı olmayan, on altıncı yüzyılda yaşamış bir yarım akıllı.</p>

  <p class="fnparagraph"><a class="bref" id="n36d" href="../Text/k03_01.xhtml#n36">36</a> Şaşırtıcıdır ki, bu hikâyelerden biri doğrudur.</p>

  <p class="fnparagraph"><a class="bref" id="n37d" href="../Text/k03_01.xhtml#n37">37</a> 1983'te yapılmış röportaj aşağıdaki gibiydi: <br/>

 Soru: Demek siz Birleşmiş Milletler Genel Sekreteri’siniz?<br/>

 Yanıt: Si.<br/>

 Soru: Elvis’i hiç gördünüz mü?</p>

  <p class="fnparagraph"><a class="bref" id="n38d" href="../Text/k03_01.xhtml#n38">38</a> Elms Sokağı, No. 9, Paignton’dan Bay ve Bayan Thomas Ihrelfall. Her zaman, tatilin en güzel tarafının gazete okumamak, haber dinlememek ve her şeyden uzaklaşmak olduğunu savunurlardı. Üstüne üstlük Bay Ihrelfall midesini bozduğu ve Bayan Ihrelfall da tatilin ilk günlerinde güneşte fazla kaldığı için bir buçuk haftadır ilk kez bugün otel odalarından çıkmışlardı.</p>

  <p class="fnparagraph"><a class="bref" id="n39d" href="../Text/k04_01.xhtml#n39">39</a> Dörtlünün seneler içinde çetelerine ne isim verdiği önemli değildi. Âdem bir önceki gün okuduğu ya da izlediği şeye bağlı olarak çetenin adını sık sık değiştiriyordu: Âdem Young Ekibi; Âdem ve İşbirlikçileri; Tebeşir Çukuru Çetesi; Meşhur Dörtlü; Süper Kahramanlar Alayı; Tebeşir Ocağı Çetesi; Gizli Dörtlü; Tadfıeld Adalet Demeği; Galaxatronlar; Dört Adiller; Asiler. İnsanlar yüzlerini ekşiterek çeteden ‘Onlar diye bahsediyordu ve zamanla kendileri de bu ismi benimsemişti.</p>

  <p class="fnparagraph"><a class="bref" id="n40d" href="../Text/k04_01.xhtml#n40">40</a> Yağlı Johnson hüzünlü ve aşırı iri bir çocuktu. Her okulda onun gibi çocuklardan bir tane bulunur; tam olarak şişman değil, yalnızca dev gibi ve babasıyla aynı beden giyen biri. Devasa parmaklarının altında kâğıtlar yırtılır, elinin içinde kalemler kırılırdı. Sessiz, dostça oyunlar oynamaya çalıştığı çocuklar onun dev ayaklarına dolanırdı. Yağlı Johnson en sonunda, neredeyse meşru müdafaa olarak, zorbaya dönüşmüştü. Ne de olsa, koca hantal hödük diye anılmaktansa, zorba diye anılmak yeğdi, en azından beraberinde bir tür kontrol ya da irade de getiriyordu. O, beden öğretmeninin hayal kırıklıklarının kaynağıydı, çünkü Yağlı Johnson spora en ufak ilgi duysa, okul pek çok konuda şampiyon olurdu. Ama Yağlı Johnson kendine uygun herhangi bir spor dalı bulamamıştı. Bunun yerine, gizlice tropik balık koleksiyonu yapıyordu ve kendini adadığı bu hobi ona ödüller kazandırmıştı. Yağlı Johnson Âdem Young'la, aralarında yalnızca birkaç saat olsa da, aynı yaştaydı ve annesiyle babası ona evlatlık olduğunu hiç söylememişti. Gördünüz mü? Bebekler konusunda haklı çıktınız.</p>

  <p class="fnparagraph"><a class="bref" id="n41d" href="../Text/k04_01.xhtml#n41">41</a> Tomâs de Torquemada: zalimliğiyle bilinen İspanyol engizisyoncu. İngilizcede ‘işkence’nin karşılığı ‘torture’dır. Yazarlar bundan yola çıkarak kelime oyunu yapıyorlar, -yhn</p>

  <p class="fnparagraph"><a class="bref" id="n42d" href="../Text/k04_01.xhtml#n42">42</a> Âdem o günlerde güçlerine tümüyle hakim olsaydı, Young ailesinin Noel’i merkezi ısıtma kanalından ölü, şişman bir adamın çıkmasıyla mahvolurdu.</p>

  <p class="fnparagraph"><a class="bref" id="n43d" href="../Text/k04_01.xhtml#n43">43</a> Çoğu insanın en fazla 0.3 alp (30 santi-alp) alacağını belirtmekte yarar olabilir. Âdem’in inancı ise 2 ila 15,640 Everest Ölçeği arasında değişiyordu.</p>

  <p class="fnparagraph"><a class="bref" id="n44d" href="../Text/k05_01.xhtml#n44">44</a> Ayrıca saçlarınız dökülüyordu. Teniniz soluyordu. Bir de, yeterince uzun süre ve yeterince çok NEVALE™ tüketirseniz, yaşamsal verilerinizi kaybetmeye başlıyordunuz.</p>

  <p class="fnparagraph"><a class="bref" id="n45d" href="../Text/k05_01.xhtml#n45">45</a> Ama dünyadaki Burger Lord şubeleri ile aynı değildi. Örneğin Alman Burger Lord dükkanları gazoz yerine bira satarken, İngiliz Burger Lord şubeleri Amerikan hızlı yemek sektörünün bütün iyi taraflarını (örneğin yemeğinizin hazırlanma hızını) alıp, özenle ortadan kaldırmayı başarıyordu; yemeğiniz yarım saatte, oda sıcaklığında geliyordu ve köfteyi ekmekten ayıran tek şey aradaki ılık marul yaprağıydı, Burger Lord satış temsilcisi Fransa’ya ayak bastıktan yirmi beş dakika sonra vurulmuştu.</p>

  <p class="fnparagraph"><a class="bref" id="n46d" href="../Text/k05_01.xhtml#n46">46</a> Elvis Presleynin 'Hound Dog’ adlı şarkısının nakaratı, -yhn</p>

  <p class="fnparagraph"><a class="bref" id="n47d" href="../Text/k05_01.xhtml#n47">47</a> Wensleydale’in bahsettiği resimli roman, haftalık yayımlanan ve 94. sayıya ulaşmış Doğa ve Bilim Harikaları dizisiydi. O ana kadar çıkan her sayıyı almış ve doğum gününde de hediye olarak onları dosyalayabileceği klasörler istemişti. Brian'ın haftalık olarak okuduklarıysa genelde bol bol ünlem işareti ve “Baam!” yada “Güüm!” gibi başlıklar içeren şeylerdi. Pepper'in okudukları da öyleydi, ama en korkunç işkenceler karşısında bile, gizli gizli <em>Onyedi </em>dergisi aldığını itiraf etmezdi. Âdem resimli roman okumazdı, çünkü kafasında yarattığı şeylerle boy ölçüşemiyorlardı.</p>

  <p class="fnparagraph"><a class="bref" id="n48d" href="../Text/k05_01.xhtml#n48">48</a> Shadwell bütün Güneylilerden nefret ederdi ve bundan Kuzey Kutbu’nda durduğu sonucu çıkarılabilirdi.</p>

  <p class="fnparagraph"><a class="bref" id="n49d" href="../Text/k06_01.xhtml#n49">49</a> Vahiy Kitabı, 6. bölüme gönderme. İsa'nın mühürleri açmasıyla birlikte Mahşerin Dört Atlısı'nın söylediği söz. <em>-yhn</em></p>

  <p class="fnparagraph"><a class="bref" id="n50d" href="../Text/k06_01.xhtml#n50">50</a> Amerikalılar ve diğer şehirli yaşam formları için: çok karmaşık olduğu ve ahlaki dokuyu zayıflattığı için merkezi ısıtma sistemlerinden kaçınan Britanya kırsalında, alta küçük odun ve kömür parçalarını, üstüne ise muhtemelen asbestten yapılmış büyük, ıslak kütükleri yığıp, sonra için için yanan yığına bakarak, “Sıcak sıcak kükreyen bir ateş gibisi yok, değil mi?” demek bir gelenektir. Yığına atılanların hiçbiri doğal halinde yanmaya eğilimli olmadığından, bütün bunların altına küçük, dikdörtgen şeklinde, mumsu beyaz bir madde konur ve bu madde ateşin ağırlığı onu söndürene dek neşeyle yanar. Bu küçük beyaz bloklara ateş-başlatan denir. Neden öyle denir, kimse bilmez.</p>

  <p class="fnparagraph"><a class="bref" id="n51d" href="../Text/k06_01.xhtml#n51">51</a> GENÇLERE VE AMERİKALILARA NOT: Bir filin = Bef Pee. Britanya para sistemini bilmek, Cadı Avcısı Ordusu’nun antika fınans sistemini anlamanıza yardımcı olabilir:<br/>

 ki farthing = Bir yarım peni. İki yarım peni: Bir peni. Üç peni: Üj peni. İki üç peni: Altı peni. Altı peni = Bir filin ya da bir Bob. İki Bob = Bir florin. Bir florin ve altı peni = Yarım kron. Dört yarım kron - On bobluk banknot, iki on bobluk banknot = 1 pound (ya da 240 peni). Bir pound ve bir filin = bir gine.<br/>

 Britanyalılar uzun süre ondalık para sistemine karşı çıktı, çünkü çok karmaşık olduğunu düşünüyorlardı.</p>

  <p class="fnparagraph"><a class="bref" id="n52d" href="../Text/k06_01.xhtml#n52">52</a> Gündüzleri. Geceleriyse yöneticilere tarot bakıyordu, zira huylu huyundan vazgeçmez.</p>

  <p class="fnparagraph"><a class="bref" id="n53d" href="../Text/k06_01.xhtml#n53">53</a> Aslında, gözlükleri yokken daha az yakışıklı oluyordu, çünkü o zaman durmaksızın tökezleyip düşüyor ve her yanı sargılı oluyordu.</p>

  <p class="fnparagraph"><a class="bref" id="n54d" href="../Text/k06_01.xhtml#n54">54</a> 1920-1987 yılları arasında yaşamış ünlü İngiliz spiritüalist ve medyum. —<em>yhn</em></p>

  <p class="fnparagraph"><a class="bref" id="n55d" href="../Text/k06_01.xhtml#n55">55</a> Tanrının Sesi. Ama Tanrı’nın sesi değil. Başlı başına bir varlık. Tıpkı başbakanlık sözcüsü gibi.</p>

  <p class="fnparagraph"><a class="bref" id="n56d" href="../Text/k06_01.xhtml#n56">56</a> Standart bilgisayar garanti sözleşmesi de oradaydı. Sözleşmeye göre, makine l) çalışmazsa, 2) yüksek bütçeli reklamlarda söylenen şeyleri yapmazsa, 3) yakın çevredekileri elektrik çarpmasından öldürürse, 4) ve eve gelen pahalı kutunun içinde bile olmazsa, bu net, kesin, su götürmez bir şekilde üreticinin hatası ya da sorumluluğu değildir; üreticiye para ödemesine izin verildiği için müşteri kendini şanslı saymalıdır; az önce parasını ödediği şeyi kendi malı sayma hatasını yaparsa, incecik saatler takmış, tehditkar evrak çantaları taşıyan ciddi adamların ilgisine maruz kalır. Crowley bilgisayar sektörünün sunduğu garantilerden öylesine etkilenmişti ki, aşağı tarafta Ölümsüz Ruh anlaşmaları hazırlayan bölüme onlardan bir deste göndermiş ve üzerine de 'Okuyun da öğrenin millet' diyen bir not kağıdı yapıştırmıştı.</p>

  <p class="fnparagraph"><a class="bref" id="n57d" href="../Text/k06_01.xhtml#n57">57</a> Leonardo da onunla aynı fikirdeydi. "Eskizde hatunun lanet tebessümünü doğru yapmıştım,” demişti Crowley’ye, öğle güneşi altında soğuk şarap yudumlarken, “ama boyadığım zaman her yere taştı. Tabloyu teslim alırken kocası bana iki çift laf etti; ben de ona, ‘Signor del Giocondo, sizden başka kim görecek ki?’ diye yanıt verdim. Her neyse... şu helikopter denen şeyi bir daha anlatsana?”</p>

  <p class="fnparagraph"><a class="bref" id="n58d" href="../Text/k06_01.xhtml#n58">58</a> Koleksiyonuyla gurur duyuyordu. Onu toplamak çağlar almıştı. Bu <em>gerçek</em> Soul* Müzik’ti. İçinde James Brown yoktu.<br/>

 *Soul aynı zamanda ‘ruh, can’ anlamına gelir, <em>-yhn</em></p>

  <p class="fnparagraph"><a class="bref" id="n59d" href="../Text/k06_01.xhtml#n59">59</a> Tabii bu yaptıklarına <em>dans</em> denebilirse. Her neyse, iyi dans etmiyorlar. ‘Soul Train’deki bir beyaz grup gibi hareketler yapan bir iblis düşünün.</p>

  <p class="fnparagraph"><a class="bref" id="n60d" href="../Text/k06_01.xhtml#n60">60</a> Gerçi, esrarengiz plan sanıldığından çok daha esrarengiz değilse, dibinde dev bir plastik kardanadam bulunmaz.</p>

  <p class="fnparagraph"><a class="bref" id="n61d" href="../Text/k06_01.xhtml#n61">61</a> İmparatorluk’un genişleme döneminde CAO rönesans yaşamıştı. Sonsuz savaşı sırasında Britanya ordusu sürekli cadı doktorlar, kemik falcıları, şamanlar ve başka gizemli düşmanlarla karşı karşıya gelmişti. Bunun üzerine CAO Başçavuşu Narker gibilerine gün doğmuştu. Kasıla kasıla yürüyen, gür sesli, iki metre boyunda, yüz on beş kilo ağırlığında olan Narker çelik ciltli Kitap’ını, dört kiloluk Çanını ve güçlendirilmiş özel Mum’unu eline aldığında, düşman arazilerini Gatling silahından daha hızlı temizleyebilirdi. Cecil Rhodes onun hakkında şöyle yazmıştı: ‘Bazı uzak kabileler onu bir tür tanrı sayıyor; tüm gücüyle saldıran Başçavuş Narker’a direnmek için son derece cesur ya da pervasız bir kabile büyücüsü olmak gerekir. Yanımda iki alay Gurkha yerine, onun olmasını yeğlerim.’</p>

  <p class="fnparagraph"><a class="bref" id="n62d" href="../Text/k06_01.xhtml#n62">62</a> Soho dışında bir yerde, muhtemelen yangını seyredenlerin ilgisini çekecektir bu.</p>

  <p class="fnparagraph"><a class="bref" id="n63d" href="../Text/k06_01.xhtml#n63">63</a> Gerçek Cehennem Melekleri'nin tahammül edemediği başka şeyler de vardır: polis memurları, sabua Ford Cortinalar ve, Koca Ted’in durumunda, ançüezle zeytin gibi.&nbsp;</p>

  <p class="fnparagraph"><a class="bref" id="n64d" href="../Text/k06_01.xhtml#n64">64</a> Sihirbaz ya da rahip. Voodoun tüm ailenin, hattâ ailenin ölü üyelerinin bile katılabileceği çok ilginç bir dindir.</p>

  <p class="fnparagraph"><a class="bref" id="n65d" href="../Text/k06_01.xhtml#n65">65</a> Vudu inanışında ataların, hayvanların, doğa güçlerinin ve kötüyle iyinin ruhları, <em>-yhn</em></p>

  <p class="fnparagraph"><a class="bref" id="n66d" href="../Text/k06_01.xhtml#n66">66</a> Yine vudu inanışında iyi melek, hedenin hayat gücü, <em>-yhn</em></p>

  <p class="fnparagraph"><a class="bref" id="n67d" href="../Text/k06_01.xhtml#n67">67</a> Kaset ya da uzunçalar 12.95$, CD 24.95$. Diğer yandan Marvin Sağmanın kilisesine bağışladığınız her 500$ için bedava uzunçalar kazanıyordunuz.</p>

  <p class="fnparagraph"><a class="bref" id="n68d" href="../Text/k06_01.xhtml#n68">68</a> Gerçeklen de bir başarı oranı olduğunu bilse, Marvin şaşar kalırdı. Ne de olsa bazı insanlar <em>nereden</em> gelirse gelsin şifa bulurdu.&nbsp;</p>

  <p class="fnparagraph"><a class="bref" id="n69d" href="../Text/k06_01.xhtml#n69">69</a> On sene kadar önce mahkemeden merhamet dilenirken verdiği söylev hariç.&nbsp;</p>

  <p class="fnparagraph"><a class="bref" id="n70" href="../Text/k06_01.xhtml#n70">70</a> Sırasıyla, Almanca ve Fransızca "Almanca/Fransızca biliyor musunuz?’ ve Çince‘Çince bilmiyorum’, <em>-yhn</em></p>

  <p class="fnparagraph"><a class="bref" id="n71d" href="../Text/k06_01.xhtml#n71">71</a> Aslında bu doğru değildir. Cehennem’e giden yol, kapı kapı dolaşarak satış yapmaya çalışan insanların donmuş cesetleriyle kaplıdır. Hafta sonları pek çok genç iblis o yolda buz pateni yapar.&nbsp;</p>

  <p class="fnparagraph"><a class="bref" id="n72d" href="../Text/k06_01.xhtml#n72">72</a> Cehennem'in başka tür kitabı olduğundan değil ya.&nbsp;</p>

  <p class="fnparagraph"><a class="bref" id="n73d" href="../Text/k06_01.xhtml#n73">73</a> Aslında bu bir oksimoron değil. Kara ışık, mor-ötesinden sonraki renktir. Doğru teknik terim 'kara-ötesiliir. Deneysel koşullar altında kolaylıkla görü­lebilir. Deneyi yapmak için önü açık sağlam bir tuğla duvar seçin ve başınız önde hızla koşun. <br/>

 Ölmeden hemen önce, acının ve gözlerinizin ardında çakan renkler kara­ ötesidir.</p>

  <p class="fnparagraph"><a class="bref" id="n74d" href="../Text/k06_01.xhtml#n74">74</a> Öngörmüştü. Şöyle diyordu:<br/>

 Bir nur nehri haykırcak, Yılan’ın kara savaş arabası yalazlara bürüncek ve Kraliçe* bir daha neşeli ezgiler sölemeyecek.<br/>

 *Ailenin büyük kısmı Gelatly Araç’ın yorumuna katılıyordu. Gelatly Araç 1830’larda kısa bir makale yazarak, bunun Weishaupt’un Illuminati’sinİn 1785’te Bavyera’dan sürülmesi hakkında bir metafor olduğunu savunmuştu.<br/>

 * Orijinali, <em>Queen. -yhn</em></p>

  <p class="fnparagraph"><a class="bref" id="n75d" href="../Text/k06_01.xhtml#n75">75</a> Bu doğruydu. Yeryüzünde aynı anda hem 700 C hem de -140 C ölçmeye ikna edilebilecek termometre yoktur, ama yinede ısı buydu.</p>

  <p class="fnparagraph"><a class="bref" id="n76d" href="../Text/k06_01.xhtml#n76">76</a> R. P. Tyler'ın televizyonu yoktu. Ya da karısının ifadesiyle, "Ronald o şeyi ha­ yatta eve sokmaz, değil mi Ronald?" ve Ronald hep onaylardı, ama gizliden gizliye Ulusal İzleyiciler ve Dinleyiciler Birliği'nin yakınıp durduğu pislik, çöküş ve şiddetin bir kısmını görmeyi arzuluyordu. Görmek istediğinden değil elbette. Sırf başka insanların neden korunması gerektiğini bilmek istediğinden.</p>

  <p class="fnparagraph"><a class="bref" id="n77d" href="../Text/k06_01.xhtml#n77">77</a> Ama yerel Mahalle Gözcüsü’nün üyesi (yani kurucusu) olarak, motosik letlerin plakalarını ezberlemeye çalıştı.</p>

  <p class="fnparagraph"><a class="bref" id="n78d" href="../Text/k06_01.xhtml#n78">78</a> Bir altmış yedi.</p>

  <p class="fnparagraph"><a class="bref" id="n79d" href="../Text/k06_01.xhtml#n79">79</a> Orjinali faggot. Aynı zamanda argoda homoseksüel anlamına gelir, -yhn</p>

  <p class="fnparagraph"><a class="bref" id="n80d" href="../Text/k06_01.xhtml#n80">80</a> 1983’te oraya tatile gittiğinde kaldığı otel odasının banyosunda kayıp düşmüştü. Artık bir kalıp sarı sabun gördüğünde bile hemen hemen ölümcül olan geriye dönüşler yaşıyordu.</p>

  <p class="fnparagraph"><a class="bref" id="n81d" href="../Text/k06_01.xhtml#n81">81</a> (İsp.) Adam adama, -yhn</p>

  <p class="fnparagraph"><a class="bref" id="n82d" href="../Text/k06_01.xhtml#n82">82</a> 1700'1ü yıllarda yaşamış ünlü bir İngiliz eşkıya, <em>-yhn</em></p>

  <p class="fnparagraph"><a class="bref" id="n83d" href="../Text/k07_01.xhtml#n83">83</a> (İng.) Pazar. —yhn</p>

  <p class="fnparagraph"><a class="bref" id="n84d" href="../Text/k07_01.xhtml#n84">84</a> Ünlü âşık ve edebiyatçı Giovanni Jacopo Casanova (1725-1798) dışında. Anılarının 12. cildinde, yanında her zaman küçük bir valiz taşıdığını ve valizin içinde ‘küçük bir somun ekmek, bir kavanoz Seville marmeladı, bıçak, çatal, tatlı kaşığı, eğrilmemiş yüne dikkatle satılmış iki taze yumurta, bir domates ya da aşk elması, küçük bir kızartma tavası, küçük bir tencere, bir gaz ocağı, bir yemek ısıtıcı, küçük bir kutu tuzlu İtalyan tereyağı «e iki porselen tabak’ bulunduğunu açıklamıştır. Bir de, “Nefesimi ve kahvemi tatlandırmak için küçük bir parça petekli bal. Bütün okuyucularıma mesajım olsun: Gerçek bir beyefendi, nerede olursa olsun, gerçek bir beyefendi gibi kahvaltı edebilmelidir.’&nbsp;</p>

  <p class="fnparagraph"><a class="bref" id="n85d" href="../Text/k07_01.xhtml#n85">85</a> Bir de Dick Turpin meselesi vardı. Aynı araba gibi görünüyordu, yalnız o günden sonra bir litre benzinle doksan kilometre yol yapabilir olmuştu ve o kadar sessiz çalışıyordu ki, motorun çalışıp çalışmadığını anlamak için ağzınızı egzoz borusuna dayamanız gerekiyordu. Aynca dijital sesli uyanlan, kusursuzca kelimelere dökülmüş bir dizi karmaşık haiku biçiminde gelmeye başlamıştı, her bin orijinal ve zekiceydi...<br/>

<em>Kırağı yakar çiçeği <br/>Aptal takmaz mı kemer <br/>Sıksın diye belini?</em><br/>

 ...diyordu. Ve,<br/>

 Kiraz çiçeği <br/>

 Yüksek <em>ağaçtan düşer </em><br/>

<em>Benzine muhtaç insan.</em></p>

  <p class="fnparagraph"><a class="bref" id="n86d" href="../Text/k07_01.xhtml#n86">86</a> Cadı Avcısı Onbaşı Carpet, kütüphaneci, senelik 11 peni ikramiye.</p>

  <p class="fnparagraph"><a class="bref" id="n87d" href="../Text/k07_01.xhtml#n87">87</a> "Satış rekorları kıran amansız bir eser; içtenlikle tavsiye edilir” - Papa VIII. Innocent.</p>

  <p class="fnparagraph"><a class="bref" id="n88d" href="../Text/k07_01.xhtml#n88">88</a> Doğru koleksiyoncu için, Cadı Avcısı Ordusu’nun kütüphanesi milyonlar değerindeydi. Doğru koleksiyoncunun çok zengin olması, yağ lekelerine, sigara yanıklarına, kenar notlarına ya da merhum Cadı Avcısı Onbaşı Wotlings’in cadı ve iblis resimleri ne bıyıkla gözlük çizme tutkusuna aldırmaması gerekirdi.</p>
</body>
</html>