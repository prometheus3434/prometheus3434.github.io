<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.6.css" type="text/css" rel="stylesheet"/>
</head>
<body>
  <p>&#160;</p>

  <p>&#160;</p>

  <p>&#160;</p>

  <p>&#160;</p>

  <p>&#160;</p>

  <p class="gir">GÜZEL BİR GÜNDÜ.</p>

  <p>Gördükleri günlerin hepsi güzeldi aslında. Günlerin sayısı yediyi epey geçmişti ve henüz yağmur icat edilmemişti. Ama Cennet bahçesinin doğusunda toplanmakta olan bulutlar ilk fırtınanın yolda olduğunu haber veriyordu, görünüşe bakılırsa fırtına büyük olacaktı.</p>

  <p>Doğu Kapısı’nın meleği ilk yağmur damlalarından korunmak için kanatlarını başının üzerine kaldırdı.</p>

  <p>“Affedersin,” dedi nazikçe. “Ne diyordun?”</p>

  <p>“Dedim <em>ki,</em> kurşundan yapılmış bir balon gibi düştü bu seferki,” dedi yılan.</p>

  <p>“Ah. Evet,” dedi Aziraphale adındaki melek.</p>

  <p>“Dürüst olmak gerekirse, bizimki aşırı tepki verdi bence,” dedi yılan. “Demek istediğim, işlediği ilk günah falan filan. Hem, iyiyle kötü arasındaki farkı bilmenin neresi kötü anlamıyorum.”</p>

  <p>“Kötü olmalı," diye akıl yürüttü Aziraphale, olan bitene anlam veremeyen ve bu yüzden endişelenmeye başlamış birinin düşünceli ses tonuyla, “yoksa sen işe karışmazdın.”</p>

  <p>“Bana yalnızca, Yukarı git ve biraz sorun çıkar, dediler,” diye açıkladı yılan. Adı Crawly<a class="nref" id="n1" href="../Text/footnotes.xhtml#n1d"><sup>{1}</sup></a> idi, ama artık değiştirmeyi düşünmeye başlamıştı. Crawly adının kendisine hiç yakışmadığına karar vermişti.</p>

  <p>“Evet, ama sen bir iblissin. Senin iyilik yapmanın mümkün olduğunu sanmıyorum,” dedi Aziraphale. “Senin, bilirsin işte, doğanla ilgili bu. Kişisel bir şey değil anlayacağın.”</p>

  <p>“Ama işin komediye dönüştüğünü kabul etmen lazım,” dedi Crawly. “Yani, Ağaç’ı göstermek ve koca koca harflerle ‘Dokunmayın’ demek? Çok da incelikli sayılmaz, değil mi? Yani, ağacı çok uzağa ya da yüksek bir dağın zirvesine koysan olmaz mı? O’nun gerçekte ne planladığını merak ediyorum.”</p>

  <p>“Hiç düşünmemek en iyisi gerçekten,” dedi Aziraphale. “Her zaman söylerim, esrarengiz planı kavramak imkânsızdır. Bir Doğru vardır, bir de Yanlış. Sana Doğruyu yapman söylenmişken 'Yanlış’ı yaparsan, cezalandırılmayı hak etmiş olursun. Şey.”</p>

  <p>Utanç dolu bir sessizlik içinde oturarak yağmur damlalarının ilk çiçekleri zedelemesini izlediler.</p>

  <p>Bir süre sonra Crawly, “Senin alevden kılıcın yok muydu?” dedi.</p>

  <p>“Şey,” dedi melek. Bir an yüzünden suçluluk dolu bir ifade geçti, ama sonra geri dönüp oraya yerleşti.</p>

  <p>“Vardı, değil mi?” dedi Crawly. “Acayip harlanıyordu.”</p>

  <p>“Ee, şey...”</p>

  <p>“Çok etkileyici göründüğünü düşünmüştüm.”</p>

  <p>“Evet, ama, şey...”</p>

  <p>“Kaybettin, değil mi?”</p>

  <p>“Ah, hayır! Hayır, tam olarak kaybettiğim söylenemez, daha çok...”</p>

  <p>“Ee?”</p>

  <p>Aziraphale perişan görünüyordu, “illa bilmen gerekiyorsa,” dedi hafifçe aksilenerek, “birine verdim.”</p>

  <p>Crawly ona bakakaldı.</p>

  <p>“Şey, vermeye mecburdum,” dedi melek dalgın bir ifadeyle ellerini birbirine sürterek. “Çok üşümüş görünüyorlardı zavallıcıklar. Kadın <em>çoktan</em> hamile kaldı bile, orada bir sürü vahşi hayvan var, hem fırtına da yaklaşıyor, bu yüzden ben de düşündüm ki, eh, ne zararı olur, bu yüzden bakın, dedim, geri gelirseniz korkunç bir kavga çıkar, ama bu kılıca ihtiyacınız olabilir, o yüzden buyurun, yo, teşekküre gerek yok, herkese bir iyilik yapın ve burada güneşin üzerinize batmasına izin vermeyin.”</p>

  <p>Crawly’ye bakarak endişeyle sırıttı.</p>

  <p>“Yapılacak en iyi şey buydu, değil mi?”</p>

  <p>“Senin kötülük yapmanın mümkün olduğunu sanmıyorum gerçekten,” dedi Crawly alayla, ama Aziraphale alaydan anlamazdı.</p>

  <p>“Ah, umarım öyledir,” dedi. “Gerçekten de öyle olduğunu umuyorum. Bütün akşam endişelendim durdum.”</p>

  <p>Bir süre yağmuru izlediler.</p>

  <p>“Tuhaf olan şu ki,” dedi Crawly, “ben <em>de</em> elma olayının yapılacak doğru şey olup olmadığını merak ediyordum. Doğru şeyi yapan bir iblisin başı feci derde girebilir.” Meleği dürttü. “İkimiz de yanlış yapmışsak ne komik olur, değil mi? Ben iyi, sen de kötü şeyi yapmışsak ne komik olur, hı?”</p>

  <p>“Pek değil,” dedi Aziraphale.</p>

  <p>Crawly yağmura baktı.</p>

  <p>“Hayır,” dedi ciddileşerek. “Olmaz herhalde.”</p>

  <p>Yağmur kapkara perdeler halinde Cennet bahçesinin üzerine iner, gök gürültüsü tepelerin arasında homurdanırken, daha isimleri yeni verilmiş hayvanlar fırtınadan ürkerek bir yerlere sığınmışlardı.</p>

  <p>Çok uzaklarda, sırılsıklam ormanda, ağaçların arasında parlak ve alev alev bir şey titreşti.</p>

  <p>Karanlık ve fırtınalı bir gece olacaktı.</p>
</body>
</html>