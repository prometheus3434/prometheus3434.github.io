<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/eldv0.6.css" type="text/css" rel="stylesheet"/>
</head>

<body>
  <h1><em>KIYAMET GÖSTERİSE'NE,</em> DAİR GERÇEKLER </h1>

  <p class="center">(ya da en azından zamanla kutsallaşan yalanlar)</p>

  <p>Bir gün Neil Gaiman sonunu nasıl getireceğini bilmediği yarım bir öykü yazdı. Sonra bunu Terry Pratchett’a yolladı, ne var ki öykünün sonunu nasıl getireceğini o da bilmiyordu. Ama öykü Terry’nin zihninde işledi durdu ve yaklaşık bir sene sonra Neil’ı arayıp, “Nasıl bittiğini değil ama nasıl devam ettiğini biliyorum,” dedi, ilk müsveddeyi yazmak iki ay aldı, İkincisi ise altı. Neden olduğunu tam bilemesek de, süreç, esprileri Amerikalı yayınevlerine açıklamayı da içeriyordu.</p>

  <p>&nbsp;</p>

  <p class="nind"><span class="gir">NEIL GAIMAN/TERRY RATCHETT’LA ÇALIŞMAK NASILDI?</span></p>

  <p>Ah. Hatırlarsınız, o günlerde Neil Gaiman henüz Neil Gaiman olmamıştı ve Terry Pratchett da Terry Pratchett olmaya yeni başlamıştı. Senelerdir tanışıyorlardı; Neil 1985’te,ilk Diskdünya kitabı çıktıktan sonra Terry’yle röportaj yapmıştı. Bakın, o kadar da büyük bir olay değildi, tamam mı? Proje boyunca ikisi de diğerine dönüp, “Vay canına, seninle çalıştığıma inanamıyorum!” demedi.</p>

  <p>&nbsp;</p>

  <p class="nind"><span class="gir">NASIL YAZDINIZ?</span></p>

  <p>Daha çok, iki ay boyunca her gün birkaç kez telefonlaşıp, heyecanla bir şeyler bağırarak ve haftada birkaç kere birbirlerine disket göndererek. Yazma sürecinin sonlarına doğru 300/75 hızında modemlerle iki bilgisayar arasında bağlantı kurma girişimleri oldu, ama bir iletişim yöntemi olarak bu, su altında şarkı söylemekten biraz daha az verimli çıktı.</p>

  <p>O zamanlar Neil gece kuşuydu, bu yüzden öğleden sonra kalkıyor ve telesekreterinde kırmızı bir ışığın yanıp söndüğünü görüyordu. Terry’nin mesaj bıraktığı anlamına geliyordu bu ve mesaj genellikle, “Kalksana, kalksana piç herif, harika bir parça yazdım!” diye başlıyordu. Sonra o günkü ilk telefon ediliyor, Terry Neil’a o sabah yazdıklarını okuyordu, Neil da Terry’ye o sabah, çok daha erken saatlerde yazdıklarını okuyordu. Ardından heyecanla konuşuyorlar ve bu bir sonraki harika parçaya diğerinden daha erken ulaşma yarışına dönüşüyordu.</p>

  <p>&nbsp;</p>

  <p class="nind"><span class="gir">BU YÜZDEN Mİ HİKAYEDE TELESEKRETER VAR?</span></p>

  <p>Muhtemelen. Yani çok uzun zaman önceydi.</p>

  <p>&nbsp;</p>

  <p class="nind"><span class="gir">HANGİ BÖLÜMÜ KİM YAZDI?</span></p>

  <p>Ah. Zor bir soru daha. Tek Gerçek Kopya’nın resmi Koruyucusu olarak, I. Müsvedde’de Terry fiziksel olarak Neil’dan daha fazla yazdı. Ama bol bol heyecanlı bağırış çağırıştan sonra yazılan 2000 kelimenin kime ait olduğunu tartışmak anlamsız. Hem zaten bir şeref meselesi olarak, her ikisi de bir diğerinin yazdıklarını yeniden yazıp dipnotlar ekledi. Sırası gelmişken, ikisi de diğerinin tarzında yazabiliyor. Agnes Çatlak ve çocuk sahneleri daha çok Terry’den çıktı, Dört Atlı ve et kurtçuklarıyla ilgili şeyler de Neil’dan. Giriş bölümünde Neil’ın, bitiş bölümünde ise Terry’nin etkisi hakim. Bunun dışında, genellikle heyecandan yüksek sesle yapılan konuşmalar vardı.</p>

  <p>Eski Gollancz Kitaplar’ın bodrum katında, son kopyanın son okumasını yapmak için buluştuklarında, metnin kendine has bir dünyaya kaymış olduğunu fark ettiler. Neil, Terry’yi bir cümle için tebrik etti, ama Terry onu kendisinin yazmadığından emindi, Neil da kendisinin, ikisi de içten içe, bir noktada kitabın kendi kendine metin üretmeye başladığından şüpheleniyorlardı, ama tuhaf görülmek korkusuyla bunu başkalarının önünde itiraf etmediler.</p>

  <p>&nbsp;</p>

  <p class="nind"><span class="gir">KİTABI NEDEN YAZDINIZ?</span></p>

  <p>Yazmasak yazık olacaktı. Dahası, onu yazmamak, nesil nesil okuyucunun düzenli olarak banyo küvetine düşürebileceği bir kitaptan yoksun kalması anlamına gelecekti.</p>

  <p>&nbsp;</p>

  <p class="nind"><span class="gir">NEDEN KİTABIN DEVAMI YOK?</span></p>

  <p>Birtakım fikirlerle oyalandık, ama aynı şevki yakalayamadık. Dahası, başka şeyler yapıyorduk (ve o fikirlerin bazıları muhtemelen, başka biçimlerde, yeni eserlerimizde yer aldı). Ama son günlerde ‘bir daha asla’ kararının o kadar kesin olup olmadığını merak etmeye başladık. Bu yüzden, belki bir gün kitabın devamı olur. Belki. Olabilir. Kimbilir? Biz değil.</p>

  <p>&nbsp;</p>

  <p class="nind"><span class="gir">KİTABI YAZARKEN BİR KÜLT KLASİK OLACAĞINI BİLİYOR MUYDUNUZ?</span></p>

  <p>‘Kült klasik’ten kastınız, dünyanın dört bir köşesinde kendi <em>Kıyamet Gösterisi</em> kopyaları olan insanların olması ve onları tekrar tekrar okumaları, banyo küvetine, su birikintilerine, maydanoz çorbalarına düşürmeleri, zamanla kitapları bir arada tutan tek şeyin koli bant, yapışkan macun, ip olması, aklı başında kimse önce sterilize etmeden o tür kitapları ödünç almayacağı için kitapların artık ödünç verilmemesi ise, hayır, bilmiyorduk.</p>

  <p>Buna karşın ‘kült klasik’le kastettiğiniz, dünyanın dört bir köşesinde milyonlarca kopya satan ve bunların çoğunu aynı insanların aldığı, çünkü kitabı satın aldıktan sonra arkadaşlarına ödünç verdikleri ve bir daha geri alamadıkları, bu yüzden gidip bir kopya daha aldıkları ise, hayır, bilmiyorduk.</p>

  <p>Aslında, kültün hangi tanımım kullandığınız fark etmez, bir kült yazdığımızı bilmiyorduk. Biz komik olduğunu düşündüğümüz bir kitap yazıyorduk ve birbirimizi güldürmeye çalışıyorduk. Kitabı basmak isteyecek birini bulabileceğimizden bile emin değildik.</p>

  <p>&nbsp;</p>

  <p class="nind"><span class="gir">AH, HADİ AMA, SİZ NEİL GAIMAN VE TERRY PRATCHETT’SINIZ.</span></p>

  <p>Evet, ama o zaman değildik (bkz. yukarıda, <em>Neil Gaiman Terry Pratchett’la çalışmak nasıldı?</em> sorusunun yanıtı). Biz yalnızca aklına bir fikir gelmiş iki adamdık ve birbirimize hikâye anlatıyorduk.</p>

  <p>&nbsp;</p>

  <p class="nind"><span class="gir">EE, FİLMİ ÇEKİLECEK Mİ?</span></p>

  <p>Neil bir gün çekileceğini düşünüyor, Terry ise bunun asla olmayacağından emin. Her halükarda, ikisi de galada patlamış mısır yiyene kadar inanmayacak. Belki o zaman bile inanmazlar.</p>
</body>
</html>