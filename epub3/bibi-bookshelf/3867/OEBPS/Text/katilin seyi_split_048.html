<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">“Katil, otuz-kırk beş yaşları arasında, (Kitapta seri katillerin işe ergenlik çağlarında başlayıp yirmili yaşların ortasında zirve yaptıklarından bahsediliyordu ama hem Kurthan’ın tanıklığından, hem de Yıldız Hanım’ın bir sevgilisi ve katilin o herif olabileceği fikrinden yola çıkarak, üstüne bir de seri katil yetiştirme konusunda ülkemizin henüz emekleme çağını sürdüğünü düşünüp, katilin Yıldız Hanım yaşlarında, değilse bile, en azından oğlundan büyük olması gerektiği sonucuna vardık) beyaz, erkek, (cinayet sonrası yapılan şeyin hem güç gerektirmesi hem de açıkça cinsellik, belki de iktidar problemini yansıtabileceğinden yola çıkarak… Beyazlıksa, eh, o günlerde memleketin siyah nüfusu çocukluğumdakinden fazlaydı ama gene de sözü edilecek bir yüzdeye sahip değildi; ayrıca çoğu ekmek parası uğruna ülkemize gelen Afrikalıların Kadıköy yakasını tercih etmediklerini de biliyorduk) zeki, iyi eğitimli, yurt dışında eğitim almış olabilir, orta sınıf veya üstü, (Bir yandan rahmetli Aziz Nesin’in yüzde altmışlık tespitini, diğer yandan cinayetlerin işlendiği ya da kurbanların bulunduğu mekanların ortalama ekonomik yapısını temel alarak, bizim davaya uygun olabilecek yerli zekilerin üniversite mezunu ya da en azından üniversiteye, belki de yurt dışında gitmeleri gerektiğine karar vermiştik) muhtemelen çevresinde iyi ve saygın bir kişi olarak tanınan, (bu da deminki zekâ saptamasından) düzenli bir iş ve/veya gelir sahibi, (kitaptaki ‘sürekli işi olmaz’ tanımına ters gelen bu fikrimizin temelinde, iyi eğitim görmüş, zeki ve kendini, merhametsizliğini falan kolayca maskeleyebilen bir psikopatın, aynı doğrultuda efendice işine gidip gelmesinin bizim memleket gerçekleri açısından daha uygun kaçacağını düşünüyorduk) cinsel açıdan problemli, (erkek olması konusundaki açıklamama bakınız… ayrıca, gayet yerli malı bir düşünceyle, memleket yiğitleri arasında erkeklik organına ‘kobra’ denirken bu olayda seçilen tanrının solucan olması, iktidarsızlık dışında bir de penis boyunun küçüklüğünü düşündürmüştü bana ki Clint ağabeyin Unforgiven’ındaki gibi, o da duruma göre ciddi bir şiddet nedenidir) sanat konusunda yetenekli veya eğilimli, çocukluğunda şiddete ya da cinsel tacize maruz kalmış, uzun boylu ve kısık sesli, (Kurthan’ın tanıklığından) dinsel açıdan saplantılı, belki de satanist, (Crom mevzuu; ayrıca kadınlara soktuğu şeyin bulduğumuz Crom tasvirine uygun görünmesi de var) yaptıklarından pişmanlık duyan ve yakalanmak isteyen, (kurbanları üzerinde adeta imzasını bırakmasından dolayı) tatlı dilli, yakışıklı, düzgün konuşan (kadınları, eğer önceden tanımıyorsa bir şekilde tavlamış olması gerekir… bu durumda, süper zampara değilse elbette, Yıldız Hanım’ın sevgilisi durumu da biraz kararıyordu) politik açıdan doğrucu, muhtemelen milliyetçi, (Bunlar kitaptan) fanatik bile olabilir.”</p>

    <p class="baslik">* * *</p>
  </div>

  <div class="calibre1" id="calibre_pb_92"></div>
</body>
</html>
