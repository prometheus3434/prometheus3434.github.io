<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_46">45- Sartre</h1>

    <p class="normal">Telefonu kapadıktan sonra arabaya atladım, bu kadar kısa zaman zarfında iki defa geçmeye mecbur kaldığım <span class="ideitalik1">karşıyı</span> hızla terk ettim. Canım sıkkındı. Üftade ile görüşmemizde, kızın yakıcı samimiyeti ve daha da yakıcı endamı yüzünden bir miktar kenarda kalmakla beraber, kısa süre sonra seri katiller hakkında okuduklarım tekrar başıma üşüşüvermişti. Hayır, hepsi bir yana, konu üzerine o kadar film izlemiş, roman okumuşken, okunurluğunu zevkli kılmak için biraz edebiyat paralanmış olsa da sonuçta yalın gerçekleri içeren bir kitaptan bu derece rahatsız olmama bozuluyordum.</p>

    <p class="normal">Yol boyunca yanımdan geçen arabalardaki insanlara bakıp durdum. Dayaktı, öfkeyle kalkıp zararla oturmaydı, karısını yatakta sıhhi tesisatçıyla basıp tetiği çekmekti falan, zaten bildiğimiz, içinde yaşadığımız şeylerdi… Fazlası, savaşları, terör olaylarını falan filan, hep görüyor, duyuyor, televizyonlarda izliyorduk. Bir şekilde, hani nasıl denir, insanlığa sığmasa bile, alışmıştık bunlara. O kadar fazlaydı ki bunlar, üzerlerinde düşünmüyorduk bile; ya da en azından kendi adıma konuşayım, ben öyleydim. Pek acıydı tabii. Oysa içine girince düşünmeye başlamıştım… Düşünüyordum ve soğukkanlılıkla, planlayarak, ne bileyim, kan görmek için, can havliyle çırpınan kurbana bakıp orgazm olmak için, insan etini tatmak için, kısası, zevk için can almayı aklım almıyordu… ‘İyi ama’ diyordum, diğerleri de ölümlü suçlardı; hepsinde vahşet, can veren insanlar, çocuklar, kadınlar vardı zaten: Seri katillerin icraatları neden beni bu derece rahatsız etsindi? Bir süre bu düşüncelerle gittikten sonra beni esas neyin rahatsız ettiğini kavrayıverdim: gerçek.</p>

    <p class="normal">Evet, gerçek… O güne dek seyredip geçtiğim ve hayatıma devam ederken sadece izlediğimde aldığım hazzı, hissettiğim dehşeti hatırladığım şeylerin, birdenbire vücuda bürünüvermesinin şokunu yaşıyordum. Tıpkı bir yıllık işsizliğim sırasında bir baltaya sap olamamış ve bir sürü şeyi yapamamış olmamı düşünüp ‘yaş geldi de geçiyor’u cidden fark ettiğimdeki gibi.</p>

    <p class="normal">Evet, Sör Anthony Hopkins’in oyunculuğuna hayran kalmayanı eşek sudan gelene dek dövmek gerekirdi ve Dr. Lecter çok klas bir elemandı; ne de güzel adamın ciğerini, beynini falan yiyordu–üstelik kurbanları hep kaşınan tiplerdi; izlerken ‘iyi olmuş puşta’ denebiliyordu kolayca ama… Aması fenaydı işte: Sonuçta bunlar eğlenceli hikâyelerdi (eğlenceden kastım illa güldüren şeyler değil; sıkılmadan vakit geçirmeyi sağlayan, içinizde türlü duyguyu kıpraştıran şeyler. Yani, korku filmi de sonuçta eğlencedir bence. Gâvurun ‘that’s entertainment’ derken kastettiği dalga) ya da o güne dek ben aksini hiç düşünmemiştim.</p>

    <p class="normal">Bin sekiz yüzlerde, kaderin cilvesi sonucu, çocuklara çok ama çok kötü davranılan ıslahevlerinden birine düşmüş Dickens kahramanı bir ana kuzusunun, tek dişli, saçı sakalı birbirine karışmış, küfürbaz, her yanından pislik akan ıslahevi görevlisinden ilk tokadı yediği anı yaşıyordum sanki.</p>

    <p class="normal">Bizim yakaya geçtikten sonra canım eve gidip Tefo’yla kafa zorlamak istemedi, kırdım direksiyonu Moda’ya gittim. Soğuğa aldırmadan bir çay bahçesine kuruldum ve manzaraya karşı, ‘Ağabey kafayı yemiş herhalde’ bakışlarıyla yanıma gelen garsona ‘Ne var? Yağmur yok işte... Ayrıca soğuksa soğuk; benim sorunum’ bakışlarımla yanıt verip büyük bardakta çay ısmarladım.</p>

    <p class="normal">Düşündükçe batıyordum. Dava aklımdan, tümüyle değilse bile o an için diyebilirim, çıkmıştı. Küçük çocukları kandırıp tecavüz edenleri, hamile kadınları doğrayanları, sabah işe gitmek için kalkıp karısını, çocuğunu öperek evinden çıktıktan sonra ya da akşam kim bilir ne kazandığı veya sırf nefes alıp verebildiği için evine mutlu dönen ya da bilmem hangi sebeple efkarlanıp eve dönmeden bir tek atmaya giden adamları ve kadınları, o adam ve kadınları evde bekleyenleri, umut dolu gençleri, hayatın kendilerine ne kazıklar atacağını bilmeyen masum çocukları, yalnız yaşayan bezgin insanları, hiç acımadan, zevk uğruna, manyaklıktan ya da bir araba dolusu farklı nedenle katleden, kimisi katlettikten sonra tecavüz eden, kesen, buzdolabında saklayan, kirece yatıran, asitle yıkayan, etlerini afiyetle yiyen, kanını içen manyakları; o manyakların kurbanlarını, kurbanların yakınlarını, çekilen acıları, tüm bunların üzerine atılan sadist kahkahaları düşünüp duruyor, diğer yandan da çayımı getiren garsona, az ilerideki çocuk parkının kapısında şeker, balon vesaire satan tiplere, yoldan ve kafamın içinden geçip duran insanlara, televizyonlarda konuşanlara, içinde yaşadığım zamanın kargaşasına bakıp kendi kendime, ‘Ya buysa, ya şu nemrut suratlı kadın az önce kocasını balta ile doğrayıp elindeki poşetlere doldurmuş çöpe atmaya gidiyorsa, ya şu eli önündeki para torbasının içinde kaybolan simitçi, bu soğuğa rağmen yılmadan kaydıraktan kayıp duran veletlere bakıp halleniyorsa, ya şu kaydıraktaki oğlanın içine çöreklenmiş yılan bir an önce sahibinin ergenliğe ulaşmasını bekliyorsa,’ diyordum.</p>

    <p class="normal">Kaçıncı sigaramdı bilmiyorum, telefonum çaldı, çıkardım baktım, evden arıyorlar. Açtım. Annem, gerçeğin belki de hayatımda ilk defa kafama böylesi dank ettiğinden habersiz, neşeyle, akşam eve geç kalmamamı, babamın kalkan aldığını, Nezih amcalarda hep beraber yemek yiyeceğimizi söylüyordu.</p>

    <p class="normal">Anneme tamam deyip telefonu kapadıktan sonra, durduk yerde kalkanın yağda cızırdaması gözümün önüne geldi. Sonra kalkanın yerini, bir başka ünlü seri katilin, Albert Fish’in, kandırıp götürdüğü metruk bir evde öldürdüğü küçük bir kız çocuğunun poposundan kestikten sonra tavaya atıp kızarttığı et parçasına bırakıvermesiyle, bir el gelip sanki midemi yakaladı, burmaya başladı. Bulantı, acıyla beraber yükseldi, ağzıma doldu.</p>

    <p class="normal">Oturduğum yerde kustum.</p>

    <p class="normal">Ben, tepesi attığında kafa-göz demeden girişen, ta çocukluğundan beri kırk kavgaya gözü kapalı dalmış, Tefo’yu ufak-tefek görüp dövmeye kalkanları pişman etmiş; ucuz meyhanelerde, pavyonlarda türlü tiple düşüp kalkarak gece tüketmiş; envaiçeşit pisliği bildiğini, en vahim olaylar karşısında bile kaya gibi dikilebileceğini, süper katı olduğunu, icabında ölümün karşısında bile sırıtabileceğini sanan ben, Vedat, tam da o gün, o an, annesinin, güzelce yıkadıktan sonra yeni yıkanmış çarşafları mis gibi kokan yatağa yatırıp yanağına bir öpücük kondurduğu masum çocuğun içimden çıkıp giderken yolladığı buruk vedasını bugünmüş gibi hatırlıyor, hâlâ hayatın, sen istemesen de, aldırmasan da, reddetsen de geçip gittiğini düşünüp ağlamaklı oluyorum.</p>

    <p class="normal">Yaşım kırk beş.</p>
  </div>

  <div class="calibre1" id="calibre_pb_99"></div>
</body>
</html>
