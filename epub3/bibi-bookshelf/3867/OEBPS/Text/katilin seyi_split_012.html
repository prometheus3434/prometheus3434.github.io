<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_10">9- Emniyet</h1>

    <p class="normal">Cumartesi sabahı deyince hep aklıma kuşların cıvıldaştığı, taze ekmek ve toprak kokulu, serin bahar sabahları gelir. Biri çıkıp, ‘Cumartesi sabahı gelip seni öldüreceğiz,’ dese bile o sabah ferahlığı hissi hep içimde olacakmış gibi gelir bana. Saçma belki. Neyse, Tefo’nun dürtükleyerek beni uyandırdığı Cumartesi sabahı da üç aşağı beş yukarı aklımdaki şablona uyuyordu. Pek kuş sesi yoktu, toprak kokusu da almadım ama hava açıktı. Sonbahar işte…</p>

    <p class="normal">“Haydi, baba ya! Geç kalacağız. Kalksana… Babam aradı Tuncay Komiseri, bizi bekliyor adam.”</p>

    <p class="normal">Neyin ne olduğunu hatırlamam fazla sürmedi, kalktım, giyindim vesaire. Annemin tost ısrarını zar zor savuşturup daha fazla gecikmeden atladık arabaya.</p>

    <p class="normal">Emniyet Müdürlüğü, hafta sonu dinlemez tabii, gerçi hafta içinde ne kadar kalabalık olurdu onu da bilmiyordum ama bana göre gayet kalabalıktı. Kimlik bırakıp ziyaretçi kartı aldıktan sonra Asayiş şubesinin bulunduğu sarı binada Tuncay komisere ulaştık. Emin Bey yaşlarında, güler yüzlü, tıknaz bir adamdı. Bir iki hoşbeş, hal hatır vesaireden sonra Nezih ağabeyi rica etmese, birazdan vereceği dosyayı feriştahının gelse göremeyeceğini söyledi. Tabii kalkıp adama, ‘Geveleme ağabey, ver dosyayı, işimiz var,’ diyemezdik. Zaten adam da bize hava atmıyor, sadece göreceklerimize karşı gereken ciddiyeti göstermemizin öneminin altını kendince çiziyordu. Biz de kendisine çok müteşekkir olduğumuzu falan söyledik işte cevaben. Dosyayı verdi ama odadan çıkmadı. Tabii şimdi böyle şeyler olmuyor: Ne de olsa üstün hizmet madalyamızın yanında, birkaç haddimiz olmayanı dışında emniyete ait her türlü bilgiye ulaşmamızı sağlayan bir adet de sunucu şifremiz var, oturduğumuz yerden seksen beş şeye ulaşabiliyoruz–İnterpol’ün kimi dosyaları dâhil.</p>

    <p class="normal">Neyse, uzatmayalım, güzelce okuduk Emin Bey’in dosyasını. Nedir, kimdir kısımlarını hızlı geçtik. Aile/akraba kısmını bulduk. Ergin Aziz isminde (ki yıllığa göre bugün 38 yaşında falan olmalıydı, tabii çift dikiş gitmediyse ve hayattaysa) kimse yoktu. Bir kız kardeşi vardı komiserin, Şermin Aziz Gültay (39). Anne hayatta değildi. Baba albay emeklisi, o da 1999’da rahmetli olmuş. Halalar, teyzeler, amcalar… Kan grubu, gerekli durumlarda aranacak kişiler, vesaire. Gerçi fazla ayrıntı da yoktu; yani kuzenler, aynı soyadı taşıyan daha uzak akrabalar, vesaire. Hevesimiz kırılmıştı. Sonunda dosyayı kapadık, Tuncay Komisere verdik. Teşekkür edip kalkarken aradığımızı bulup bulamadığımızı sordu. “Bulamadık,” dedim ben kısaca. Eliyle oturmamızı işaret etti, dosyayı açtı. “Nezih Başkomiser’im karışma dedi ama… Bakalım. Hım, pekâlâ: Emin’le ilgili ne aradığınızı söylerseniz belki de yardımım olur,” dedi. Tefo, Tuncay Komiserin de Emin Bey gibi babasının ekibinde görev almış olduğunu unutmuş olacak, Emin Bey’i şahsen tanıyıp tanımadığını sordu. Komiser gülümsedi, “Devre arkadaşımdır,” dedi. Fazla ayrıntıya girmeden, Ergin Aziz isminde birisini aradığımızı, akrabası olabileceğini düşünerek dosyayı görmek istediğimizi söyledik. “Tanımıyorum,” dedi duraksamadan. Neden aradığımız ise hiç sormadı bile. Yapacak bir şey yoktu, müsade istedik, yardımı için bir daha teşekkür ettik, ‘Nezih ağabeyine’ selamlarını ileteceğimizi söyledik, çıktık.</p>

    <p class="normal">“E, ne yapacağız şimdi?” dedim, kimliklerimizi geri alıp binadan çıktıktan sonra.</p>

    <p class="normal">“Bilmiyorum.”</p>

    <p class="normal">“Resmi gördük ama değil mi? O çocuk komisere çok benziyordu.”</p>

    <p class="normal">“Öyle ama baksana, yok işte kayıtlarda.”</p>

    <p class="normal">“Gidip kendisine sorsak doğrudan?”</p>

    <p class="normal">“Olmaz. Eğer bir şey bulduysak kıllandırmamak lazım adamı.”</p>

    <p class="normal">“Ne yapacağız peki? Nüfus müdürlüğüne mi gidelim?”</p>

    <p class="normal">“O kalabalıkta iki salağa istedikleri bilgiyi verirler tabii.”</p>

    <p class="normal">“Muhtar?”</p>

    <p class="normal">“Ne muhtarı?”</p>

    <p class="normal">“Emin komiserin mahallesinin…”</p>

    <p class="normal">“Ne alaka?”</p>

    <p class="normal">“Ne bileyim–”</p>

    <p class="normal">“Okula gitsek?”</p>

    <p class="normal">“Hım, olabilir. Lise bir olduğuna göre iki yıl sonrasının yıllığını bulsak.”</p>

    <p class="normal">“Okul müdürüne sorabiliriz. Okul kayıtları falan–”</p>

    <p class="normal">“Resmi sıfatla gitmeyince zor olur gerçi…”</p>

    <p class="normal">Biz, ne yapalım, okula mı gidelim kısmında takılmışken Tefo’nun cebi çaldı, açmadan baktı: “Babam arıyor,” dedi. Açtı. “Alo,” dedi doğal olarak, “ne!” dedi soru işareti yerine ünlem koyarak, ardından, “haydi canım!” dedi, üstüne de, “ya, baba harikasın valla,” dedi–dedi de dedi; beni uyuz etmek istiyordu, bilmem mi? En sonunda da, “Tamam,” dedi, “hemen gidiyoruz.” Sıktım dişimi, kapamasını bekledim.</p>

    <p class="normal">Telefonu kapayıp sırıttı. “Tamam lan, bas havanı,” dedim.</p>

    <p class="normal">Arabaya binerken, “Nereye gidiyoruz, bil bakalım,” dedi.</p>

    <p class="normal">“Lunaparka,” dedim.</p>

    <p class="normal">Gene sırıttı: “Hayır, Harbiye Orduevi’ne gidiyoruz: Binbaşı Ergin Aziz bizi bekliyor.”</p>
  </div>

  <div class="calibre1" id="calibre_pb_23"></div>
</body>
</html>
