<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_39">38- Aysel Yaran</h1>

    <p class="normal">‘Zenginlik başa bela derler; böyle evin olacaksa, olsun da bela olsun,’ diye düşünüyordum evin ‘kadını’nın hanımefendisine geldiğimi haber vermesini beklerken. Hani, İngiliz olsak, ev de Dalyan’daki süper lüks bloklardaki apartman dairelerinden biri değil de filmlerdeki devasa bahçeli malikânelerden olsa, ‘kâhya’ derdim, çünkü kapıyı açıp beni içeri buyur eden kadını hizmetçi diye tanımlamak çok yakışık alır gelmemişti gözüme. Onu hatırladım da, o yüzden evin kadını diyeyim dedim. Sahiden de, filmlerdeki baston yutmuş, protokol çılgını tiplere benziyordu kadın.</p>

    <p class="normal">Dairenin de maşallahı vardı. Girişte dikiliyordum gerçi ama daha oradan büyüklüğü ve içindeki zenginlik belli oluyordu. Bir yandan, ne derece büyük ve zengin de olsa bir apartman dairesinde ne demeye yardımcı kadın bulundurulacağını düşünüyordum. Sonunda ‘zengin işi işte’ diye çıktım işin içinden ya, çok daha sonraları, kendi hayatımda ve çevremde görmediğim bu şeyin tamamıyla zenginlikle alakası olmayabileceğini de öğrendim.</p>

    <p class="normal">Neyse: Efendim, Tefo’nun yattığı yerden yaptığı derin araştırmaları sonucu bulduğu, daha en baştan kolayca bulabilecek olmamıza rağmen bir türlü aramayı akıl edemediğimiz, Yıldız Hanım’ın sınıf arkadaşı ve bildiğimiz kadarıyla ayrılmaz dostu ve belki de Crom’un kızlarından biri olan Aysel Bakırtan’ın evindeydim. Kadın evlenmişti; artık soyadı, ilk ‘a’sı, üzerindeki şapkası sayesinde uzatılarak okunması gereken ve herhalde ‘Yâren’ kelimesinin başka bir lehçedeki halidir diye düşündüğüm Yâran’dı. Kocası Muhammed Yâran, tekstilciydi; politikayla da ilgileniyordu; merkez sağdaki ufak partilerden birinin ilçe yönetimindeydi ve muhtemelen bulunduğu yerden daha yükseklerine ulaşmaya niyetliydi. Tefo, Aysel ve Sezen diye yıllıkta Yıldız Hanım’ın en yakın arkadaşları olarak geçen hanımları bulmayı nasıl da akıl edemediğimize söylenerek anlatmıştı: İnternette Bahariye Koleji’nin sitesine girmiş, oradan mezunlar derneğini bulmuş, vesaire. Akabinde, bir iki telefonla Aysel Hanım’a ulaşmış ve benim için randevu almıştı.</p>

    <p class="normal">Kapıda kısa süre dikildikten sonra ‘kadın’ geri geldi ve hanımının beni beklediğini, lütfen kendisini izlememi söyledi. ‘Malikane sanki,’ diye söylenerek peşine takıldım kadının ve dairenin sandığımdan daha büyük olduğunu şaşırarak gördüm. Duvarlarında muhtelif resimler asılı, uzun ve Le çizen bir koridorun sonunda, geniş bir odaya alındım. Kimonolu Aysel Hanım, ben girince (odaya) ayağa kalktı; “hoş geldiniz”ine cevaben kendimi tanıttım, gösterdiği yere oturdum ve sorusuna karşılık zahmet olmazsa bir çay alabileceğimi belirttim.</p>

    <p class="normal">Bakımlı ve hoş bir kadındı Aysel Hanım. Tıpkı yıllıktaki resmi gibi, öyle çok güzel, çok endamlı biri değildi ama fena da değildi hani; ikinci bir bakışı hak edecek tiplerdendi. Ben, içimden, ‘Acaba ziyaretim yüzünden mi böyle tek hamlede açılıverecekmiş gibi duran bir kimono giydi yoksa hep böyle mi dolaşıyor? Yok canım, ünü henüz yurt sathına yayılmamış acımasız seksapelimi nereden bilecek, değil mi? Herhalde evinde böyle dolaşmayı seviyordur.’ gibisinden zırvalarken deminki baston yutmuş kılıklı kadın çayımı getirdi. Aysel Hanım, bir punduna getirip cebe atsam sonradan iyi paraya okutabileceğime karar verdiğim taşlı ağızlığına uzun Marlboro’sunu takınca davranıp sigarasını yaktım. Kadın, boğulmasına ramak kala dev ahtapotun kollarından sıyrılıp yüzeye çıkmışcasına içine çektiği ilk nefesten sonra, hani daldığım fantezi hayallerime uygun bir takım niyetlere kapılmış bir havası var denebilecek bir tonla ve dumanı aynı fikri destekler havada yavaş yavaş ağzından bırakırken, “E?” dedi. Sanki özel dedektifle karşılaşmak çok normal bir şeymiş gibiydi onun için.</p>

    <p class="normal">Tefo’nun, aklımın her daim şeyimde olmasıyla ilgili söylenmelerini düşündüm. ‘Ulan,’ dedim Tefo’nun beynimdeki görüntüsüne, ‘böyle bir yerde, böyle bir kadın –hem de kimonolu; Tefo’nun, eşi Ayla’nın da bildiğini bildiğim için söylemekte sakınca görmüyorum, geyşa fantezisi vardır– sana böyle baksa, sigarasının dumanını böyle dışarı verse, aklın nerene kaçardı acaba?’ Ama elbette o yönde bir tavra girmedim: İş üstünde fişe bakılmaz. Hoş, onca yerde Vildan’dan ya da al takke ver külah işlerine meyilli olmamdan sıkça bahsetmişken bunu söylemem pek inandırıcı gelmiyordur size şimdi ya, eh, o gün, o anda böyle düşündüm… ya da belki de kadının havalarından değil de aradaki gözle görünür statü farkından gelen bir tür aşağılık kompleksiyle, kadınla karşılaşıp karşısına oturduktan sonra kapılır gibi olduğum hevesimden çabucak vazgeçip, ‘Senden bene yâr olmaz, gel olak bacı-gardaş’ kararına geçiş yaptım demeliyim.</p>

    <p class="normal">Neyse, kadının ‘E’sine cevaben, böyleyken böyle diye anlattım ben de. Yıldız Hanım hakkında bazı sorularım vardı.</p>

    <p class="normal">Lafım bitince, Aysel Hanım gülümsedi, “Yıldız,” dedi, “yazık etti kendine… Çok yanlış yaptı.”</p>
  </div>

  <div class="calibre1" id="calibre_pb_83"></div>
</body>
</html>
