<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_29">28- Ölüleri Say Crom!</h1>

    <p class="normal">“Aman ne marifet! Attın, tuttu diye bu kadar havaya gireceksen işimiz var,” diye söylenmeye devam etti ortağım. Nasıl sırıtıyordum anlatamam. Tombul medyumun yanından ayrılıp sokağa çıktığımız anda, “Ya, gördün mü?” diye başlayıp bir araba laf etmiştim Tefo’ya. Yok efendim cadı olamazmış, aklım fikrim şeyimdeymiş, giysideki işlemeler solucan olur muymuş da bilmem ne… Sanki sadece yılandan tanrı olur!</p>

    <p class="normal">“Aha,” demiştim en son, içinde sırrı çözülen giysinin olduğu torbayı sallayarak, “bu da sana girsin!”</p>

    <p class="normal">Tefo, bunları okurken, “Hiç de bozulmamıştım, abartmışsın,” demişti demesine ya, aslında öyle olmadığını gayet iyi biliyordum. Bozulduğu şey, dediklerimin çıkması değildi elbette; hani ben arada, bunun olayları benden daha çabuk kavrayıp fikir üretmesine takıldığımı söylerim söylemesine ama aramızda öyle sözü edilecek cinsten rekabetti, kıskançlıktı falan, olmaz. Can kardeşimin bozulduğu şey, vır vır etmemdi. Doğruya doğru; kendimce, bu davaya giriştiğimizden beri yaptığı artistliklerin hesabını kesiyordum ve buna hakkım olduğunu düşünüyordum.</p>

    <p class="normal">Neyse, işin aslı, ben de fazla uzatmadım dalga meselesini. Hattâ arabamıza atladıktan sonra ipleri buna verip gönlünü alayım diye gene, “E?” dedim; ne yapacaktık şimdi?</p>

    <p class="normal">“Düşünüyorum,” dedi Tefo. “İyi,” dedim, arabayı çalıştırdım. Nasılsa bir şey yumurtlayacak, bilmem nereye gidelim diyecek diye yavaş hareket ediyordum. İki dakika geçmeden, öyle de yaptı: “Şimdi,” dedi, derin bir nefes aldı, “eğer, bu dört kurbanın arasındaki ilişki buysa… Yani, fazla bilinmeyen bir tarikatın mensuplarıysa bunlar?” derken araya daldım: “Ve dertleri seks ise?” Kafasını salladı, “Evet, o zaman… tabii, Zekeriya’nın söylediğinin aksine, böyle bir tarikatın ya da grubun var olduğunu kabul edersek, bir, bu seks amaçlı ayini nerede yaptıklarını; iki, ne zaman yaptıklarını; üç ve bence esas konu bu, niye yaptıklarını bulmalıyız.”</p>

    <p class="normal">“Niye mi? Seks dedi ya adam…” dedim.</p>

    <p class="normal">“Tamam da,” dedi kardeşim, “seks çok genel bir şey… Yani seks, tamam, ama nasıl? Kendilerine koca mı aramışlar? Solucandan kendilerini tatmin etmesini mi dilemişler? Ne?”</p>

    <p class="normal">“Crom’dan ne istenir? Conan gibi herif istemişlerdir. Şöyle, birini bir omuza, ötekini diğer omuza atıp dağa, bayıra kaldıracak tipte birini…”</p>

    <p class="normal">“O da olabilir… Ama… Ters sanki… Hayır, kadınların ikisi çoluk çocuk sahibi… Dördü de orta yaşı geçmiş ve dördünün de bir yamuğunu gören yok.”</p>

    <p class="normal">“Fazla bir şeylerini bilen de yok ona bakarsan.”</p>

    <p class="normal">“Evet… Konuştuklarımız arasında kadınların böyle bir yönüne değinen de olmadı zaten.”</p>

    <p class="normal">“Hem zaten ölünün ardından konuşulmaz.”</p>

    <p class="normal">“Nasıl yani?”</p>

    <p class="normal">“E, şimdi, bunların böyle bir yönünü bilen biri olsa bile bunu nasıl söyleyecekti? ‘Rahmetli iyi kadındı, hoş kadındı ama çok gizemli takılırdı; ayrıca, biraz orospuydu’ mu diyecekti?”</p>

    <p class="normal">“Doğru. Ama gene de böyle bir şey bilen ya da hisseden olsaydı… Aslında, fazla kişiyle de görüşmedik henüz. Daha çok şey var bakılacak.”</p>

    <p class="normal">“Bence de,” dedim, sonra aklıma geldi: “Ya, hacı, kadınların öldürülmelerinden sonra yapılan o pislik de bu seks dalgasına uyuyor sanki ne dersin?” diye ekledim.</p>

    <p class="normal">“Hım,” dedi, haklıymışım, o da öyle düşünmüşmüş zaten. “Bu durumda,” diye devam etti bir süre sustuktan sonra, “intikam bence cinayet nedeni olarak ön plana çıkabilir. Yani, diyeceğim, eğer intikamsa mesele, intikam peşindekini bulmak lazım. Onun için de intikama neden olacak şeyi bulmalıyız… Onun için de?”</p>

    <p class="normal">“Crom’un kızları ne halt yemiş, onu bulmalıyız,” diye daldım lafına.</p>

    <p class="normal">“Evet. Aynen öyle.”</p>

    <p class="normal">“Tabii, Crom’un başka kızı ya da oğlu var mı, onu da…”</p>

    <p class="normal">“Evet.”</p>

    <p class="normal">“Ve işe Erlik’le Mitra da karışmış mı diye de bakarız.”</p>

    <p class="normal">“Vedat be…”</p>

    <p class="normal">“İyi, aman… Peki, istikamet?”</p>

    <p class="normal">“Yoğurtçu Parkı’na doğrudan bir rota çiz, Mister Sulu.”</p>
  </div>

  <div class="calibre1" id="calibre_pb_63"></div>
</body>
</html>
