<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_45">44- Yi-ha, Kovboy!</h1>

    <p class="normal">“Görüyor musun Mesut’u?” dedim Tefo’ya telefonda. Ajanstan çıkar çıkmaz, daha arabaya binmeden aramıştım kardeşimi. Haber bombaydı çünkü: Mesut Bey, dördüncü kurbanı tanıyordu!</p>

    <p class="normal">Zuhal Hanım’ın ajansı, holdingleşmeye hazırlanan ve bu doğrultuda, ‘Şöyle güzel bir de ambalaj edinelim bari,’ diyen Kaymanlar Ticaret’in yeni kurumsal kimliği üzerinde çalışıyordu ve kadın, geçen üç ay içinde defalarca sunum yapmak için şirkete gitmişti. Üf-tade (kötü kelime oyunumu bağışlayın) Hanım da birkaç kere onunla beraber sunuma gitmişti ve Mesut Bey’le tanışmıştı. Hayır, kızcağız ki kızcağız dememe bakmayın, ayrılırken cep numarasını almış, geleceğe dönük kötü niyetlerimin arasına adını sıkıştırıvermiştim, Yıldız Hanım’ın öldürülmesini ve Zuhal Hanım’ı da kapsayan seri cinayet hikâyesini televizyonlardan biliyordu ama Mesut Bey’in Yıldız Hanım’ın eşi olduğunun farkında değildi. İşin komiği ki bunun en çok Emin Başkomiser’i eğlendireceğini düşünüyordum, ajansa gelip çalışanları sorgulayan cinayet birimi dedektiflerinin ajansla Kaymanlar arasındaki iş ilişkisini, dolayısıyla birinci ve dördüncü kurban arasındaki bu bağlantıyı fark etmemiş olmalarıydı.</p>

    <p class="normal">“Vay Mesut, vay!” dedi kankam anlatmam bitince. Pek memnundu bu gelişmeden. “Nihayet,” diyordu, “ucundan tutulabilecek bir ip!” Öpüyordu beni, helal olsundu bana.</p>

    <p class="normal">“Fakat bunu şimdilik kendimize saklamalıyız,” diye devam etti kutlamaların ardından. Eğer, iş dönüp dolaşıp Mesut Bey’de kilitlenecekse öncelikle her şeyi yerli yerine oturtmalıydık.</p>

    <p class="normal">“Bu durumda… eee, Mesut Bey’in Zuhal Hanım’ı tanıdığı halde polise bu konuda bir şey söylememiş olmasından da kıllanmalıyız bence,” dedim.</p>

    <p class="normal">“İlla ki…” diye onayladı kankam: “üstüne üstlük, aynı fikirden yola çıkıp, tanımıyorum dediği Öznur Hanım’ı da tanıdığını düşünebiliriz–ne de olsa eşinin liseden arkadaşı.”</p>

    <p class="normal">“Aysel Yâran’a bakılırsa arkadaşı falan değil.”</p>

    <p class="normal">“O, onun dediği. Bence adam Öznur’u da tanıyor. Hattâ belki Nilgün Hanım’ı da.”</p>

    <p class="normal">“Öyleyse diyebiliriz ki adam bir şekilde bunları öldürmüş olabilir: Mesela, herif iktidarsızdır ya da şeyi küçüktür ve karısı bunu Öznur’a anlatmıştır. Öznur Hanım da… eee, Nilgün Hanım’ı bir yerden tanıyordur ve?”</p>

    <p class="normal">“Sallıyorsun.”</p>

    <p class="normal">“Sallıyorum da… Neyse, her hâlükârda bir şey yakaladık bence de.”</p>

    <p class="normal">“Evet. Bizim profile de uyuyor. İyi eğitim almış, kırklı yaşlarda, orta sınıf üstü?”</p>

    <p class="normal">“Resme merakı olduğuna dair bir şeyini görmedik ama.”</p>

    <p class="normal">“Ulan, harfi harfine uyacak değil ya…”</p>

    <p class="normal">“E, doğru tabii.”</p>

    <p class="normal">“Öyleyse, geriye bir tek ikinci kurban kalıyor. Mesut Bey’le Nilgün Hanım arasında bir bağlantı bulabilirsek, tamamdır.”</p>

    <p class="normal">“İyi de,” dedim, “hacım, bir şeyi atlıyoruz.”</p>

    <p class="normal">“Ne?”</p>

    <p class="normal">“Mesut Bey, ilk cinayette nerede olduğunu kanıtlayabiliyor.”</p>

    <p class="normal">“Yalancı tanığı vardır.”</p>

    <p class="normal">“Başka bir şey daha geliyor aklıma…”</p>

    <p class="normal">“Ne?”</p>

    <p class="normal">“Mesut’un boyu… Taş çatlasa bir yetmiş beş–fazla değildir. Bir de, adam neredeyse kel.”</p>

    <p class="normal">Küfretti Tefo.</p>
  </div>

  <div class="calibre1" id="calibre_pb_97"></div>
</body>
</html>
