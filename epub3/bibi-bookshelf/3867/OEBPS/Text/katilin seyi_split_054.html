<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_48">47- Kırk Yedinci Bölümler Kısa Olmalı</h1>

    <p class="normal">Nezih amcanın esneyerek ‘Yarın bu fikrimizi hem Emin’e hem de cinayet birimine bildirir, oradakilerin de yaptığı soruşturmanın ne durumda olduğunu öğrenirim; haydi artık yatalım, geç oldu,’ demesiyle sona eren aile boyu kafa patlatma seansından sonra eve döndük.</p>

    <p class="normal">Kafamda kırk düşünce vardı, yattım yatmasına ama uyuyamadım. Kalkıp küçük televizyonumu açtım, belki saat farkı yüzünden abuk subuk zamanlarda yayınlanan Brezilya liginden bir maça ya da uykumu getirecek türden bir filme rastlarım diye.</p>

    <p class="normal">Elbette işime yarar bir şey yoktu televizyonda. Kapatıp yattım tekrar ve düşünmeye devam ettim. Tamam, elimizdeki vaka, seri cinayet maskesine büründürülmek istenen başka bir iş olabilirdi. Bulduklarımızın birbirini tam tutmaması falan, hiçbir şey değilse bile en azından bu yönde de düşünmek gerekir dedirtiyordu insana. Ama Nezih amcanın, babamın ve Tefo’nun pek beğendiği casuslu fikrimi tutup bir yere koyamıyordum kafamda. Şudur, budur derken dalmışım.</p>

    <p class="normal">Sabah annem uyandırdı, Tefo telefondaymış.</p>

    <p class="normal">“Hacı,” dedi günaydınıma karşılık olarak, “senin casuslu fikrin üzerine düşünürken aklıma geldi. Bu Mesut Bey’in şirketi, orduya mal satmıyor muydu?”</p>

    <p class="normal">“Evet.”</p>

    <p class="normal">“Acaba, Ergin Binbaşı’yla konuşsak… Hani adam ordudan sızıntı demiş sana ya; bu Mesut Bey’in şirketini araştırsak… Ne dersin?”</p>

    <p class="normal">“Süper,” dedim ve hemen klinikten ayrılırken cep telefonuma kaydettiğim numarayı buldum, Binbaşıyı aradım.</p>

    <p class="normal">Bir saat sonra, Tefo’nun yanında akşamdan kalan konu üzerine konuşurken cebim çaldı. Baktım Ergin Binbaşı. Açtım. “Aşağı gel,” diyordu Binbaşı, “eğlenceye gidiyoruz.”</p>

    <p class="normal">İndim, bir de ne göreyim: Binbaşı Ergin Bey’le Başkomiser Emin Bey, yani benim şu birbirine kardeşmiş gibi benzeyen makaracı kuzenler, her zamanki gibi biri üniformalı, diğeri sivil, ekip otosunun arkasına kurulmuş beni bekliyor. Ergin binbaşı eliyle öne geçmemi işaret etti, nedir mesele diye sormadan dediğini yaptım.</p>

    <p class="normal">Saat on biri gösterirken Kaymanlar Ticaret’in, büyük bir masa ve etrafındaki lüks sandalyeleriyle tıpkı yabancı filmlerdekine benzeyen yönetim kurulu toplantı odasında oturmuş, Mesut Kuskun, şirket genel müdürü İsmail Hakoğlu ve patronları Cahit ve Cihat Kayman kardeşlerin, enselerine yapışan adalet ve adalet saflarının yeni savaşçısı bendeniz karşısında tir tir titremelerini seyrediyordum.</p>
  </div>

  <div class="calibre1" id="calibre_pb_103"></div>
</body>
</html>
