<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_44">43- Vay Mesut Vay!</h1>

    <p class="normal">Ben bir yandan, soruşturmayı falan bırakıp bunu nasıl ederim de yerim, diğer yandan kim kızına bu devirde Üftade adını koyar, gerçi üf denmeyecek ve sakınmadan etrafa saçtığı ateşe bakılırsa üflenmeden yenecek biri de değil, muhtemelen vasiyet üzerine büyükannesinin adını koymuşlardır, falan filan gibisinden düşünürken, kendimi tanıtıp gösterdiği koltuğa oturduktan sonra “Ay, gerçekten özel dedektif misiniz siz?” demişti, dördüncü kurban, merhume Zuhal Hanım’ın çalıştığı ajansın diğer müşteri temsilcisi. Yirmili yaşlarının ortasında, kıpır kıpır bir kızdı ve her hareketiyle ‘Telefon kulübesine koşan Süpermen misali üstünü başını yırt, sonra gel benimkileri parçala, ara vermeden, çabucanak, aha bu masanın üzerine küt diye at beni,’ diyordu. Ya da demiyordu da, seri katildi, türlü sapıklıktı, detaylardı, iç bulandırıcı kanlı sahnelerdi, uykumu alamamamdı, şuydu buydu derken hepten sapıtmıştım, bana öyle geliyordu.</p>

    <p class="normal">Ay gerçekten özel dedektif miydim ben? Ay, vallahi öyleydim… Kötüsü, ben parçalamayacak olsam bile hapsedildikleri gömlekten kendileri dışarı çıkmaya niyetli iri ikizlerden ve ‘vadim bırak o kadarı, hiç yeşil değil ama sen gene gel bak nasıl yağmurlu buralar’ diyen derin yırtmaçtan gözünü alamayan, dolayısıyla fena halde içi gıcıklanan bir özel dedektiftim ve soruşturmayı da cinayeti de bir kenara bırakmak üzereydim.</p>

    <p class="normal">Nereden bildiğimi hatırlamıyordum ama reklâm ajanslarında albenili, civelek ve elbette akıllı hanımların müşterilerle ilişkide kullanılmak üzere istihdam edildiğine dair şeyler duyduğumu hatırlıyordum. Eh, Zuhal Hanım’ın resmini görmüştüm ve görünüşe göre Zuhal Hanım’ın çırağı konumundaki bu kız da duyduklarımın canlı ve heyecanlı kanıtı olarak karşımdaydı. Hani gelip ‘Reklâmınızı biz yapalım’ dese, ‘Lafı mı olur, dileyin ömür boyu siz yapın.’ derdim, yalanım yok. Eh, dünya, özünde değilse bile yüzeyinde erkek dünyasıydı ve iş istemenin bir yolu da buydu tabii.</p>

    <p class="normal">Neyse ki görev sırasında alkol almamak gibi elimden geldiğince zırvalamamak konusunda, aksini defalarca kanıtlamış olsam da, kendimi kontrol edebiliyordum. Gene de kendime göre tafra yaparak “Evet,” dedim yerime oturduktan sonra ve artık iyice yüzsüzce kullanmaya başladığımız Başkomiser Emin Bey’in adını verip kendisinin yürüttüğümüz soruşturmadan haberdar olduğu mavalını ekledim.</p>

    <p class="normal">Kız, Emin Bey’i tanımıyordu elbette. Zuhal Hanım’ın katlinden sonra cinayet biriminin dedektifleri ajanstaki herkesle görüşmüştü. Bildiği her şeyi anlatmıştı ve ben de ne istersem sorabilirdim. Ah, sormayı unutuyordu, ne ayıp! Evet, ne alırdım? Seni–olmuyorsa bir çay.</p>

    <p class="normal">Üftade Hanım, Zuhal Hanım’ı pek seviyor, tahmin ettiğim gibi, ustası yerine koyuyordu. Olayı duyunca hüngür hüngür ağlamış, baygınlıklar geçirmişti. Böyle bir canavarlığı kim, nasıl yapabilirdi, aklı almıyordu.</p>

    <p class="normal">Öldürüldüğü günden de, öncesinden de hatırladığı, sözünü etmeye değer bir gariplik yoktu. Tek hatırladığı, Zuhal Hanım’ın o gün pek neşeli göründüğü ve sabahtan akşama kadar beraber, Kaymanlar’la ilgili proje üzerinde çalışmış olduklarıydı.</p>

    <p class="normal">Kız, Kaymanlar der demez o ana dek başka yönlere bakan antenleri esas meseleye çevirdim tabii.</p>
  </div>

  <div class="calibre1" id="calibre_pb_95"></div>
</body>
</html>
