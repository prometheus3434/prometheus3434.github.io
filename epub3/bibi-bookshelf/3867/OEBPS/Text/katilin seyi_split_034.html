<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_30">29- İhtiyar Adam ve Deniz ve Ciiz ve Erhan ve Saire</h1>

    <p class="normal">“Behzat babaya sorun, bilirse o bilir,” dedi bakkal. Adını sormamıştık; neden soracaktık? O da bize sormamıştı; pek geveze bir şeydi zaten. Meraklıydı da; hele tüm yüzsüzlüğümüzle, dükkânına girer girmez polis olduğumuzu söyleyince iyice meraklanmış, kimlik sormayı aklına bile getirmemişti.</p>

    <p class="normal">Hayır, mahallenin eskisi değildi; altı, yok yedi yıldır buradaydı. Mahallede daha uzun zamandır oturan birkaç kişi varmış ama bu saatte kimseyi bulamazmışız, zaten o yüzden Behzat babaya sorun demiş ya… İyi, o zaman, Behzat babayı nerede bulurmuşuz? Bu saatte ya derede olurmuş ya evinde. Evi şurasıymış, mahallenin geçmişi ile ilgili şeyleri bilirse o bilirmiş. Evinde bulamazsak mutlaka dereye bakmalıymışız, zati görünce tanırmışız. Turna’da veya yakınında olurmuş. Turna dediği, Behzat babanın teknesiymiş. Behzat baba balığa çıkmadığı zaman, hemen oracıkta, köprünün yakınında dururmuş Turna.</p>

    <p class="normal">“Vah vah,” dedi Behzat baba ilkin. Cinayeti duymamış bile. Gazeteyle falan işi olmazmış; TV desen hak getire. Sevimli adamdı; yüzü, elleri kırış kırış, ben diyeyim yetmiş siz deyin seksen yaşında vardı. Eski toprak hesabı, gayet dinçti. Ömrü oralarda geçmişti; emekli olduktan, hele eşini kaybettikten sonra, kendini tamamen önceden hafta sonu eğlencesi olan balık tutmaya vermişmiş. Tuttuğu balıkları sattığı falan da yokmuş. Kendine ve konu komşuya dağıtacak kadarını tutmakla yetinirmiş. “Deniz,” dedi, laf arasında, “mesele o.”</p>

    <p class="normal">Turna’ya sahip olamadığı çocuğu gibi baktığı belliydi; tekne pırıl pırıldı. Çok da cana yakın adamdı; kendimizi tanıtmamızla hemen bizi yanına buyur etmişti. “İyi çocuklarsınız siz.” demişti gene laf arasında; insanın yüzüne bir defa bakması yetermiş ne mal olduğunu anlaması için. Ne güzel.</p>

    <p class="normal">Vah vah demesi elbette Öznur Hanım’ı gayet iyi hatırlamasındandı. Kafa bakımından da maşallahı vardı zaten. Öyle kitaplardaki az konuşan, ağzından her çıkan lafa atlanıp anında kapılması gerektiği havası yaratan bilge-yaşlı-balıkçılardan da değildi; gayet güler yüzlü, konuşkan bir adamdı.</p>

    <p class="normal">“Yazık, çok çekti o kızcağız,” diye başlamıştı Öznur Hanım’la ilgili anımsadıklarına. Babalarının ölmesinden sonra anneleri bir adamla kaçan iki çocuğu kim olsa hatırlardı. Tabii olayları sonradan, çocukların yanına yerleştikleri, komşusu olan babaanneden duymuştu; daha doğrusu, merhum eşi duymuştu da, o da ondan öğrenmişti. İlerleyen zaman içinde de, ta babaanneleri vefat ettikten sonra çocukların evi satıp mahalleden taşınmalarına kadar, sıkça görmüş çocukları.</p>

    <p class="normal">“Öznur,” demişti, “hem iyi bir kızdı, hem de çok güzeldi.” Mahallenin delikanlıları da kızla pek ilgilenirmiş zaten. Fakat kızın mahallede öyle namusa aykırı bir davranışını ya da bu tür konularda kulağına gelen bir lafı hatırlamıyordu. Kızcağız, okulunu bırakıp çalışmaya başlamıştı; kardeşine bakıyordu; ne zaman fingirdeyecekti? Hem öyle bir kız değildi zaten. O türde bir şeyi olsaydı rahmetli eşinden duyardı mutlaka. Nerede çalışıyordu peki? Galiba Maltepe taraflarında bir fabrikada. Fazla bir şey hatırlamıyordu o konuda ama kızın gayet iyi, terbiyeli ve hanım bir kız olduğunu, yanında hiç erkek görmediğini, hafta sonlarında bazen bir iki kız arkadaşıyla sokağa çıktığını gayet iyi hatırlıyordu rahmetli eşinin mahallede bir nevi radar görevi üstlendiği anlaşılan Behzat baba.</p>

    <p class="normal">Inınının tabii. Kimdi bu kızlar? Yıldız, Zuhal, Nilgün? Yok canım, isimlerini bilmiyordu Behzat baba: sadece bir iki kız işte. Hem ne arıyorduk ki biz? Gayet terbiyeli, hanım bir kızcağızdı işte; yardımseverdi, çocuklarla ilgilenirdi? Çok iyi kızdı çok. Vah vah. Hattâ rahmetli Şevki Bey’in bir oğlu vardı, Allah kimseye vermesindi, çocuk sakat doğmuştu; onunla nasıl ilgilenir, nasıl sevecen davranırdı bir görmeliydik. Nesi sakattı çocuğun? Aklı, nesi olacak? Garibim Şevki Bey de, hanımı da pek severlermiş bu yüzden Öznur Hanım’ı–çocuğun adı da neydi yahu, neydi? Hah, Erhan’dı galiba… Öznur’la kardeşi mahalleden taşınınca pek ağlamıştı çocuk o yarım aklıyla. Hayır, Erhan’a ne olmuştu bilmiyordu; önce babası sonra da annesi ölünce, muhtemelen devlet babanın şefkatli ellerine teslim edilmişti. Evet, evet, hatırlamıştı şimdi; annesinin ölümünden sonra birileri gelip almıştı çocuğu. Çok iyi bilemiyordu çünkü o balıktayken gelip almışlardı galiba. Evet, Nejat Bey söylemişti ona… Komşu canım, kim olacak? Galiba birkaç adam demişti, gelmişler, çocuğu ve birkaç eşyasını alıp gitmişler… Nejat Bey? O-hoo, rahmetli olmuştu bile çoktan. Başka kim bilebilirdi peki? Hım. O zamandan beri mahallede oturan–a, evet, rahmetli Ruşen’in oğlu vardı tabii: Cengiz. Ruşen de efendi adamdı, Allah rahmet eylesin. E, tabii, hayat işte. Herkesin yaşı gelir, Emr-i Hâk vaki olur; dostlar birer birer gider… Cengiz? Ha, evet, Cengiz iyi çocuktur, selamı sabahı hiç eksik olmaz. Tabii, hemen mahallenin girişindedir evi, Hünkâr apartmanında. Bu saatte bulamazdık ama: Karı-koca çalışırdı onlar; anca akşam vakti. Cengiz bilir, onların yaşıtıdır–hayır canım, Erhan’ın. Bir de Öznur’un kardeşinin–evet, Özgür işte. Tanıyor musunuz? Ya, müzisyen oldu demek? Aferin ona. Bunlar beraber oynarlardı sokakta. Zavallı Erhan: Ne zor şeydir–belki de çoktan ölmüştür bile; öylesi için hayat zordur. Çok zor.</p>

    <p class="normal">“Erhan? Aa, tabii ya, hatırlamaz mıyım hiç? Neden sordunuz?” demişti Özgür telefonda. Behzat babaya teşekkür edip yanından ayrılmış, Cengiz Bey’in iş dönüşünü beklemek için parkta vakit geçirelim demiştik. Sonra aklıma Özgür’ü arayıp Erhan konusunu sormak gelmişti. Çalıştığı iki yerin de telefonunu almıştık, saat altıya kadar da dükkânda olduğunu bildiğimizden önce orayı aramıştık.</p>

    <p class="normal">Özgür önce şaşırmış, eski mahallesinde olduğumuzu söyleyince de orada ne yaptığımızı sormuştu. Biri ablasına, diğeriyse eşinin titizliğinden dolayı muhtemelen ablasının evinde saklanmışlığına kanaat getirdiğimiz ve Nilgün Hanım’a ait olduğunu düşündüğümüz iki giysiyi ortaya çıkarmasından sonra özel dedektif olduğumuzu söylemiştik ya, ‘araştırma yapıyoruz,’ dediğimde üstelememiş, telefonda Erhan’ın yerini bilip bilmediğini sorunca, “Yok canım,” demişti. Mahalleden taşındıktan sonra çocuğa ne olduğunu bilmiyordu. Evet, galiba aynı yaştaydılar; evet, tabii, çok severdi, haline üzülürdü; hattâ mahalledeki diğer çocuklarla oynadıkları oyunlara katmaya çalışırlardı Erhan’ı. Tabii, onlarla oynayamazdı ama bir kenarda oturturlardı onu ve çocuk da bundan çok mutlu olurdu. Canım ya idi, ne zamandır düşünmemişti onu; hayat ne çabuk geçiyordu da, bulursak o da görmek isterdi de, hem arada bir gece bara uğrasaydık da, vıdı vıdı ve vıdıydı.</p>

    <p class="normal">“Erhan mı? Tabii ki hatırlıyorum. Ne işiniz var sizin Erhan’la?” demişti Cengiz Bey kapıda. Biraz Chris DeBurgh’e benziyordu Cengiz Bey; kısa boylu, mülayim bir tip gibiydi. Ama içeri davet etmemişti bizi; kapısını çalmamızı hoş karşıladığına dair bir işaret de yoktu yüzünde. Eh, gece iniyor, yemek vakti, normal. Hele bir de Öznur Karaçay cinayeti, polis işi, vesaire deyince yüzü hepten değişmişti elemanın. Biz de becerebildiğimizce sevimli davranmıştık; ters bir durum olmadığını, polis değil, polisle birlikte çalışan özel dedektif olduğumuzu söylemiş ve cinayeti aydınlatmak ve genel profil çıkartmak amacıyla Öznur Hanım’la ilgili her şeyi, dolayısıyla geçmişini de öğrenmeye çalıştığımızı belirtmiştik. Sonra da, adamın herhangi bir fikir belirtmesine izin vermeden, Behzat babayla görüşürken laf arasında adı geçen bu çocuğun ilgimizi çektiğini, Öznur Hanım’la ilgili her türlü bilgiyi değerlendirmenin gerektiğini ilave ettik.</p>

    <p class="normal">Bunların üzerine Cengiz Bey, “Öznur abla…” demişti hemen, “severdim onu.” Duyunca çok üzülmüştü; diğer kurbanlardan da haberi vardı. Öznur Hanım’la Özgür, altı yıl kadar oturmuşlardı galiba o mahallede; Öznur ablası iyi kızdı; gerçi fazla görmezdi onu, çalışıyordu çünkü. Kardeşi Özgür zaten arkadaşıydı; çok oynamışlıkları vardı beraber. Sık olmasa da hâlâ arada görüşüyorlardı; Kadıköy postanesinin hemen arkasındaki müzik aletleri yapan ve satan dükkanı da, geceleri barlarda çalıştığını da biliyordu. Peki, Erhan’ın götürülüşünü hatırlıyor muydu? Evet tabii. Ya, götürenleri? Hayır; bunu da gayet iyi hatırlıyordu çünkü çocuk götürüldüğünde o okuldaydı ve veda etme fırsatı bulamamasına çok üzülmüştü. Üzülmüştü çünkü pek severdi Erhan’ı; sokakta oynadıklarında, özellikle de güzel havalarda annesinden izin alıp çocuğu bir kenara oturturlardı. Pek mutlu olurdu o zaman Erhan. Onlar maç yaparken falan, kenardan bağırıp dururdu. Yok, konuşamazdı pek; yarım yamalak isimlerini söylerdi; ‘Ciiz’ derdi mesela kendisine. Bir de ‘Gool’ derdi, gol olsa da, olmasa da.</p>

    <p class="normal">“Ulan, herif, iyi, hoş da içeri bile almadı bizi.”</p>

    <p class="normal">“Evet, değil mi?”</p>

    <p class="normal">“Angut.”</p>

    <p class="normal">“Boş ver onu. Bence bu çocuğun bu işlerle bir ilgisi var.”</p>

    <p class="normal">“Erhan’ın mı?”</p>

    <p class="normal">“Evet.”</p>

    <p class="normal">“Ne peki? Hayır, şu saate kadar neden bu çocukla bu kadar ilgilendin diye sormadım farkındaysan.”</p>

    <p class="normal">“Bana şüpheli geldi… Sanki ortadan kaldırılmış gibi.”</p>

    <p class="normal">“Niye ki? Bakacak kimsesi kalmayınca devlet görevlileri gelip almış işte.”</p>

    <p class="normal">“Devlet görevlileri olduğu ne malûm? Hem öyle olsa bile, nereden bilmiş devlet görevlileri çocuğun bakacak kimsesinin kalmadığını?”</p>

    <p class="normal">“Ne bileyim? Özürlülerin bir yerlerde kaydı-kuydu vardır belki… ya da biri haber vermiştir.”</p>

    <p class="normal">“Kim?”</p>

    <p class="normal">“Kiziroğlu Mustafa Bey–ne bileyim kim?”</p>

    <p class="normal">“Ya.”</p>

    <p class="normal">“E, peki. Diyelim çocuğu ortadan kaldırmış olsunlar. Tamam, öyle olsun; sebep ne peki?”</p>

    <p class="normal">“Her şeyi ben mi bileceğim? Sen söyle.”</p>

    <p class="normal">“Siktir.”</p>
  </div>

  <div class="calibre1" id="calibre_pb_65"></div>
</body>
</html>
