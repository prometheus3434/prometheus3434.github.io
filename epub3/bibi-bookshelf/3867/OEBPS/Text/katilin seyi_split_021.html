<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_19">18- Kafasız Tavuklar Sonatı</h1>

    <p class="normal">“Bu yamuk da üçgenden farksız,” dedi Tefo.</p>

    <p class="normal">“Bir boka benzemiyor sahiden,” diyerek katıldığımı belirttim.</p>

    <p class="normal">Büroya gelmiştik ve dün gece çizdiğimiz üçgeni, kırk iki yaşındaki reklamcı Zuhal Engücük’ün cesedinin bulunduğu yeri ekleyerek dört kenarı da birbirinden farklı uzunlukta bir dörtgene çevirmiştik. Büyük başarı.</p>

    <p class="normal">Emin Başkomiser’le konuşamamıştık tabii: Açıkçası, denememiştik bile. Cevdet’ten aldığımız bilgi üzerine ayakaltında fazla dolaşmamamız gerektiğini hemen kavramış, ortada fazla görünmemeye gayret ederek doğrudan Duran ağabeyin yanına, bodrum kattaki arşive girmiştik. Bu sefer Duran ağabey de bizi çok hoş karşılamamıştı açıkçası ama eh, hatır hatırdır işte: Yarım saat kadar arşivde oturduk ve neler olup bittiğini anlamak için fırsat kolladık. Bu arada, Öznur Hanım’ın otopsi raporunun bir kopyası da gelmişti, okuduk: Müthiş bir zekâyı gerektirmeyen tahminimiz doğrultusunda, o kadıncağızın da içkisine konulan zehirle öldürülmüş olduğunu ve öldükten sonra da katilin önceki iki kurbana ettiği haltı Öznur Hanım’a da uyguladığını gördük. Seri cinayet meselesi tamamdı artık–kesindi yani.</p>

    <p class="normal">Bir sürü koşuşturmadan sonra Duran ağabeyden bir takım dosyalar istemeye inen Osman’ı yakaladık ve almaya geldiği dosyaları teslim ettikten sonra geri gelmesini rica ettik. Osman, dedim ya, iyi dosttur, bizi kırmadı ve dosyaları, yardımcılarıyla acil toplantıya giren Başkomisere verdikten sonra yanımıza döndü.</p>

    <p class="normal">Zuhal Engücük’ün cesedi aynı sabah, saat dokuz civarında, İçerenköy’de, kız lisesinin yan sokağındaki evinde bulunmuş. Osman’ın anlattığına göre, Zuhal Hanım sabahları işe aynı sokakta oturan elektrik mühendisi Attila Yanık –adamın ifadesini alırlarken Osman da oradaymış: Adam, adının iki T ve tek L ile yazıldığını ısrarla belirtmişmiş– ile beraber gidermiş.</p>

    <p class="normal">İfadesine göre adam, o sabah, kadının her sabah buluştukları saatte apartmanının kapısına çıkmadığını görünce biraz beklemiş, sonra evine telefon etmiş, gene cevap alamayınca cebini aramış. Ona da cevap alamayınca biraz daha beklemiş. Sonra kapısını çalmış. Otomatiğe basan da olmayınca apartmanın kapıcısının zilini çalmış ve beraber kadının kapısına dayanmışlarmış. Kapıcıya kalsa kapıyı kırıp gireceklermiş ama Attila Bey polisi aramayı uygun görmüş, falan filan.</p>

    <p class="normal">Neyse, polis olay mahalline intikal ettikten sonra ki olay mahalline gelenler asayişe bağlı bir ekipmiş çünkü Attila Bey cepten ‘Polis İmdat’ı aramışmış, yani, kapıyı kırıp kadıncağızın cesedini yatağında bulanlar bizim karakolun elemanları değilmiş. Telsiz trafiği falan derken, sabahın köründe kırk iki yaşında bir sarışının aynı önceki üçü gibi öldürülmüş olduğunu duyan Emin Başkomiser fırladığı gibi oraya gitmiş. Tabii onunla beraber karakolun yarısı da.</p>

    <p class="normal">Osman, Attila Bey’in ifade verirken tir tir titrediğini söyledi. Bana göre normaldi: İnsanın her gün gördüğü bir arkadaşını bu halde görmesi falan… Hem kim ne derse desin, memleket nüfusunun en az yüzde yetmişi polis karşısında titremese bile huzursuz olur; anlaşılmaz bir şey değil bence.</p>

    <p class="normal">Üçgen hali kadar anlamsız dörtgene bakarken Tefo, “Ne yapalım dersin?” dedi. Bilmiyordum elbette. Sıcağı sıcağına gidip Attila’yla ya da Zuhal Hanım’ın komşularıyla falan görüşmek hoş olmayabilirdi.</p>

    <p class="normal">“Valla,” dedim, “böyle kafası kesik tavuk gibi sağa sola koşturmakla elimize bir şey geçeceği yok.”</p>

    <p class="normal">“Haklısın,” dedi Tefo: “heveslendik falan ama acayip dağıldık.”</p>

    <p class="normal">Sahiden de dağılmıştık. Fazla şey düşünmeden kırk şeye birden sarılmış, sağda solda milleti sorgulamaya kalkmıştık ama ne sorgulama yöntemi biliyorduk ne de elde ettiğimiz bilgiler arasında işe yarar bir şey olup olmadığını anlayabilmiştik.</p>

    <p class="normal">Biraz daha uflayıp pufladıktan sonra Tefo bilgisayarı açtı ve yazmaya başladı. Can kardeşim, problem çözmek için en iyi yöntemin problemin karşısına geçip bakmak olduğunu söyler hep. Ona göre, olanların ayrıntılarını yazmak, mümkünse şemalar, krokiler falan çizmek ve sonra da bunların karşısına geçip bakmak önemlidir.</p>

    <p class="normal">O belge hala durur; bugün için komik de olsa o zaman ciddi bir şeydi; hem anıdır ya…</p>

    <p class="normal">Neyse, polis kayıtlarından ve kendi öğrendiklerimizden derleme olan bu belge, parantez içi notlarıyla falan, şöyle bir şeydir; aynen kopyalayıp yapıştırıyorum –köşeli parantezler de sonradan benim eklediklerim:</p>

    <p class="baslik">* * *</p>
  </div>

  <div class="calibre1" id="calibre_pb_41"></div>
</body>
</html>
