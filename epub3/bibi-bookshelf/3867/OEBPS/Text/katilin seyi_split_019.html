<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_17">16- Torik Çalışmaları</h1>

    <p class="normal">Araştıracaktık elbette. Nezih amcanın Şaolin rahibi havalarında verdiği konuları araştıracaktık işte, onu anlamıştık da… Nasıl? Tefo, sahiden aptal olduğumuzu söyledi. Onca filmdi, kitaptı, bildiğimiz kırk polisli hikâyeyi hiç düşünmediğimizi de ekledi. Bildik geyik işte. Ben gene “E?” dedim. Huy ediniyordum E’leri…</p>

    <p class="normal">“Önce neden, değil mi? Yani cinayetin olmazsa olmazı. Biri, bu üç kadını öldürüyor. Neden?” dedi Tefo. Bana değil de kendi kendine konuşuyor gibiydi gene. Bu sefer sessiz kalmadım ama. “Daha önce konuşmamış mıydık bunları?” dedim. “Olsun,” dedi. “Olabilecek nedenleri sayalım o zaman,” dedim ve aklıma gelenleri sıraladım: kıskançlık, intikam, soygun, falan.</p>

    <p class="normal">“Soygunu geç bence,” dedi Tefo. “Elimizde aynı yöntemle öldürülmüş üç kişi var. Hırsızlık için fazla alengir.”</p>

    <p class="normal">Doğruydu tabii. Gerçi, Yıldız Hanım’ın kıyıya vuran cesedi çırılçıplaktı ve giysisi dışında, normalde dışarı çıkarken yanında bulunması beklenebilecek, çanta, kimlik, cep telefonu vesaire kişisel eşyası da kayıptı. Gene, bizim bulduğumuz Öznur Hanım, üzerinde bir gömlek ve gömleğin altında sutyeni dışında çıplaktı ve bir kadından beklenmeyecek şekilde gömlek cebinde bulunan kimliği dışındaki eşyası, tıpkı Yıldız Hanım’ınkiler gibi kayıptı. Yani hırsızlığın söz konusu olmadığını iddia edemezdik ama bu cinayetlerle aynı seride olduğu düşünülen diğer cinayet, kurbanın evinde işlenmişti ve evden herhangi bir şey çalınmadığını biliyorduk. Zaten bu tür sıradan hırsızlıklarda, kapkaçlarda falan, genelde çalınan çanta vesaire şeyler, içindeki işe yarayacak malzeme boşaltıldıktan sonra bir yerlere atılır, çoklukla da bir süre sonra bulunurdu.</p>

    <p class="normal">“Kıskançlığı da geçmek lazım bence,” dedim. Biri, birini kıskançlık yüzünden öldürebilir ki bu malûm, bizde çok sık olan bir şeydir. Ama aynı birinin, kıskançlık yüzünden birbiriyle ilgisiz üç kişiyi öldürmesi çok da akla yakın gelmiyordu açıkçası.</p>

    <p class="normal">“Gerçi, üç adam üç kadını kıskançlık yüzünden öldürebilir ama aynı şekilde olmaz herhalde. Bir şekilde ilişki olması gerekir–aralarında yani.”</p>

    <p class="normal">“Haklısın,” dedi Tefo. “İntikam olabilir ama. Bir kişi, üç kişiden intikam alıyor–tabii bunu söylemek için üç kurban arasındaki ilişkiyi bulmak durumundayız ve elimizdekinin bir seri cinayet vakası olduğunu kabul edeceksek, üç kurban arasında mutlaka bir şekilde bağlantı olmalı. Hem bağlantıyı bulabilirsek nedeni de bulabiliriz belki.”</p>

    <p class="normal">“Ben hâlâ,” dedim, “üç kurbanın da kırk iki yaşında ve sarışın olmalarının bir bağlantı olarak kabul edilebileceğini düşünüyorum.”</p>

    <p class="normal">“Olabilir. Ama sakın gene katilin doğrudan kırk iki yaşındaki sarışınları hedef aldığını söyleme.”</p>

    <p class="normal">“Yok ama?”</p>

    <p class="normal">“Aslında bir bakıma haklı olabilirsin. Sarışınlık meselesi değil de, kırk iki yaşında ve bu tarafta yaşamaları, bir şekilde aynı mekânları paylaşmış olabilecekleri anlamına gelebilir. Gerçi görünüşe göre üçü de pek sağda solda gezen tipler değilmiş ama belki daha önceden tanışmışlardır. Ben, Öznur Hanım ile Nilgün Hanım’ın geçmişlerini araştıralım derim. Bugün ortak mekânları olamayabilir ama… eee, ne bileyim, mesela Yıldız Hanım’la aynı liseye gitmemişlerdir ama belki aynı mahallede falan büyümüşlerdir.”</p>

    <p class="normal">“Aynı ilkokul da olabilir.”</p>

    <p class="normal">“Olabilir… A, ne diyeceğim bak: Bu tarafların haritası var mı sende?”</p>

    <p class="normal">“Ne tarafın?”</p>

    <p class="normal">“Kadıköy yakası işte…”</p>

    <p class="normal">“Ha, yok. Niye olsun?”</p>

    <p class="normal">“İnternetten bakalım o zaman.”</p>

    <p class="normal">“Ne yapacağız? Harita üzerinde cinayet yerlerini işaretleyip şekil oluşturuyor mu diye mi bakacağız?”</p>

    <p class="normal">“Tabii.”</p>

    <p class="normal">“E, ama kurbanlardan sadece birinin öldürüldüğü yeri biliyoruz; ötekilerinki, bulundukları yerler.”</p>

    <p class="normal">“Belki katil, bulundukları yerlere göre… ne bileyim, filmlerde olur hani, şekil çiziyordur, falan–e, nedir ya, bir baksak işte?”</p>

    <p class="normal">İyi, dedim. Malûmunuz, kriminal psikolojiye göre seri katiller bir şekilde herkesten daha arızalıdırlar ve bunların bazısı yediği haltı ifşa etmeye meyillidir: Kimi açıkça yakalanmak için, kimi de polise ya da her kimi kendine hasım görüyorsa ona meydan okumak için belli izler bırakır. Tabii bunu kabul etmek için öncelikle katilinizin bu tip dertleri olduğunu varsaymak gerekirdi ki elimizdeki sıfıra yakın bilgiyle açıkçası böyle bir şeyi varsaymak loto oynayıp kazanmayı ummaktan farklı değildi. Ama nedir, bir şey yapmayı denemek, hiçbir şey yapmamaktan daha iyidir, değil mi? Tabii yapılacak işin ne olduğu da önemli; hani bazı şeylere hiç kalkışmamak daha iyidir ama sonuçta bizimki onlardan değildi.</p>

    <p class="normal">İşte biz de o hesapla bilgisayarı açtık, fazla uğraşmadan da aradığımızı bulduk; güzelce bastırdık ve üzerinde üç cesedin bulunduğu yerleri işaretleyip çocuk bulmacalarında olduğu gibi noktaları birleştirdik. Sonunda da bir açısı çok geniş, anlamsız bir üçgen dışında bir şey elde edemedik.</p>

    <p class="normal">“Bundan bir şey çıkmaz,” dedi Tefo, “bu üçgenin bir anlamı varsa bile bildiğimiz bir şey olmadığı kesin.”</p>

    <p class="normal">“Ya, hacı,” dedim, aklıma takılan başka bir husus için, “sabah sahiden karakola gidecek miyiz? Hani baban Emin Bey’i arayacakmış ya bize yardım etsin diye...”</p>

    <p class="normal">“E, gitmek zorundayız; gitmezsek olmaz. Ama dosyaları daha önce gördüğümüz ortaya çıkmasa iyi olur; Duran ağabeyin başını derde sokmayalım. Hem belki Emin Bey’den de feyz alırız, koskoca komiser ne de olsa.”</p>
  </div>

  <div class="calibre1" id="calibre_pb_37"></div>
</body>
</html>
