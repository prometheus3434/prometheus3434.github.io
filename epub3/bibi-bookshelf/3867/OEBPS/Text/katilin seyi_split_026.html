<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_22">21- Ezoterizm ve Ezo Gelin</h1>

    <p class="normal">“Ne yani,” dedim Tefo’ya arabaya binerken, “kadın büyücü müymüş?”</p>

    <p class="normal">Yağmur fena bastırmıştı; arada şimşek çakıyor, bir anlığına her yan aydınlanıyor ve daha akşam olmadan bulutlar vasıtasıyla bastırmış karanlık, gök gürültüsüyle beraber geri geliyordu.</p>

    <p class="normal">Cevap vermeyince direksiyona geçtim ve arabayı çalıştırmadan öylece oturup adamıma baktım. Kafa işindeydi herhalde; kucağında, içinde giysi olan torbayla yerine oturmuştu ve beni duymuyor gibiydi çünkü… Ya da öyle davranıyordu. Ayak yapıyor sandım, kızdım, “Alo?” dedim, irkildi, başparmağıyla damağını kaldırdı. Dalmış sahiden, ne bileyim?</p>

    <p class="normal">“Affedersin,” dedi, çenesini sıvazladı. “Ne demiştin?”</p>

    <p class="normal">Sorumu tekrar ettim. “Yok canım,” dedi. Ama araştırmaya değer bir şey bulduğumuza da emin olduğunu söyledi. Nasılsa düşündüklerini anlatacaktır deyip, arabayı çalıştırdım. Neden sonra, “E?” dedim, dayanamayıp.</p>

    <p class="normal">“Valla,” dedi, “şeyleri yerlerine koymak kolay değil. Yani, baskıcı bir koca… Üstelik temelinde sevgi olmayan bir evlilik… Mahkûmiyet gibi yani. Kadının başka bir hayata gizlice meyletmesi normal bence; en azından, olmayacak şey değil.”</p>

    <p class="normal">“İyi de nasıl bir hayat? Gizli bir âşık olabilir mi?”</p>

    <p class="normal">“Olur da… Öyle bir şeyse bu giysiyle ne ilgisi var, onu bulmak lazım.”</p>

    <p class="normal">“Fantezi yapmak içindir… Belki evde değil de mesela âşığının evinde daha bir sürü kostüm vardır böyle. Ya da zincirdi, kelepçeydi, falan?”</p>

    <p class="normal">“Ulan aklın fikrin fantezide, bilmemnede… Gerçi dediğin, olmayacak şey değil ama adamı, tabii böyle bir durum varsa, bulmadan boşa fikir yürütmüş oluruz böyle. Hem ayrıca, bir âşığı olsa bile öldürülmesiyle ne ilgisi var bunun?”</p>

    <p class="normal">“Kocası öğrenmiştir?”</p>

    <p class="normal">“E, güzelim, tek cinayet bu olsa o yönde düşünelim ama… Hani, kadını denizde öldürmeyi bırak bir yana…”</p>

    <p class="normal">“Âşığı öldürmüştür?”</p>

    <p class="normal">“Aynı şey.”</p>

    <p class="normal">“Doğru be.”</p>

    <p class="normal">“Bence bu giysinin sırrını çözmek gerek önce.”</p>

    <p class="normal">“Nasıl?”</p>

    <p class="normal">“Araştıralım işte… İnternetten bakarız. mesela, ezoterik sembolleri araştıralım.”</p>

    <p class="normal">“Ha… Yani büyüydü falandı, diyorsun… Al, dediğime geldin işte: Belki de cadıydı kadın?”</p>

    <p class="normal">“Sanmam.”</p>

    <p class="normal">“Bu işlerden anlayan birini bulsak aslında…”</p>

    <p class="normal">“Ona da bakarız. Bence büroya gidelim şimdi.”</p>

    <p class="normal">Tamam dedim ve büroya gittik. Hemen bilgisayarın başına geçtik ve sembol bilimi, ezoterizm, okültizm, pagan inanışı, dinler vesaireye dair bir sürü şeye baktık. Valla, hani, onca çizgi romandı bilmem neydi okumuşluğumuz vardı, üstüne üstlük, o dönemlerde bu tip macera romanları ve filmler de pek revaçtaydı ama konunun bu derece dallı budaklı ve ciddi olabileceğini hiç düşünmemiştim açıkçası.</p>

    <p class="normal">İki saat sonunda gözlerimiz ve kafamız bir sürü şeyle dolup taşmış halde ara vermeye karar verdik. Alt kattaki kebapçıdan birer ezo gelin çorbası, ikişer de lahmacun söyledik ve onlar gelene kadar ben üçlüde, Tefo da oturduğu koltukta, biraz kaykıldık.</p>

    <p class="normal">Yattığım yerde gözlerimi kapadığımda uçuşan sembollerden rahatsızdım ya, gene de düşünmekten kendimi alıkoyamıyordum: Çağlar boyu insanlar gizli güçlerin varlığıyla uğraşmışlar, yazmışlar, çizmişler, yeri gelmiş bu uğurda birbirlerini doğramış, başka birilerini yakmış ve bir sürü şeye inanmışlardı ve hâlâ gizli tarikatlar, ayinler, esrarengiz kitaplar, şifreli yazılar, fallar, büyülerle uğraşan tonla insan vardı. Hem de öyle sırf sen-ben gibi sıradan insanlar ya da ne bileyim, konunun cazibesinden ilham alan sanatçılar değildi bunlar; aralarında krallar, başkanlar, bilmem kimler vardı. Hitler vardı, Churchill vardı… Ne bileyim, var oğlu vardı.</p>

    <p class="normal">Eh, bunu o zaman da söyleyebilirdim, şimdi de rahatça söyleyebilirim: Hiçbir şeye ‘saçma’ deyip kestirip atmamalısınız. İnsan elinden çıksın ya da çıkmasın, her şeyin görünenden ya da bilinenden farklı yönleri olabilir, hattâ vardır. Mesele, şeylere aklın ermemesidir, o kadar.</p>

    <p class="normal">Yattığım yerde, ekranda gördüğüm bir sürü sembolün nelerden yola çıkılarak çizildiğini, şekilleri, çizgileri falan düşünürken, cebim çaldı. Baktım, tanımadığım bir numara. Açtım ve kendi numaramı verirken onunkini kaydetmeme salaklığıma söylenerek Papik Necmi’nin neşeli sesine kulak verdim.</p>

    <p class="normal">“Ağabey,” diyordu Necmi, “buldum senin şeyi.”</p>
  </div>

  <div class="calibre1" id="calibre_pb_49"></div>
</body>
</html>
