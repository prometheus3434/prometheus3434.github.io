<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <p class="normal">Kurban 1: Yıldız Kuskun, yaş: 42, boy: 1.62, kilo 52. Sarışın (koyu sarı) elâ gözlü. Belirgin fiziksel özelliği: yok. Lise mezunu. (Bahariye koleji) Ev kadını. Kişilik: evlenmeden önce epey haylazlık yapmış gibi görünüyor. Lisede hayranları olan bir kızmış. Üniversiteye gitmek istemesine rağmen evlendirilmiş. (Neden? Lisede ya da sonrasında bir halt mı etmiş? Ailesi tutucu muymuş?) Evli, iki çocuk annesi. Oturduğu yer: Erenköy, Ethemefendi (Caddeye yakın tarafı) [Buraları bilmeyenler için: Ethemefendi Caddesinin, Bağdat Caddesine yakın tarafı demek istiyor]. (Çocukluğu ve gençliği nerede geçmiş?) Bilinen hobi: yok. Görücü usulü evlilik. Çocuklara göre, anne-baba arasında aşk yok gibi; bağlılık, var. Çevre: oturdukları mahalledeki komşu hanımlarla gün yaptığı biliniyor. Onun dışında arkadaş çevresi hakkında bilgi yok. (Araştır!!!) (Lise yıllığında adı geçen iki samimi arkadaşı Aysel ve Sezen: araştırılacak!!!) Ölüm sebebi: içkisine katılan zehir. Sonrasında cinsel organına [Eh, Tefo bunu adıyla sanıyla yazmıştı ya, uygun bulmadım açıkçası kitaba koymaya. Kendi de kabul etti zaten uygun olmayacağını] sokulan belirsiz bir cisimle vajinal bölge parçalanmış. (Neden??? Bir anlamı olmalı!!!) Cinayetin işlendiği yer: belirsiz. Cesedin bulunduğu yer: Bostancı sahili. Ceset, belirsiz bir yerden denize atılmış. Tekne olabilir. (Papik’i arayalım!!!) (Ceset çıplaktı. Bir anlamı olabilir mi???) Darp izi yok. Mücadele edildiğine dair bir iz, yok. Tecavüz edildiğine dair bir bulgu, yok. Cinayet günü: 20 Haziran 2005. Koca: Mesut Kuskun. 45 yaşında, genel müdür yardımcısı. (Hangi şirket???) Kıskanç, muhtemelen tutucu bir adam. (Adamı görmedik bile!!! Görüşülecek!!!) [Resmini görmüştüm ben, o sıra aklına gelmedi herhalde Tefo’nun] Maddi durum: ortanın üstü. Çocuklar: Emre, 23 yaşında. Esmer, elâ gözlü, 1.80 civarı, [Tefo’ma uzun görünmüş olacak; eleman aslında 1.75’ten fazla değildi ya, kardeşim kaptırmış yazarken karışmayayım demiştim o zaman] ince, atletik yapılı. Psikoloji mezunu (Hangi okul???) Vildan, 20 yaşında, 1.65 civarı, açık kumral, elâ gözlü, atletik yapılı [Hem de ne yapı ama!] öğrenci. (Hangi okul???) [Olgun erkeklerden hoşlanıyor!] Bilinen diğer akrabalar: ??? (Araştır!!!) Çocukların ikisi de cinayet günü arkadaşlarıyla berabermiş ve koca da işteymiş. (Tanıkları var) Cinayet tanığı: Yok. (Cinayet günü kadın evden ne zaman çıkmış, araştır!!!)</p>

    <p class="normal">Kurban 2: Nilgün Dereli, yaş 42, boy 1.67, kilo 55. Sarışın (koyu), kahverengi gözlü. Belirgin fiziksel özelliği: yok. Kimya fakültesi mezunu, Özel Atılım Lisesi’nde kimya öğretmeni. Evli, bir çocuğu var. Maddi durum: ortadirek. Oturduğu yer: Göztepe. Bilinen hobi: Fal (???) Koca: Nedim Dereli. 53 yaşında, memur. İçine kapanık, kırılgan. 1.65–1.70 arası, piknik tip. Çok kıllı ve kel. Sakal-bıyık yok [Gereksiz ayrıntılara bak!]. Hamarat. Oğluyla çok ilgili. Çevresi dar. Evlilik: kadınla kocası arasındaki ilişki belirsiz. Adamın ifadesine göre kadın evine bağlı, iyi bir anne ve eş. Görünüşe göre karı-koca arasında kişilik farkı var: tanıyanlar Nilgün Hanım’ın, neşeli ve canlı bir tip olduğunu söylüyor. Bununla beraber, okulda diğer öğretmenlerle yakın ilişkisi yok. Arkadaşlar: pek bilinmiyor (Kocası da “pek” bilmiyor!!!) Akrabalar: bilinmiyor (Sosyal hayat ve akrabalar: araştırılmalı!!!) Ölüm nedeni: birinci kurbanla aynı. (Fark: Zehir yüzüne püskürtülmüş) Cinayetin işlendiği yer: evi (evin salonunda bulunmuş). Darp ya da mücadele izi yok. Cinayet günü: 7 Temmuz. Çocuk: Berk Dereli. 15 yaşında, içine kapanık (bu halinin sebebi, karakter bakımından babasına çekmesiyle ilgili olabileceği gibi, annesinin ölümü ve cesedi bulmasının şoku ya da şokun devam eden etkisi olabilir) Lise bir öğrencisi. (Konuşkan değil) [Ulan… Ne alaka be!] (Çocuk ve koca cinayet saatinde neredeymiş, araştır!!!) Tanık: yok (Cinayet saati olarak kabul edilen öğleden sonra iki-üç sularında apartmana giren çıkanı araştır!!!)</p>

    <p class="normal">Kurban 3: Öznur Karaçay, yaş 42, boy 1.64, kilo 56. Sarışın, mavi gözlü. Belirgin fiziksel özellik: yok. Lise birden terk. Bekâr, yalnız yaşıyor. Oturduğu yer: Kızıltoprak, Dereağzı. Kargıcı Holding’te genel müdür sekreteri. (Lise terk ve genel müdür sekreteri? Nasıl? Kendini mi yetiştirmiş? Müdürle mi yatmış?) [Tefo’m, kimseden bu yönde bir laf duymamıştı ama hâlâ kadıncağızın herkes tarafından bilinmesini istemeyeceği türden ilişkileri olduğunu düşünüyordu] Maddi durum: iyi (ortanın üstü). İlişkiler: bilinen bir şey yok. Mesai arkadaşları yakından tanımıyorlar. (Genel müdürle görüş!!!) Sevgili: bilinmiyor. Akrabalar: bilinen tek akraba erkek kardeşi, Özgür. (Telefonu ve adresi var, görüşülecek!!!) Ölüm nedeni ve şekli: diğer kurbanlarla aynı. Cinayet yeri: bilinmiyor. Ceset, Şaşkınbakkal’da, Güleryüz apartmanının bahçesinde bulundu. Darp izi yok. (Apartmanda ya da çevrede tanık var mı? Araştır!!!) (Apartman sakinleri ve diğer apartmanlardaki kişilerle görüşmek gerekiyor!!! Polis görüşmüş olmalı; onlardan bilgi almanın yolunu bulmalıyız!!!) (Apartman bahçesinde delil olabilecek bir şey bulundu mu? Duran ağabey!!!) Cinayet günü: 26 Ağustos.</p>

    <p class="normal">Kurban 4: Zuhal Engücük, yaş 42; boy, kilo ve diğer fiziksel özellikler henüz bilinmiyor. (Muhtemelen sarışındır!!! Duran ağabeye uğranacak!!! Otopsi raporu ne zaman çıkar???) Bilinenler: Reklamcı. Bekâr. İçerenköy’de oturuyor. İlişki: Attila Yanık, elektrik mühendisi, komşu (???) (Attila ile görüş!!!) (Attila ile beraber kadının kapısına dayanan kapıcıyla görüş!!!) Akrabalar: ??? (Cenazeye gitmeli mi???) Cinayet şekli: diğer üçüyle aynı. Darp izi, yok [Otopsi raporunu görmeden bunlara karar vermiş Tefo’m]. Cinayet günü: 9 Eylül gecesi veya 10 Eylül sabaha karşı (Dosyalardan bul!!!)</p>

    <p class="normal">Cinayet şekli: çok hızlı etki eden zehirler vasıtasıyla ölüm. Birinci ve üçüncü kurbanda içkiyle karıştırılarak, ikinci kurbanda ise yüzüne püskürtülerek kullanılmış. (Dördüncü için otopsi raporu ve dosya görülecek!!!) (Bu zehirlerin isimlerini ve nereden edinilebileceklerini araştıralım!!!)</p>

    <p class="normal">Ayrıntı: Ölüm sonrasında belirsiz, muhtemelen kesici, on ila on iki santim çapında bir cismin kayganlaştırıcı kullanılarak cinsel organdan içeri sokulup içeride saat yönünde çevrilerek organların parçalanması. Cismin hızarlarda kullanılanlara benzer, yuvarlak bir bıçak olduğu tahmin ediliyor. (Daire şeklinde bir bıçak? Tırtıklı kenarları olan bir Boru?) Rahim girişinde kesik, yırtık ve benzeri bir tahribat yok. (Nasıl?) (Cinayete doğrudan katkısı yok; böyle bir eylemin nedeni ne olabilir??? İşaret mi? Mesaj mı? Mutlaka üzerinde düşünülmesi gerek!!!) (Saat yönünde hareket, katilin sağ elini kullandığı anlamına gelebilir mi?)</p>

    <p class="normal">Cinayet nedeni: bilinmiyor (Hırsızlık değil)</p>

    <p class="normal">Başka delil: Yok.</p>

    <p class="normal">Tanık: yok.</p>

    <p class="baslik">* * *</p>
  </div>

  <div class="calibre1" id="calibre_pb_42"></div>
</body>
</html>
