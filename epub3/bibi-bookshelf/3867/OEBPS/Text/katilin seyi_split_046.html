<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_42">41- Pencerenin Perdesini</h1>

    <p class="normal">“Kaç dedin?”</p>

    <p class="normal">“Üç,” diye cevapladım.</p>

    <p class="normal">Üç kişi. Güleryüz Apartmanı’nda iki, karşısındaki Dr. Erdem Bey’de ise bir kişi, Öznur Hanım’ın cesedini bulduğumuz saatte nerede olduklarını kanıtlayacak tanığa sahip değildi.</p>

    <p class="normal">Dedim ya, artık ilham mı gelmişti yoksa süper buluşlarımın gazına mı gelmiştim, bilemiyorum, bir cesaretle, cesedi bulduğumuz sokaktaki tüm apartmanların kapılarını tek tek çalmış, o saatte evinde olan herkesle görüşmüştüm. Arada tersleyip konuşmak istemeyen olmuştu ama genelde kapısını açan herkes, hele bir de tüm şirinliğim ve babaöz ses tonumla lafa girip polisin bilgisi dâhilinde çalışan bir özel dedektif olduğumu söyleyince açık açık konuşmaktan çekinmemişti. Eh, hiçbir şey değilse, en azından, kapı kapı dolaşıp, asker, polis ya da başka bir şey kılığında milleti dolandıranların niye başarılı olduğunu da bizzat yaşayıp anlamıştım bu sayede, onu da belirteyim.</p>

    <p class="normal">Bütün sokağı iki saatte bitirip karakola yollanmıştım. Emin Başkomiser, kurbanların ölümünden sonra cinsel organlarına sokulan şey hakkındaki buluşumu da pek beğendi, karşılığında Zuhal Hanım’ın otopsi raporuyla üç kurbanın evinde bulduğumuz giysilerle ilgili parmak izi vesaire araştırmasının sonuçlarını içeren diğer rapora göz atmama izin verdi.</p>

    <p class="normal">Tefo’nun yanına döndüğümde hava iyice kararmıştı. Dostuma yaptıklarımı anlattım. Sokaktaki araştırma işi için güzel bir aferin aldım.</p>

    <p class="normal">Tefo, yattığı yerde tabii ki boş durmamıştı: “Çok salağız,” dedi anlatacaklarım bittiğinde. Ben de, “Yeni bir şey söyle.” dedim. Salak demek biraz ağırdı gerçi ama acemiliğimiz paçalarımızdan akıyordu elbette.</p>

    <p class="normal">“Şuraya bak,” diyerek başucundan bir kitap aldı. Baktım, üzerinde ‘A’dan Z’ye Seri Katiller Ansiklopedisi’ yazıyordu. “Böyle bir kitap yayınlanmış, haberimiz yok,” dedi. İnterneti kurcalarken görmüş, Nezih amcaya rica etmiş, aldırmış. “Babam da bir garip ha,” dedi anlatırken. “Burada yazanların çoğunu bildiği halde hiç ses etmiyor.”</p>

    <p class="normal">Bunu ona söylediği zamansa Nezih amca, “Bırak bunları da dersine çalış. Haline bak; seri katiller hakkında bir şeyler araştırmayı daha yeni akıl ediyorsun. Tabii, aklınız hep ıvırda zıvırda, haytalıkta. Gerçi, tahminen birimdeki oğlanlar olayı sizden önce çözecek nasılsa ya… Neyse, çalış bakalım.” demiş gülerek. Sonra da odadan çıkarken dönüp, “Hayat,” demiş, “okuldur ama bildiğiniz türden okul değildir. Öğretmenlerden size bir şey öğretmesini beklemeyeceksiniz; gidip yakasına yapışacaksınız, öğret diye.”</p>

    <p class="normal">“E,” dedim ben de, “yapışsaydın yakasına.”</p>

    <p class="normal">Daha vakti varmış o işin. Kardeşim, babasının davayı kendi olanaklarımızla kovalamamızı ve anca içinden çıkamayacağımız hale geldiğinde kendisine danışmamızı istediğine inanıyordu. Aha, dedim ben de içimden, demek daha yeterince içinden çıkılmaz hale getirememişiz. İyi bari.</p>

    <p class="normal">Tefo, “Kimmiş o üç kişi?” deyince Güleryüz Apartmanı ve civarındaki araştırmamın ayrıntıları için not defterimi çıkarttım.</p>

    <p class="normal">“Birincisi, bir öğretim görevlisi. Doçent. Sermet… eee… Hah işte, Sermet Y. Yüceoğuz. Kırk-kırk beş yaşlarında. Güleryüz Apartmanı, daire bir. Yani cesedi bulduğumuz bahçeye bakan dairede, giriş katında oturuyor.”</p>

    <p class="normal">“Hangi okulda hocaymış?”</p>

    <p class="normal">“İletişim fakültesinde.”</p>

    <p class="normal">“Neredeymiş o gece?”</p>

    <p class="normal">“Evinde. Uyuyormuş.”</p>

    <p class="normal">“Yalnız?”</p>

    <p class="normal">“Evet, adam bekâr.”</p>

    <p class="normal">“Hım. Nasıl bir tip?”</p>

    <p class="normal">“Valla, işte pek özelliği olan biri değil. Uzun boylu, kambur… Saçlar inek yalamış modeli soldan sağa yapıştırma–yağlı falan hem de. Eşofman üstüne hırka giyen tiplerden. Bana bir anormalliği varmış gibi gözükmedi. Evde kalmış deli bilim adamı modeli gibi bir şey… Yalnız, adamı bir yerden gözüm ısırıyor gibi geldi bana…”</p>

    <p class="normal">“Bu civarda oturduğuna göre, belki daha önce görmüşsündür.”</p>

    <p class="normal">“Bilemiyorum.”</p>

    <p class="normal">“İnsan insana benzer… Neyse, iyi. Peki, polis konuşmuş mu onunla?”</p>

    <p class="normal">“Tabii canım… Hemen o gece. Evini de aramışlar. Temiz. Zaten Emin Başkomiser’e sordum. Tabii kendi başıma, onun adını vererek evleri dolaştığımı falan söylemedim. Neyse, polis–polis dediğim, hem o gece gelenler–hem de sonradan dedektifler tüm sokağı dolaşmış zaten.”</p>

    <p class="normal">“E, normal. Peki, ne dedi Emin Bey? Onların gözünde şüpheli var mıymış?”</p>

    <p class="normal">“Yok… Yani bir şey demedi o konuda. Sadece mahalle sakinlerini araştırdıklarını söyledi, o kadar. Önemli bir şey bulmuş olsalardı bana söyler miydi, onu bilemiyorum.”</p>

    <p class="normal">“Söylemeyebilir elbette. Gerçi, cinayetçilerle yarışa girmesi üzerine teşhisimiz doğruysa söylemeliydi. Neyse, peki diğerleri?”</p>

    <p class="normal">“İkinci kişi, gene aynı apartmanda, birinci katta oturan… eee… Hüseyin Kalafatoğlu. Otuz yaşlarında, orta boylu, sıradan bir tip. Yüzü şeye benziyor… İzzet Günay’a–ama daha bir, nasıl denir, çipil işte… O da uyuduğunu söyledi.”</p>

    <p class="normal">“Ne iş yapıyormuş?”</p>

    <p class="normal">“İşsiz. Anladığım, mirasyedi cinsinden biri… Borsada kağıt oynatıyordur…”</p>

    <p class="normal">“Nereden bildin?”</p>

    <p class="normal">“Tahmin.”</p>

    <p class="normal">“Peki, diğeri?”</p>

    <p class="normal">“Karşıdaki apartmandan… eee, İlker Şenocak… O da uyuduğunu söyledi. Bekâr. Bu da otuzlarında… Ressammış. Sakallı-makallı, entel tiplerden.”</p>

    <p class="normal">“Ressam?”</p>

    <p class="normal">“Evet.”</p>

    <p class="normal">“Hım. İlginç.”</p>

    <p class="normal">“Ne? Cinayetlerde sanatsal bir yön mü var demeye getireceksin?”</p>

    <p class="normal">“Neden olmasın? Böyle bir kitap vardı… Adını hatırlamıyorum ama cinayetin de bir sanat olduğunu anlatıyordu galiba.”</p>

    <p class="normal">“Valla, bence olsa olsa manyaklık olur.”</p>

    <p class="normal">“E, onunla sanatın arasında çok ince bir çizgi var bence…”</p>

    <p class="normal">“Ha?”</p>

    <p class="normal">“Yani diyorum, onca okuduğumuz sapıklı, kanlı bilmem neli kitap, seyrettiğimiz film falan, herhalde ‘normal’ kafalardan çıkmıyordur.”</p>

    <p class="normal">“Bilmem ki…” Sahiden de hiç düşünmemiştim bunu. Böyle söyleyince, seri katillerle ilgili kitabı aldı, biraz karıştırdı ve “Bak,” dedi.</p>

    <p class="normal">Ayrıntılı cinayet planlarını, kanlı sahneleri, sapıkları yazan bir sürü yazar vardı; kitapta bunlardan birkaçından bahsediliyordu. Gerçekten yaşanmış şeyleri araştırıp yazanlar değil; hayal gücüyle hiç rastlanmamış korkunç sahneler çizen okurken ya da izlerken tüylerinizi diken diken eden bir sürü sanatçı vardı (daha önce belirtmiştim galiba, herhangi bir kafadan çıkan herhangi bir şey için imkânsız denmesine karşıyımdır; bir şey hayal edilebiliyorsa var olabilir diye düşünürüm hep. Sonuçta hayal kurarken kullanılan malzeme arasında gerçekten bilinmeyen şeyler yoktur). Üstelik bazısı klasikler arasındaydı: Poe, Lovecraft… Hattâ cehennemde zebanilerin milleti şişlediği sahneler çizen çok ünlü bir ressam vardı; Bosch’tu galiba. Bunlar bir yana, yirminci yüzyılda, yüz bin sosyo-ekonomik, politik, artık ekle ekleyebildiğin kadar nedenin iteklediği popüler kültür denen dalganın gelişmesiyle beraber bu işler iyice palazlanmış, ‘benim’ diyeni bile öğürtecek derecede ileri gidebilen yapıtlar her yanı sarmıştı.</p>

    <p class="normal">İşin daha fenası, meşhur seri katillerin bazılarının ciddi ciddi güzel resimler yaptığı da yazılıydı kitapta. Hattâ John Wayne Gacy adlı bir tanesinin –ki kitaba göre en meşhurlarından biriymiş bu– hapisteyken yaptığı palyaçolu bir tablosunu basmışlardı ve eh, resme bakıp değerini takdir edecek bir uzmanlığım yoksa da gördüğümün gayet başarılı, en azından benim çizmeyi beceremeyeceğim bir şey olduğunu rahatlıkla söyleyebilirdim o anda.</p>

    <p class="normal">“Yani, diyorsun ki İlker Şenocak’tan şüphelenmek gerek…”</p>

    <p class="normal">“Sırf ressam diye değil tabii ama o saatlerde uyuduğunu kanıtlayamadığına göre, en azından bir kenara yazmak gerek.”</p>

    <p class="normal">“E, iyi. O zaman adamın kadınlarla ya da Crom’la ilgisi var mı, araştıralım. Belki Yıldız Hanım’ın esarengiz sevgilisi budur.”</p>

    <p class="normal">“Öbürleri de olabilir.”</p>

    <p class="normal">“Birincisi olmaz aga… Herifi görseydin anlardın. Eski İstanbul beyefendileri derler ya, onun gibi bir şey–tam öyleydi de diyemem gerçi ya…”</p>

    <p class="normal">“Ya, öbürü? Borsacı dediğin?”</p>

    <p class="normal">“Bilmem tabii… Zıpır birine benziyordu–pek sapık katil tipi yoktu ama…”</p>

    <p class="normal">“O iş tipe bakmıyor. Bak, önce bir de şunları dinle: FBI’a göre, seri katillerin ortak özellikleri… Hesapta, seri katillerin çoğunluğu bunların hepsini ya da çoğunu taşırmış. Diyorum ki adamımızı ararken bunları da göz önünde bulundursak iyi olabilir. Ne dersin?”</p>

    <p class="normal">“E, oku bakalım.”</p>

    <p class="normal">“Öncelikle, istatistiklere göre seri katillerin yüzde yetmiş altısı Amerikalı’ymış…”</p>

    <p class="normal">“Hiç şaşırmam. Onca rezilliğin olduğu yerde.”</p>

    <p class="normal">“Evet… Neyse, şimdi dinle: Seri katillerin hemen hepsi erkek olurmuş. Buna karşılık kurbanların da büyük bölümü kadın–”</p>

    <p class="normal">“İyi işte; bizim işe uyuyor.”</p>

    <p class="normal">“Bak, burada seri katillerin ortak özellikleri diyor.”</p>

    <p class="normal">“Oku bakalım.”</p>

    <p class="normal">“Okuyorum zaten. Bir: Yüzde doksandan fazlası beyaz erkek olurmuş?”</p>

    <p class="normal">“Çok işimize yarar bu bilgi.”</p>

    <p class="normal">“Oğlum bu FBI’ın şeyi… Amerikan…”</p>

    <p class="normal">“İyi işte… Kötü bir şey demedim ki…”</p>

    <p class="normal">Sululuğun yeri değil der gibilerden ters ters baktı Tefo. “Neyse,” dedi, “aynen okuyorum: İkinci ortak özellik, IQ’larının normalin üzerinde olmasıymış.”</p>

    <p class="normal">“Zekiler yani. Eh, bizim vakaya uyuyor bence…”</p>

    <p class="normal">“Üç, yüksek IQ’larına rağmen okulda başarılı olmazlarmış; uzun süre aynı işte çalışamaz ve çoğunlukla vasıfsız işçi olarak çalışırlarmış.”</p>

    <p class="normal">“Böyle mi yazıyor?”</p>

    <p class="normal">“Evet. Neden?”</p>

    <p class="normal">“Bir cümlede aynı fiili iki kere kullanmışlar.”</p>

    <p class="normal">“Eee?”</p>

    <p class="normal">“Hoş olmuyor…”</p>

    <p class="normal">“Vedat be… Ben hiç uğraşmayayım, al oku en iyisi…”</p>

    <p class="normal">“Neden? Ses etmeden dinlemem mi gerekiyor yani?”</p>

    <p class="normal">“Al hocam… Git oku–ya da okuma…”</p>

    <p class="normal">“Saçmalama ya… Yatağa girdin gireli alınganlaştın mı, nedir? Haydi, oku…”</p>

    <p class="normal">“İyi. Peki, dört: Dengesiz ailelerden gelirler. Terk eden baba, otoriter anne elinde büyüme–e?”</p>

    <p class="normal">“Ne e?”</p>

    <p class="normal">“Yok bir şey… Beş: Aile geçmişinde suçlular, psikolojik sorunları olanlar ve alkol bağımlıları vardır. Altı: Baba ve anneden nefret ederler. Yedi: Çocukken fiziksel, psikolojik ve cinsel tacize maruz kalırlar. Sekiz: Çoğu çocukluğunu devlet kurumlarında geçirmiştir ve?”</p>

    <p class="normal">“Devlet kurumu? Tapu ve kadastro dairesi, belediye, falan mı?”</p>

    <p class="normal">“Saçmalama be! Islahevi demeye getirmiş.”</p>

    <p class="normal">“Olmamış ama.”</p>

    <p class="normal">“Ama şimdi olacak bak–kitabı tam alnının ortasına nişanlayacağım ve o zaman olacak.”</p>

    <p class="normal">“Devam et hacım,” dedim gülerek.</p>

    <p class="normal">“Dokuz: İntihara meyil. On: Küçük yaştan itibaren röntgencilik, fetişizm ve sado-mazo pornoya ilgi duyarlar. Bu kadar.”</p>

    <p class="normal">“E, şimdi bunlara uyan birini mi arayacağız? Eğer öyleyse, bunlardan bana uyanları bile var. Mesela aynı işte uzun süre çalışamamak, beyaz erkek olmak, küçükken ronta yatmak, gerçi bunu beraber yapardık ya…”</p>

    <p class="normal">“Süper. Başka?”</p>

    <p class="normal">“IQ’mun ortalamanın üstünde olması…”</p>
  </div>

  <div class="calibre1" id="calibre_pb_89"></div>
</body>
</html>
