<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_7">6- Emre ve Vildan Kuskun</h1>

    <p class="normal">Olayın gazına fena gelmiş biz iki şapşi, özel şirketlerin cumartesi günleri de çalıştığını düşünmeden, Kuskun ailesinin kapısını öğlen vakti çaldık. Tabii ki Mesut Bey işteydi. Kapıyı yirmi yaş civarı, orta boylu, esmer, cin bakışlı, uzun saçlı bir delikanlı açtı. Dosyadan hatırladım hemen: çocukların büyüğü, Emre: yaş, yirmi üç.</p>

    <p class="normal">Yakışıklılık, ses tonu vesaire yüzünden, önceden kararlaştırdığımız üzere (Tefo’nun fikriydi; başka türlüsünün gerekli olduğuna karar verdiğimiz durumlar dışında o zamandan beri de böyle devam ettik hep) lafa ben girdim hemen. Selamdı, sepetti, biz, bakın ne şirin iki dedektifizdi derken, genç, “Aa, ne ilginç! Gelsenize–Vildaaan, gel bak, gel!” diye hem şaşırtıcı bir neşeyle bizi içeri buyur etti hem de içerideki kızkardeşine seslendi. Kendimi zengin çocuklarının doğum günleri için eve gösteri yapmaya gelen palyaçoymuşum gibi hissetmediysem bir an, ne olayım. Hayır, genç de tam denk tiplerdendi anlaşılan–ne dengi demeyin, üzülürüm. Yahu, insan en azından bir huylanır; kapıya geleni, ‘Aa, ne ilginç!’ diyerek, hırlı mı hırsız mı anlamadan içeri buyur eder mi? Deneyimli dedektif olsam bu tavrı bir kenara yazardım kafamda ama nerede bende o kafa?</p>

    <p class="normal">Neyse, Vildan da (20) geldi. Ayıptır söylemesi, derler ya hani, ilik gibi kızdı Vildan; o zamanların moda deyimiyle, ‘Çıtır’ denen cinsten. Ama haline, tavrına ve ağabeyininkiler gibi ama onlardan farklı şarkılar söyleyen hınzır pırıltılı gözlerine iyice bakabilen erbap kişiler için, epey de çıtırdadığı belli bir çıtırdı–boy-pos, ne ararsan.</p>

    <p class="normal">Oturduk, anlattık böyleyken böyle diye. Tabii, dediler, ne istersek sorabilirdik; bildikleri her şeyi polise anlatmışlardı; fazla da bir şey yoktu zaten. “Önemli değil,” dedi Tefo, hem belki onların sormadığı bir şeyi sorardık, belli mi olur? O zaman, “Yalnız,” dedi Emre, “babamdan bir şey beklemeyin, hani daha sonra onunla da konuşmak isterseniz diye söylüyorum. Hattâ burada olsaydı, resmi bir sıfat taşımadığınız için sizi tersleyebilirdi, ona göre.” Bakalım, biz soracağımızı soralım da… Değil mi yani?</p>

    <p class="normal">“İnşallah annemin düşmanları olup olmadığını sormazsınız,” diye gülerek lafa girdi Vildan. Şakıyordu mübarek!</p>

    <p class="normal">“Filmlerdeki gibi… Hattâ en sonunda ‘Bir süre için şehirden ayrılmamamızı’ bile istersiniz,” diye ekledi Emre, sırıtarak.</p>

    <p class="normal">“Yok yok… Aslına bakarsanız çok belirgin şeyler de yok kafamızda. Genel bir konuşma sadece…” dedi Tefo.</p>

    <p class="normal">“Ne gibi mesela?”</p>

    <p class="normal">“Ne bileyim, nasıl birisiydi; iyi bir anne miydi, babanızla arası nasıldı, hobisi var mıydı, falan filan işte.”</p>

    <p class="normal">“Valla, ne desem…” diyerek başladı Emre. “Polislere de anlatmıştık… Annem, kendi halinde bir kadındı işte. Ne hobisi vardı ne başka bir şeyi. Günlere falan giderdi… Olur ya, altın günü müdür, nedir… Ne bileyim, televizyondaki salak programları seyrederdi–öyle şeyler işte.”</p>

    <p class="normal">“Apartmandan arkadaşlarıyla mı gün yapıyordu?”</p>

    <p class="normal">“Evet, sadece bu apartmandan değil ama: Mahallenin genelinden başka kadınlarla, liseden arkadaşlarıyla, falan filan işte–pek ilgilendiğimizi söyleyemem. Zaten genelde gündüzleri evde durmayız.”</p>

    <p class="normal">“Bir de yanlış anlamazsanız, özel bir şey soracağım: Dikkatimi çekti de ondan?”</p>

    <p class="normal">“Neşeli görünmemiz değil mi? Sorun değil. Başkaları da rahatsız oldu bundan. Bakın, annemin katledilişinden bu yana neredeyse üç ay geçti. Çok acı çektik… İçimizdeki boşluk kapanmaz, acımız dinmez tabii. Ama hayat devam ediyor, olanı biteni kabullendik biz. Başka çaresi de yok.”</p>

    <p class="normal">“Ağabeyim psikolojiyi bitirdi de bu sene.”</p>

    <p class="normal">Vildan’ın hafif esprili araya girişine değil de, inceden yol yapma babında gözlerinin içine bakarak sırıttım. Tefo havaya girmişti iyice, kendisini kaptırmıştı; sırıtmadı yani.</p>

    <p class="normal">“Evet, biliyorum ama gene de?” diye üsteledi.</p>

    <p class="normal">“Yok, vallaha Teyfik Bey, yani bunun altından bir şey çıkaramazsınız, söyleyeyim.”</p>

    <p class="normal">Tefo sohbete girmişti ya, ben de etrafı kesiyordum. Ne bulacaksam? Alelade bir salondu işte. Bilmem kaçıncı Lui stiline özenmiş klasik takımlar, son moda –o zamana göre– dev ekran televizyon, bir kenarda her yanı düğmeli, ışıklı müzik setlerinden biri, ortada büyük bir sehpa; bir diğer kenarda o hani, birbirinin içinden çıkan, boy boy küçük sehpalar takımı, tavanda kartonpiyer ve diğer ıvır zıvır. Her ortanın üstü ama çok da fazla üstü olmayan evde bulunan, bir şeylere ya da birilerine özenerek alındığı belli, genelde kof, gösterişli şeyler. Duvarda, muhtemelen gene aynı kafayla alınmış, yaldız çerçeveli iki uyduruk manzara resmi.</p>

    <p class="normal">Ben aslında, ‘Etrafa bir göz atabilir miyim?’ derdindeydim, hani dedektifliğin raconundandır, evin tümünü şöyle bir görürsem belki gözüme işe yarayacak bir şey çarpar diye; ama öyle pat diye de söylenmezdi bu elbette. Tam, bari tuvalet numarası yapayım derken, Vildan bir şeyler içmek ister miyiz, diye sordu. Had safhada bağımlısı olduğumu zannettirecek bir heyecanla, “Kola–varsa ve zahmet olmazsa,” diye atladım, gene gözlerinin içine bakarak ve tabii ki daha yukarıda bahsettiğim amaçla. Tefo, “Bana da uyar,” dedi. Emre de istermiş. Vildan kalktı, ben de peşinden fırsat bu fırsat deyip fırladım, tuvaleti sordum. Emre davranınca, “Yok, zahmet etme ben bulurum, sen yerini söyle,” dedim, sanki ev orta boy bir apartman dairesi değil de koca bir malikaneymiş gibi. Tarif etti.</p>

    <p class="normal">Koridorda, sanki izleniyormuşum ve izlendiğimin farkındaymışım gibi fazla meraklı görünmemeye özen göstererek etrafı kestim, tuvalete girdim. Musluğu açtım, bir şeyler yapıyor hesabı.</p>

    <p class="normal">Temizdi tuvalet; temiz ve düzenli. Eyvallah. İlaç dolabı, Hilton lavabo, diş fırçaları, saç kurutma makinesi –küçükken bunlara ışın tabancası muamelesi yapardım, oyun oynarken yani– taraklar, fırçalar, deodorantlar, sabunlar falan. Bir yanda çamaşır makinesi, üzerinde dantel bir örtü, örtünün üzerinde, silindir şeklinde saydam plastikten kutusu içinde kulak temizleme çubukları ve kullanılıp yerine asılmamış bir havlu. Genelde gayet düzenliydi her şey. Klozetin yanında, minik bir plastik sehpa üzerinde bir-iki dergi gördüm. Tuvalette okuyanları severim ben. Şöyle bir baktım. Bir adet haber-magazin, bir mizah, yabancı isimli ama yerli malı bir moda dergisi ve bir lise yıllığı.</p>

    <p class="normal">Klozetin kapağını kapatıp üstüne oturdum, başladım yıllığı karıştırmaya.</p>

    <p class="normal">Lise son sınıf resimleri arasındaydı Yıldız Hanım’ınki. Altında da kısa bir yazı:</p>

    <p class="ideitalik">“Sınıfımızın sevilen simalarından 356 ‘Süslü’ Yıldız’ı arayanlar teneffüslerde Aysel ve Sezen ile dedikodu yaparken bulurlar. Okul çıkışları ve hafta sonlarında Bomonti’nin müdavimlerindendir. Güzelliğine vurulan gizli hayranlarından aşk mektupları alır, bizlere bunları şişinerek okur. Derslerle arası iyi olmasa da şimdiye kadar hiç sene kaybetmemiştir. Eğitimine devam edip başarılı olacağına inandığımız sevgili Süslü’müze ömür boyu mutluluklar dileriz, bizi unutma.</p>

    <p class="ideitalik">Yıllık Komitesi adına Cevriye Tapan”</p>

    <p class="normal">Yalan değil, güzel kızmış Yıldız Hanım. Vildan’dan belliydi zaten. Aslında, tam ‘Anasına bak, kızını al’lık durumdu.</p>

    <p class="normal">Yıllıktaki diğer tiplere baktım. İmzalar, el yazısıyla temenniler, hayatın kendileri için neler hazırladığından habersiz poz vermiş, kimi ciddi, kimi gevşek yüzler. Kim bilir ne oldu bu insanlar, birbirini gören var mıdır acaba hâlâ aralarında, diye düşünmeye daldım. Hayat ne tuhaf, dedim içimden: Ben liseden de üniversiteden de çoğu tanıdığımı görmüyordum yıllardır–halbuki epey de iyi arkadaşlarım vardı, falan filan diye dalmış devam ederken diğer sayfalara da baktım. Küçük sınıflara, öğretmenlere, vesaire. Hızlı hızlı geçtim, hani belki tanıdık bir yüz… Olur ya…</p>

    <p class="normal">Tuvalet faslını uzatmış olmalıyım, dışardan kapı tıklatıldı. Bülbül sesli Vildan’dı bu “tıkçı”. “Vedat Bey, iyi misiniz?” dedi. ‘Vedat Bey diyen dillerini yiyeyim,’ dedim içimden. Hemen kalktım, sifonu çektim. Muslukta elimi yıkadım. “Pembe havluyu kullanabilirsiniz,” diye seslendi. Pembe havlu çamaşır makinasının üzerindekiydi. Maviyi kullandım, çıktım.</p>

    <p class="normal">Salona girdiğimde tuvalet faslını değil uzatmak, abartmış olduğumu içeridekilerin bakışından anladım hemen. Sırıttım, pişkinliğe vurayım dedim, “Kusura bakmayın. Üstünüze afiyet, biraz peklik çekiyorum da…” diyerek salona girdim.</p>

    <p class="normal">‘Akım derken bokum demek’ diye bir deyim vardır ya: aslında bu yaptığım tam ona uymuyor gibi görünüyor ama Vildan’a bir şekilde yazılma dürtüm ve bu doğrultudaki tavırlarım (ses tonu vesaire) düşünülünce karizmayı ne derece çizdirdiğimi takdir edersiniz herhalde. Zaten hemen ‘Öküz’ dedim, kendi kendime.</p>

    <p class="normal">Güldüler. Tefo ‘Ne saçmalıyor bu?’ şeklinde, Emre, ‘O-ha, hayvan’ ve Vildan da ‘Yazık, fena tip değildi,’ havasında güldü hem de. Aslında ortam gergin olsa, hani soruşturmalarda olan türden, devirdiğim dağlar sevimli bir ortam rahatlatma eylemi gibi alınabilirdi ama gel gör ki ortam gergin değildi işte.</p>

    <p class="normal">“Vallahi merak ettik Vedat Bey,” dedi Emre sırıtmasını kesmeden; gençteki kendine aşırı güvenir hava hoşuma gitmemişti ya, yeni kuşakların bu ve benzeri tavırlarını bildiğimden, oğlanın alay tonlu konuşmalarına çok aldırmıyordum.</p>

    <p class="normal">“Kolanız da ısındı hem, buz getireyim,” diye cıvıldadı beriki.</p>

    <p class="normal">“Yok, yok… Kalkmamız lazım bizim. Değil mi Vedat?” diye araya girdi benimki.</p>

    <p class="normal">“Eh, evet, tabii,” dedim gönülsüzce.</p>

    <p class="normal">‘Yine bekleriz/tabii geliriz, bir şey bulursak illa haber veririz,’ klasiğiyle çıktık evden. Tefo’ya yıllıktan bahsedecektim ama kalkmamız için şaşırtıcı bir ısrar gösterdiğinden, herhalde bir diyeceği vardır diye düşündüm, bekledim. Arabaya binerken suskunluğundan sıkılıp neler olduğunu sordum.</p>

    <p class="normal">“Valla,” diye başladı, “sıkıldım da ondan kalkalım dedim. Pek bir şey öğrendim denemez. Kadının ailesi zenginmiş, liseyi özel okulda okumuş. Gençliğinde de epey hareketliymiş anlaşılan (‘Biliyorum’ demedim, sonunda söylerim dedim kendi kendime). Evlilik, hem küçük yaşta hem de görücü usülü. Kadın, anladığım kadarıyla pek istememiş evlenmeyi ama ailesi diretmiş, falan filan. Oğlan, anne-babasının arasında pek aşk olmadığını ya da zamanında olduysa bile artık pek kalmadığını, adamın, en hafif deyimle kadına karşı ‘aşırı korumacı’ olduğunu söyledi. Kadınsa kocasına karşı her zaman saygılıymış, iyi bir ev kadınıymış, vesaire. Ha, bir de bu evlilik yüzünden üniversiteye gitmemiş. Bana kalırsa, adam karısını eve ?ve evliliğe– iyice bağlamak için çocuk yapmıştır.”</p>

    <p class="normal">“Aşırı korumacı demek, kıskanç demek oluyor, değil mi? Zorla evlilik, üniversite okuyamama… Aşk yok, ukde var. Geleneklerin dayatmaları falan,” diye karşılık verdim.</p>

    <p class="normal">“Öyle, ama bunları bilmek neye yarar, onu bilmiyorum şimdilik. Bunlar bizim memlekette olağan şeyler.”</p>

    <p class="normal">“Cinayet saatinde neredeymişler, sordun mu?”</p>

    <p class="normal">“Sordum. İkisinin de tanığı var. Babaları da işteymiş–zaten, polis sormuştur bunları. Hani, ortada kıllanılacak bir şey olsaydı üstüne giderlerdi.”</p>

    <p class="normal">“Peki, kadının ilişkileri? Ne bileyim, belki de bir sevgilisi vardı? Adam da bunu keşfedince… Bizde kıskançlık cinayeti çok zaten.”</p>

    <p class="normal">“Olabilir tabii. Ama bunu gösterecek en ufak bir iz bile yok. Hem ayrıca adam karısını kıskanıp öldürmüş olsa bile öteki iki cinayet ne iş? Zevke gelip ‘devam edeyim bari’ mi dedi yani?”</p>

    <p class="normal">“Eee, doğru tabii. Zaten büfedeki aile fotoğrafına da baktım: hımbıl bir tipe benziyor. Peki, gene de kadının bir sevgilisi olamaz mı? Ya da başka bir şey–evi, özel eşyayı falan kurcalayabilseydik belki de...”</p>

    <p class="normal">“Eh, onu da yapamayız zaten.”</p>

    <p class="normal">“Orası belli olmaz,” dedim sırıtarak. “Önüne bak, anlatacağım oğlum zaten,” deyip yıllığı anlattım. Aslında yıllıkta yazanlar zaten Tefo’nun çocuklardan öğrendiklerini doğrulamaktan öteye gitmiyordu. Yıllıkta tanıdık yüz aradığımı da söyledim.</p>

    <p class="normal">“Gene de fazla bir şey değil bu,” dedi Tefo. “Esas sen şu eşya kurcalama işinden bahset bakayım.”</p>

    <p class="normal">“Vildan diyorum, başka bir şey demiyorum sana.”</p>

    <p class="normal">“Ulan, iki dakkada yazıldın mı kıza?”</p>

    <p class="normal">“Kesin iş, oğlum. Na, şuraya yazıyorum.”</p>

    <p class="normal">“O sayede eve girip etrafı kurcalayacaksın yani.”</p>

    <p class="normal">“Eee, evet, onu da yapacağım işte.”</p>

    <p class="normal">“Hayvan, ben söylemesem aklına bile gelmezdi, değil mi?”</p>

    <p class="normal">“Öyle valla.”</p>

    <p class="normal">“İyi, karıştır bakalım. Yalnız işle fişi karıştırma ha!”</p>

    <p class="normal">“Önüne bak sen.”</p>
  </div>

  <div class="calibre1" id="calibre_pb_17"></div>
</body>
</html>
