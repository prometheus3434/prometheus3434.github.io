<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>katilin seyi</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <div class="chapter">
    <h1 class="baslik1" id="calibre_toc_38">37- Pırtların Efendisi</h1>

    <p class="normal">“Esas neye uyuz oldum biliyor musun? Biz etrafta debelenip bir yandan da polisin bulamadığı şeyleri buluyoruz diye sevinirken başka tarafta başka şeylerin dönüyor olmasına.”</p>

    <p class="normal">“Eh, dünyanın etrafımızda dönmediğini bir daha fark etmiş olduk işte, fena mı? Hem ayrıca biz dolanıp dururken polisin yan gelip yattığını düşünmüyorsun herhalde.”</p>

    <p class="normal">“Yok canım,” dedim somurtarak. Gerçi esas meselem bu değildi; anlattığımda Tefo gülmemişti, müteşekkirdim ama hâlâ çılgın kuzenler tarafından işletilmeme sinirleniyordum.</p>

    <p class="normal">“Onu bunu bırak da,” dedi kankam yattığı yerde doğrularak, “dava iyice karıştı sanki.”</p>

    <p class="normal">“Valla öyle,” dedim.</p>

    <p class="normal">“Bir yanda seri cinayetler, öte yanda casusluk… Ve arada bir ilişki var gibi–gibi de, bunların bizim bulduğumuz büyülü dalgalarla ne ilgisi olabilir, onu bulmak gerek. Ne diyorsun?”</p>

    <p class="normal">Hah, dedim içimden, tam adamına soruyorsun. Aslında sormuyordu elbette, sadece sesli düşünüyordu. Ben de sesli düşüneyim o zaman, dedim. Neyim eksik?</p>

    <p class="normal">“Açığa çıkması gereken çok şey var,” dedim ilkin. Baktım sesli düşünmeyi kesti, devam ettim: “Mesela cinayet sebebi: Dört kurban; dördünün de arasında bağlantı var. Yaş, görünüş, falan... Hem ikisi birbirlerini tanıyormuş bir şekilde, onu anladık mesela. Büyü işi var… Ayin, Crom, bilmem ne… Sonra Ay’ın evreleriyle cinayetler arasındaki bağlantı var–var oğlu var da, bunları nereye koymak lazım? Ben o seksle ilgili ayinlerin bir şekilde dokunduğu birini bulmamız gerek diye düşünüyorum.”</p>

    <p class="normal">“Konu tek başına bu cinayetler olsaydı, ben de aynı fikirde olurdum ama öyle değil anlaşılan.”</p>

    <p class="normal">“Niye?”</p>

    <p class="normal">“E, casusluk falan…”</p>

    <p class="normal">“İyi de baba,” dedim, “casuslar dünyasının kıyısına yaptığım ziyaretin, bizim davayla ilgisi yok ki… En azından şimdilik.”</p>

    <p class="normal">“Öyle ama… Neyse, o tarafı bir yana bırakalım şimdi. Cinayetlerle büyü işine bakalım.”</p>

    <p class="normal">“Valla tarikattı, büyüydü tamam ama gene de katilin bir şekilde bu kadınları katletmesi için bir neden gerekli.”</p>

    <p class="normal">“Tabii. Bence de daha çok araştırma yapmamız lazım. Ne diyeceğim, Binbaşıya Öznur Hanım’ı sordun mu?”</p>

    <p class="normal">“Sordum, hatırlamadı.”</p>

    <p class="normal">“Hım. Peki, Erhan’ı gördün değil mi?”</p>

    <p class="normal">“Gördüm ama arkadan. Neden?”</p>

    <p class="normal">“Bilmem… Belki yüzünü görseydin bir şey anlardın gibi düşündüm… Ama… Yok canım. Neyse, bak, ben de sabahtan beri kurcalıyorum interneti… Crom hikâyesini araştırdım.”</p>

    <p class="normal">“E?”</p>

    <p class="normal">“E’si, fazla bir şey yok. Evet, Keltler’de baş tanrıymış. Aziz bilmemkim döneminde ortadan silinmiş. Tapınakları yıkılmış; Hıristiyanlığa tehdit olarak görüldüğünden elbette. Ama bugün İskoçya’da adına düzenlenen bir festival var. Turizm hesabı tabii.”</p>

    <p class="normal">“Loch Ness canavarı gibi…”</p>

    <p class="normal">“Evet, aynen. Bak, şurada bir sürü yazı ve resim var indirdiğim.”</p>

    <p class="normal">“Seksle ilgisi?” dedim Tefo’nun başucundan kâğıtları alırken.</p>

    <p class="normal">“Baş tanrı olunca her haltla ilgisi var tabii. Ayinlerinde kurban verilirmiş ama insan mı hayvan mı, orası belli değil. Bir de bununla ilgili resimler yapan birkaç sanatçının işini gördüm. Androjen diye geçiyor Solucan Tanrı oralarda.”</p>

    <p class="normal">“Androjen… E, ilginç gibi ama?”</p>

    <p class="normal">“Ama bir şey açıklamıyor. Doğru.”</p>

    <p class="normal">“Peki, ya tarikat? Ya da böyle bir kült-mült?”</p>

    <p class="normal">“Onunla ilgili bir şey bulamadım. Açıkçası, konu üzerine fazla bir şey yok internette… Ha bir de, Romalılar’da… Eee, ineğin içindeki ruh gibi bir tanım–neydi be? Yazmıştım… Ha, evet, işte: Verminus. Vermin, solucan demekmiş zaten.”</p>

    <p class="normal">“İneğin içindeki ruh. Solucan. Bildiğimiz barsak kurdu yani?”</p>

    <p class="normal">“Evet.”</p>

    <p class="normal">“Iyy.”</p>

    <p class="normal">“Bu kadar şey arasında, benim en çok takıldığım, katilin cinayetleri işledikten sonra yaptığı... yani, madem zehirledin, sonra niye bu sokma işini yapıyorsun?”</p>

    <p class="normal">“Manyak işte, ne?”</p>

    <p class="normal">“Sanmam… Yani, manyaktır ama manyaksa başka türlü manyak olmalı.”</p>

    <p class="normal">“Düz manyak değil yani?”</p>

    <p class="normal">“Öyle bir şey. Bir anlamı olmalı… Mesaj falan…”</p>

    <p class="normal">“Hım,” dedim elimdeki kâğıtlara bakmaya devam ederken. Alttaki kağıtlardan birinde, Gül Zekeriya’nın gösterdiği resme benzer bir çizime rastladım. Her nasılsa, resimde bir şey olduğu hissine kapıldım, kâğıdı aldım, ressamların yaptığı gibi ileri uzatıp gözlerimi kısarak baktım.</p>

    <p class="normal">“Zekeriya’nın kitabında gördüğümüz resim,” dedi Tefo.</p>

    <p class="normal">“Farkındayım,” dedim. Resimde bir şey vardı. Evet, aynı resimdi; başının olması gereken yerde başı olmayan, vücudu yükseldikçe incelip sivri bir uçla son bulan, garip, şekilsiz… Solucan tanrı? Hiç solucana benzemediğini düşündüm. Hani tamam, solucanların gözü olmaz ama ne bileyim, bir ağzı vardır değil mi? Hem ne tepesi ne de kıçı böyle sivridir garibimin. ‘Ama gene de bir şey var’ deyip duruyordu kafamdaki bir ses… Kafasında… Hayır, ucunda, kenarları metal gazoz kapağına benzeyen taç… Belki de taç değil… Sivri bir şey, yuvarlak bir şeyin içinden geçiyor… ‘Hah,’ dedim içimden, ‘işte sana seks… Antik çağda da seks, her yerde, her şeyde…’ Şimdi bunu söylesem Tefo gene, ‘Aklın fikrin şeyinde’ der ama al işte, falan filan, derken birden, sanki yukarıdan bir yerden bir ışık huzmesi gelmiş, resmin belli bir yerine düşmüş gibi oldu, “Lan!” dedim yüksek sesle.</p>

    <p class="normal">“Ne?” dedi Tefo, heyecanla doğrularak. Kâğıdı önüne koydum, parmağımla solucan tanrının, etrafında taç olan ama baş olmayan kısmının üstüne koydum, “Aha,” dedim sırıtarak.</p>

    <p class="normal">Tefo, bir bana, bir gösterdiğim şeye baktı. Bir şey anlamamıştı; sabırsızlıkla, “Aha, ne?” dedi.</p>

    <p class="normal">Sırıtmaya devam.</p>

    <p class="normal">“Ne be!” dedi can kardeşim, ben kelle pişirmenin doruğundayken.</p>

    <p class="normal">“İyi bak,” dedim, iyice çatlasın diye.</p>

    <p class="normal">Baktı, gözlerini kıstı, açtı… Sonunda benimkinden daha geniş bir tebessüm yerleşti yüzüne.</p>

    <p class="normal">“Vay çakaloviç!” dedi.</p>

    <p class="normal">Solucanın baş kısmı… Sivri… Etrafında kenarları sivri ve tırtıklı bir çember.</p>

    <p class="normal">Sok ve çevir.</p>

    <p class="normal">“Valla Vedat,” dedi Tefo, “helal olsun be!”</p>

    <p class="normal">Yazarınızın, Ay’ın evreleriyle cinayet tarihleri arasındaki bağlantıdan sonra bir de bunu bulması üzerine nasıl kabardığını tahmin edersiniz. Evet, sahiden de, kurbanların öldürülmelerinden sonra cinsel organlarına sokulan ne idüğü belirsiz cismin, tamam, ne idüğü hâlâ belirsizdi ama neyle ilgisi olduğu son derece açıktı.</p>

    <p class="normal">Crom meselesi ‘ne ilgisi olabilir’den, ‘kesin ilgisi var’a terfi etmişti artık.</p>

    <p class="normal">“Bunu polise söylemeliyiz. Böyle bir alet yoksa bile… Eh, hani boru moru derken, özel yaptırmıştır diye konuşmuştuk ya, o zaman böyle bir şey yaptırmış olabilir katil, değil mi?”</p>

    <p class="normal">“Evet,” dedi Tefo. Gözleri parlıyordu. O günden evvel de, o günden bu yana geçen on yıllık dedektiflik kariyerimde de sayamayacağım kadar çok gördüğüm bu parıltıyı iyi tanıyordum: Kafada tilkilerin koşuşturmaya başladığının kanıtıydı.</p>

    <p class="normal">“İz bırakmamasına bakarak, neden yapıldığı da bulunabilir mi acaba?”</p>

    <p class="normal">“Bilemiyorum. Sorarız onu da. Adli tıp raporuna bir daha bakmak lazım. Hım, bu durumda katilin bu kadınlarla bir takım tarikatlı marikatlı işlere bulaşmış olduğunu düşünmek doğru olacak.”</p>

    <p class="normal">“Belki de adam bunların rahibiydi; bir halt edip solucan tanrıyı kızdırdı bunlar… Falan filan işte.”</p>

    <p class="normal">“Neyse, düşüneceğiz bakalım. Demek Erhan’ın babası teşkilattanmış.”</p>

    <p class="normal">Tefo’nun tilki işine daldığını anladığım için konu değiştirmesine şaşırmadım, “Evet, adam emekliymiş ve pek sevilen biriymiş–baban gibi herhalde. Önce o, ardından karısı da ölünce, devlet baba çocuğu alıp götürmüş sahiden,” diye anlattım.</p>

    <p class="normal">“Esrarengiz bir durum değilmiş yani. Yazık. Gerçi iyi de oldu böyle: Kurcalanacak şey sayısı azaldı. Ergin ne dedi? Yani ne yapacakmış?”</p>

    <p class="normal">“Bilmem ki… ‘Siz araştırmanıza devam edin; işime yarayacağını düşündüğünüz bir şey bulursanız bana haber verin’ dedi. Kendisi de öyle yapacakmış.”</p>

    <p class="normal">“Emin ol, yapar.”</p>

    <p class="normal">“Valla ben de inanmadım zaten.”</p>

    <p class="normal">“Boş ver. Şimdi, esas yarın yapacağın işe gelelim.”</p>
  </div>

  <div class="calibre1" id="calibre_pb_81"></div>
</body>
</html>
