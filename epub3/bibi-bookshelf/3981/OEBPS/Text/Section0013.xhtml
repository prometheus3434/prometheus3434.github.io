<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2>GÖRÜNMEZ KİTLELER</h2>

  <p>Yeryüzünün her yerinde, nerede insanlar varsa, orada <span style="font-style:italic;">görünmez ölü</span> kavramına rastlanır. İnsanın içinden bunun, insanlığın en eski kavramı olduğunu söylemek geliyor. Ölüleri hakkında fikir sahibi olmayan hiçbir horda<a href="../Text/dipnotlar.xhtml#horda" id="horda2">[6]</a>, hiçbir kabile, hiçbir halk yoktur. İnsanoğlu aklını görünmez ölülerle bozmuştur; ölülerin önemi muazzamdır; ölülerin yaşam üzerindeki etkisi bizatihi hayatın temel bir parçası olmuştur.</p>

  <p>Ölülerin, tıpkı insanlar gibi, bir arada oldukları düşünülür, genellikle de çok sayıda oldukları varsaydırdı.</p>

  <p><br /></p>

  <p class="alinti">“Diğer bütün Güney Afrikalı yerliler gibi eski Bechuanalar bütün uzamın atalarının ruhlarıyla dolu olduğuna inanırlardı. Yeryüzü, hava ve gökyüzünün, isterlerse yaşayanlar üzerinde uğursuz bir etki yapabilecek hayaletlerle tıklım tıklım dolu olduğuna inanırlardı.</p>

  <p class="alinti">“Kongo’daki Boloki halkı etraflarının her fırsatta işlerini bozmaya, günün ve gecenin her saatinde onlara zarar vermeye çalışan ruhlarla çevrili olduklarına inanırlar. Nehirler ve dereler atalarının ruhlarıyla hıncahınç doludur; ormanlarla çalılıklar da, karada ya da suda yolculuk yaparken gecenin pençesindeki canlılara zarar vermek için fırsat kollayan ruhlarla doludur. Bir ödül konmuş olmasına rağmen, aralarında köyümüzü bir sonrakinden ayıran ormandan gece geçecek kadar yürekli bir adama hiç rastlamadım. Hepsinin değişmez yanıtı şuydu: ‘Ormanda ve çalılıklarda çok fazla ruh var!’”</p>

  <p><br /></p>

  <p>İnsanlar çoğunlukla ölülerin uzak bir ülkede yeryüzünün altında, bir adada ya da cennetsi bir evde birlikte yaşadıklarına inanırlar. Aşağıdaki dizeler Gabon’daki Pigmelerin bir şarkısından alınmıştır.</p>

  <p><br /></p>

  <p class="siir">“Mağaranın kapıları</p>

  <p class="siir">Kapalıdır.</p>

  <p class="siir">Mağaranın kapıları</p>

  <p class="siir">Kapalıdır.</p>

  <p class="siir">Ölülerin ruhları sinek sürüleri gibi,</p>

  <p class="siir">Sinek sürüleri gibi, akşam vakti dans ederek</p>

  <p class="siir">Oraya sürüler halinde doluşuyorlar.</p>

  <p class="siir">Akşam vakti dans eden bir sürü sinek</p>

  <p class="siir">Gece karanlık bastırınca,</p>

  <p class="siir">Güneş gözden kaybolunca,</p>

  <p class="siir">Gece karanlık bastırınca,</p>

  <p class="siir">Bir sürü sinek.</p>

  <p class="siir">Ölü yaprakların sürüklenişi</p>

  <p class="siir">İnleyen fırtınada.”</p>

  <p class="siir"><br /></p>

  <p>Ölüler sayıca artıp, yığın oldukları duygusunu yaymakla kalmazlar. Aynı zamanda birlikte hareket edip birlikte davranırlar. Sıradan insanlar için görünmez kalırlar; ama Şaman adı verilen, büyü yapıp ruhları emri altına alan ve kendi hizmetçisine dönüştüren özel yetenekli insanlar vardır. Sibirya’daki Çukçiler arasında “iyi bir Şaman’ın yardımcı ruhlardan oluşan büyük bir lejyonu vardır ve onların hepsini çağırdığı zaman o kadar kalabalık gelirler ki, şeytan çıkarmanın (exorcism) yapıldığı küçük çadırı dört bir yandan duvar gibi sararlar.”</p>

  <p>Şamanlar gördüklerini <span style="font-style:italic;">anlatırlar.</span></p>

  <p><span style="font-style:italic;"><br /></span></p>

  <p class="alinti">“Şaman heyecandan titreyen bir sesle kar kulübesinden seslenir:</p>

  <p class="alinti">“Cennet havada uçuşan çıplak varlıklarla, havada uçuşan, fırtınalara ve tipilere yol açan insanlarla, çıplak erkekler, çıplak kadınlarla doludur.</p>

  <p class="alinti">“Bu uçuşun uğultusunu duyuyor musunuz? Yükseklerde uçuşan büyük kuşların kanat çırpışlarına benzeyen bir uğultu bu. İşte bu, çıplak insanların korkusudur. Bu, çıplak insanların kaçışıdır. Havadaki ruhlar fırtına üflerler. Havadaki ruhlar uçuşan karları yeryüzünün üzerine sürüklerler.”</p>

  <p><br /></p>

  <p>Kaçış halindeki çıplak ruhların bu güçlü hayali Eskimolar’dan alınmıştır.</p>

  <p>Kimi halklar ölülerini ya da en azından bir kısmını savaşan ordular olarak hayal eder. Kuzey İskoçyalı Keklerin, ölüler ordusu için özel bir sözcükleri vardır: <span style="font-style:italic;">sluagh;</span> anlamı “birçok ruh”tur.</p>

  <p><br /></p>

  <p class="alinti">“Ruhlar dünyanın üzerinde bir yukarı bir aşağı sığırcıklar gibi büyük bulutlar halinde uçarlar ve dünyevi günahlarının olay mahalline dönerler. Şaşmaz zehirli oklarıyla kedileri, köpekleri, koyunları ve sığırları öldürürler. Havada, insanların yeryüzünde yaptığı gibi savaşlar yaparlar. Açık, don yapmış gecelerde birbirlerine saldırıp geri çekilirken, sesleri duyulabilir ve görülebilirler. Bir savaştan sonra kırmızı kanlarının kayaları ve taşları boyadığı görülebilir.”</p>

  <p class="alinti"><br /></p>

  <p><span style="font-style:italic;">Gairm</span> sözcüğü haykırış ya da çığlık anlamına gelir; <span style="font-style:italic;">sluagh-ghairm</span> ise ölülerin savaş çığlıklarıydı. Bu sözcük daha sonra “slogan”a dönüştü. Bizim modern kitlelerimizin savaş çığlıkları için kullandığımız deyiş İskoçyalı ölüler ordusundan türemiştir.</p>

  <p>Birbirlerinden çok ayrı iki Kuzeyli halk, Avrupa’daki <span style="font-style:italic;">Lapplar</span> ve Alaska’daki <span style="font-style:italic;">Tlinkit Kızılderilileri,</span> Aurora Borealis’i<a href="../Text/dipnotlar.xhtml#aurora" id="aurora2">[7]</a>&nbsp;savaşı imgelediği şeklindeki bir anlayışı paylaşırlar.</p>

  <p><br /></p>

  <p class="alinti">“Kolta Lappları Kuzey Işıkları’nda, savaşmakta olan ve savaşı havada ruhlar olarak sürdürenleri gördüklerini düşünürler. Rus Lapplar, Işıklar’da, kılıçtan geçirilenlerin ruhlarım görürler. Ruhlar zaman zaman toplanıp birbirlerini ölesiye bıçakladıktan, zemini kanla kaplı bir evde birlikte yaşarlar. Kuzey Işıkları kılıçtan geçirilen ruhların arasında bu savaşların başladığını duyurur. Alaska Tlinkitlerinin inanışına göre savaşta değil de hastalıktan ölen herkes yeraltına göçer. Cennette yalnızca savaşta ölen cesur savaşçılar vardır. Zaman zaman cennet yeni ruhları kabul etmek için açılır; kendileri Şaman’a, silahlı savaşçılar olarak ve ruhları da Aurora Boeralis olarak, özellikle de savaşan Tlinkitlere çok benzer biçimde oklar ve ışık huzmeleri şeklinde, birbirinin yerini alan alevler olarak görünür. Kuvvetli bir Aurora Borealis’in büyük bir katliam duyurduğuna ve yeni yoldaşlar arayan ölülerden oluştuğuna inanırlar.”</p>

  <p class="alinti"><br /></p>

  <p>Cermen halkları devasa sayıda savaşçının Valhalla’da<a href="../Text/dipnotlar.xhtml#valhalla" id="valhalla2">[8]</a>&nbsp;bir araya geldiğine inanırlar. Dünyanın kuruluşundan beri savaşta ölenlerinin hepsi Valhalla’ya giderler. Bunların sayısı sürekli artar, çünkü savaşların sonu gelmez. Valhalla’da şenlik yapıp oburcasına yerler; biten yiyecek ve içeceklerin yerine devamlı yenileri konur. Her sabah silahlarını alıp savaşmaya çıkarlar. Spor yaparken birbirlerini öldürürler, ama bu gerçek bir ölüm değildir; tekrar ayağa kalkarlar. Her sırada 800 erkek, 640 kapıdan Valhalla’ya tekrar girerler.</p>

  <p>Böyle sayılar halinde düşlenen tek şey yalnızca, sıradan canlıların göremediği ölülerin ruhları değildir. Eski bir <span style="font-style:italic;">Yahudi</span> metninde şunları okuruz:</p>

  <p><br /></p>

  <p class="alinti">“İnsan cennetle yeryüzünün arasındaki uzamın boş olmadığını, bölük bölük insanla ve kalabalıklarla dolu olduğunu bilmeli ve unutmamalıdır. Bunların kimileri kusursuzdur, zarafet ve iyilikle doludur; ancak diğerleri temiz olmayan yaratıklar, işkenceciler ve kötülük yapanlardır. Bunların hepsi havada ileri geri uçarlar. Kimileri barış ister, kimileri savaş peşinde koşar; kimileri iyilik yapar, kimileri kötülük; kimileri hayat taşır, kimileri de ölüm getirir.”</p>

  <p><br /></p>

  <p>Eski Perslerin dininde cinler <span style="font-style:italic;">-Daevalar-</span> kendilerine ait yüksek bir komuta altında özel ordu oluştururlar. Kutsal kitapları <span style="font-style:italic;">Zend-Avesta'da</span> sayılamayacak kadar çokluğuna ilişkin bir ifade bulunur: “<span style="font-style:italic;">Daevaların</span> binlercesi, on binlercesi, sayılamayacak kadar çok binlercesi...”</p>

  <p>Ortaçağdaki Hıristiyanlar <span style="font-style:italic;">iblislerin</span> sayısı üzerinde ciddi bir biçimde düşünmüşlerdi. Caesarius von Heisterbach’ın <span style="font-style:italic;">Dialogue of Miracles (Mucize Üzerine Diyaloglar)</span> adlı eserinde bir keresinde kilisenin korosuna, keşişlerin şarkılarını bozacak kadar çok sayıda iblisin üşüştüğü anlatılır. Keşişler üçüncü ilahiye başlıyorlardı, “Tanrım, benimle uğraşanların sayısı ne kadar da çok!” İblisler koronun bir yanından diğerine uçup keşişlerin arasına öyle karıştılar ki, keşişler artık ne söylediklerini bilemez hale geldiler; bu akıl karışıklığı içinde her bir taraf diğerinin sesini bastırmaya çalışıyordu. Bir tek yerde bir tek ayini bölmek için bu kadar çok cin toplanabiliyorsa, bütün dünyada kaç tane vardır kimbilir? “Ancak biz zaten Incil’den biliyoruz ki” diye ekliyor Caesarius, “bir insanın içine bir lejyon girdi.”</p>

  <p>Daha sonra, ölüm döşeğindeki günahkâr bir rahibin yanındaki akrabası olan kadına şunları söylediğini aktarır: “Karşımızdaki şu büyük samanlığı görüyor musun? Onun çatısının altında, şu anda beni saran cinler kadar çok sayıda saman çöpü var.” Rahibin ruhu için pusuya yat<span style="text-indent: 1em;">mış, onu cezalandırmak için bekliyorlar. Ancak cinler şanslarını dindarların ölüm döşeklerinde de denerler. İyi bir rahibenin cenazesinde, büyük bir ormanın ağaçlarındaki yapraklardan daha çok sayıda cin toplanır; ölmekte olan bir baş rahibin etrafında ise sahildeki kum tanelerinden daha çok cin vardır. Bu ayrıntılar orada şahsen bulunan ve konuşmaya daldığı bir şövalyeye hepsini anlatan bir cinden alınmıştı. Cin bu verimsiz çabalar karşısında duyduğu hayal kırıklığını gizlemedi ve İsa son nefesini verdiğinde Haç’ın bir kolunda oturmakta olduğunu kabul etti.</span></p>

  <p>Açıkça görülüyor ki bu iblislerin usandırıcı ısrarı, sayıları kadar korkunçtu. Bir Cistercian<a href="../Text/dipnotlar.xhtml#cister" id="cister2">[9]</a>&nbsp;baş rahibi olan Richalm ne zaman gözlerini kapasa, iblisleri etrafım bir toz bulutu gibi sarmış görüyordu. İblislerin sayılarına dair, daha kesin tahminler vardı; bunların ikisini ben de biliyorum, ancak bu sayılar büyük farklılık gösteriyor: biri 44. 635. 569; diğeri ise 11 trilyon.</p>

  <p>İnsanların iblis kavramlarıyla melek ve aziz kavranılan arasında doğal ve büyük bir karşıtlık bulunur. Aziz kavramında her şey dingindir. Artık daha fazla çabalamaya gerek yoktur, çünkü hedefe ulaşılmıştır. Ancak onlar da cennete ait bir kalabalık halinde, “çok sayıda melek, ilk ata, peygamber, havari, şehit, papaz, bakire ve diğer doğru insanlar” olarak bir araya toplanmışlardır. Büyük halkalar halinde sıralanarak, yüzleri krallarına dönük saray mensupları gibi, Tanrılarının tahtının etrafında dururlar, saadetleri başları birbirine yaslanmış olarak, ona yakın olmalarına dayanır. Tanrı onları sonsuza kadar kabul etmiştir ve ondan ayrılmadıktan sürece birbirlerinden de asla ayrılmayacaklardır. Onun seyrine dalarlar ve ona övgüler düzerler. Hâlâ yaptıkları tek şey budur ve bunu da birlikte yaparlar.</p>

  <p>İnananların zihinleri böyle görünmez kitlelere ilişkin imgelerle doludur. Bunlar ölülerden, iblisler ya da azizlerden de oluşsa, geniş, yoğunlaşmış ordular olarak hayal edilirler. Dinlerin bu görünmez kitlelerle <span style="font-style:italic;">başladıkları</span> öne sürülebilir. Dinler farklı gruplanabilir ve her bir inançta bu görünmez kitlelerin arasında farklı bir denge oluşmuştur. Dinleri, kendi görünmez kitlelerini ele alış tarzlarına göre sınıflandırmak hem olası hem de verimli olabilirdi. Bu konuda daha yüksek dinler -ki bununla evrensel geçerlilik kazanmış olan bütün dinleri kastediyorum- üstün bir kesinlik ve açıklık derecesi sergiler. Bu görünmezler ordusu dini öğretiyle canlı bir bağa sahiptir. Bunlar inancın yaşaması için gerekli kandır. İnsanların umutları ve arzuları görünmez kit<span style="text-indent: 1em;">lelere bağlıdır. Bunlar solduğu zaman inanç zayıflar ve inanç yavaşça ölüp giderken, taze kalabalıklar solanların yerini alırlar.</span></p>

  <p>Bu kitlelerin <span style="font-style:italic;">birinden</span> ve belki de en önemlisinden henüz söz etmedik. Göze görünmez niteliğine karşın, bize bugün doğal gelen tek kitledir bu: Kastettiğim kitle <span style="font-style:italic;">gelecek nesillerdir.</span> Bir insan gelecek nesilleri iki ya da belki üç kuşak boyunca görebilir; ondan sonra bu bütünüyle geleceğe ait olur. Gelecek nesiller sayısız olduğunda herkes için görünmezlik kazanır. Gelecek nesillerin, önce yavaş yavaş sonra artan bir hızla, sayıca çoğalmasının gerektiği bilinir. Kabileler ve bütün halklar kendi kökenlerinin izini ortak bir ataya kadar sürerler ve bu ataya verildiği iddia edilen sözler, onun ne denli şanlı ve özellikle de ne denli çok sayıda, gökyüzündeki yıldızlar ve sahillerdeki kumlar kadar çok sayıda gelecek nesil arzuladığını gösterir. Çinlilerin klasik Şarkı Kitabı olan <span style="font-style:italic;">Shi-King’de</span> gelecek nesillerin çekirge sürüsüyle karşılaştırıldığı bir şiir vardır:</p>

  <p class="siir">Çekirgelerin kanatları ‘toplanın, toplanın’ der;</p>

  <p class="siir">Oğullarınız ve torunlarınız</p>

  <p class="siir">Sayısız bir ordu olsun.</p>

  <p class="siir">Çekirgelerin kanatları ‘bağlanın, bağlanın’ der;</p>

  <p class="siir">Oğullarınız ve torunlarınız</p>

  <p class="siir">Sonsuz bir soy olarak sürsün.</p>

  <p class="siir">Çekirgelerin kanatları ‘birleşin, birleşin’ der;</p>

  <p class="siir">Oğullarınız ve torunlarınız</p>

  <p class="siir">Sonsuza kadar bir kalsın.</p>

  <p>Burada sözü edilen gelecek nesillere ilişkin üç dilek büyük sayılar, kopukluk olmayan ardışıklık -başka bir deyişle, zaman boyunca süren bir tür yoğunluk- ve biriliktir. Gelecek nesiller kitlesinin simgesi olarak bir çekirge sürüsünün kullanılması, bunları zararlı bir haşarat olarak değil, sayıca artış gücünü örneklemesi nedeniyle övgüye değer olarak sergilemesi bakımından özellikle çarpıcıdır.</p>

  <p>Bugün de gelecek nesillere yönelik duygular her zaman olduğu kadar canlıdır; ancak bolluk imgesi bizim kendi gelecek nesillerimizden kopmuş ve bir bütün olarak gelecekteki insanlığa aktarılmıştır. Çoğumuz için ölülerin oluşturduğu kalabalıklar boş bir batıl inançtır; ancak biz doğmamış gelecek kitleleri önemsemeyi, onların iyiliğini istemeyi ve onlar için daha iyi ve daha adil bir yaşam hazırlamayı, kutsal ve asla boş olmayan bir çaba olarak değerlendiririz. Yeryüzünün geleceği hakkındaki evrensel endişe içinde, henüz doğmamış olanlar için beslenen bu duygular çok büyük önem taşır. Gelecek nesillerin sakat olma<span style="text-indent: 1em;">sı düşüncesinin, biz grotesk savaşlarımızı sürdürürsek yeni nesillerin ne hale gelecekleri düşüncesinin yol açtığı tiksinti, bu savaşların ve savaşın toptan kaldırılmasında bizim bütün özel korkularımızdan çok daha etkili olabilir.</span></p>

  <p>Şimdi, sözünü ettiğimiz görünmez kitlelerin <span style="font-style:italic;">kaderini</span> düşünecek olursak, bunların bazılarının bütünüyle, diğerlerininse büyük oranda yok olduğu sonucuna varırız. Büyük oranda yok olanlar cinlerdir. Daha önceki sayılarına oranla, artık hiçbir yerde bildik biçimleriyle bulunmazlar; ama izlerini bırakmışlardır. Cinlerin <span style="font-style:italic;">küçük</span> oldukları gerçeğini, cinlerin çok olduğu dönemde yaşayan Caesarius von Heisterbach çarpıcı örnekler vererek kanıtlamıştır. O zamandan beri insan figürünü anımsatabilecek bütün özelliklerini kaybetmiş ve çok daha küçülmüşlerdir. Çok değişmiş ve büyük sayılarda; <span style="font-style:italic;">bakteriler</span> şeklinde, 19. yüzyılda yeniden ortaya çıkarlar. Ruhlar yerine, artık insanların bedenlerine saldırıyor; insan bedenleri için çok tehlikeli olabiliyorlardı. İnsanların yalnızca küçük bir azınlığı bir mikroskoba bakıp onları gözleriyle görmüşlerdir; ama onları herkes duymuştur, onların varlığının sürekli farkındadır ve onlarla karşılaşmamak için -görünmez oldukları düşünülecek olursa bu bir biçimde boşuna da olsa- her çabayı gösterirler. Bunların zarar verme gücü ve çok küçük yerlerde devasa sayılarda toplanmaları kuşkusuz cinlerden devralınmıştır.</p>

  <p>Ezelden beri var olmuş olan, ama mikroskobun icadından beri yalnızca böyle tanımlanan bir görünmez kitle de <span style="font-style:italic;">spermatozoa</span> kitlesidir. Bu hayvancıkların iki yüz milyonu birlikte yola koyulur. Bunlar kendi aralarında eşittir ve çok yüksek bir yoğunluk oluştururlar. Hepsinin hedefi aynıdır ve biri hariç hepsi bu yolda yok olurlar. Bunların insan olmadıktan ve bu yüzden kelimenin kullanıldığı anlamıyla onlardan kitle olarak söz etmenin doğru olmadığı itirazında bulunulabilir, ama bu itiraz gerçekte meselenin özüne dokunmaz. Bu hayvancıkların her biri atalarımızdan bize kalan bütün özellikleri taşır; her bir hayvancık atalarımızın ta kendisidir; atalarınızı yine burada, bir insan varoluşuyla diğeri arasında, radikal bir biçimde değişmiş olarak, hepsi <span style="font-style:italic;">bir tek</span> minik, görünmez ve sayılamayacak çok sayıda yaratığın içinde bulmak son derece tuhaftır.</p>
</body>
</html>
