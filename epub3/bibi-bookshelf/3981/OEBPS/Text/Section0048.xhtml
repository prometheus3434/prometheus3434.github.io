<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2>JİVAROLARIN SAVAŞ GANİMETİ</h2>

  <p>Günümüzde Güney Amerika’da yaşayan en savaşçı halk Jivarolardır. Savaşın ve ganimetin Jivaroların âdet ve törenlerinde oynadığı rolün incelenmesinden birçok şey öğrenilebilir.</p>

  <p>Jivarolar arasında nüfus fazlalığı sorunu yoktur; savaşa yeni topraklar fethetmek için gitmezler. Tersine yaşadıkları yerler küçük olmak bir yana çok büyüktür; 60. 000 kilometrekareden geniş bir alanda yaklaşık 20. 000 kişi yaşamaktadır. Büyük yerleşim birimleri yoktur, hatta köylerde yaşamayı bile sevmezler. Sözcüğün en geniş anlamıyla her aile, kendi başına bir evde yaşar. Ailenin reisi en yaşlı erkektir. Her aile bir sonraki aileden kilometrelerce uzak olabilir. Jivaroların hiçbir siyasi örgütlenmesi yoktur. Barış zamanlarında aile içinde baba kimseye hesap vermesi gerekmeyen en yüksek otoritedir. Eğer düşmanca niyetleri birbirlerinin peşine düşmelerine yol açmasaydı, bir Jivaro grubu bakir ormanların geniş alanlarında bir diğeriyle hemen hemen hiç karşılaşmazdı.</p>

  <p>Onları birbirine bağlayan şey, <span style="font-style:italic;">kan davası,</span> ya da daha doğrusu ölümdür. Onların gözünde doğal ölüm diye bir şey yoktur; bir adam ölürse bunun nedeni uzaklardaki bir düşmanın ona büyü yapmasıdır. Hangi büyücünün onun ölümünden sorumlu olduğunu bulup çıkarmak ve intikamını almak akrabaların görevidir. Bu yüzden her ölüm bir <span style="font-style:italic;">cinayettir</span> ve her cinayetin intikamı ancak bir karşı cinayetle alınabilir. Ne var ki düşmanın ölümcül büyüsü uzak mesafeden etkili olabilirken, bir görev olan fiziksel intikam, ya da kan davası, yalnızca düşmanı <span style="font-style:italic;">fiilen</span> ele geçirmekle mümkün olur.</p>

  <p>Jivarolar intikam almak için birbirlerinin peşine düşerler ve bu yüz<span style="text-indent: 1em;">den kan davasının bu toplumun çimentosu olduğu söylenebilir.</span></p>

  <p>Bir evde birlikte yaşayan aile çok yoğun bir birim oluşturur. Bir insan hangi sorumluluğun altına girerse ev halkından diğer erkeklerle birlikte girer. Daha büyük ve daha tehlikeli seferlerde görece yakın evlerden birçok erkek birleşir ve ancak o zaman, yani ciddi bir cezalandırma kampanyası amaçladıklarında, savaş döneminde gönüllü olarak tabi olacakları deneyimli ve genellikle yaşlı bir adamı şef seçerler.</p>

  <p>Bu yüzden savaş sürüsü Jivaroların gerçek dinamik birimidir; durağan aile biriminden başka önemli tek birim budur ve bütün şölenler savaş sürüsü çerçevesinde düzenlenir. Savaşa gitmeden bir hafta önce toplanırlar ve savaştan döndükten sonra bir dizi büyük kutlama için tekrar toplanırlar.</p>

  <p>Savaş seferleri salt <span style="font-style:italic;">yıkımdan</span> ibarettir. Ailelerine dahil ettikleri birkaç genç kadın ve belki bazı çocuklar dışında bütün düşmanlar öldürülür. Düşmanın son derece kıt olan mülkleri, evcil hayvanlan, ekip biçtiği yerler ve evi yok edilir. Jivaroların gerçekten istedikleri tek nesne düşmanın kesik kellesidir. Bu nesneye gerçek bir tutku duyarlar; her savaşçının en yüce amacı evine en az böyle bir kelleyle dönmektir.</p>

  <p>Kelle özel işlemlerden geçirilir ve yaklaşık bir portakal boyutuna iner. Bu aşamadan sonra ona <span style="font-style:italic;">tsantsa</span> adı verilir. <span style="font-style:italic;">Tsantsa</span>'nin sahibi özel bir prestij kazanır. Belli bir süre, belki bir iki yıl geçtikten sonra, merkezinde uygun biçimde hazırlanmış kelle bulunan bir şölen yapılır. Bu şölene herkes davet edilir; kutlamanın kurallarına uygun olarak yer içer ve bol bol dans ederler. Bu şölen nitelik olarak bütünüyle dinidir ve yakından incelenmesi artış arzusunu ortaya koyar; artışa ulaşma araçları şölenin özünü oluşturur. Burada bütün ayrıntılara girmek mümkün değil; bu ayrıntılar Karsten’in “Jivaro Kızılderilileri Arasında Kan Davası, Savaş ve Zafer Şölenleri” adlı makalesinde uzun uzun anlatılmıştır. Burada avladıkları bütün hayvanlara bir dizi tutkulu büyü sözleriyle hitap ettikleri ve sonra da insanın kendi artışını sağlayan cinsel eylemi kutsadıkları en önemli danslardan birinden söz etmek yeterlidir.</p>

  <p>Bu dans büyük şölene fiili bir giriştir. Bütün erkekler ve kadınlar çadırın merkezi sütununun etrafında bir çember şeklinde sıralanır ve el ele tutuşarak yavaş yavaş dönerler; önce keskin bir sesle ıslık çalarlar, sonra etini yemeyi sevdikleri bütün hayvanların isimlerini telaffuz ederler. [Sonra evlerinde kullandıkları ve kendilerinin imal ettiği eşyaların adları sayılır. ] Her bir isimden sonra bir ‘hey’ çığlığını tekrarlarlar.</p>

  <p><br /></p>

  <p class="siir">“Hey! Hey! Hey!</p>

  <p class="siir">Uluyan maymun, hey!</p>

  <p class="siir">Kırmızı maymun, hey!</p>

  <p class="siir">Kahverengi maymun, hey!</p>

  <p class="siir">Siyah maymun, hey!</p>

  <p class="siir">Kapuçin<a href="../Text/dipnotlar.xhtml#kapucin" id="kapucin2">[21]</a>&nbsp;maymunu, ' hey!</p>

  <p class="siir">Gri maymun, hey!</p>

  <p class="siir">Yaban domuzu, hey!</p>

  <p class="siir">Yeşil papağan, hey!</p>

  <p class="siir">Uzun kuyruklu papağan, hey!</p>

  <p class="siir">Evcil domuz, hey!</p>

  <p class="siir">Besili domuz, hey!</p>

  <p class="siir">Kadın elbisesi, hey!</p>

  <p class="siir">Kuşak, hey!</p>

  <p class="siir">Sepet, hey!”</p>

  <p><br /></p>

  <p>Bu büyü bir saat kadar sürer, dansçılar bir sağa sola hareket ederler. Ters yöne gitmek için her duruşlarında yüksek sesle ıslık çalarlar ve sanki büyünün sürekliliğini bu yolla korumak istercesine: “Şi, şi, şi” diye bağırırlar.</p>

  <p>Bir başka büyü de kadınlar ve onların doğurganlığıyla ilgilidir.</p>

  <p><br /></p>

  <p class="siir">“Hey, hey, hey!</p>

  <p class="siir">Kadın, hey!</p>

  <p class="siir">Kadın, hey!</p>

  <p class="siir">Cinsel ilişki, hey!</p>

  <p class="siir">Cinsel ilişki, hey!</p>

  <p class="siir"><span style="font-style:italic;">Tsantsa</span> cinsel birleşme ihsan etsin!</p>

  <p class="siir">Eşleşme, hey!</p>

  <p class="siir">Çiftleşme, hey!</p>

  <p class="siir">Kadın, hey!</p>

  <p class="siir">Kadın, hey!</p>

  <p class="siir">Gerçek olsun, hey!</p>

  <p class="siir">Yapacağız, hey! İyi olsun, hey!</p>

  <p class="siir">Yeter, hey!”</p>

  <p><br /></p>

  <p>Bu büyülerin ve şölenin diğer bütün edimlerin odağında düşmanın ele geçirilip küçültülmüş başı, <span style="font-style:italic;">tsantsa</span> durur. Ruh her zaman başın yakınındadır ve son derece tehlikelidir. Ona boyun eğdirmek için her şey yapılmıştır; bir kez hâkim olununca çok yararlı olur. Domuzların, kümes hayvanlarının, manyokun artışını güvence altına alır ve her tür&nbsp;<span style="text-indent: 1em;">zenginliği temin eder. Ancak ona bütünüyle boyun eğdirmek kolay değildir. En başta kinle doludur; insana yapabileceklerini akıl almaz. Ancak onu hükmü altına almak için inanılmaz sayıda rit ve ayin çeşidi vardır ve günlerce süren şölenin sonunda başın ve ona ait olan ruhun üzerinde tam bir iktidar kurulur.</span></p>

  <p>Bizim daha aşina olduğumuz savaş alışkanlıklarımızla karşılaştırınca, <span style="font-style:italic;">tsantsa’nın</span> bizim ganimet dediğimiz şeyin yerini tuttuğunu söylemeliyiz. Jivaroların savaşa gitmelerinin nedeni bu başları almaktır; başlar onların <span style="font-style:italic;">tek</span> ganimetidir; ama bu ganimetin son şekli, özellikle portakal büyüklüğüne inince çok küçük görünse de, onların sorun ettikleri her şeyi içinde barındırır. Bu baş onların arzuladığı bütün artışı, beslendikleri hayvan ya da bitkilerin artışını, yaptıkları nesnelerin ve son olarak da kendi insanlarının artışını sağlar. Bu, tüyler ürpertici yoğunlukta bir ganimettir ve yalnızca ele geçirilmesi yetmez; onu olması gereken şey kılmak için uzun müdahaleler yapmak gerekir. Bu müdahaleler şölenin toplu heyecanında, özellikle de büyü ve dans zenginliği içinde en yüksek noktasına varır. Bir bütün olarak <span style="font-style:italic;">tsantsa</span> şöleni artış sürüşünce devam ettirilir. Savaş sürüsü, şansı varsa, şölenin artış sürüsü olur; birinin diğerine başkalaşımı Jivaro dininin gerçek dinamiğidir.</p>
</body>
</html>
