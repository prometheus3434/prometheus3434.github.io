<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <h2>ALMANYA VE VERSAILLES</h2>

  <p>Formüle ettiğim bazı kavramları olabildiğince netleştirmek için, <span style="font-style:italic;">Almanya’nın</span> kitle yapısı hakkında birkaç sözcük daha eklemek istiyorum; o Almanya ki, bu yüzyılın ilk üçte birinde benzeri görülmemiş türden oluşumlar ve eğilimlerle dünyayı şaşkınlığa düşürdü; bu oluşum ve eğilimlerin ölümcül ciddiyeti o zaman hiçbir şekilde anlaşılmadı ve ancak şimdi yavaş yavaş anlaşılmaya başlanıyor.</p>

  <p>Birleşik Alman milletinin, 1870-71 Fransa-Prusya Savaşı’ndan sonra oluşan kitle simgesi orduydu ve hep ordu olarak kaldı. Her Alman, ordusuyla gurur duyuyordu; bu simgenin etkisinin dışında kalabilenler yalnızca birkaç kendi başına bireyden ibaretti. Nietzsche gibi evrensel bir düşünüre dahi, en önemli eseri olan <span style="font-style:italic;">Güç İstenci’</span>ni yazmasında uyaran etkisi yapan unutamadığı süvari bölüğü görüntüsünü sağlayan yine savaştı. Nietzsche’ye yaptığımız göndermenin gerekçe<span style="text-indent: 1em;">si, Nietzsche’nin ordunun Almanya’da ne kadar önemli olduğunu, bu kitle simgesinin kendilerini kitleden kibirle koparmış olanların üstünde nasıl etkide bulunduğunu kanıtlamasıdır. Burjuva ya da işçi, köylü ya da akademisyen, Katolik ya da Protestan, Prusyalı ya da Bavyeralı, bütün Almanlar orduyu milletin simgesi olarak görüyorlardı. Bu simgenin köklerinin,</span> <span style="text-indent: 1em; font-style: italic;">ormanda</span> <span style="text-indent: 1em;">olduğu daha önce açıklandı. Bir Alman için</span> <span style="text-indent: 1em; font-style: italic;">orman</span> <span style="text-indent: 1em;">ve</span> <span style="text-indent: 1em; font-style: italic;">ordu</span> <span style="text-indent: 1em;">öylesine yakın bir bağlantı içindedir ki, ikisi de ulusun kitle simgesi olarak eşdeğerli bir işlev görebilir; bu bakımdan özdeştirler.</span></p>

  <p>Ordu, bir simge olmasının etkisinden ayrı olarak, somut bir biçimde de var oldu, bu olgu belirleyici bir önem taşımaktaydı. Bir simge, o tuhaf varlık olan orman-ordu gibi, insanların zihinlerinde ve duygularında yaşar. Öte yandan, her Alman gencinin hizmet verdiği gerçek ordu, bir <span style="font-style:italic;">kapalı kitle</span> olarak işlev gördü. Genel askerlik hizmetine duyulan inanç, bunun büyük önemi olduğu kanaati ve buna gösterilen hürmet geleneksel dinlerden daha geniş bir alana sahipti; çünkü aynı anda hem Katolikleri hem de Protestanları kucakladı. Askerlik yapmayan, Alman sayılmazdı. Daha önce orduların ancak çok sınırlı bakımlardan kitle olarak görülebileceğini söylemiştim. Ancak bir Alman için durum böyle değildi; ordu, onun o güne kadar gördüğü en önemli kapalı kitleydi. Bu kitle kapalıydı, çünkü bu kitleyi oluşturanlar ya sınırlı bir dönem için hizmet veren ve yalnızca belirli yaş gruplarından gençlerdi ya da profesyonel askerlerdi. Ancak her genç erkek bir süre için bu kitleden geçti ve yaşamının geri kalan kısmında ona içten bağlı kaldı.</p>

  <p>Subaylarının büyük kısmını oluşturan Prusyalı Junker kastı bu ordunun <span style="font-style:italic;">kitle kristali</span> işlevini gördü. Bu kristal, yazılı olmayan, katı kurallarla işleyen bir şövalyelik örgütü ya da aşina bir müzikle dinleyicilerini aşka getirmek zorunda olan soydan soya geçen bir orkestra gibiydi.</p>

  <p>Birinci Dünya Savaşı’nın patlak vermesiyle bütün Alman halkı tek bir <span style="font-style:italic;">açık kitleye</span> dönüştü. O günlerin coşkusu sık sık anlatılır. Başka ülkelerdeki pek çok insan Sosyal Demokratların enternasyonalizmine güveniyordu ve harekete geçmemeleri karşısında şaşkına dönüyorlardı. Sosyal Demokratların da onların içinden, uluslarının bu orman-ordu simgesiyle doğmuş olduklarını unutmuşlardı; kendilerinin de ordunun kapalı kitlesinin içinde olduklarını ve ordunun içindeyken, son derece disiplinli ve müthiş etkili bir kitle kristalinin, Junker ve subay kademesinin emir ve etkisi altında olduklarını da unutmuşlardı. Bununla karşılaştırıldığında onların bir siyasi partiye üye olmalarının önemi çok küçüktü.</p>

  <p>Ancak 1914 yılı Ağustosunun o ilk günleri Nasyonal Sosyalizmin de <span style="font-style:italic;">doğmasına</span> sebep olan günlerdi. Bu konudaki kaynağımız Hitler’in kendisidir. Daha sonraları, savaş patlak verince nasıl dizlerinin üzerine çöküp Tanrı’ya şükrettiğini anlatır. Bu onun dönüm noktası niteliğindeki deneyimi, kendisinin de şahsen dürüstçe bir kitlenin parçası olduğu bir andı. O anı asla unutmadı ve bu anı takip eden kariyeri o anın, yeniden; fakat <span style="font-style:italic;">dışarıdan</span> yaratılmasına adandı. Almanya o zamanki haline dönecekti; çarpıcı askeri gücünün bilincinde, onunla övünerek ve onun içinde birleşerek.</p>

  <p>Ancak Versailles Antlaşması Alman ordusunu terhis etmeseydi, Hitler amacına asla ulaşamazdı. Askerlik hizmetine konan yasak, en temel kapalı kitlelerini Almanların ellerinden aldı. Talimler, alınıp verilen emirler, artık ne pahasına olursa olsun kendi kendilerine yapmaları gereken, mahrum kaldıkları etkinlikler oldu. Askerlik hizmetinin yasaklanması Nasyonal Sosyalizmin <span style="font-style:italic;">doğuşu</span> oldu. Zor kullanılarak çözülen her kapalı kitle bütün karakteristik özelliklerini aktardığı açık kitleye dönüşür. Parti ordunun cankurtaranı haline geldi ve partinin yeni askerlerini ulusun içinden çıkarmasının önünde hiçbir engel kalmadı. Kadın, erkek, çocuk, asker ya da sivil, her Alman bir Nasyonal Sosyalist haline gelebilirdi. Daha önce asker olmamışsa, asker olmaya daha da hevesli olabilirdi, çünkü böylece o ana kadar yoksun bırakıldığı etkinliklerde yer almayı başaracaktı.</p>

  <p>Hitler, eşi benzeri görülmemiş ve bitmez tükenmez bir tekdüzelikle, <span style="font-style:italic;">Versailles Diktesi</span> sloganını kullandı; çoğunluk bu sloganın etki gücüne hayret etti. Tekrarlanması, sloganı asla zayıflatmadı; tersine yıllar içinde daha da güçlendi. Bu sloganın gerçek içeriği neydi? Hitler’in dinleyenlerine bu sloganla ilettiği neydi? Bir Alman için “Versailles”, gerçekte hiçbir zaman kabullenmediği yenilgiden çok ordunun yasaklanması, onsuz bir hayatı düşünemeyeceği özel ve çok kutsal pratiklerin yasaklanması anlamına geliyordu. Ordunun yasaklanması, bir dinin yasaklanması gibiydi. Atalarının inancı yasak edilmişti ve onu yeniden kurmak her insanın kutsal göreviydi. “Versailles” sözcüğü her kullanıldığında, asla kapanmaması için bu yarayı deşiyor ve kanamaya devam etmesine neden oluyordu. “Versailles” sözcüğü kitlesel toplantılarda yeterince güçlü bir biçimde telaffuz edildiği sürece bu yaranın iyileşmesine olanak yoktu.</p>

  <p>Bu bağlantı içinde önemli olan, sözü edilenin asla bir anlaşma değil <span style="font-style:italic;">dikte</span> olduğunu fark etmektir. <span style="font-style:italic;">Dikte, emir</span> alanına ait bir sözcüktür. Yabancı bir tek emir, düşmandan gelen; bu yüzden de <span style="font-style:italic;">dikte</span> adı verilen bir emir, Almanların kendi aralarındaki, yani kendi ordularındaki bü<span style="text-indent: 1em;">tün erkekçe etkinliklerin tümünü sona erdirmişti. “Versailles Diktesi” sözcüklerini duyan ya da okuyan her insan yüreğinin ta derinlerinde, elinden alınan Alman ordusunu duyumsuyordu. Bu orduyu yeniden yapılandırmak önemli tek hedef gibi görünüyordu; bir kez yeniden yaratılırsa, her şey eskisi gibi olacaktı. Ordunun ulusal bir kitle simgesi olarak önemi hiç sarsılmamıştı; bu simgenin daha eski ve kökleri daha derinde bulunan kısmı,</span> <span style="text-indent: 1em; font-style: italic;">ormana</span> <span style="text-indent: 1em;">hâlâ el sürülmemişti.</span></p>

  <p>Bu yüzden ana slogan olarak “Versailles” sözcüğünün kullanılması Hitler açısından özellikle talihli bir seçimdi. Bu sözcük Almanlara yalnızca bir ulus olarak yaşamlarındaki son acılı olayı, genel zorunlu askerliğin, her erkeğin birkaç yıl hizmet edebileceği bir orduya sahip olma hakkının ellerinden alınışını anımsatmakla kalmıyor, aynı zamanda Alman tarihinin diğer bildik önemli anlarım da özetliyordu.</p>

  <p>Bismarck İkinci Alman İmparatorluğu’nu Versailles’da kurmuştu. Almanya’nın birliği büyük bir zaferi takip eden gurur ve karşı konmaz güç anında orada ilan edilmişti. Bu zafer, kendisini büyük Napolyon’un ardılı ve onun ruhunun mirasçısı olarak gören ve onun efsanevi adına duyulan saygıdan faydalanarak iktidara yükselen IH. Napolyon’a karşı kazanılmıştı. Ancak Versailles, XTV. Louis’nin de koltuğuydu; hatta onun tarafından inşa ettirilmişti. Napolyon’dan önce gelen bütün Fransız yöneticiler içinde Almanları en çok aşağılamış olan XIV. Louis’ydi. Strasbourg’u katedraliyle birlikte Fransız topraklarına katan oydu, Heidelberg’deki şatoyu yakıp yıkan onun birlikleriydi.</p>

  <p>Böylelikle Alman İmparatorluğu’nun Versailles’da ilan edilmesi gerek XIV. Louis gerekse Napolyon’a karşı gecikmiş bir zaferdi; üstelik bu zafer başka hiçbir müttefikin yardımı olmaksızın tek başına kazanılmıştı. “Versailles” sözcüğünün o zamanlar Almanlar üzerindeki etkisinin büyüklüğüne ilişkin pek çok kanıt vardır ve bu etki kaçınılmazdı; çünkü Versailles adı, modern Alman tarihinin en büyük galibiyetiyle ilişkilendirilmişti.</p>

  <p>Hitler’in, adı kötüye çıkmış <span style="font-style:italic;">Dikte</span> sözcüğünü her telaffuz edişinde, bu zaferin anısı sözcüğün içinde yankılanıyor ve dinleyicilere bir vaat olarak iletiliyordu. Almanya’nın önceki düşmanlarının bunu duyacak kulakları olsaydı, bunun bir savaş tehdidi ve yenilgi demek olduğunu anlarlardı. Yahudileri hedefleyenler hariç, Nasyonal Sosyalizmin “Üçüncü Reich”, “Sieg-heil”<a href="../Text/dipnotlar.xhtml#sieg" id="sieg2">[31]</a>&nbsp;ve benzeri önemli bütün sloganlarının, doğrudan “Versailles Diktesi” sözcüklerinden türediğini söylemek abartı olmaz. Hareketin bütün içeriği bu sloganlar üzerinde yoğunlaş<span style="text-indent: 1em;">mıştı:</span> <span style="text-indent: 1em; font-style: italic;">yenilgi zafere dönüştürülmeliydi;</span> <span style="text-indent: 1em;">yasaklanan ordu bu amaç için yeniden yaratılacaktı.</span></p>

  <p>Hareketin simgesi olan Swastika (Gamalı Haç) da düşünmeye değer bir önem taşır. Bu simgede ikili bir etki vardı: göstergenin etkisi ve sözcüğün etkisi. Her ikisinde de zalimce bir şey vardır. Gösterge çarpık iki darağacını andırır; göreni, sanki “Bekle. Burada neyin sallanacağını görünce şaşıracaksın” der gibi, sinsice korkutur. Bir dönme hareketi de içeren swastika bir tür gözdağı verir; suçluların tekerleklerde kırılan uzuvlarını çağrıştırır.</p>

  <p>Swastika sözcüğü, sanki çarmıha germek iyi bir şeymiş gibi, Hıristiyan haçının bütün zalim ve kana susamış unsurlarını soğurmuştur. Sözcüğün Almancasının [Hakenkreuz] ilk parçası <span style="font-style:italic;">haken,</span> erkek çocuklar tarafından “çelme takmak” anlamında kullanılan <span style="font-style:italic;">hakenstellen</span> sözcüğünü çağrıştırır. Böylelikle pek çok insanın düşüşünün kehanetinde bulunur. Kimilerine göre ise topuk vurmanın askeri görünümlerini akla getirir, çünkü Almancada “topuklar” anlamına gelen sözcük <span style="font-style:italic;">hacken'</span> dır. Böylece, bu sözcük zalim bir cezalandırma tehdidiyle, sinsice kötülüğü ve gizli bir askeri disiplini birleştirir.</p>
</body>
</html>
