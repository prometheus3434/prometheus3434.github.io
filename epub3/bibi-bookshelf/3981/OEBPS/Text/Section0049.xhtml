<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <link href="../Styles/main.css" rel="stylesheet" type="text/css" />
</head>

<body>
  <p><br /></p>

  <p>PUEBLO KIZILDERİLİLERİNİN YAĞMUR DANSLARI</p>

  <p>Yağmur dansları yağmurun yağmasını sağlamayı hedefleyen artış danslarıdır. Bu danslar, yere ayakların vurulmasıyla, sanki yağmuru topraktan çıkarırlar. Dansçıların ayaklarını yere vurmaları yağmurun yağışı gibidir. Gösteri sırasında yağmur başlasa da, dans etmeyi sürdürürler. Yağmuru temsil eden dans sonunda yağmur olur. Kırk kişilik bir grup ritmik hareketler aracılığıyla kendisini yağmura dönüştürür.</p>

  <p>Pueblolar arasında yağmur en önemli kitle simgesidir. Başka yerlerde yaşamış ataları için bile, yağmur her zaman önemli olmuştur, ama kıraç düzlüğe yerleşmiş olduklarından yağmurun önemi artmış ve dinlerinin doğasını kökten belirlemiştir. Temel besinleri olan darı ve darının onsuz büyüyemeyeceği yağmur bütün törenlerinin merkezinde yer alır. Yağmuru çekmek için kullanılan bütün sihirli yöntemler, yağmur danslarında bir araya getirilip yüceltilir.</p>

  <p>Gözlemciler bu dansların vahşi hiçbir yanı olmadığı olgusunu vurgulamışlardır. Bunun nedeni yağmurun kendi doğasıdır. Bir bulut ola<span style="text-indent: 1em;">rak yaklaşarak, yukarılarda başların üzerinde, uzak, yumuşak ve beyaz bir birim oluşturur; yaklaştığında insanda şefkat duygusu uyandırır. Kendi kendini deşarj ettiği zaman çözülmesi gerekir; yağmur insanlara ve içine gömüldüğü toprağa yağmur taneleri olarak düşer. Yağmur şekline dönüşmesiyle yağmuru çeken dans, bu yüzden, bir kitlenin oluşumundan çok kaçışını ve çözülüşünü temsil eder. Dansçılar bulutların varlığını arzular; ama onların gökyüzünde kalmaları değil, sağanak şeklinde yağması istenir.</span> <span style="text-indent: 1em; font-style: italic;">Atalarla</span> <span style="text-indent: 1em;">eşitlenmelerinden de açıkça görülebileceği gibi, bulutlar dosttur.</span></p>

  <p><span style="text-indent: 1em;"><br /></span></p>

  <p class="alinti">“Ölüler yağmur bulutları halinde dönüp bütün yeryüzüne bereket getirirler. Yaz öğleden sonralarında gökyüzüne bulutlar gelince, insanlar çocuklarına ‘Bak! Büyükbaban geliyor’ derler ve kastedilen ölü kendi akrabaları değildir, bütün ecdada atıfta bulunur...</p>

  <p class="alinti">Sunakların önünde inzivadaki rahipler hareketsiz ve kendi içlerine çekilmiş olarak sekiz gün oturur, yağmur çağırırlar:</p>

  <p class="siir">“Sürekli olarak nerede kalırsan kal,</p>

  <p class="siir">Oradan yola çıkacaksın Rüzgârın üflediği küçük bulutlarını,</p>

  <p class="siir">Canlı sularla dolu Narin bulut demetlerini,</p>

  <p class="siir">Bizimle kalmaları için yollayacaksın.</p>

  <p class="siir">Buraya, İtiwana’ya,</p>

  <p class="siir">Babalanmam,</p>

  <p class="siir">Analarımızın,</p>

  <p class="siir">Ve bizden önce yaşayanların vatanına,</p>

  <p class="siir">Bol su ile toprağı okşayan,</p>

  <p class="siir">Güzel yağmurunuzla birlikte geleceksiniz.”</p>

  <p><br /></p>

  <p>Arzulanan “bol su”dur; ama bulutlarda toplanan bu büyük kütle, damlalar halinde çözülür. Yağmur danslarının vurgusu çözülme üzerindedir. Arzulanan <span style="font-style:italic;">yumuşak</span> bir kitledir, ele geçirilmesi gereken tehlikeli bir hayvan ya da savaşılması gereken iğrenç bir düşman değil. Yağmur, bu insanlara göre barışçıl ve iyicil ataların oluşturduğu kitleyle bir tutulur.</p>

  <p>Yağmur damlalarının toprağa getirdiği bereket, yaşamaları için gerekli olan diğer kitleyi, darılarını getirir. Her hasat öbekler halinde bir araya getirmenin, yağmur ise tersi işlemin göstergesidir. Bulutlar yağmur damlatan olarak dağılmıştır, oysa hasadı yapılan her bir ekin koçanı zaten durağan bir tane toplamından oluşur.</p>

  <p>Bu besinle erkekler güçlenir kadınlar doğurganlaşır. Dualarında sık sık “çocuk” sözcüğü yer alır. Rahip, kabilenin yaşayan üyelerinden çocuklar olarak söz eder, ama aynı zamanda, kız ve erkek bütün küçük çocuklardan ve “önlerinde uzun bir yaşam olanların hepsinden” de söz eder. Bunlar kabilenin geleceği olarak adlandırabileceğimiz kişilerdir. İmgesi daha kesin olan rahip hepsini, önlerinde uzun bir yaşam bulunanlar olarak görür.</p>

  <p>Yani Puebloların yaşamındaki en önemli kitleler ataların ve çocukların, yağmur ve darının oluşturduğu kitlelerdir; ya da olağan sıralamasıyla, atalar, yağmur, dan ve çocuklardır.</p>

  <p>Dört <span style="font-style:italic;">sürü</span> türünden ikisi, avcı ve savaş sürüleri, Puebloların arasında neredeyse körelmiştir. Hâlâ biraz toplu tavşan avı yapılır ve bir savaşçı grubu vardır, ama bunların işlevi polisinkine benzer ve sözcüğün bizim anladığımız anlamıyla polisiye çok az olay yaşanır. Ağıt kitlesi şaşırtıcı düzeyde baskılanmıştır. Ölüm konusunu çok az dert edinirler ve bireyler olarak ölümü olabildiğince çabuk unutmaya çalışırlar. Ölümün üstünden dört <span style="font-style:italic;">gün</span> geçtikten sonra, “şef insanlarla konuşup onlara artık anımsamamaları gerektiğini söyler. ‘O öleli artık dört <span style="font-style:italic;">yıl</span> oldu’ der.” Ölüm geçmişe taşınır ve böylece çekilmekte olan acıya da son verilir. Pueblolar ağıt sürülerine itibar etmezler; acıyı <span style="font-style:italic;">yalıtırlar.</span></p>

  <p>Geriye, Puebloların arasında son derece gelişmiş ve etkin olan artış sürüsü kaldı. Komünal yaşamlarının bütün vurgusunu artış kitlesine yaparlar; tamamen olumlu bir anlamda, yalnızca artış için yaşadıktan söylenebilir. Birçok halkta ortak bir imge olarak bulunan, bir yanda insanın kendi artışı, diğer yanda düşmanın azalmasını temsil eden, Janus başı,<a href="../Text/dipnotlar.xhtml#janus" id="janus2">[22]</a>&nbsp;Pueblolar arasında bilinmemektedir; onlar savaşla ilgilenmezler. Yağmur ve dan onları ılımlılaştırmıştır; yaşanılan bütünüyle kendi atalarına ve çocuklarına bağımlıdır.</p>
</body>
</html>
