<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hirka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_5">Eser’in Sahibi ve Eseri Hakkında</h2>

  <p class="normal">“Nesebu’l Hırka” adlı bu hacmi küçük fakat içeriği yönünden çok kıymetli eseri telif etmiş olan Cenab-ı Şeyhu’l Ekber (k.s.) hazretlerinin hayatı hakkında kısaca şu bilgileri verebiliriz: Futuhat-ı Mekkiye, Fusus-u Hikem başta olmak üzere birçok (yaklaşık beşyüz) eşsiz eser vermiş on ikinci ve on üçüncü yüzyıllarda Endülüs’de, Mekke, Medine, Fas, Mısır ve bir müddet Anadolu’da (Konya, Malatya) ve Şam’da yaşamış, cömertliğiyle meşhur Tayy kabilesine mensup Adiy bin Hatem’in kardeşi Abdullah bin Hatem’in neslinden gelmesi sebebiyle de “Hatemu’l Veli” diye anılan büyük bir mutasavvıfdır. 1165 (h.560) yılında Endulus’un Mürsiyye kasabasında Ramazan ayının 17 sinde evliyaullah arasında “Nimet Günü” olarak adlandırılan günde doğmuştur. 1240 (h. 638) tarihinde de Şam’da vefat etmiştir. Kabri, Şam şehrinin Salihiyye semtinde Kasiyyun dağının eteklerinde bulunan küçük bir caminin içersindeki türbede bulunmaktadır. Ve sevenleri tarafından ziyaret edilmekte ve ziyaretçilerine tıpkı dün olduğu gibi bugün de gerek camisiyle gerek de camisinin etrafında olan çarşısıyla hem maddi hemde manevi olarak rızık dağılmasına vesile olmaktadır. (Allah kendisinden sonsuz razı olsun.)</p>

  <p class="normal">Muhyiddin-i Arabi hazretleri, kendisi eserlerinde belirttiğine göre yaklaşık sekiz yaşlarında babasıyla beraber doğduğu Mürsiyye’den ayrılarak İşbiyye’ye gitmişdir. Çok küçük yaşlarda olmasına rağmen önce babasından daha sonra ailesinde bulunan büyüklerinden ilim tahsil etmeye başlamış, birçok ünlü alimin ilim meclislerinde bulunarak onların bazılarından tefsir, hadis, fıkıh, kıraat ilminin yanı sıra diğer ilimleri ve tasavvuf ilimini de tahsil etmiştir. Ve tahsil etmiş olduğu bütün ilimlerde büyük alim olmuştur.</p>

  <p class="normal">Ayrıca yine eserlerinde belirttiğine göre Seyyid Abdulkadir Geylani hazretlerinin ruhaniyetinden feyz almıştır. Ve tasavvufun en önemli sembollerinden birisi olan Gavsu’l A’zam Seyyid Abdulkadir Geylani (k.s.)nin talebesi kendisinin de şeyhi olan Yunus bin Yahya el-Haşimi’ye emanet olarak bırakmış olduğu “Hırka”yı Mekke’de h. 599 senesinde giymiştir. Bu olay İbrahim-i Derubi Bağdadi’nin telif etmiş olduğu “el-bazu’l eşheb” adlı eserinde şöyle rivayet edilmiştir:</p>

  <p class="normal">- Gavsu’l Azam Seyyid Abdulkadir Geylani hazretleri, birgün gözde talebelerinden olan Cemadeddin Yunus b. Yahya efendiyi yanına çağırarak: “Benden sonra benim künyem olan Muhyiddin isminde Endülüs’den Allah’ın velisi, Resulullah’ın sevdiği evladım gelecektir. Bu hırkamı ona teslim edin” diye buyurmuştur. Gerçekten uzun yıllar sonra Mekke’de Yunus bin Yahya el-Haşimi k.s. kendisinin de talebesi olan ’Muhyiddin ibn-i Arabi hazretlerine hocasının vasiyetini yerine getirerek kendisine emanet olunan değerli hırkayı teslim etmiştir. Allah kendisinden ve soyundan gelenlerden razı olsun. Sahih olan rivayete göre daha sonra bu hırkayı hazreti şeyh talebesi ve üvey oğlu olan Konya’da meftun bulunan Sadreddin-i Konevi’ye giydirmiştir.</p>

  <p class="normal">Cenab-ı Şeyh’in “hırka” giymesi ile verdiği bilgilere göre kendisinin giymiş olduğu hırka sayısı altıdır. Bu hırkaların üç tanesi Hızır aleyhisselam’ın elinden hatta birisini (Divanın da belirttiğine göre) ise Mekke’de Zemzem kuyusu ile Haceru’l Esved arasında giydiğini diğer üçünü de Resulullah s.a.v. efendimizin elinden giydiğini bildirmiştir. İlk hırka’yı h.592 senesinde İşbiliye şehrinde et-Tevzeri’den, ikinci olarak da h.594 tarihinde Fas’ta adı geçen İbni Kasım’dan almıştır. Hızır Aleyhissamın elinden hırka giymesini ise kendisi Futuhat-ı Mekkiye 1/208 (27-37) de şöyle anlatmaktadır:</p>

  <p class="normal"><span class="ideitalik">- “Hızır’la şeyhlerimizden bir adam yani Ali ibn-i Abdullah ibn-i Cami dahi buluşmuştu. Kendisi ali el-Mütevekkil ile Ebu Abdullah Kadib’ül Ban’ın arkadaşlarından idi. Musul haricinde, Mukla’da bir bostanda ikamet ederdi. Hızır ona hırka’yı Kadib’ul-Ban’ın huzurunda giydirmişti. Bana da bu hırkayı Şeyh ibn-i Cami, kendi bostanında,(Musul h.601 senesinde) Hızır’ın ona giydirdiği yerde ve giydirme şekliyle giydirmişti. Ben hırka’yı bundan çok uzak bir yol ile (yani çok daha önceleri) arkadaşımız Abdurrahman ibn-i Meymun ibn-i Ebi’l-Burzi’nin elinden giymiştim. O da bunu Mısır ülkesinin şeyhlerin şeyhi Sadreddin ibn-i Hammuye’nin elinden giymişti. Onun da ceddi, hırka’yı Hızır’ın elinden giymişti. Ben o zamandan beri hırka giymekliğe kail oldum (inandım). Hızır’ın buna itibar ettiğini gördüğümde, ben de bunu insanlara başkalarına giydirdim. Bundan önce ise, halen malum olan hırka’ya kail değildim. Zira bizim indimiz de hırka, ancak sohbet, terbiye ve güzel ahlaktan ibarettir. Ve buna takva elbisesi denir. “</span></p>

  <p class="normal">Ve yine kendi ifadelerinden öğrendiğimize göre “hırka” giydikten sonra çok nimetlere nail olduğunu yüksek makam ve mevki sahibi olduğunu bize şöyle bildirmektedir:</p>

  <p class="normal"><span class="ideitalik">- “Allahu Teala bana öyle nimetler ihsan etti, bildirdi. Ki istersem kıyamete kadar gelecek bütün velileri, kutubları, isim ve nesebleriyle bildirebilirim. Fakat bazıları inkar ederler de, manevi kazançlarından kaybederler diye korkuyorum. Her ilmin aslı ilm-i ilahidendir. Çünkü Allah’dan başka her şey, yine Allah’dandır.”</span></p>

  <p class="normal">Şeyhu’l Ekber Muhyiddin-i Arabi k.s. yukarda ki ifadelerinden şunu anlamaktayız ki <span class="idebold">Hırka giyinmek</span>, bir başka ifade ile <span class="idebold">Hırkaya Bürünmek</span> suret olarak elbise giyinmek değil manevi anlamda takva elbisesine bürünmek muttakiy olmak yani takva sahibi olmak güzel ahlakla ahlaklanmaktır.</p>

  <p class="normal">Hırka giymenin Kur’an ayetine ve <span class="ideitalik">“Semama ve arzıma sığmadım, ama mümin kulumun kalbime sığdım”</span> şeklinde ki kutsi hadisten hareketle mümin kulun kalbinin nasıl olması gerektiğini bildirmektedir.</p>

  <p class="normal">Şeyhu’l Ekber, satır aralarında ki parıltılarla önemli işaretler vermekte, tevhid inancının ekseninde açıkladığı Hakk Tealaya yönelik Miraç ve İsra kavramını anlatmakta, <span class="ideitalik">Allah ahlakıyla ahlaklanmanın</span> bir başka ifadeyle Allah boyasıyla boyanmanın <span class="ideitalik">“Sıbgatullah’ın”</span> yolunu, derin tefekküre dayanan olağanüstü nefis anlatımıyle kısacası kendisine özgü metoduyla aktarmaktadır. Resulullah Efendimiz (s.a.v.)in Rabbi Allahu Teala ile görüştüğü “kutsal Mirac” hadisesini anlattığı hadis-i şerifinde ki:</p>

  <p class="normal"><span class="ideitalik">“Cebrail arkama nurdan bir bürde “hırka” koydu ve belime yakuttan bir kemer kuşattı ve elime yeşil bir asa verdi. Ayaklarıma yeşil zümrütten iki nalın giydirdi. Sonra elimi tutup Beytu’l Haram’a götürdü. Zemzem kuyusunda abdest aldırdı. Beyt-i Mükerrem’i yedi kere tavaf ettirdi ve Makam-ı İbrahim’de iki rekat namaz kıldırdı. Sonra Cebrail beni kanadı altına alıp Bey’at yani Mübaya’yı yedillah ve Sırr-ı Hilafet’i ta’lim ve telkin etti. Daha sonra Hatim’e varıp oturdum. Orada ikinci defa olarak Cebrail göğsümü yardı. Mikail kalbimin içindeki uyuşuk kanı atıp üç leğen zemzem suyu ile kalbimi yıkadı. Mekke’nin Batha’sına götürüp Burak’a bindirdi. Sonra oradan Beytu’l Makdis’e getirdi. Mirac’a uruc ile “Kabe kavseyn’de Allahu Teala Refref yani yeşil bir döşek gönderdi ve ona bindirdi….’”</span></p>

  <p class="normal">Buyurarak bizlere anlattığı bu özel yolculuğunun adeta Mirac’a hazırlık aşaması olan ilk şartlarından birisi Bürde’nin yani “Hırka”nın giyinmenin manasını tevil ederek anlatmakta ve hırka giyinmek için neler yapılması gerektiğini bildirmektedir. Çünkü O, ümmetin has bir velisi olmakla insanlığı insanı ihya etmiştir, kendisine bahş olunan ilmi cömertçe dağıtmış kıskanmamış hakiki bir önder, kıymetli bir mürşit kısaca Nebî (s.a.v.)ın mumunun devamı olmuştur olmaktadır inşallah da daim olacaktır. <span class="ideitalik">(Allah, cümlemizi bu mumdan yayılan ışıkla aydınlananlardan eylesin. Amin.)</span></p>

  <p class="normal">Cenab-ı Şeyh kendisi birçok defalar hırka giydiği gibi Divanında ki beyitlerinden öğrendiğimize göre kendisinin gönlüne giren müritlerinden yirmi beş kadına ve iki erkeğe hırka giydirmiştir. Şeyh’ten hırka alanlar arasında Ahmed b. Mesud el-Mukri el-Mavsili’nin kızları Ümmü Delal ve Ümmü Reslan da vardır. Bu ikisinin adı, Şam’da 636 ve 637 tarihlerinde Şeyh’e okunan Futuhat bablarını dinleyenler arasında geçiyor. Babaları, Musul’da 601 tarihinde “Ruhu’l Kudüs” adlı kitabı dinlemiştir. Şeyh de ondan hadisler ve haberler öğrenmiştir ki, bunları “Muhadaratu’l ebrar”da zikreder (A:266)</p>

  <p class="normal">Yine bu beyitlerden Şeyh-i Ekber’in beyitlerde sözü edilen kadın müritlerine yönelik derin bir şefkat beslediğini de anlıyoruz. Örneğin kadın müritlerinden biri olan Fatıma hanımefendi hakkında şunları söylüyor:</p>

  <p class="normal"><span class="ideitalik">Bir arzum vardı… olsun istiyordum</span></p>

  <p class="normal"><span class="ideitalik">Bir kızım. Rabbim bu isteğimi gerçekleştirdi…</span></p>

  <p class="normal">Safiye adında başka bir hanımefendi hakkında da şunları söylüyor:</p>

  <p class="normal"><span class="ideitalik">Bütün faziletlerle geldi ve yükseldi benzerlerden</span></p>

  <p class="normal"><span class="ideitalik">Ahlakı tekamül etti, kutsandı</span></p>

  <p class="normal"><span class="ideitalik">Bütün isimlerle ahlaklandı</span></p>

  <p class="normal"><span class="ideitalik">Mihrabında ruhlar yanına gelirdi</span></p>

  <p class="normal"><span class="ideitalik">O Azra’nın (bakire Meryem’in) kızkardeşçağızı Betül’dür.</span></p>

  <p class="normal">Kadın müritlerinden olan Hanımefendi Bintu Zekiyyuddin için irad etmiş olduğu bir kasidesin de de hırka giymenin inceliklerini gözler önüne sermiş divanında yer alan bazı beyitlerde de, Bint Zeki’yi tarikatla ödüllendirdiğinden ve sufilik hırkasını hak edene giydirme yetkisini verdiğinden söz etmekte şöyle söylemektedir:</p>

  <p class="normal"><span class="ideitalik">Bintu Zekiyyuddin’e hırkasını giydirdim</span></p>

  <p class="normal"><span class="ideitalik">Benimle edeb içinde sohbet etmesinden sonra</span></p>

  <p class="normal"><span class="ideitalik">Ahlaklandı, varidatları arındı</span></p>

  <p class="normal"><span class="ideitalik">Zatı en büyük şüphelerden temizlendi</span></p>

  <p class="normal"><span class="ideitalik">Bir çok ilimlere sahibtir ve bunları öğrenmiştir</span></p>

  <p class="normal"><span class="ideitalik">Almıştır, sadık bir mürebbi olan babasından</span></p>

  <p class="normal"><span class="ideitalik">O halde bu kız, istediğine hırkayı giydirsin</span></p>

  <p class="normal"><span class="ideitalik">İsimlerle ve neseplerle tahakkuk ettikten sonra</span></p>

  <p class="normal"><span class="ideitalik">Bütün insanlardan ve cinlerden, sohbetlerinden sonra</span></p>

  <p class="normal"><span class="ideitalik">Kitaplarımda yazdığım şartlara göre</span></p>

  <p class="normal">Bu kaside daha sonraları <span class="idebold">Hırkatu’l ekberiye</span> olarak ün kazanmıştır.</p>

  <p class="normal">Divanın akışı içinde yer alan başka beyitlerde şeyh, ruhi terbiyenin bir sembolü olarak hırka giydirdiği başka kadınlardan da söz eder ve isimlerini, Fatıma, Safiye, Bedr, Sittü’l İyş ve dünya, Şeref, Sittü’l abidin, Ümmü Muhammed, Zümürrüd, Zeyneb, Cemile, Uleye, Hind ve Ümeyme şeklinde zikreder.</p>

  <p class="normal">Şeyh, Ümeyme’ye tarikat hırkasını giydirirken ona şöyle hitap eder:</p>

  <p class="normal"><span class="ideitalik">Bu hırka içinde bir müddet Allah’a ibadet ettim</span></p>

  <p class="normal"><span class="ideitalik">İçinde İlah’a secdeler sundum</span></p>

  <p class="normal"><span class="ideitalik">İçinde ilimlerin kıvılcımlarını saçtım</span></p>

  <p class="normal"><span class="ideitalik">Onun içinde feraitler ve akitler namzettim</span></p>

  <p class="normal"><span class="ideitalik">Bunu giy, bizim mesleğimiz gereğidir</span></p>

  <p class="normal"><span class="ideitalik">Onun içinde Allah’ın ahitlerine bağlı kal</span></p>

  <p class="normal"><span class="ideitalik">Onunla zamanın yüzüne vur, çünkü o</span></p>

  <p class="normal"><span class="ideitalik">Bilirsen eğer, başkaları tarafından kıskanılır</span></p>

  <p class="normal"><span class="ideitalik">Onunla ilaha yaklaşmayı kast et, çünkü</span></p>

  <p class="normal"><span class="ideitalik">Böylesinin her zaman maksudu olur</span></p>

  <p class="normal"><span class="ideitalik">Ümeyme’nin layık olduğunu görünce</span></p>

  <p class="normal"><span class="ideitalik">Ona öncelik verdim ve bir ululama işareti olarak hırkayı ona giydirdim.</span></p>

  <p class="normal">Birçok mutasavvıf onun görüşlerinden hareketlerle çevrelerine ışık olmuşlardır. Bunlardan birisi de Cenab-ı Şeyh’in hayranlarından olan yaklaşık edebiyatımıza iki yüze yakın eser vermiş yakın tarihimizin mutasavvıf edebiyatçısı M.K.Pilavoğlu beyefendi Muhyiddin- Arabi (k.s) tanıtmak için yazmış olduğu “Muhyiddini Arabi” adlı kitabının “Muhyiddin Arabi’ye Göre Ahlak Düsturları” bölümünde şunları yazmıştır.</p>

  <p class="normal">- Muhyiddin-Arabi’ye göre “Hırkaya Bürünme”nin ilk şartı olan takva elbisesini giymenin başı güzel ahlaktır ahlakın da özü sevgidir, şefkattir. Bütün eserlerinde o bunu bütün şümulu ile belirtir. Bir eserinde: <span class="ideitalik">İnsanlığa yapılacak şefkatten hasıl olan saadet, başka hiçbir şeyden hasıl olamaz.</span> Diyerek, en büyük saadetin insanlığa yapılacak şefkatte olduğunu duyurur. O, yalnız insanlara şefkatte kalmayıp, şefkatli nazarlarını bütün mahlukata da çevirir. Bir eserinde bunu belirterek: <span class="ideitalik">Hayvanlar Allah’ın insanlara müsahhar ettiği mahluklardır. Bunun için onlara tahammüllerinden ziyade yük yükleme, üzerine bindiğin zaman öyle azametle binme!</span> Buyurur.</p>

  <p class="normal">Muhyiddin-i Arabi insanlara daima, iyi duyguda kalabilmeleri, şefkatle, tatlılıkla nazar edebilmeleri için, nefislerini muhasebeye çekmelerini emreder. Bundan bahsederken der ki:</p>

  <p class="normal"><span class="ideitalik">- Ey insan! Allah seni gaflet uykusundan uyandırsın. Bu fâni tercübehanede ne işlemiş ve söylemişsen bir gün cümlesine, âdil-i hakiki olan Allah’ın huzurunda cevap vereceksin. Bunu unutma! Bunu iyi idrak ettinse, muhasebeni sakın ahirete bırakma. Elinde fırsat varken, burada nefsinle hesap gör. Bu senin için daha muvafıktır. Mezara girmeden evvel nefsini hesaba çek.</span></p>

  <p class="normal"><span class="ideitalik">Hayatta bulunduğun müddetçe nefsin tahsildar gibidir, iyi ve kötü şeyler alır. Sen onun hesabına memur bir kimsesin. Böyle yapmazsan o korkunç hesap gününde, seninle bulunmuşçasına söyler. Ve iyi bilirim ki, feryad ve fiğânının imdadına kimse gelmeyecek ve kimseyi bulamıyacaksın… Yalnız Kahhar ve mutlak olan Allah’ın</span> “Biz size Resuller göndermedik mi? Sabah akşam bizi zikir ve tesbih et, demedik mi? Bu emirlerimizi icra için gece gündüz size müsaade etmedik mi? <span class="ideitalik">itabını duyarsın. O zaman gelince nedamet, pişmanlık fayda vermez. Nefsini muhasebe edemiyorsan bil ki, gözündeki perde kalındır. Allah’ın kapısından kovulmuşsundur. Sen o haremi ilâhi kapısını ağlayarak çal. Gözünü örten perdeyi bu suretle kaldırmaya çalış. Benim bir üstadım vardı. O gündüzleri işlemiş olduğu bütün işlerden, söylemiş olduğu bütün sözlerden dolayı gece olunca kendisini muhasebeye çekerdi. İstiğfarı mucib şeyler varsa, istiğfar eder, şükrü mucib amel-i salihler varsa Allahu Teala hazretlerine şükrederdi. Ben de üstadımdan fazla olarak bütün hatıralarımı yazıyorum.</span></p>

  <p class="normal">Şüphesiz bu ifadeler Muhyiddin-i Arabi’nin yaşamı boyunca ne kadar itinalı hareket ettiğini göstermekte ve bunun içinde daima hassas davranıp insanlara Allah’dan korkmalarını, Allah’dan gafil kalmamalarını, her gün daha iyi amellerle çalışmalarını emreder.</p>

  <p class="normal">Bir eserinde: <span class="ideitalik">Ey insan, ne halde bulunursan bulun, ondan kurtulup daha güzel bir hale vüsûlü Cenâb-ı Hak’tan dile ve cemî harekâtında Allah’dan gâfil olma!</span> Der.</p>

  <p class="normal">Muhyiddin-i Arabi kadınlara ve aile efradına daima muhabbetli ve bağlı olunmasını tavsiye eder. Şüphesiz ki, bu ahlâk cemiyetinin temeli olan aile ocağının sağlamlığını beyan eden bir fikirdir. O bir eserinde bu hususta diyor ki:</p>

  <p class="normal"><span class="ideitalik">Ey insan, eğer evli isen ehl ü iyâlinle iyi geçin. Zira Allah’ın indinde en sevgili kul, ehl ü iyâline en ziyade hizmet edendir. Allah’ın sana nasıl muamele etmesini istersen, sen de halka aynıyla muamele et. Oğlun varsa, dünyevi menfaatlerden uzak olarak, Kitabullah’ı ona öğret. Ahlakı, dini, şeriat adabını da ona öğret. Onu küçükken sıkıntı ve riyazata alıştır ve pişir.</span></p>

  <p class="normal">Luğat manası; nefsi terbiye maksadıyla yemeği, içmeği ve uyumayı olabildiğince azaltarak, faydalı fikirlerle, ibadet ve ilimle meşgul olmak, nefsi hevasattan men etmek, mümkün mertebe halka karışmamak olan riyâzât, Muhyiddin-i Arabi’ye göre bütün kötülükleri önleyen hasletlerin başında gelmektedir. İnsanlar bununla sabırlı olmayı bazı olaylar karşısında metanetli (dayanıklı) davranmaya alışarak kemâlata erişirler. Ve riyâzat ile ilgili olarak; <span class="ideitalik">Ey insan, daima az yemek ye. Az yemek kalbe ferahlık verir, ibadetin zevkini arttırır, tenbelliği giderir. Buna binaen acıkmadıkça yeme, uyku galebe etmedikçe uyuma.</span></p>

  <p class="normal">Ayrıca Cenab-ı Şeyh herkese bir gözle bakmayı, müsavamatı emrederlerdi. Bir eserinde şöyle demiştir:</p>

  <p class="normal"><span class="ideitalik">- “Müslümanlara müslüman olduklarından dolayı aynı muamelede bulun. Birisine padişah, birisine köle, birisine zengin, diğerine fakir, birisine çocuk, diğerine ihtiyar deyip ayrı ayrı muamelede bulunma. Hepsine bir gözle bak. Zira bil ki, İslâm şahs-ı vâhiddir. Bütün Müslümanlar O’nun azasıdır.</span> <span class="ideitalik">Efrad-ı müslimîn olmazsa, İslâmiyetin vücudu olmaz. Çünkü bir hadiste: “</span>Müslümanların kanları müsavidir. Kısas ve diyette birdir.” <span class="ideitalik">Buyrulmuştur. Ancak âlimin hakkı, kendisine tazim olunmak, cahilin hakkı kendisine nasihat olunmak, gafillerin hakkı kendisini uyandırmak, çocuğun hakkı kendisine şefkat mülâyemettir.</span></p>

  <p class="normal"><span class="ideitalik">Ey insan! Kötülüğe kötülükle mukabele etme. Fenalık eden kimseye yapacağın fenalığa Cenâb-ı Hak “seyyie” ismini vermiştir.</span></p>

  <p class="normal"><span class="ideitalik">Ey insan! Herkesle geçin. Ahlâkın temeli güzel geçinmekle başlar. İnsan güzel ahlâkından birini terk ederse terk ettiği kadar kötü huylu sayılır.</span></p>

  <p class="normal"><span class="ideitalik">Ey insan! Suyunu kıskanmayan denizler, nehirler gibi ol. Hiç bir zaman darlık, sıkıntı seni infaktan alıkoymasın. Darlıkta, bollukta, musibette, meserrette sana infakı emrederim. Bu, erzak-ı ezeliyeye gönlünün razı olduğuna işarettir. Muhakkak, bahil (cimri) olan infaktan korkar. Şeytan ona vesvese verip; eğer malını verirsen helâk olursun, ihtiyatlı bulun, bolluğa aldanma… gibi sözler söyler. Cenâb-ı Hak sana vaid buyurduğunu sen istemesen, âlem de istemese verir. Hiçbir civanmert helâk olmamıştır.</span></p>

  <p class="normal"><span class="ideitalik">Ey insan! Sana lâzım olan işlerin en mühimi de vaktini boş geçirmemekliğindir. Daima vaktini en hayırlı işlere hasret.</span></p>

  <p class="normal"><span class="ideitalik">Gaflet ölümü ile ölmüş kimselerden uzaklaş. Onlardan yardım bile isteme. Kimseye yük olmamaya çalış. Kendi işini kendin gör.</span></p>

  <p class="normal"><span class="ideitalik">Ey insan, sözünde işinde kazancında daima ehl-i takva olmaya çalış. Takva, bu dinin ruhudur.</span></p>

  <p class="normal"><span class="ideitalik">Cenâb-ı Hak, Kitabında daima takvayı emretmiş, bu kitab-ı ilâhinin de Allah’dan haşyet duyanlar için bir ışık olduğunu duyurmuştur. Takvâ, ancak kâmil müminlerin, Nebîlerin, Resullerin ahass âdetindendir.”</span></p>

  <p class="normal">Yakın tarihde yaşayan Ruhulbeyan tefsiri müellifi olarak tanınan, gördüğü bir rüya üzerine iki aylık bir yolculukla 1129 yılında ailesiyle birlikte Şam’a giderek Şam’da yüzüncü eseri olan tarikat ve tasavvuf hakkında bilgiler ihtiva eden “Kitabu’l Hitab”ı ve ardından da “Kitabu’l Necat”ı telif eden Celvetiye yolunun önemli Şeyhlerinden olan İsmail Hakkı Bursevi k.s. hazretleri “Hırka”yı ve Hazreti Şeyhu’l Ekberin önemini bizlere “Silsile-i Name” Celvetiye yolunu anlattığı eserinde şöyle anlatmaktadır:</p>

  <p class="normal">- “Nübüvvet ilahi bir nurdur. İlk zuhur Adem a.s. ile başlamış Seyyidu’l Beşer Hazreti Muhammed s.a.v. ile son bulmuştur. Bütün bunlar itibaridir, zira Nübüvvetin aslı birdir, velayet ise ilahi bir sırdır ki bu ümmete nisbetle, silsile itibariyle ilk zuhuru Hz. Ali keremallahu vechehu ile tamamlanması Hatemu’l evliya olan Muhiddin İbnu’l Arabi hazretleri iledir. Aslında Velayet de birdir. Resulluğun aslında da üstünlük yoktur. Lakin velayet mertebesinin zuhuru, birbirine tercihi her asırda kemaliyle keşfedilmemiştir. Bu yüzden eski zamanlarda evliyalar gizli işaretleri kafi gördüler, hakikatleri lisan veya kalem ile etraflıca bildirmediler. Zuhur ve tafsil tedricidir. Hatemu’l evliya zamanı olunca, O, tafsile me’zun olduğundan şu üç şeyi açıkladı: Birincisi: Geniş olan “Rahmaniyyet”i, İkincisi: “Kaza ve Kader sırrını” Üçüncüsü olarak da: “Vahdet” sırrını ki Vahdet-i Vücud yoluna gidip birçok delil meydana getirmiştir. Cümle enbiya ve evliya bu yolda gitmişlerdir. Hatemu’l Evliyanın varlığı bütün evliya ve enbiyaya siper olmuştur. Söz ile kavranılması mümkün olmayan böyle bir önemli şeyi Şeyhu’l Ekberi inkar edenler, bilmezler ki Muhammediyet’in aslı olan kimse hürmetsiz olamaz. Enbiyaya dil uzatanlar nasıl kafir olmakta iseler, evliyaya taarruz etmek de küfrü manevidir. Çünkü evliya, enbiyanın mahzarı ve mürsellerin sırrıdır, onun için kendilerinin şerefli isimleri anılırken “Kaddesallahu Esrarehum” derler. Velayet mevkisinde olmaları Nebiyliğin son bulmuş olmasındandır. Fiilen Nebiylik yapamazlar zira nübüvvet Hatemu’l Nebi olan Efendimiz s.a.v. ile son bulmuştur. Ancak İnsan-ı Kamillerle manası devam etmektedir. Elbise, insanın dış görünüşünün süsü olduğu gibi, kalbin libası da Hakkı muhittir (İnsan-ı Kamil) ilahi isimlerin hakikatını idrak etmek kalbin süsüdür. Efendimiz s.a.v. in elinden hırka giymek buna işarettir. Salik için hırka nın sırrı budur. Ehil olan da bu berekatı bulur. Bu kadar işaret kafidir…</p>

  <p class="normal"><span class="ideitalik">Alalım bir Hızır elini, gel derviş hırka giyelim</span></p>

  <p class="normal"><span class="ideitalik">Tutalım can yolunu, gel derviş hırka giyelim</span></p>

  <p class="normal"><span class="ideitalik">Ta ki hal olsun bu muamma, açılsın gök kapısı</span></p>

  <p class="normal"><span class="ideitalik">Hırkadır bütün esma, gel derviş hırka giyelim</span></p>

  <p class="normal"><span class="ideitalik">Bülbülün isteği gülün kokusudur,</span></p>

  <p class="normal"><span class="ideitalik">Aşığın istediği “HU”dur.</span></p>

  <p class="normal"><span class="ideitalik">Varlıktan soyunmak yolu budur</span></p>

  <p class="normal"><span class="ideitalik">Gel derviş hırka giyelim</span></p>

  <p class="normal"><span class="ideitalik">Fakirin elbisesi abadır, şöhreti itibarsızlıktır</span></p>

  <p class="normal"><span class="ideitalik">Pirin sözünü dinleyelim, gel derviş hırka giyelim</span></p>

  <p class="normal"><span class="ideitalik">Hakkı gibi eğer sen de Hakka bağlandınsa</span></p>

  <p class="normal"><span class="ideitalik">Güzel elbise neyler, gel derviş hırka giyelim</span></p>

  <p class="normal"><span class="ideitalik">Aşk sultanına bir aba yeter dervişler</span></p>

  <p class="normal"><span class="ideitalik">İsmin derviş olan kaftanı neyler</span></p>

  <p class="normal"><span class="ideitalik">Bu soyunmak hırkasında padişahlık vardır</span></p>

  <p class="normal"><span class="ideitalik">Ma’na aleminde Sultan olur dervişler.</span></p>

  <p class="normal"><span class="ideitalik">İbrahim Edhem tacını giyki Sultan olasın</span></p>

  <p class="normal"><span class="ideitalik">Gönül yeter, tahtı ve sarayı neylesin dervişler.</span></p>

  <p class="normal"><span class="ideitalik">Meryem oğlu İsa göğe çıktı bu hırka için</span></p>

  <p class="normal"><span class="ideitalik">Dost olan dünya rüyası istemez dervişler.</span></p>

  <p class="normal"><span class="ideitalik">Adem bir buğdaya sattı cenneti</span></p>

  <p class="normal"><span class="ideitalik">Hakkı da bir pula saymaz cihanı dervişler.</span></p>

  <p class="normal"><span class="ideitalik">Allahu teala nurların nuru, sırların sırrıdır</span></p>

  <p class="normal"><span class="ideitalik">O’na vücudu hakiki derler</span></p>

  <p class="normal"><span class="ideitalik">Vahdehu la şerike leh’in ne olduğunu bilmeyenler</span></p>

  <p class="normal"><span class="ideitalik">Hakka vücud’u Mutlak diyenlere ta’riz ederler</span></p>

  <p class="normal"><span class="ideitalik">Ey esrardan haberi olan aşık meydana gel</span></p>

  <p class="normal"><span class="ideitalik">Ey Allaha arif olan meydana gel</span></p>

  <p class="normal"><span class="ideitalik">Bak, neden siyah oldu Kabenin örtüsü</span></p>

  <p class="normal"><span class="ideitalik">Gece ile gündüzü gör seyrana gel</span></p>

  <p class="normal"><span class="ideitalik">Salikin karanlık gecesi nur olur</span></p>

  <p class="normal"><span class="ideitalik">Zulmetteki nuru görüp imana gel</span></p>

  <p class="normal"><span class="ideitalik">Küfür güçtür şüphesiz, iman ise kolaydır</span></p>

  <p class="normal"><span class="ideitalik">Bu sözün sırrını anlayıp irfana gel</span></p>

  <p class="normal"><span class="ideitalik">Hakikat taç ve hırkası herkese layık değildir</span></p>

  <p class="normal"><span class="ideitalik">Hakkıya giydirme onu cahile, irfana gel.</span></p>

  <p class="normal"><span class="ideitalik">Bir insan daim namazda olsa,</span></p>

  <p class="normal"><span class="ideitalik">Huzurda olanı ölüm yenemez</span></p>

  <p class="normal"><span class="ideitalik">Ölüm, varlık üzerine müessir olur</span></p>

  <p class="normal"><span class="ideitalik">O varlığa da ruh değil beşeriyet derler</span></p>

  <p class="normal"><span class="ideitalik">Gel şimdi kamil mürşitten nefes al</span></p>

  <p class="normal"><span class="ideitalik">Heva ve hevesden geç yanlış yola düşüp aldanma</span></p>

  <p class="normal"><span class="ideitalik">Vadi eymende ağaç hem nar hem de nur olur</span></p>

  <p class="normal"><span class="ideitalik">Musa’nın gönlüne ışık doldurur</span></p>

  <p class="normal"><span class="ideitalik">Gönül rahmine üflenen nefes</span></p>

  <p class="normal"><span class="ideitalik">Nasıl olur da çocuk olarak gelir aleme deme</span></p>

  <p class="normal"><span class="ideitalik">Kamil insanın varlığı Hakkın suretidir</span></p>

  <p class="normal"><span class="ideitalik">Bu sırrı anlarsan nefes alırsın</span></p>

  <p class="normal"><span class="ideitalik">Başı göklere erer ehli taçın ey Hakkı</span></p>

  <p class="normal"><span class="ideitalik">Bu HIRKA’YA haset ederler gökteki melekler.</span></p>

  <p class="normal"><span class="ideitalik">Gelin dostlar hırka giyinmeye gayret edelim</span></p>

  <p class="normal"><span class="ideitalik">Muhammedi Ahlak ile süslenelim.</span></p>

  <p class="normal"><span class="ideitalik">Seher vakitlerinde ilahi hilati giyinelim.</span></p>

  <p class="normal"><span class="ideitalik">Hırkaya bürünmek, selamlanmak isteyen</span></p>

  <p class="normal"><span class="ideitalik">El tutsun bir mürşid-i hakka bende olsun.</span></p>

  <p class="normal"><span class="ideitalik">İnşallah Muhammedi olarak tezden vuslatı bulsun.</span></p>

  <p class="sagnormal">İsmail Hakkı</p>

  <div class="clrb"></div>

  <p class="normal">Sözün özü:</p>

  <p class="normal">Asırlara hitab eden Hazret-i Şeyh Muhyiddin-i Arabi’nin (k.s) gerek diğer eserlerinde gerekse elinizdeki “Hırka” adlı eserinin içersinde bulunan mübârek sözleri, muhakkak ki hakikat arayıcılar için bir hayat menbaıdır. Çünkü O, takva elbisesini o en güzel şekilde giymiş ve giyinmekle de kalmayıp birçok insana da giydirmiştir. İşte bu küçük risalenin konusu da bu takva elbisesi olan “<span class="idebold">HIRKA</span>”yı giyinebilmek için gerekli olan şartları nasipkarlara öğretmektedir.</p>

  <p class="normal">Resullerin ve alemlerin efendisi Allah Resulu Muhammed Aleyhisselam’a Cenab-ı Hakkın “Kün!” emrince oluşanlar adedince binlerce ve binlerce salatu selam olsun.</p>

  <p class="normal">Onun ümmeti olmakla bizleri şereflendiren Cenab-ı Hakk’a hamdolsun. O, Hakkı söyler ve O doğru yola eriştirir.</p>
</body>
</html>
