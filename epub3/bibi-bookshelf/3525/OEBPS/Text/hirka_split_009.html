<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>hirka</title>
  <link href="../Styles/stylesheet.css" rel="stylesheet" type="text/css" />
  
<style type="text/css">
@page { margin-bottom: 10.000000pt; margin-top: 10.000000pt; }
</style>
</head>

<body class="calibre">
  <h2 class="h2baslik" id="calibre_toc_8">Nesebu’l Kitabu’l Hırka</h2>

  <p class="ortayazi"><span class="idebold">HIRKA KİTABI</span></p>

  <p class="ortayazi"><span class="idebold">ŞEYH-İ EKBER</span></p>

  <p class="normal">Bismillahirrahmanirrahim</p>

  <p class="normal">Besmeleden sonra ben, Muhammed b. Ali b. Muhammed b. Arabi et-Tai diyorum ki: Bu benim hattımdır: inayet ehli kullarının üzerine güzel isimlerini (esmau’l hüsna) giydiren, böylece onları en şerefli, en yüce bir yere yerleştiren Allah’a hamdolsun.</p>

  <p class="normal">Seçtiği ve kendisinin şekillendirdiği kullarından yükselenler bunlarla kabe kavseyn ev edna (iki yay kadar veya daha yakın) makamına yükseldiler. Bu yüzden ilahi yakınlığı en esenlik verici şekilde yaşadılar.</p>

  <p class="normal">Sonra. onlara dedi ki: Bilesiniz ki, bizden olanın bizden başkasından alması caiz değildir…</p>

  <p class="normal">Onlardan kimi miracında rahattır, semizlemese de. Kimi israsında zahmet çekmekte, yorulmaktadır; mana hasıl olduktan sonra karşılaştığı zorluklara aldırmamaktadır. Kimini safi, sırdaş, sevgili ve yaren edinmiştir. Ama her biri ezeli inayet sayesinde emanet ehlinin güvenilir seyyidleridir.</p>

  <p class="normal">Bu noktadan itibaren ilahi ruhla beraber duranlar ile bir atımlık meniden ibaret olanların yanında duranlar birbirinden ayrılmaktadır.</p>

  <p class="normal">Rahmet ise, her şeyi kuşatmıştır. Bu yüzden yüce Allah, dilediği zaman uzağın yakınlaşmasını mümkün kılmıştır. İlka esnasında yakınlıkla vasfolunması için. Çünkü yakınlığı elde edenin amacına ulaşacağını bilir. Hak ona sır aleminde hal lisaniyle, bu, ancak bizimle olur, demektedir.</p>

  <p class="normal">Kullarının göğüslerinde takdir etmiştir ki: ilahi huzur, en yüce ulu sıfatları ve en aşağı denilen nitelikleri camidir…</p>

  <p class="normal">O’na hamdederim. “Ben” değil “O” diyenlerin hamdiyle. Çünkü onların içine ilka etmiştir. Ne güzel koruyucu ve ne güzel kaptır bu.</p>

  <p class="normal">Resulü Mustafa’ya (s.a.v) salat ederim. Her zaman Kur’an ile terennüm ederdi. Bir salat ve selam ki harf harfe, mana manaya değdiği sürece devam etsin.</p>

  <p class="normal">Telaffuz edilip terennüm edilen kelimeler anlam buldukları müddetçe de ehl-i beytine salat ve selam olsun.</p>

  <p class="normal">İmdi…</p>

  <p class="normal">Hamd ve salavattan ve de bize nasip ettiği en güzel salattan sonra Allah’a sığınıp iltica ederek diyorum ki:</p>

  <p class="normal">“Bize bunu gösteren Allah’a hamdolsun. Eğer Allah size bunu göstermeseydi, biz bunu göremezdik. Rabbimizin Resulleri hakkı getirmişlerdir…”</p>

  <p class="normal">Kerem sahibi Resulün yüce ve hikmet sahibi Allah’tan getirdiği münzel Kitab olan Kur’an-ı azim’de yer alan ayetlerden biri de şudur:</p>

  <p class="normal"><span class="ideitalik">Ya beni ademe kad enzelna aleykum libasen yüvarı sev’atikum ve riyşen ve libasüt takva zalike hayr zalike min ayatillahi leallehüm yezzekkerun.</span></p>

  <p class="normal">Ey Adem oğulları! Size ayıp yerlerinizi örtecek elbise ve süslenecek elbise inzal ettik. Takva elbisesi elbette en hayırlısıdır… İşte bu Allah ayetlerindendir ki belki düşünüp öğüt alırlar. (Araf, 26)</p>

  <p class="normal">Şu halde zahiri elbiseden zorunlu olan, ayıp yerleri örten elbisedir. Bu ise, koruma anlamına gelen vikaye kökünden türemiş takva elbisesi (koruyan elbise)dir. Ayette süslenecek elbise anlamında kullanılan “er-Riş” ise, korunmaya ek olarak süslenme amacıyla giyilen elbisedir. Bundan maksat da Allah’ın gaiplerinden kulları için çıkardığı ziynetlerdir ve bunları dünyada ve kıyamet gününde müminlere has kılmıştır. Ki bunları kullandıkları için hesaba çekilmeyeceklerdir.</p>

  <p class="normal">Ama bu niyetin dışında övünmek ve kibirlenmek maksadıyla bunlarla süslendikleri ve giyindikleri zaman, aynı elbise, dünya hayatının süsüne dönüşür. Maksat değiştiği için aynı elbiseye ilişkin hüküm de değişir.</p>

  <p class="normal">Oysa yüce Allah, kulların kalplerine takva elbisesi indirmiştir çünkü ayette <span class="ideitalik">“enzelna” inzal ettik ve Takva elbisesi, daha hayırlıdır</span> buyurmuştur. Bu elbise, zahiri elbise suretinde de olabilir. İç dünyanın ayıplarını örten zaruri elbise de bunun kapsamına girer. Bundan maksat da mutlak olarak haramlardan kaçınmaktır.</p>

  <p class="normal">Yine bir kısım takva elbisesi vardır ki zahiri süslenme giysilerine benzer. Bu da, güzel ahlak elbisesidir. Hoşgörü, ıslah edicilik gibi erdemli fiiller bu kapsama girer.</p>

  <p class="normal">Yüce şari (şeriat koyucu) bu zahiri süslerden hakkını almanı mubah kılmışsa da, bunları terk etmek kişinin iç dünyasının süslenmesini sağlar. Dolayısıyla bunlar Allah’ın Batıni süsleridir.</p>

  <p class="normal">Yüce Allah’ın, seni, edinmek üzere teşvik ettiği bütün Batıni giysiler bu kapsama girer. Bundan da anlaşılıyor ki, Batıni elbise, şeran zahiri elbise suretindedir. Zahiri elbisenin durumu maksadına ve niyetine göre değişebildiği gibi, Batıni elbise de maksadına ve niyetine göre değişir.</p>

  <p class="normal">Bu husus, Allah ehlinin kalplerine bir hakikat olarak yerleştiği için, zahiri ve Batıni elbiseyi birleştirmek ve iki süsle birden süslenmeyi irade etmişlerdir. Ki iki güzelliği birleştirerek iki cihetten sevap almak istemişlerdir.</p>

  <p class="normal">Dolayısıyla şu hırkayı giyinmenin sebebi onlarca malumdur. Bir anlamda iç alemlerinde giyinmek istedikleri elbiseye dikkat çekmek istemişlerdir.</p>

  <p class="normal">Kısacası hırkayı sohbetinde bulunma, edeblenme ve örtü olarak değerlendirmişlerdir.</p>

  <p class="normal">Bu elbisenin aslı, Allah’ın benim sırrıma ilka ettiği, kalbime üflediği kadarıyla şudur:</p>

  <p class="normal">Allah, kulunun kalbini giyinmiştir. Çünkü şöyle buyurmaktadır:</p>

  <p class="normal">“Sema’ma, arz’ıma sığmadım, ama mü’min kulumun kalbine sığdım.”</p>

  <p class="normal">Çünkü elbise, kendisine giyeni kaplar. Bu hakikat sır alemimde takdir edildiği ve alimler arasında da değerim arttığı için bu konuda bazı beyitler namzettim:</p>

  <p class="normal"><span class="ideitalik">Bilesiniz ki ben en cimri alimim</span></p>

  <p class="normal"><span class="ideitalik">Dinim ve sırrım hususunda,</span></p>

  <p class="normal"><span class="ideitalik">En cömert değilim</span></p>

  <p class="normal"><span class="ideitalik">Ama bu cimrilik değildir; lakın</span></p>

  <p class="normal"><span class="ideitalik">Fazilettir, en büyük keremdir.</span></p>

  <p class="normal"><span class="ideitalik">Menziline konarım her defasında</span></p>

  <p class="normal"><span class="ideitalik">En alim kalbim onu tahakkuk ettirdiği zaman</span></p>

  <p class="normal"><span class="ideitalik">Ben güneşim, zatımı gösteririm, o zaman ki</span></p>

  <p class="normal"><span class="ideitalik">İsterim ve terennüm beni izhar eder.</span></p>

  <p class="normal"><span class="ideitalik">Bunu istediğimde, gerektirdiği için</span></p>

  <p class="normal"><span class="ideitalik">Makamım ve yıldızlar beni gösterir.</span></p>

  <p class="normal"><span class="ideitalik">Gaybımdan olan gece bürüdüğü zaman</span></p>

  <p class="normal"><span class="ideitalik">Karanlık alem beni yitirdiğinde</span></p>

  <p class="normal"><span class="ideitalik">Zatı olan hırkamı giydiğim zaman</span></p>

  <p class="normal"><span class="ideitalik">Araplar acemler onun karşısında hayrete düşer.</span></p>

  <p class="normal">İki elbiseyi birleştirme hali, Şibli ve İbni Hafif zamanından itibaren zuhur etti. Biz de bu hususta onların mezhebine uyduk ve elbisenin hem zahiri, hem de Batıni olması için önde gelen bir çok şeyhin sohbetinde bulunup onların edepleriyle edeplendikten sonra onların ellerinden bu hırkayı giydik. Çünkü terbiye edici şeyh, hırka giydirmek istediği müridine bakar, mürid hangi halde bulunuyorsa şeyh de bu hale bürünür. Bu hale tahakkuk eder, ona dalar, sonra bu halin gücü şeyhin üzerindeki elbiseye sirayet eder. Bunun üzerine şeyh o elbiseyi çıkarır ve bu müride giydirir. Bunun etkisi tıpkı şarab gibi organlarına sızar, onu bürür ve hal tamamlanmış olur. Böyle bir gün çok değerlidir.</p>

  <p class="normal">Yukarıda anlattığımız hususlara yönelik olarak insanların himmetleri azalınca, avam menziline indiler.</p>

  <p class="normal">Ancak bu hususla ilgili bir takım şartlar da koşulmuştur.</p>

  <p class="normal">Bu hırkayı giymenin şartı, yüce Allah’ın avret yerlerinin örtülmesiyle yani önce elbise giyinmekle ilgili olarak izhar ettiği üzere bilinen bir şeydir.</p>

  <p class="normal">Öyle ise bu gerçeğe göre elbiseleri şöyle sıralamak mümkündür:</p>

  <p class="normal">Yalan ayıbı doğruluk elbisesiyle..</p>

  <p class="normal">Hıyanet ayıbı emanet elbisesiyle..</p>

  <p class="normal">Sözünde durmazlık ayıbı ahde vefa elbisesiyle..</p>

  <p class="normal">Riya, ihlas hırkasıyla..</p>

  <p class="normal">Kötü ahlak, güzel ahlak hırkasıyla..</p>

  <p class="normal">Zemmedilen huylar, övülen huylar hırkasıyla..</p>

  <p class="normal">Her aşağılık ahlak, üstün ahlakla..</p>

  <p class="normal">Sebepleri terk etme, tecrit tevhidiyle..</p>

  <p class="normal">Varlıklara güvenip dayanma, Allah’a tevekkülle..</p>

  <p class="normal">Nimete karşı nankörlük, nimeti verene şükretmekle örtülür.</p>

  <p class="normal">Sonra…</p>

  <p class="normal"><span class="ideitalik">Allah’ın övülen ahlaktan ibaret süsleriyle süslenirsin. Bu süsleri şöyle sıralayabiliriz:</span></p>

  <p class="normal">Seni ilgilendirmeyen hususlarda konuşmamak,</p>

  <p class="normal">Bakması helal olmayan şeyden bakışını kaçırmak,</p>

  <p class="normal">Takva esasına göre bedenin organlarının amellerini denetlemek,</p>

  <p class="normal">İnsanlara karşı suizan beslemeyi terk etmek,</p>

  <p class="normal">Geçmiş zamana karışan ve kiramen katibin tarafından yazılan eski amellerin üzerinde düşünmek,</p>

  <p class="normal">Mevcut olan az rızka kanaat getirmek,</p>

  <p class="normal">Hayırlı ameller dışında daha fazlasını talep etme arzusuyla yanıp tutuşmamak,</p>

  <p class="normal">Nefsin ahlakını araştırıp kontrol etmek,</p>

  <p class="normal">İstiğfar etmeyi ve Kur’an okumayı alışkanlık haline getirmek,</p>

  <p class="normal">Nebevi edeb sınırları dahilinde kalmak,</p>

  <p class="normal">Salihlerin ahlaklarını öğrenmeye çalışmak,</p>

  <p class="normal">Dindarlıkta yarışmak,</p>

  <p class="normal">Sıla-i rahimi gözetmek,</p>

  <p class="normal">Komşularla şefkat esasına dayanan bir ilişki içinde olmak ve ırz noktasında cömert olmak…</p>

  <p class="normal">Resulullah (s.a.v) bir hadiste bu hususa şöyle işaret etmiştir:</p>

  <p class="normal"><span class="ideitalik">“Sizden biriniz Ebu Damdam gibi olmaya güç yetirir mi? Sabah uyandığında şöyle derdi:</span></p>

  <p class="normal"><span class="ideitalik">- Allah’ım! Ben ırzımı kullarına sadaka olarak dağıtıyorum.”…</span></p>
</body>
</html>
