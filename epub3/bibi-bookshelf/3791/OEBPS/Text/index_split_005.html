<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Kanla Abdest Alanlar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_6">Herkesle arası iyi</p>

  <p class="block_7">Şok kasetlerle gerçek yüzü ortaya çıkan Fetullah Gülen’in devlet katında hemen herkesle arası iyiydi. Gülen’in Yönetim Kurulu üyesi ve fahri Başkanı olduğu Gazeteciler ve Yazarlar Vakfı 25 Aralık 1997 tarihinde Cumhurbaşkanı Süleyman Demirel’e de plaket vermişti. Vakıftan ödül alanlar arasında Başbakan Bülent Ecevit, TBMM Başkanları Mustafa Kalemli ve Hikmet Çetin de vardı. Genelkurmay eski Başkanı Orgeneral İsmail Hakkı Karadayı ise kendisine verilmek istenen plaketi reddetmişti. DYP Lideri Tansu Çiller bir dönem açık açık Gülen’i desteklemişti. ANAP Genel Başkanı Mesut Yılmaz’la dostluğu da dikkat çeken Gülen, Erdal İnönü’yle bile aynı kare fotoğrafa girmişti...</p>

  <p class="block_6">Fetullah’ı Fazilet Savundu</p>

  <p class="block_7">Fazilet Partisi Grup Başkanvekili ve son günlerde sesleri oldukça gür çıkan sözde yenilikçilerin lider adayı Bülent Arınç, Fetullah Gülen’in Türkiye Cumhuriyeti’ne bağlı, ülkesini seven “Pırıl pırıl, tertemiz bir insan olduğunu savunarak, rejim, devlet ve Atatürk hakkında aykırı bir şey söylemediğini öne sürdü. Bülent Arınç, Genel merkezde düzenlediği basın toplantısında gazetecilerin soruları üzerine Fetullah Gülen kasetinin, Gülen’in, fikirlerini benimsemiş emniyetçilerin tasfiyesinde Gülen’in adının kullanılması amacıyla ortaya çıkarılmış olabileceğini belirterek Gülen’i savundu.</p>

  <p class="block_7">Arınç, Gülen’i 76-77 yıllarında Manisa’da görev yaptığı yıllardan bu yana yaklaşık 30 yıldır yakından tanıdığını belirterek,</p>

  <p class="block_9">“Fetullah Gülen, Türkiye Cumhuriyeti’ne, devletine bağlı ülkesini seven, insanların mutluluğu için alabildiğince çaba harcayan pırıl pırıl bir insandır. Kimse karalamaya çalışmamalıdır. Eğitime önem, veren tertemiz bir insandır”</p>

  <p class="block_7">Diye konuştu. Arınç, Gülen gibi “muteber” bir insanın kirli ilişkilere bulaştırılmak istendiğini öne sürdü.</p>

  <p class="block_7">Fetullah Gülen ve arkadaşlarının Türkiye ve Türk devleti düşmanı olduklarına inanmadığını söyleyen FP Genel Başkan Yardımcısı Abdullah Gül’de,</p>

  <p class="block_7">“Fetullah Gülen ve arkadaşlarının yıpratılmasının doğru olmadığı kanaatindeyim” diyordu.</p>

  <p class="block_7">Fazilet yanlısı malum basın da “Türkiye babanızın çiftliği değil”, “komplo” gibi başlıklarla Fetullah’a kol kanat geriyorlardı.</p>

  <p class="block_6">Tehlike Anında Hicret Sünnettir</p>

  <p class="block_7">Bazı münafıklar, Fetullah’ın kasetlerinin yayınlanmasının ardından tepkilerin atması sonucu; “Tehlike anında hicret sünnettir” sözüne uyarak Amerika’ya uçtuğunu söylüyorsa da bu asla doğru değildi. Zira o, 28 Şubat 1998 süreci ile başlayan rahatsızlığının artması üzerine Amerika’ya gidiyordu. Elin gâvurunda teknik yaman mı yaman. Hemen hocanın rahatsızlanacağını anlayarak 22 Şubat 1999 tarihinde kendisini Minnesota Rochester Methodist Hastanesi Mayo Kliniğine davet ediyorlardı.</p>

  <p class="block_7">Gülen’in burada 4 gün sürecek laboratuar testlerine, lazer tedavisine ve konsültasyona tabi tutulacağı açıklanıyordu. Anılan tarihten bu yana yüz küsur tane dört gün geçtiği halde Fetullah Amerika’dan dönemiyordu.</p>

  <p class="block_7">İnsan yine de Fetullah’ı takdir edemeden yapamıyor. Hoca kendisinden sürekli olarak “Fakir” diye söz eder, kefen parasının bile olmadığından yakınırdı. Buna rağmen sen kalk bir anjiyo için ta Amerikalara kadar git. Hoca efendiyi davet eden Mayo Kliniği bizim devlet hastanelerinden beter olacak ki, tetkikler için aylar sonrasına gün veriyorlar. Fakir ne yapsın, yol parası bulmak kolay mı? O da tetkiklerin bitmesini bekliyordur.(!!!)</p>

  <p class="block_7">Şimdi bazı fitneciler diyecektir ki, Türkiye’de doktor, memlekette hastane yok mu? Var!.. Adam ne yapsın yerli malın her şeyinden hatta sineğinden bile çok çekmiş, anlatayım da öğrenin.</p>

  <p class="block_7">İlk hacca gittiği zaman harem bölümünde on beş gün kadar hiç ayrılmadan kalıyor. Bu zaman zarfında pek bolca olmalarına karşın, tek bir sinek bile Fetullah’ı sokmuyor. Oysa 12 Mart hapishanesinde sinekler farklı bir tutum sergilemişlerdir. Alın Gülen’in ağzından dinleyin:</p>

  <p class="block_9">“Sinekler, ah onlardan öyle rahatsızdık ki, pencereyi kapatsan boğuluyorsun, açsan onların istilasına uğruyorsun... Her sabah artık sineklerin ısırmasına dayanamadığınız için uyanırsınız”</p>

  <p class="block_7">Anladınız mı şimdi!.. Bir Arabın sineğindeki saygıya bakın, bir de bizim namert sineklere... Adam, tabi ki sineği kalleş olan ülkenin doktorlarına da güvenmez.</p>

  <p class="block_6">Gülen; Milletine aşık(!?) bir garip</p>

  <p class="block_7">Fetullah Gülen, Nevval Sevindi ile New York’ta yaptığı görüşmede milletine ve ülkesine ne denli âşık olduğunu şu sözleri ile anlatıyordu:</p>

  <p class="block_9">“1986’da, aranıyorum diye yakalanmıştım. Özal’ın demokratik centilmenliğiyle salıverildim. Ve o sene hacca gitmeye karar verdim. Altı yıl çok sıkıntı çekmiştim, dolayısıyla buna ister deşarj olma, ister konsantrasyon deyin. Cidde’ye vardığımda havaalanında derdest edileceksin diye Türkiye’den haber verdiler. Ben de yolumu değiştirdim, Halep’ten geçeyim dedim. Annemin amcası da bir dönem kadıymış orada... On bir gün kaldım. Ayakkabısız, sürünerek ve dikenlere basarak geçerken bir kere daha anladım ki, ben bu ülkeyi çok seviyorum. En sevdiğim efendimizin beldesi bile beni oralarda tutamadı. Kurşun menzilinden geçiyoruz iki taraftan. Uç dört kilometrelik yeri, yedi sekiz saatte geçtik. Geçince, bir kayayı göstererek, şu kayanın dibinde 24 saat uyuyabilirim dedim. Böyle bir duruma maruz kalmayınca m eğer insan milletine bu kadar âşık olduğunu ve onu sevdiğini bilmiyormuş ve bir bayram yaşadım. Hatta sonraları o bayramı özlediğim zamanlar oldu, beni yine oraya götürün o bayramı yeniden hissedeyim dediğim oldu çevremdekilere.”</p>

  <p class="block_7">Gördünüz mü, Gülendeki vatan millet aşkını?... Ayakkabısız, sürünerek, üzerinden yağmur gibi yağan kurşunlara aldırmadan vatana ve millete kavuşma duygusuyla tehlikelere göğüs gererek ölüm pahasına yurda giriş masalını...</p>

  <p class="block_7">Öyle ya sormazlar mı adama, niye yıllardan beri soruşturma korkusuyla gittiğin ABD’den; uçakla, ayakkabı ile dönmüyorsun? Üstelik sana kurşun atacak ta yok, hapse atacak ta!.. Gülen, Amerika’dan dönmemek için rapor üzerine rapor alıyordu. Tıpkı hakkında açılan soruşturmalardan kaçmak için feryad-figan içinde kalan üstadı gibi!... Kürt Said Emirdağ Lahikası adlı zırvasında “rapor rapor” diye nasıl feryat ediyor:</p>

  <p class="block_9">“ Ben sekiz sene, Kastamonu’da, bir tek defa valinin ısrar ile yanına ve iki defa da polishaneye gittim. Burada sebepsiz on defadan geçti. Ben, daha gidemem. Hem doktordan bir rapor alınız; yoksa bu şehre maddi ve manevi bir zarardır.”</p>

  <p class="block_7">Gülen’in bu hicretlerinde, kitabın başında anlattığım “sürekli tekrarlayan korku” hastalığı da göz ardı edil memelidir.</p>

  <p class="block_7">Gülen, “Asrın getirdiği Tereddütler” adlı kitabının 3. Cildinde; peygamberimizin köyü olarak adlandırdığı Kabe’ye gidersem beni yakamdan tutup, sürüye sürüye buralara geri getirin diyerek ülkesini ne denli sevdiğini anlatıyordu.</p>

  <p class="block_9">“Fakat benim arkadaşlarıma bir vasiyetim var. Eğer diyorum, bir gün buraları terk eder ve oraya gidersem, ben bunu şahsi füyüzatım için yapmış olacağım. Beni yakamdan tutup sürüye sürüye buraya getirsinler. Aksi halde rabbimin huzurunda iki elim iki yakanızdadır.”</p>

  <p class="block_7">Gülen, seyyar vaizlik günlerinde cemaatını oluştururken yaptığı konuşmalarda, kitaplarında müritlerini sağlam durmaya, mevzileri hiçbir şart halinde bile terk etmemeye çağırıyordu;</p>

  <p class="block_9">“Yerinde durup mevzii’ni koruma, düşmanı alt etme ve hedefe varmanın en birinci vesilesidir. Cepheyi terk edip ayrılanlar ise, yerlerinden ayrıldıkları andan itibaren kaybetme yoluna girmiş sayılırlar. Her cephe firarisi, evvela kendi vicdanında, sonra tarih ve gelecek nesiller karşısında kendisini mahkûm etmiş, dolayısıyla maksadının aksiyle tokat yemiş sayılır. Her yüce davada, yerinde sebat edip cepheyi koruma bir yiğitlik nişanesidir. ESİNTİLERE GÖRE YÜZÜP-GEZEN NEFSİN AZAT ETMEZ KULLARI BUNU ANLAMA SALAR, ANLAMAK İSTEMESELER BİLE, İNSAN OLAN İNSAN BİR KERE HAKİKATİ ANLAYIP İDRAK ETTİKTEN SONRA, MENFAATLER ONUN AYAĞINA ZİNCİR VURAMAZ; KORKU YOLUNU KESİP ONU ENGELLEYEMEZ; ŞEHVET ONUN ÖNÜNÜN ALAMAZ. O HAVADA UÇAR GİBİ AŞAR GİDER BUNLARIN HEPSİNİ...</p>

  <p class="block_9">Hizmet insanı; gönül verdiği dava uğrunda, kandan irinden deryaları geçip gitmeye azimli ve kararlı; varıp hedefine ulaştığında da her şeyi sahibine verecek kadar olgun ve yüce yaratıcıya karşı edepli ve say gık...”</p>

  <p class="block_7">Fetullah, saf insanları bu sözlerle kışkırtırken, kendisi hakkında açılan her soruşturmanın ardından ya tansiyon yükselmesi, ya kalbinin hızlı atması, ya da şekerinin yükselmesi sonucunda, biraz da “tehlike anında sıvışmak sünnettir” düsturuna uyarak soluğu Amerika’da alıyordu.</p>

  <p class="block_6">Fetullah’ın Bu Fikirleri Yeni Değil</p>

  <p class="block_7">Yıllardır Fetullah’a yağcılıkta adeta birbirleriyle yarışan bir kısım medya, onun bu görüşleri çok daha önce bilinmesine rağmen sanki kasetleri yayınlandıktan sonra duyuyorlarmış gibi “Şok” geçiliyorlardı. Ne de olsa o zamanlar Fetullahla; iki röportaj, bir kaç resimle, tabak çanak vererek yakaladıktan tirajlara ulaşabilmeyi amaçlıyorlardı. Fetullah basın dünyasında boy gösterirken, mümin kardeşlere haberler salınarak gazetelerden herkes ellişer, yüzer ve daha fazla alıyordu. Bu da birçoklarının işine geliyordu.</p>

  <p class="block_7">20 Nisan 1998 tarihinde Cumhuriyet gazetesi manşette ve dördüncü sayfa da Gülen’in gerçek yüzünü gösteriyordu:</p>

  <p class="block_9">“...Fetullah Gülen’in 1990 ve 1991 yıllarında yaptığı konuşmalarının kasetleri, gerçek yüzünü gösteren yeni kanıtları ortaya çıkardı.</p>

  <p class="block_9">Gülen, 1990 yılında Hisar Cami’nde verdiği Pazar vaazında burnunu sildiği mendili cemaatına fırlatırken; 1991 yılında Bahçelievler yeni camii’ndeki vaazında Müslümanları “ekin”e benzeterek ‘Müminler ekin gibidir. Yatar yine kalkarlar. 70 sene evvel yattık, şimdi kalkıyoruz’ dedi. Kıblesiz, Allahsız, peygambersiz yüzde otuzlara ulaşan bir nesil’ bulunduğunu savunan Gülen, cemaatinden üniversiteye hazırlık kursları ve okullar açmalarını istedi.</p>

  <p class="block_9">Araştırmacı-Yazar Ergün Poyraz tarafından ele geçirilen kasetlerde, Fetullah Gülen’in 1990’da Hisar Camii’nde, 1991 yılında da Yeni Cami’de yaptığı konuşmalarda, devleti ele geçirme ve şeriat devleti kurmaya yönelik vaazları ortaya çıktı. Cemaatini okul, pansiyon ve dershanelerine yardım yapmaya(himmete), kendi düşünceleri doğrultusunda gazete ve dergileri okumaya çağırdı.</p>

  <p class="block_9">Gülen, 5 Mayıs 1991 ‘de Bahçelievler Yeni camiideki konuşmasında kadınları doğru yoldan saptıran ‘Çetin güle’ benzetirken şunları söyledi:</p>

  <p class="block_9">‘Allah doğru yolu gösterdi, yol ayrımına trafik memuru dikti. Kur’anla ak yolu gösterdi. Ak Şeriat’la size doğruyu gösterdi. Fakat onlar takılıp kaldılar. O uçurumu aşamadılar. Tepede kaldılar. Karşılarına çetin bir gül çıktı. İmtihan oldular. Yolda kaldılar. İffetle yaşıyorlardı. Karşılarına bir kadın çıktı. Harama çağırdı. Bu harama takılıp, yolda kaldılar. Mücadele etmeniz gerekiyor. Öteye gözlerinizi açtığınızda burada sizi hakikate, en büyük doğruya uyaran, İslam’a uyaran Allah; ötede behçete, nedrete uyarır. Cennet yamaçlarına, hurilere, gılmanlara (tüyü bitmemiş erkek çocuk) uyarır.’</p>

  <p class="block_9">Aynı tarihteki konuşmasında Müslümanların iki asırdan beri İslami deformasyona uğradığını vurgulayan Gülen, sokakların bunun delilleriyle dolu olduğunu belirterek, ‘Milletçe bozulduk. Güzel şeyler çirkin. Çirkin şeyler şirin görünmeye başladı’ dedi.</p>

  <p class="block_9">Türbanı Çıkarırlarsa Kıyamet Kopar</p>

  <p class="block_9">Gülen, orucu terk etmenin Müslüman tabiatına aykırı olduğunu belirterek, ‘bir bacımızın türbanını çıkarttıklarında kıyamet kopar. Çünkü çok alışmış ve onunla bütünleşmiş, onu dinin bir emri olarak saymaktadır. Onu çıkardığı zaman, dinin bir yanının yıkılacağına inanır. Çünkü türbanı İslam şuuruyla, İslam aşkıyla takar’ görüşlerini savundu.</p>

  <p class="block_9">Gülen konuşmalarında, Türkiye’de kıblesiz, peygambersiz, kur’ansız, Allah’sız, yüzde otuzlara ulaşan bir nesil olduğunu savundu. Düne kadar bu oranın daha da büyük olduğunu söyleyen Gülen, ‘Hak’ka, ışığa, hakikate giden yolları gulyabaniler engelleyebilir. Bu iş henüz bitmemiştir’ dedi.</p>

  <p class="block_9">Gülen, konuşmalarında; öğrencilerin çoğunun Müslümanlığı derinlemesine duymadığına da işaret ederek şu görüşleri dile getirdi:</p>

  <p class="block_9">‘Kendi duygu ve düşüncelerinizi dile getirdiğiniz gazete, mecmualar kaçta kaça sesleniyor? Kaçta kaçına soluklarınızı duymuyorsunuz? Kaçta kaça ses getiriyorsunuz. Üzerinizde düşünülmesi gereken bu. Haddimi aşarak, tüm cami kürsülerinde bunu dile getirmişimdir. İşin büyük kısmı yapılmadı. Bazı meseleleri burada açamıyoruz. Bunları tartmaya çalışın. Biz hizmet etmeye tavzif edilmişiz. Allah dinini evliya ile neşretti. Ancak Allah bu işi bugün sizlere gönderiyor. Camiler Kur’an kurları yaptırıyor, İmam hatipler açtırıyor, namaz kıldırıyor.’</p>

  <p class="block_6">Kurban ve Kurban Derisi Toplayın</p>

  <p class="block_7">SSCB’nin dağılmasını ‘kof bir çınar’ olarak yorumlayan Gülen, müminleri de ‘ekin’e benzeterek, dirilme ve kalkınma zamanı geldiğini anlattı. Gülen, Türk dünyasına ulaşılarak İslam’ın anlatılması gerektiğini vurgularken; İslami cemaatler, vakıf, dernek, kitap ve ilahiyatlarla amatörce verilen mücadelenin geliştirilmesini istedi. Gülen kurban dertleriyle ilgili olarak şu konuşmayı yaptı:</p>

  <p class="block_7"><i class="calibre1">‘Kurban Bayramı’nda fedakârlık yapacaksınız. Nazarınızda en değerli şeyi feda edeceksiniz. Çünkü sizin himmetlerinizle binlerce talebeye bakılıyor. Himmet adına uyanmamış Türkiye köşelerine el uzatıyorsunuz. Bazı arkadaşlar geldi, üniversite hazırlık kursu açmak istediklerini, ancak buna güçlerinin yetmediğini söyledi. Oysa böyle kurslar açmak, bereketli işlerdir. Bin talebe ok;</i> tuğunuzda, <i class="calibre1">7-8 ay sonra onlara milli düşünce ve tarih şuuru aşılıyor, diriltiyor, Allah’ın inayeti ve keremiyle dolduruyorsunuz.</i></p>

  <p class="block_9">Hizmetin beşte birinin İstanbul’da verilmesi ise çok önemli. Bursa, Adana, Konya, Ankara, İzmir’de önemli. Balıkesir erken uyanmış, imam hatip lisesi ve kuran kursları açmış bir yer.</p>

  <p class="block_9">Kurban bayramı çok önemli. Geçen yıl 35 bin kur ban derisi toplanmış, bu 40 bin yapılmış. Çünkü kurban derileri çok yararlı bir işe kanalize edilecek. Şu anda yurt, ev sayımızı bilmiyorum. Ancak on binlerce öğrencinin bakıldığına eminim.’</p>

  <p class="block_7">Gülen, 1990 Hisar Camii’ndeki konuşmalarında ise camileri dolduran cemaatine şükran sunarken, plajlardakilere, ‘Allah’tan korkun’ uyarısında bulundu. Yaşamı gırtlakla bağırsak; şehvetle arzu; boşalmayla dolma arasında gidip gelenlerden hesap sorulacağını söyleyen Gülen, ‘Bu çağın yeni neslini bizim ikinci dirilişimizi temsil eden bu nesli gördükçe içim rahata kavuşuyor. Gönlüm, nasıl yakutlarla, mercanlarla doluyor’ dedi.</p>

  <p class="block_7">Gülen’in, vaazını tamamlarken de cemaatinin istemi üzerine burnunu sildiği mendili onlara fırlattığı bildirildi.”</p>

  <p class="block_12">Eski ‘Şakirt’leri Fetullah’ı Anlatıyor</p>

  <p class="block_7">1998 yılında ayda bir yazı gönderdiğim bir dergide Fetullahçılara ait yurtlarda ve evlerde kalmış, onlarla ilgili bir çok kurum ve kuruluşun içersinde bulunup, gerçek yüzlerini gördükten sonra onlarla ilişkisini kesmiş bir öğrenciyle röportaj yapmıştık. Kendisini deşifre etmemek için gerçek adını kullanmayıp, Fetullah Gülen’in kullandığı isimlerden biri olan Abdülfettah Şahin ismini tercih etmiştik. Abdülfettah Şahin bu röportajda, Gülen ve cemaati ile ilgili olarak şu gerçeklere dikkat çekti:</p>

  <p class="block_9">“Sayın Şahin, Fetullahçılarla ilk olarak ne zaman karşılaştınız?</p>

  <p class="block_9">Abdülfettah Şahin - Fetullahçılarla ilk tanışmam, tam olarak üniversiteye başladığım yıl oldu. İlk tanışma son derece mükemmel olmuştu. Evde mi, yurtta mı kalmak istediğimi sordular. Daha önce hep yurtta kaldığım ve onun sıkıntısını bildiğim için evde kalmayı tercih ettim. Daha sonra evlerine alacakları öğrenciler için yaptıkları mülakata alındım.</p>

  <p class="block_9">Mülakata nerede alındın? Mülakatı kim yaptı, neler soruldu?</p>

  <p class="block_9">Abdülfettah Şahin - Mülakat Balgattaki Şahika Erkek Yurdu’nda, Maltepe Dershanesi rehberlerinden İsmail Akbudak tarafından yapıldı. Bana “Risale-i Nur’u okudun mu? Hocaefendinin kitaplarından okudun mu? Ailenin maddi durumu nasıl?” gibi sorular yöneltildi. Daha sonra beni merkez olarak kullandıkları Yenimahalle’deki eve götürdüler.</p>

  <p class="block_9">Yerleştiğin evde senden başka kimler kalıyordu?</p>

  <p class="block_9">Abdülfettah Şahin - Evde; üçü daha önce bu hareketin içinde bulunup belli makamlara gelen şahıslar ve benimle birlikte yeni gelen dört kişi olmak üzere toplam yedi kişiydik. Bu tecrübeli insanlar; ev imamı, orta üçlerden sorumlu olan kişi-buna 03 (Ozon) deniliyordu- bir diğeri de imamdı.</p>

  <p class="block_9">Cemaat yeni insanları kazanmak için ne gibi yöntemler izliyor?</p>

  <p class="block_9">Abdülfettah Şahin - Ortaokul, lise ve üniversite öğrencileri için farklı, esnaf ve diğer meslek gruplarından insanlar için farklı yöntemler uygulanıyordu. Örneğin; ortaokul öğrencilerine 02 diye isimlendirilen Ortaokul 2. Sınıf sorumluları ilgilenir. Bu şahıslar üniversite öğrencileri olup istişarelerde orta iki öğrencilerine nasıl yaklaşması gerektiği öğretilir. Bunlara okul ve belirli camiler verilerek buralarda bilinen klasik yöntemlerle öğrencilere yanaşılır ve iltifatlar yağdırılarak öğrencinin beğenisi kazanılmaya çalışılır. Onlarla sohbet ortamları oluşturulmaya çalışılır. İlgisi kazanılan ve başarılı öğrenciler Fen Lisesi’ne girmeleri konusunda teşvik edilir, ilk bir sene Fetullah Hoca’dan hiç bahsedilmez, yanlarında namaz kılınmaz, dini kitaplar bulundurulmaz, hatta yanlarında eşofmanla bile gezilmez. Belli bir ciddiyet aşılanır. Bunların aileleri ile tanışılıp çocukla birlikte ailede kazanılmaya çalışılır. Fen Lisesine giremeyenler askeri liselere yönlendirilir.</p>

  <p class="block_9">Neden özellikle askeri liselere yönlendiriliyorlar?</p>

  <p class="block_9">Abdülfettah Şahin - Asker cemaat için her an büyük tehlike oluşturmaktadır. Çünkü idealleri olan ve Fetullah Hoca’nın kitaplarında bahsettiği ikinci dirilişinin gerçekleşmesinin önündeki en büyük engel onlar. Bu, ancak üst kademelere, davaya sadık ve samimi insanların getirilmesiyle ortadan kalkabilir.</p>

  <p class="block_9">Fetullahçıların idealleri olarak belirttiğin İkinci diriliş ne anlama geliyor?</p>

  <p class="block_9">Abdülfettah Şahin - Bunu açıklayabilmek için önce birinci dirilişten bahsetmek gerekir. Birinci Diriliş; 622 senesinde Hz. Muhammed (SAV)ın hicret olayıyla geliştirdiği daha sonra Mekke’den ilan ettiği İslam devleti olgusudur, ikinci diriliş ise yine o dönem ki yöntemler örnek alınarak gerçekleştirilmek istenen yeni bir dünya düzenidir.</p>

  <p class="block_9">Cemaate bağlı grupların birbirleriyle iletişimi nasıl sağlanıyordu?</p>

  <p class="block_9">Abdülfettah Şahin - Bütün dünyadaki cemaatin hareket merkezi hocaefendidir. Onun aldığı kararlar istişareye katılan şahısların bir alt kademeyle yaptıkları istişareyle gündeme getirilir. Bunlar bir alt kademeye bu şekilde iletilir. Örneğin katıldığım ve sekreterliğini yaptığım bir 02 istişaresinde bir camiden yararlanılarak orta iki talebelerinin nasıl avlanacağıyla ilgili kararlar almıştık.</p>

  <p class="block_9">Bu hareket içinde bulunan görevliler, imam, İl esnaf mesulleri, abiler, hatta Zaman gazetesi elemanları niye gerçek isimlerini kullanmıyor?</p>

  <p class="block_9">Abdülfettah Şahin - Benim Zaman gazetesinde çalışanlar hakkında herhangi bir bilgim yok ama telefon konuşmalarının dinlenmesi, komşuların şikâyetleri ve benzeri gibi sebeplerden dolayı polise yapılan suç duyurusuyla, yapılabilecek baskın ihtimaline karşı kullanılır.</p>

  <p class="block_9">Genel olarak toplumda Fetullah Gülen’in okullarının fakir öğrencilere okuma imkânı sağladığı bilinmektedir. Bu hareket içinde uzun süre kalmış biri olarak ne söyleyebilirsiniz?</p>

  <p class="block_9">Abdülfettah Şahin - Böyle bir şeyin doğruluğuna insanlar nasıl ihtimal veriyor anlamıyorum zira, görünen köy kılavuz istemiyor. Bir kolejde okuyabilme maliyeti 200 ile 300 milyon, bir dershane ücreti 100 ile 200 milyon arası değişiyor. Türkiye şartlarında bu ve benzeri eğitim kurumlarında herhalde fakir öğrencilerin okuması hayal olur. Ücretsiz okuyan öğrencilerin büyük bir kısmı Fen Lisesi ve Anadolu Lisesi sınavlarında derece yapmış öğrencilerden oluşmaktadır. Bu ücretsiz okuyan öğrenciler maddi durumuna bakılmaksızın alınmaktadır. Örneğin, Gaziantep Fen Lisesi’nde Gazi Üniversitesi Maliye bölümünü kazanan bir arkadaşımın maddi durumu kötüleştiği için çalışıp para kazanmak zorundaydı, hatta iş bulabilmesi için benden bile yardım istemişti. Bu arada, bu arkadaşımızı ev ortamından Fetullah’ın yurtlarından birine çıkardılar. Bu şahıs çalıştığı için yurtta kalması da zorlaştı. Daha sonra bu arkadaşımızı bilinen yöntemlerle yurttan da uzaklaştırdılar.</p>

  <p class="block_9">Bu yurttan uzaklaştırma yöntemleriyle neyi kastettin?</p>

  <p class="block_9">Abdülfettah Şahin - Evlerde problem olanlar için, (evin kurallarına uymayan, namaz kılmayan, verilen görevleri yerine getirmeyen kişiler) görünürde olamayan fakat kaldığı yeri insana zindan ederek oradan uzaklaşmasını sağlayan yöntemler uygulanıyordu. Örneğin Hacettepe Üniversitesi Büro yönetimi ve Sekreterlik bölümünde okuyan bir arkadaşımıza, bir sene içerisinde Bahçeli’den Şentepe’ye kadar birçok ev değiştirilerek ve gittiği evlerde kendisine ilgi göstermeyip, onu horlayıp bu hayattan uzaklaştırdılar. Bu insanın dışlanmasının en önemli sebebi Yılmaz Erdoğan’ın bir şiirini duvara asmasıydı.</p>

  <p class="block_9">Sizin açıkladığınız Fetullah Hoca’ya bağlı yurt ve dershane ücretleriyle Özel dershane ücretleri arasında hiç bir fark yok ancak cemaate bağlı esnaf ve öğrencilerin yazın köylere giderek öşür adı altında yardım topladıkları bilinmektedir. Bunun yanında cemaate bağlı gelir gruplarının da sürekli bağış yaptıkları göz önünde bulundurulursa fakir öğrencilere yardım edilmemesinin sebebi sizce nedir?</p>

  <p class="block_9">Abdülfettah Şahin - Gördüğüm kadarıyla Turancılık hareketinin değişik bir versiyonu gerçekleştirilmek isteniyor. Çünkü birinci planda özellikle Türk Cumhuriyeti ele alınmıştır. Doğu da çöplüklerde bile yemek bulamayan insanlar varken daha önce söylediğim Türk Cumhuriyetlerine gidip oradaki üst kademede görev yapan varlıklı ailelerin çocuklarının her türlü ihtiyacını karşılayarak, Türkiye’ye getirip okutmanın başka bir açıklaması olmasa gerek ya da bunun altında Fetullah’ın da Özal gibi zengin sevmesi yatıyordur.</p>

  <p class="block_9">Bu cemaatin, ismini zor hatırladığımız ülkelerde, örneğin Mançuryada bile eğitim kurumları açarken Doğu’ya ve Güneydoğu’ya ağırlık vermemelerinin nedeni terör korkusu olabilir mi?</p>

  <p class="block_9">Abdülfettah Şahin -Bunun sebebinin terör olması mümkün değil. Eğer terör olsaydı Kuzey Irak’a kolej açmazlardı. Çünkü bu okullara saldırı olurdu.</p>

  <p class="block_9">Son zamanlarda demokrat ve ilerici geçinen medya da Fetullah Hoca’nın tanıtımını yapan ve övgü dolu yazılar yazan gazete ve köşe yazarları türedi. Hatta Yeni Yüzyıl gazetesinin köşe yazarı Nevval Sevindi, ABD’ye giderek Fetullah Hoca ile söyleşi yaptı ve bu söyleşi günlerce yayınlandı. Medya da ki bu Fetullah Hoca aşkını nasıl yorumluyorsunuz?</p>

  <p class="block_9">Abdülfettah Şahin -Medrese eğitimi görmüş, ilkokuldan terk bir şahsın kısa sürede böyle büyük bir oluşumu gerçekleştirmesi insanı hayrete düşürüyor. Özellikle 80 darbesinde takılan çelmeye rağmen, tekrar doğrulup bu kadar gelişip, kıtalar arası böyle bir imparatorluk kurması onun dışarıdan da çok büyük destek aldığına delalettir. Medyanın destek vermesi herhalde bu imparatorluğun çöküşünü engellemeye çalışan daha önce bahsettiğim destek noktalarının bir işi olsa gerek.</p>

  <p class="block_9">Nevval Sevindi meselesi ise karşılıklı bir çıkar ilişkisinden başka bir şey değildir. Zira Nevval Sevindi’nin Fetullah Gülen’in reklamını yapmasına karşılık, bizzat benim de şahit olduğum bir şekilde bu davaya gönül vermiş zengin esnaflar tarafından gazetenin yüzer ellişer adet satın alınmasıyla gazetenin tirajı artırılmış oldu. Bu olayda Nevval Sevindi oldukça karlı çıkmış olmalı ki, televizyonda oturumlara katılıp reklamını yapmıştır. Son günlerde çıkardığı kitap bunun en büyük kanıtıdır.</p>

  <p class="block_9">Uzun zamandır bu hareketin içinde yer almış biri olarak Nevval Sevindi’nin yaptığı röportajı izlediniz mi? İzlediyseniz nasıl buldunuz?</p>

  <p class="block_9">Abdülfettah Şahin - Bu röportajın özellikle bir kısmı çok ilgimi çekti. Nevval Sevindi, Fetullah Hoca’nın yemek marifetlerini anlatmaya çalışırken yaptığı bir tasvir beni çok düşündürdü. Nevval Sevindi, Hoca efendi için “mutfağa girerken hınzırca gülümsüyordu” cümlesini kullanıyordu. Yazarın burada hoca efendiyi övdüğünü mü yoksa yerdiğini mi anlayamadım. Zira “hınzır” bilindiği gibi Anadolu’da domuzun lakabıdır.</p>

  <p class="block_6">Nurcu Sermaye’nin Güçlenmesi</p>

  <p class="block_7">“Yeni Hayat” dergisinin bir süre önce yayınladığı “Nurcu Sermaye’nin Güçlenmesi” başlıklı dizi yazılarda, Nurcu Sermaye’nin gelişimine dikkat çekiliyordu:</p>

  <p class="block_9">“Tarikat ve sermaye ilişkileri, artık Türkiye’de bilinen bir gerçektir. Öyle ki, bu tarikat sermayeleri, bir anda ortaya çıkmakta ve bir anda büyük bir güce dönüşmektedir. Hatta hiç umulmadık bazı kişi ve şirketler de kimi tarikatlar ile cilveleşip, bir takım ilişkilere girmektedir. Peygambere atfedilen bir sözde, onun; “Kazancın onda dokuzu ticarettedir” dediği söylenir. Ki, bu hadis, bir zamanlar Anadolu da çoğu dükkânın duvarında, hani şu “peşin satan veresiye satan” resmi ile yanyana asılırdı!.. Şimdi ise, tarikatlar, söz konusu hadisi, üstelik “darül harp” esasıyla uygulayarak örgütlenmiş büyük sermaye grupları haline gelmişlerdir! Buna karşı belki kimileri, “yani Müslümanların ticaretle, uğraşamayacağını mı” söylemek istiyorsun diye sorabilirler. Bizim, Müslümanların ticaretle uğraşmalarına bir itirazımız yok. Ancak, durum artık basit bir esnaflık meselesini aşmış bulunmaktadır. Hatta şu anda kendi halindeki namuslu esnaf, adeta bir var olma yok olma kavgası içerisindedir ve hiç bir iktidarda onun derdini dinlememektedir!..12 Eylülden sonra Özal’la birlikte uygulamaya geçirilen ve “Serbest Piyasa” denilen “Liberal Demokrasi”nin temel felsefesi, zaten küçük esnafı ve girişimciyi yok edip, büyük sermayeyi beslemeye yöneliktir, işte tarikat sermayesi de bu finans azınlığı içerisine girmiştir. Ne var ki, aralarında bir fark yoktur ve diğer liberal kapitalistlerin vergi kaçırma, emek sömürüsü, dönmeyen kredi çıkarları; tarikat sermayesinde de bir “darül harb” felsefesi haline gelmiştir, İslamcı kesimler iki de bir peygamberin, “işçinin hakkını, alınteri kurumadan veriniz!” hadisini tekrar etmelerine karşılık, işçinin “hakkının” aslında ne kadar olması gerektiğini, hiç bir zaman ortaya koymadıkları gibi, bu kesimin kapitalistleri de çalışanları diğer liberaller ile birlikte aynı şekilde sömürmüşlerdir. Hatta bu tarikat sermayeleri, yıllardır vahşi kapitalizmin özüne yakışır bir şekilde belirlenen “Asgari Ücret” tespitinde, hiç bir zaman işçi lehine tavır koymamışlardır. Diğer liberaller ile birlikte bütün “işveren” kesimi bu tespit toplantılarından kaçmışlar, verdikleri tekliflerde de kendilerinin bir akşam yemeği bedeli dahi etmeyecek bir ücreti teklif etmişlerdir.</p>

  <p class="block_9">Kısacası bugün, TÜSİAD ite MÜSİAD arasında, vergi ödememe, işçiyi sömürme, devletten kredi söğüşleme, vs, bakımından hiç bir fark bulunmamaktadır. Fark, sadece, bir kesimin “liberal”, diğer kesimin de “İslamcı” olarak anılmasıdır. Üstelik her iki kesimin mensupları da milletin gözünün içine baka baka; “Zenginler ile yoksullar arasındaki uçurumun gitgide daha çok açıldığını” söyleyebilmekte, işin açığı Türk Milleti ile alay etmektedirler! Ne yazık ki, sendikalar da bu kesimlerin dümen suyunda olup, hiç bir şekilde çalışanın hakkı aranmamaktadır. Hatta, her bir düşünceye uygun bir sendika kuruluşu ile çalışanlar yanıltılmakta, aldatılmakta ve kapitalist egemenliği altında tutulmaktadır. Bu serbest piyasada serbest olmayan ilk husus, çalışanın ücreti ve sosyal haklarıdır!.. Bugün SSK, eğer iflas noktasına gelmiş ise, bunun suçlusu, sadece kapitalistler ve bunların tavırlarına göz yuman iktidarlardır!.. Peki bu; hangi Müslümanlık, hangi hak hangi inançtır?..</p>

  <p class="block_9">Vaazlarında, konuşmalarında ikide bir Tansu Çiller gibi ağlayan, Allahı, kitabı, hakkı dilinden düşürmeyen, Ufuk Turu adlı röportajında kendini adeta bir dünya yurttaşı gibi hümanizm aşkı içinde sunan Fetullah Gülen, gerçekte ise, hem tipik bir “cemaat lideri”, hem de bir “kapitalist grup önderi” gibidir. TÜSİAD ve MÜSİAD’a karşı İŞHAD’ı Fetullah Gülen kurdurmuştur. Geçtiğimiz aylarda kurulan Asya Finans, Gülen ile yandaşı kapitalistlerin eseridir. Fetullah Gülen ve cemaati, kendilerinin de dediği üzere, nurcudur. Bu hususu Gülen, konuşmalarında ve yazılarında açıkça belirtip, Kürt Said’i (tabii kendi böyle demiyor) rehber edinmiştir. Bugün için nurcu kesim, birçok gruba bölünmüş haldedir. Bunların dikkat çekenleri, başta Gülenciler olmak üzere, Kırkıncılar, Yeni Nesilciler, Aczimendiler, vs.dir. Hepsi de ticaretle uğraşmaktadır, ancak özellikle Fetullah Gülen ve grubu, gitgide kapitalist bir grup haline gelmişlerdir. Nitekim, Asya Finans ile de, finans azınlığının içerisine girmişlerdir. Öte yandan. Gülen’in Türk Cumhuriyetlerindeki okulları, bir yandan Batı’ya endeksli kafaları ve yakın gelecekte orada oluşacak siyasi ve kapitalist gücün, kimliğini işaret etmektedir. Bu n edenle o okullar işin aslı sadece bir eğitim meselesi değil aynı zamanda oralardaki bürokratik, siyasi ve iktisadi ilişkilerin zeminleri, araçları ve sıçrama tahtalarıdırlar. İşte söz konusu okulların, asıl tehlike arz eden yanı budur.</p>

  <p class="block_9">Fetullah Gülen ve cemaati, göründüğü kadarıyla, şu anda nurcu kesimin en güçlü ve önde gelen grubunu meydana getirmektedir. Nitekim, yazımızın başlığının da sebebi budur. Nurcu gruplar her ne kadar ara sıra basında birbirlerini eleştirseler de nihayetinde hepsi de aynı kaynağa, yani Kürt Said’e dayanmaktadırlar. Dolayısıyla bütün bu, çok farklıymış gibi yansıyan ayrılıklar; temelde birer fraksiyon tarzındaki görüş ayrılıklarından başka şey değildir. Ve kendilerine en yakın olanlar yine kendileridir.</p>

  <p class="block_9">Fetullah Gülen, artık açıkça ortaya çıktığı üzere, finans işlerinin içerisindedir. Yeni kurulmuş olan Asya Finans da bunun başlıca göstergesidir. Bir yandan, okullar, basın yayın araçları; öte yandan siyasi ilişkiler, açıklanamayan sermayeler ve finans kuruluşları; aslında ilginç bir gelişmenin habercisidirler. Üstelik çoğu solcu veya liberal olarak bilinen gazeteci, üniversite mensubu ve kapitalist de Gülen’in destekleyicisi durumundadır! Kısacası Fetullah Gülen’in kişiliğinde bir liderlik temsil ettirilmeye çalışılmaktadır. Gülen’in inanç sisteminin hareket noktası ise Kürt Said’dir. Şimdi burada, Türkiye’ye dayatılan siyasi ve kültürel model ile bütün dünyanın da bunu desteklemesini birlikte düşünecek olursak, karşımıza tek bir mesele çıkmaktadır: O da Kürtçülüktür! Gariptir ki, ülkemizde kendisini en radikal Kürt hakları savunucusu gösterenlerden kimisi de aslında Ermeni asıllı kişilerdir, işte meselenin özü, bu ayrıntılardır! Türk insanı bütün bu kargaşa, toz bulutu ve demokrat kılıflı ihanetler içerisinde aldatılmakta ve Osmanlı tarzı bir sisteme doğru yönlendirilmektedir! Bu faaliyetleri ise emperyalizmden ayrı düşünmek doğru olmadığı gibi, zaten mümkün de değildir. Bunun için, halkımıza sunulan din anlayışına ve açıklamalara bakmak yeterlidir. Bu aşamada dinin insanlara bir mücadele gücü vermesi gerekirken, ne yazık ki tam aksine miskinlik, kadercilik ve razı olma felsefesi dayatılmaktadır. Ki, bu da kapitalist bir ortamdaki din adamlarının tipik özelliğidir. Çünkü, kapitalist gelişmenin unsurlarını teşkil eden, emek sömürüsü, yolsuzluk, haksızlık; ancak böylesi kaderci bir ortamda göze batmayacaktır. Nitekim bugün Türk insanı bütün bu olan işlere sadece seyirci olmakta ve hiçbir tepki göstermemektedir. Bu arada, insanlara dolaylı olarak benimsetilmeye çalışılan davranış tarzı ise, para kazan da nasıl kazanırsan kazandır! Üstelik fabrikalarında boğaz tokluğuna adam çalıştıran bir kapitalist, milletin gözünün içine baka baka, zenginler ile yoksullar arasındaki uçurumun arttığını söyleyebilmektedir! Nurcu işyerlerinde ise, hiç de öyle Allah, kitap, din nutuklarına uygun ücretler verilmemektedir. Aksini öne süren çalıştırdığı işçilerin ücretlerini açıklayabilir!...</p>

  <p class="block_9">İşte, Fetullah Gülen de, bütün bu dünyalık işlerine karşılık, Samanyolu televizyonu. Zaman gazetesi, Sızıntı dergisi ve iki üç ayda bir yayınlanan kitapları ile insanlara kaderci bir düşünceyi benimsetmeye çalışmaktadır. Diğer bir değişle, kendisi yakın çevresine “kazancın onda dokuzu ticarettedir” hadisini had safhada uygulatırken, müritlerine ve diğer insanlara ise, şartlara rıza göstermeyi aşılamaktadır.</p>

  <p class="block_9">Mesela, daha geçtiğimiz aylarda yayınlanan İnancın Gölgesinde adlı kitabında, Fetullah Gülen, bu işler hakkında şunları söylemektedir:</p>

  <p class="block_9">“Allah, insanları neden bir ve eşit yaratmamıştır? Neden insanların bir kısmı zenginken, diğer kısmı fakirdir? Ve yine, bir kısım insanların hiçbir fizyolojik problemi yokken, neden bir kısmı topal, ya da daha başka yönleriyle maluldür? Öte yandan, bazı insanlar musibet ve belalara maruz kalırken, daha başkalarının rahat ve rehavet içinde ömür sürdükleri görülmektedir. Bütün bunlardaki hikmet ve sebep, ne olabilir?</p>

  <p class="block_9">İnsanın kendini malik zannettiği ve bundan dolayı sahiplendiği nice şeyler vardır ki, az bir düşünce ile onların da hakiki sahip ve malikinin Allah olduğu idrak edilir ve malikiyet davasından vazgeçilir. Evet, ağzımıza götürdüğümüz tek lokmanın dahi maliki biz olamayız. Demek oluyor ki, bize o tek lokmayı bahşeden, ancak bütün kainatı yaratmaya muktedir olan zat olabilir...Be serin zulmüne ve cür’etinin derecesine bakın ki, terzinin model olarak kullandığı insan üzerinde elbiseyi biçip kesmesine ve uzatıp kısaltmasına hakkı olduğunu kabul eder de, aynı hakkı Cenab-ı Hakk’a çok görür!..</p>

  <p class="block_9">Allah’ın sonsuz isimleri vardır. Her isim, kendi tecellisine makes olacak ayinelerin vücudunu gerektirir. Mesela Rezzak ismi, rızka muhtaç olanların varlığını iktiza ettiği gibi, Şaft ismi de hastalıkların ve o hastalıklara giriftar olanların mevcudiyetlerini ve var olmalarını ister...Cenab-ı Hakk, içtimai tabloyu çeşitli isimlerinin tecelli kalemiyle çizmekte ve ona ayrı bir buud ve ayrı bir derinlik kazandırmaktadır, zaten, bunu O’ndan daha güzel kim yapabilir ki?..</p>

  <p class="block_9">Biz, partiküllerden galaksilere kadar her şeyde artı ve eksi kutub zıtlığını görmekteyiz. Zaten, kâinattaki mükemmel vahdet ve şaşmaz nizam da bu zıtlıktan doğmaktadır. Bu fıtrat kanununa insan da uymalıdır ki, cemiyette vahdet korunmuş olsun. O halde insanlar birbirine zıd durumları paylaşmalıdır. Bu da, bir kısmının zengin, diğer kısmının fakir, bir bölümünün tok, diğer bölümünün aç; bir gurubun hasta ve sakat, diğer gurubun ise sağlam ve sıhhatli olması gibi zıt durumların vücudunu gerektirir... dıştan yapılacak her müdahale, bu hakim dengeyi ve vahdetin sağladığı ahengi bozar...</p>

  <p class="block_9">Cehennem’den kurtulma ve Cennet’e nail olma, netice bakımından az bir mazhariyet midir ki, oraya girmek için belli bir imtihan ve derecesine göre hesaba çekilme mevzubahis olmasın? Şu dünyada Ölmeyecek kadar ve ancak yetecek ölçüde verilen bir maaş için gece gündüz çalışıp didinen, yorulup çile çeken insan, mahrumiyeti ölümden daha beter bir Cennet hayatına erme karşılığında, elbette en azından o maaşa hak kazanma uğrunda maruz kaldığı şeyler kadar olsun bazı mahrumiyetlere maruz kalacaktır. Bundan da anlaşılıyor ki, cemiyet fıtriyatında gördüğümüz birbirine zıd durumlar, herkesin kendi imtihanını verme keyfiyetinin en normal bir tezahürüdür. Meşakkat buradadır, nimetlere korumaksa orada. Ahirette hizmet ve talim olmadığı için bütün sıkıntılar burada çekilecek, üç buutlu sabır ile imtihan burada verilecek, emniyet ve saadet orada elde edilecektir...</p>

  <p class="block_9">Allah adildir ve dengeyi de bu adalet üzerine oturtmuştur... Öyleyse mülk sahibinin, kendi mülkündeki tasarrufuna karışma hak ve salahiyetimiz yoktur. Bir misalle mes’eleyi tavzihte fayda var: Fakir, kimsesiz, atıyyenin en küçüğüne dahi muhtaç üç arkadaş farzedelim. Servet sahibi-bir zat geldi ve bunların elinden tutarak, Selimiye’nin minareleri gibi üç ayrı yoldan her birini minareye çıkardı. Çıkış esnasında, her basamakta onlara çeşitli ihsanlarda bulundu. Çıktıkça artan bu ihsanlar, onlardan birincisi için birinci şerefede, ikincisi için ikinci şerefede bitti. Üçüncüsü ise, minarenin en üst şerefesine kadar çıkarıldı ve diğerlerine göre daha çok ihsanlara mazhar oldu. Şimdi bu üç kişiden birincisinin, ikinci ve üçüncü şahıslara bakarak şikâyette bulunmaya, ikincisinin de üçüncüye bakıp, adaletsizlikten dem vurmaya hakkı olduğu söylenebilir mi? Hayır, hiçbirinin zerrece şikâyete hakkı yoktur. Hepsinin hakkı, kendilerini basamak basamak minarenin belli bir seviyesine kadar çıkaran zata şükranlarını sunmaktır... işte, Cenab-ı Hakk’ın lütuf ve ihsanlarını da aynı ölçü içinde değerlendirmek mümkündür.”</p>

  <p class="block_9">Gülen, işte böyle devam edip gidiyor. Dedikleri o kadar açık ki, öyle ayrıntılı tahlile dahi gerek bırakmıyor. Diyor ki, bu dünyadaki durum, Allahın bir takdiridir, o istediğine verir, istediğine vermez, insana düşen görev ise, bu eşitsizliklere razı olmak ve cennet için boğaz tokluğuna çalışmaktır! Çünkü, Gülene göre, dünyanın ve hayatın dengesi buymuş. Buna karşı çıkmak ta Allahın kurduğu bu denge ve uyu mu bozmakmış!. Gülen bu kadarla da kalmayıp, hastalıkların ve sakatlıkların da Allahtan olduğunu belirterek, bunun da zıtlıklar aleminin bir yönü olduğunu vaaz etmektedir. Yani kısacası, Fetullah Gülen’e göre, zenginin zenginliği ile fakirin fakirliği ve hastanın hastalığı hep tanrısal bir hikmet olmaktadır!..</p>

  <p class="block_9">İşte, insanlarımız böyle aldatılmakta, böyle afyonlanmaktadır!..</p>

  <p class="block_7"><span class="text_10">Burada Fetullah Gülen’e şunları</span> <a class="text_11" href="">sormak</a> <span class="text_10">gerekiyor: Yani insanlarımızı ekmek parası değerinde bir asgari ücrete çalıştırmak, tanrısal bir hikmet midir?.. Üstelik bu insanların pirimini ödemeyerek tek sosyal güvenceleri olan SSK’yı iflasa sürüklemek Tanrının mı bir iradesidir?. Yolu olmayan köylerde hastanelere ulaştır damadan ölen hastalar, yolda doğum yapıp yavrusuyla birlikte ölen anneler, tanrının dengesi için mi ölmektedir?.. Kaldı ki hastaneye gelseler bile paraları olmadığı için yüzüne bakılmayan, acil ameliyatı için altı ay süre verilen insanlar da mı kutsal dengenin bir parçasıdır?.. Asgari ücretten dörtte bir vergi alınan bir ülkede, hiç vergi vermeden trilyonları yığmak ta mı Tanrının bir ihsanıdır?.. Veya Tanrı, üç kişiyi kendi keyfine göre minarenin şerefelerine çıkartan bir zengin gibi midir?.. Hatta, Tanrıyı, böylesine zengin örneğiyle açıklamak ta ne demektir?.. Kaldı ki, bu örneğin diğer bir anlamına bakacak olursak, yani bu ifade aynı zamanda zenginlerin verdiğine şükredin, onlara isyan etmeyin, ne verirlerse versinler bu onların takdiridir demek değil midir?..</span></p>

  <p class="block_9">Buna karşılık, Fetullah Gülen’i bugün birçok kapitalist kişi ve kuruluşlar açıktan desteklemekte ve halka da benimsetmeye çalışmaktadırlar. Niçin?.. Yoksa, Gülen ve felsefesi, bu iktisadi oligarşi için, iyi bir din anlayışını mı temsil etmektedir?.. Aslında kapitalistler bakımından, Gülen’in tanımlamaya çalıştığı din inancı pek de olumsuz değil, hatta bu sömürü düzeninin adeta dinsel açıdan psikolojik telkini gibidir... Nitekim Gülen’in sadece yukarıda verdiğimiz yazısı bile bu gerçeği doğrulamaktadır.</p>

  <p class="block_9">Fetullah Gülen Hocaefendi, halka İslam adına böylesi fikirleri sunarken, kendisi ve yakın ilişki içinde olduğu çevresi ise, hiçte öyle razı olan, kaderci bir zihniyete sahip değildir!</p>

  <p class="block_9">Mesela, TÜSİAD’a karşı MÜSİAD, dinci kesimlerin bir araya geldikleri dinci bir kuruluştur. Fakat bunun da içerisinde tarikat çekişmesi bulunmaktadır. Nitekim, daha bir kaç ay önce bu kuruluş içerisinde Ülker ile Saray grubu çatışmış olup, bunların biri Nakşi, diğeri nurcudur, işte gerek bu çatışmanın etkisi ve gerekse Gülen’in örgütlenme düşüncesine dayalı olarak, bizzat Gülen’in isteğiyle geçenlerde 300 üye ile Asya Finans “İş Hayatı Dayanışma Derneği”, yani kısa adıyla İŞHAD kurulmuştur. İŞHAD’ın üyeleri ise, Gülenin cemaatinin fertleridirler. Dolayısıyla nurcu kapsamdaki Fetullah Gülen ve çevresi, kendi içlerinde kapitalist bir örgütlenmeyi de ortaya çıkarmışlardır!</p>

  <p class="block_9">Keza, Fetullah Gülen, 1996 yılının Ekim ayında, “faizsiz bankacılık” denilen finans alanında, Asya Finans’ ı kurdurmuştur. Gerek Asya Finans ve gerekse diğer İslami kisveli bu tür finans kuruluşları, faizsiz bir sisteme dayandıklarını iddia etmekte iseler de, bu iddia sadece işlemlere verilen adlar bakımından doğrudur. Yoksa sistem yine faiz niteliğindeki nema üzerine kuruludur. Adı ise, katılım payıdır.</p>

  <p class="block_9">Gülen; Asya Finans için, her ne kadar basında kendisini işin içinde değilmiş gibi göstermeye çalışmış ise de, aslında bu girişimin ortaya çıkarılması bizzat kendisinin eseridir. Nitekim şirketin kurucuları da bu gerçeği doğrulamışlardır. Mesela Asya Finans’ın Yönetim Kurulu Başkanlığını üstlenen ve Beşiktaş Spor Kulübü’nün eski yöneticilerinden İhsan Kalkavan:</p>

  <p class="block_9">“Kurumu Hocaefendi’nin isteğiyle kurduk” diyerek, Fetullah Gülen’in konumunu açıkça ortaya koymuştur.</p>

  <p class="block_9">Asya Finans, 16 kurucu tarafından ve iki trilyon liralık ödenmiş sermaye ile kurulmuştur. Kurumun iddiası, yukarıda da değindiğimiz gibi, İslami ilkelere dayalı ve kâr ortaklığı sistemiyle çalışmaya dayalıymış. Kuruluş sırasındaki açıklamalara göre, Asya Finans, Fetullah Gülen vakıflarına ve kendileriyle ilgili kuruluşlara hizmet verecekmiş. Yine Kalkavan’ın dediğine göre de, Fetullah Gülen kurumları olarak bilinen bu elliden fazla vakfın mütevellileri de kuruma ortak olacakmış.</p>

  <p class="block_9">Asya Finans’ın kurucuları olan 16 kişi ise şu kişilerdir:</p>

  <p class="block_3"> </p>

  <p class="block_9">1- ) İHSAN KALKAVAN: Armatör. Beşiktaş Spor Klübü’nün eski yöneticilerinden.</p>

  <p class="block_9">2- ) MEHMET EMİN HASIRCILAR: İGS’nin kurucularından, Hasırcılar Tekstil ile yurt dışında Londra, Paris ve Arabistan’da olmak üzere ayrıca üç şirketin de sahibi. Diğer birçok kuruluş ile Zaman Pazarlama’nın Yönetim Kurulu Başkanı. Bu kişi Gülen’in her kuruluş işinde başı çekenlerden.</p>

  <p class="block_9">3- ) MUSTAFA KAVURMACI: Aydınlı Giyim ‘in sahibi.</p>

  <p class="block_9">4- ) SELÇUK BERKSAN: Asım BERKSAN’ın oğlu ve KAR GRUBU’nun ortaklarından.</p>

  <p class="block_9">5- ) FARUK BERKSAN: Selçuk BERKSAN’ın kardeşi ve yine aynı grubun ortaklarından.</p>

  <p class="block_9">6- ) OSMAN GÜRBÜZ ÖZKARA: İzmirli işadamı. Aynı zamanda Türk Cumhuriyetlerine ihracat yapıyor.</p>

  <p class="block_9">7- ) TAHSİN TEKOĞLU: Tekstilci, Ayrıca Türkmenistan’da fabrikası var.</p>

  <p class="block_9">8- ) ALİ RIZA TANRISEVEN: Sinema yapımcısı.</p>

  <p class="block_9">9- ) MUSTAFA FIRAT: FEM Dersanelerinin kurucusu.</p>

  <p class="block_9">10- ) TACETTİN NEĞİŞ: İstanbul Merter’de tekstilci.</p>

  <p class="block_9">11- ) BEYHAN NAKİPOĞLU: BECA Holding’in ortaklarından.</p>

  <p class="block_9">12- ) CAHİT ŞAHİN: BECA Holding’in ortaklarından.</p>

  <p class="block_9">13- ) TURGUT AYDIN: Aydın Örme Sanayi’nin sahibi.</p>

  <p class="block_9">14- ) HÜSEYİN DÖĞME: Londra Camping’in sahibi. Uluslararası TIR filosu var.</p>

  <p class="block_9">15- ) SADIK PİŞAN: Plastik sanayiin ileri gelenlerinden.</p>

  <p class="block_9">16- ) NACİ ALTINBÜKEN: Kapalıçarşı’da altın ve döviz şirketleri bulunmaktadır.</p>

  <p class="block_3"> </p>

  <p class="block_9">Görüleceği üzere, Asya Finans’ın kurucularının büyük çoğunluğu tekstilci ve taşımacıdır. İçlerinden birkaçı Türk Cumhuriyetleri ile ticaret yapmakta olup, birinin de Türkmenistan’da fabrikası vardır. Asya Finans’ın kurulmasıyla bütün bu İslamcı kapitalistler, ihracat veya ithalatlarını bankalara muhtaç olmadan böylece kendi finans kuruluşlarının aracılığıyla yapacaklar ve bir sürü engeli ya da zorluğu kolayca aşacaklardır. Yani Fetullah Gülen cemaatinin gerek iç ve gerekse dış ticareti bu finans kurumu aracılığı ile yürütülecektir. Öte yandan, yukarıda da değindiğimiz üzere, Fetullah Gülen in Türk Cumhuriyetleri’ndeki okullarının da dolaylı bir maksadı böylece ortaya çıkmaktadır. İşin açığı Türk Cumhuriyetleri uzun bir Rus emperyalizminden yeni çıkmış, hatta daha doğrusu yeni çıkmakta olup, dış dünya ile de yeni yeni ilişki kurmaktadırlar. Oralarda güçlü bir okul ağının kurulması, işi sadece eğitim kapsamında bırakmayıp, ticarete de zemin oluşturmaktadır... Bu bakımdan, çoğu basın mensubunun, çoğu siyasinin bu okulları masumane bir hava içerisinde sunmaları pek de kabul edilebilecek bir savunma değildir. Çünkü, Gülen’in diğer finans işleri, bu okulların diğer hangi işlere de ön ayak olduğunun veya olacağının temel göstergesi olmaktadır!</p>

  <p class="block_9">Asya Finans’ın faaliyete geçmesiyle birlikte, basında yazılana göre, iki gün içerisinde altmış milyar lira para toplanmıştır. Tabii bu paranın hemen toparlanması, aynı zamanda bir güç gösterisi olup, böylece bir sağlamlık görüntüsü verilmiş olmaktadır.</p>

  <p class="block_9">Burada, kamuoyunun gözünden kaçan bir hususa da dikkat çekmek istiyoruz. Şöyle ki; Asya Finans’ın Ekim ayında faaliyete geçmesinden hemen sonra, yani Ekim ayının son haftasında Konya ‘da “I. Uluslararası İslam Ticaret Hukuku Kongresi” yapılmış ve kon gre beş gün sürmüştür. Kongrede alınan kararlar ise, bir sonuç bildirgesiyle açıklanmıştır. Bildirgede hazine bonosu almak ve repo yapmak haram olarak kabul edilmesine karşılık, İslami kurallara göre çalışan şirketlerin hisse senetlerinin alınıp satılmasının caiz olduğu belirtilmiştir. Söz konusu bildirgenin, konuyla ilgili kısmı şöyledir:</p>

  <p class="block_9">“Zekâta tâbi diğer mallarda olduğu gibi, ticaret mallarından da zekât verilmesi gerekir. Devletin verdiği faizli kredinin alınması caiz değildir. Ancak, faizsiz teşvik kredilerinin alınmasında bir sakınca yoktur. Akreditif caizken, teminat mektubu İslam Bankası’ndan alınması ve ücretin masraf olarak ödenmesi şartıyla caizdir. Devletin çıkardığı tahvil ve Hazine Bonolarının alım satımı ise caiz değildir, İslami kurallara göre çalışan şirketlerin çıkardığı hisse senetlerinin alım satımı yapılabilir.”</p>

  <p class="block_9">Dikkat edilecek olursa, sistem burada da İslam tarihinde rastladığımız kelime oyunları üzerine kurulmaktadır. Çünkü, “faizsiz bankacılık” denilen bu İslam kılıflı finans kuruluşlarında faizin adı “kâr ortaklığı”na dayalı “kâr payı”dır. Yani böyle bir kuruluşa bir kişi para yatırıyor, o kurum da bu parayla bir takım finans işlerine giriyor ve sonuçta elde edilen kârdan belli bir payı parayı yatırana veriyor. Bunun da adı güya faiz olmuyor!.. Keza, yukarıda zikrettiğimiz bildirge metninde teminat mektubu almanın da “haram” olmaktan kurtulması iki şarta bağlanmıştır. Bu şartlardan birincisi, teminat mektubunun bir İslam Bankası’ndan alınması, ikincisi de teminat mektubu ücretinin, yani komisyonun, “masraf adı altında ödenmesidir. Görüleceği üzere, açıkça kelime oyunu yapılmaktadır. Teminat mektubu komisyonunun, “komisyon” değil de, “masraf adıyla alınması, özünde teminat mektubunun işlevi ile ilgili olmayıp, onu bir teminat mektubu olma niteliğinden de çıkartmamaktadır. Ülkemizde yıllardır, Kuran, belli bir bedel karşılığında satılır, fakat bu bedele “fiyat” değil, “hediyesi” denilir. Lakin, “fiyat”ta denilse, “hediye” de denilse, sonuçta bir bedel alınmaktadır. Bu bedel de onun o günkü kitap piyasasına göre parasal karşılığıdır. Dolayısıyla adı ne olursa olsun, Kuran, parayla satılmaktadır! Ve bu satıştan da Kuran ı yayınlayan kişiler belli bir kâr sağlamaktadır!.. Yani insanlar, bizzat bu insanlar tarafından Allah’ın kitabı diye yayınladıkları Kuran’ı bile bir ticaret metası haline getirmişlerdir. Ki, bu da İslam’ın kapitalizmde getirildiği noktadır!.. Hâlbuki, gerçekten İslam’a inanan varlıklı biri veya birilerinin, Kuran’ı sırf inanç aşkına ve Allah adına bastırıp parasız dağıtması ya da en azından maliyetine satması gerekir. Hatta her varlıklı Müslüman, kendi çevresine parasız dağıtsa, Türkiye’de Kuran’ın turistlerden başkasına parayla satılmasına gerek bile kalmaz!.. Fakat ne yazık ki, bu da inancın bir başka pazarıdır. Tıpkı Türk Cumhuriyetleri’ ne yapıldığı gibi... Konumuza dönecek olursak, teminat mektubu almayı, yukarıdaki şartlara bağlamak, aynı zamanda gitgide kendi içinde bir klan oluşturulması, yani sıkı bir kamplaşmadır. Bunun da bir tarafı ise, bu tür İslamcı finans kuruluşlarının, “haram” gerekçeli dinsel tehditlerle büyütülüp güçlendirilmesi maksadıdır. Diğer bir değişle, bu kuruluşlar, “darül harb” içerisindeki “iman kaleleri” ve “dayanışma noktaları”dır. Ancak kalelerin kaymağını yiyen, tipik bir kapitalist, kesimdir!.. Keza, bildirgede sözü edilen, İslami bankaların hisse senetlerinin alım satımının caiz gösterilip, buna karşılık diğerlerinin hisse senetleri ile devletin tahvil ve hazine bonosunun haram sayılması da, aynı güç temerküzü amacına yöneliktir!.. Kısacası, bütün bunlar da sadece İslami kılıflı birer kapitalist tekelleşme örnekleridir. Tabii bir de etnik boyutları ve bu kapsamda Türk karşıtlığı yanı vardır. Çünkü, Asya Finans’ın kurulmasını örgütleyen, ön ayak olan Fetullah Gülen, bir yandan Türk-İslam sentezinden bahsederken, diğer yandan da inanç sistemine Kürt Said’i kaynak almıştır. Bu arada kendisini destekleyen kuruluşlar ve basın mensupları ise “Kürt hakları”nı istemektedir. Gülen’in okullarında İngilizce eğitim yaptırılırken, Avrupa Birliği ve ABD de Kürtlere siyasi ve kültürel hakların tanınmasını ve yerel yönetimlerin güçlendirilmesini dayatmaktadır. Bütün bu gelişmeler, tabii birer tesadüf değil, belli bir siyasetin, belli kesimler tarafından, belli yönleriyle ortaya konulmasından ibarettir. Yoksa Türk insanına karşı, Türk-İslam sentezini savunan birisi için Kürt Said’i rehber edinmenin ne anlamı vardır? Üstelik bir de Kürt Said, Türk insanına adeta bir bilge gibi tanıtılmaya çalışılmaktadır! Ki, bu çaba, aşağıda Ufuk Turu adlı kitap tartışılırken ortaya konulacaktır!</p>

  <p class="block_9">Asya Finans’ın, faaliyete geçmesinden hemen sonra uyguladığı ve ülkemizde ticari gelenek haline getirilmiş olan tipik bir kapitalist oyunu da, kuruculardan Selçuk Berksan İle Faruk Berksan’ın sahibi oldukları Kar Grubu ile giriştiği haciz ve mal kaçırma işleridir.</p>

  <p class="block_9">Asya Finans’ın kurucularından Selçuk Berksan ve Faruk Berksan’ın babası, Asım Ülker Berksandır. Asım Ülker, 1911 yılında Trakya’da doğmuş olup, annesi buralı, babası ise Kırımlıdır. Aile 1912 yılında Kırım’a göç etmiş, daha sonra 1929 yılında İstanbul’a gelmişlerdir. Asım Ülker, 1944 yılında kardeşi Sabri Ülker ile birlikte Ülker Gıda Sanayiini kurmuş ve 43 yıl boyunca yönetim kurulu başkanlığını yapmıştır. Berksan soyadını kardeşiyle birlikte 1953 yılında almıştır. Selçuk, Betül ve Ömer Faruk adlı üç çocuğu vardır. Asım Ülker, 1987 yılında kardeşi Sabri’den ayrılmış ve çocuklarıyla birlikte “Kardeşler Şirketler Topluluğu” nu kurmuş, ancak kardeşler adının Türkiye’de çok yaygın kullanıldığından bahisle, grubun adını 1990 yılında “Kar Şirketler Topluluğu” olarak değiştirmiştir. Ailenin bu ad altında 23’ü yurt içinde 8’i yurt dışında olmak üzere 31 şirketi ile 1 vakfı bulunmaktadır. Bu şirketler ile vakfın simgesel adları şunlardır: Kar Yatırım, Arcon, Kar Gıda, Kafeda, Bolpat, Kar Et, Kar Gene, Fatih, Kar Tarım, Kar Yapı, Umde, Çamlıca İnşaat, Novaplast, Sing Mavi Boru, Altair, Topair, Top Service, Hezarfen, Kar Metal, Karberk, Kar Paket, Kar Poligon, Force, Atlas Air, Mavi Ay, Karlink, Mavi Boru, SBF, Bisco, Karimpex, Kar Sing, Çamlıca Vakfı. Berksan ailesi, bu şirketler adına ve şirketleri de birbirlerine kefil yaparak, birçok bankadan kredi almışlar, ancak bu arada 1996 yılının yaz aylarında malları başkalarına devretmek ve eşlerinden de boşanmak suretiyle mal kaçırmaya başlamışlar. Kalan mallar ise zaten finansal kiralama yoluyla alındığı için, haczi mümkün olmadığından, alacaklılara karşı işi bu şekilde kılıfına uydurmuşlar. Nihayet Asya Finans’ın kurulmasından bir kaç gün sonra, Kar Grubu’nun malları, Asya Finans’ın 800.000.000.000.TL.lık, (yani, yazıyla sekiz yüz milyar liralık) alacağından dolayı haczettirilmiş ve böylece olay ortaya çıkmıştır. Tabii Asya Finans’ın haczinden sonra yasal işlemlere girişen alacaklı bankalar ise, karşılarında sadece lizingli mallar ile söz konusu haczi görmüşlerdir. Şimdi burada düşünmek gerekir. Öyle ki, bir finans kurumu, iki trilyon ödenmiş sermaye ile kuruluyor ve ilk iki gün içinde altmış milyar lira para topluyor. Ve bu finans kurumu, bir kaç gün sonra, iki kurucusunun sahibi olduğu şirketlerde sekizyüzmilyarlira, (yani ödenmiş sermayesinin neredeyse yarıya yakını tutarında) “param battı” diyerek, o şirketlerin mallarını haczettiriyor. Hâlbuki olay aslında, Gülçin Telci’nin dediği gibi, “Bu da Kar gibi hileli iflas modeli”dir. Bu iş de kullanılan kuruluş ise, Asya Finans’tır. Tabii, bütün bu mal kaçırma işlemleri ve Asya Finans’ın da ilk haczi üzerine, alacaklı bankalar Kar grubuyla, alacaklarında, üçte bir oranında in dirim yapmak zorunda kalarak anlaşmışlardır. Buna karşılık, Asya Finans’a, “sen ne zaman bu kadar para verdin, ne zaman bu para battı” diye kimse bir şey sormamışın Üstelik, parası batan şirketlerin sahipleri de Asya Finans’ın kurucularıdır!..</p>

  <p class="block_7">İşte bu olay da, Fetullah Gülen’in kurdurduğu İslami esaslara dayalı Asya Finans’ın ilk faaliyet örneğidir!..Sanırız, bütün bu işler de Gülen’e göre; “Allah’ın bir hikmeti”, “alemin bir ilahi dengesi”dir!..</p>

  <p class="block_7">Tabii Gülen’in işleri bu kadar da değildir!.. Bilindiği üzere, ülkemizde kurban derisini kimlerin toplaması gerektiği konusu büyük bir mesele, çok büyük bir paylaşım kavgasıdır. Nitekim, Fetullah Gülen’in cemaatinin kurmuş olduğu Akyazılılar Vakfı’nın, 1995 yılı verilerine göre kurban derisinden elde ettiği gelir, bir trilyon beş yüz milyar liradır. Tabii kurban derisi toplama işinde yurttaşlarımızın bilinçsizliği de önemli bir etkendir. Çünkü kurban kesen yurttaşlar, dinci kesimlerin ve bir takım siyasilerin yoğun telkinleri ile kurban derilerini genelde ne olduğu belirsiz toplayıcılara vermektedirler. Başbakan Erbakan dahi bu yıl kurban derisi toplama işinin derdine düşmüştür. Bunun da sebebi, Erbakan’ın bir takım dinci çevrelere olan diyet borcudur!</p>

  <p class="block_7">Özellikle kapitalizmde, sermaye hareketlerini siyasi ilişkilerden soyutlamak pek mümkün değildir. Açıkça yarı sömürge durumuna getirilmeye çalışılan ülkemizde, birçok kapitalist, devleti söğüşlemek suretiyle sermaye birikimi yapmaktadır. Mesela, kıyak teşvikler, devlet bankalarından alınan ucuz ve geri dönüşü zor olan krediler, ballı ihaleler; kapitalistlerimizin başlıca birikim kaynaklarıdır. Nitekim, siyasiler ile bu oligarşinin şimdilerdeki yeni bir paslaşması da, özelleştirme kıyaklarıdır. Tabii bütün bu, sermaye birikiminin bir diğer yanı ise, ucuz işgücü diye nitelenen emek sömürüsü ve ödenmeyen primler ile kaçırılan vergilerdir. Devleti söğüşleme, özellikle Turgut Özal devriyle birlikte çok büyük boyutlara ulaşmış ve alenen yapılmaya başlanmıştır. 1980’li yılların, yolsuzluk bakımından diğer bir özelliği de “hayali ihracat” olgusudur. Nitekim, bugün “varlıklı” diye bilinen birçok kişi ve grup, 1980’lerin eseridir!</p>

  <p class="block_7">Özal döneminin diğer bir dikkat çekici ilişkisi de, dinci kesimlerle olan ilişkisidir. Bu ilişki, gerek etnik ve gerekse dinsel boyutlar ihtiva etmekle birlikte, önemli ölçüde bu kesimlerde sermaye birikimi yaratmıştır. Her ne kadar Turgut Özal, kendisini Nakşi olarak göstermiş ise de, öbür tarikatlara da ilgisiz kalmamıştır. Nitekim, başbakanlığı ve cumhurbaşkanlığı sırasında Fetullah Gülen ile de birçok kere görüşmüş ve bir yemekte yakın çevresindeki gazetecilere, -ki bunlar Cengiz Çandar, Mehmet Barlas, Ertuğrul Özkök’tür- bunlara Fetullah Gülen’i övmüş ve Gülen’e ilgi yönlendirmiştir. Bu himayeye karşılık Fetullah Gülen de Özal’ı ve ANAP’ı desteklemiştir. Gülen, Özal’ın 19 Nisan 1993 tarihinde Fatih Camii’nde kılınan cenaze namazına Abdülkadir Aksu ile birlikte katılmış, böylece kimlerle ilişki içinde olduğunu göstermiştir. Hatta Özal’ın ölümünün ertesi günü, kendi gazetesi olan Zaman, siyah başlıkla yayınlanarak, Özal için, “Allah’a yürüdü” manşeti verilmiştir. Bilindiği üzere Özal, Türkiye ekonomisini alt üst etmesinin yanısıra, dinci ve Kürtçü kesimlere de tavizler vererek, Kürtçe meselesi ile federasyon tartışmasını başlatan kişi olmuştur. Gülen’in, Özal’ın cenazesine Abdülkadir Aksu ile katılması da anlamlıdır. Çünkü Aksu, Kürtlük davası peşinde olup, Gülen’in de cenazeye gitmek için Aksu’yu tercih etmesi, aslında kafasının içindeki gerçek tercihinin de ifadesidir! Özal döneminde pek ortada görünmeyip, basından uzak duran Gülen, ondan sonra Doğruyol Partisi ile yakın ilişkiye girerek, kendisini göstermeye başlamıştır. Tabii bu arada, bir kısmı Özal döneminin nimetleri ile zengin olmuş olan bir takım tarikat mensuplarını da yanına almıştır.</p>

  <p class="block_7">Fetullah Gülen, her ne kadar ortaya çıkışında sürekli olarak Türk-İslam Sentezi’nden bahsedip, İslam anlayışını da “Türk Müslümanlığı” şeklinde sunmaya çalışsa da, onun asıl fikir kaynağı, kendi deyişiyle, “Bediüzzaman Said-i Nursi Hazretleri”dir! Dolayısıyla Gülen, gerçek fikirlerini gözyaşlarının arkasına gizlemektedir! İşin açığı Fetullah Gülen takiyye yapmaktadır. Çünkü, batının Makyavel’i, doğunun takiyyesidir!.. Nitekim, İslamcılar açısından, bu “darül harb”de, amaç için herşey “mübah”tır!..</p>

  <p class="block_6">Azerbaycan Gezisi ve İzlenimler</p>

  <p class="block_7">“Yeni Hayat” dergisinin Eylül 1999 Tarih, 59. Sayısında Dr Necip Hablemitoğlu Türk Cumhuriyetlerine yaptığı ziyaretlerin sonucunda buradaki okulların ve yapılanmaların iç yüzünü anlatıyordu:</p>

  <p class="block_9">“Azerbaycan Türk Kadınlar Birliği’nin davetlisi olarak 9-14 Temmuz 1999 tarihleri arasında Azerbaycan’a gittim. Birlik Başkanı Sayın Tenzile Rüstemhanlı ve “Yeni Hayat” yazarı Sayın Sevgi Erenerol ile birlikte, “Fetullah Gülen ve Türk Dünyasında Fetullahçı İhaneti” konusunda çok sayıda toplantıya katıldık. Siyasi Parti yöneticilerinin, Baku’da çıkan tüm gazete ve dergilerin yazar ve muhabirleri ile devlet ve özel televizyonların muhabirlerinin, kadın ve gençtik dernekleri yöneticilerinin, sanatçıların katıldıkları bu toplantıların yanısıra, talep eden medya mensupları ve başta Ebulfeyz Elçibey olmak üzere parti liderleri ile de farklı mekânlarda yüzyüze görüşüp sorunu tüm boyutları ile aktarma fırsatı bulduk. Dikkati çeken bir konu, 12 Temmuz günlü toplantıda, komünistliğini açıkça ifade eden “Sosyal Demokrat Partisi”nin Başkan Yardımcısının Fetullah Gülen’i savunması, destek vermesi oldu. Tıpkı, Türkiyedeki “dönek sol” diye tabir edilen II. Cumhuriyetçilerin Fetullah Gülen organizasyonuna entelektüellik (!) adına destek vermeleri gibi. Aynı kişinin, Türkiye’nin demokratik bir ülke olmadığından sözederek, Atatürk’e de dil uzatması ise, tepkilere yol açtı. Bu toplantının tartışma bölümünde, Azerbaycan Gençlik Derneği yöneticilerinden bir genç, İstanbul’daki yurt yaşamından kesitler anlatarak bizlerin de fazla bilmediği Fetullahçı yobazlık örneklerini sıraladı.</p>

  <p class="block_7"><i class="calibre1">Konunun bir başka ilginç tarafı, Uzak Doğu kökenli “Krişna” tarikatının misyonerlerine resmi salon, hatta kapalı spor salonu tahsis eden Azeri yöneticilerin, Fetullahçılıkla ilgili düzenlenen bu toplantılara salon tahsis etmek istememesiydi. Ancak, Bakan Birinci Yardımcılığı görevini de yürüten Sayın Tenzile Rüstemhanlı, bu toplantıları, eşi ünlü Azeri şairi Sabir Rüstemhanlı’nin lideri olduğu “Vatandaşlık Hemşeriliği Partisi” Genel Merkezi’nde gerçekleştirmesi de oldukça anlamlıydı. Toplantıların tüm basın organlarında haber ya da röportaj olarak yayınlanması, televizyonların bu toplantılara haber bültenlerinde geniş biçimde yer vermesi üzerine, Fetullahçı okulların bir yetkilisi devlet televizyonuna çıkarak yaklaşık yarım saat içinde, iddialara cevap vermek yerine Haydar Aliyev’e bağlılıklarını, sonsuz hürmetlerini ve sevgilerini ifade etti; Fetullah Gülen’in ulu (!) kişiliğini mürit hususu içinde anlattı. Programı izleyen Azeri aydınlarının değerlendirmesi, inanılmaz ölçüde benzeşmekteydi ve sadece iki kelimeyi içermekteydi: “Yağcı molla!”... Bu arada, medyanın sınır tanımaz gücü kendini gösterdi ve Özbekistan Kadınlar Cemiyetinden yine Fetullahçılıkla ilgili toplantı talebi ve daveti geldi. Halen, tüm Azerbaycan şehirlerinde, Sayın Erenerol ve</i> Sayın <i class="calibre1">Rüstemhanlı’nın konuşmacı olarak katıldıkları “Fetullah Gülen ve Türk Dünyası’nda Fetullahçı ihaneti” konulu toplantılar devam etmekte.</i></p>

  <p class="block_9">Fetullahçıların Azerbaycan’daki konumu ile ilgili diğer saptamaları da şöyle sıralamak mümkün:</p>

  <p class="block_9">1. Azerbaycanlı Türk kadınları, gerek Türkiye’den ve gerekse dış ülkelerden gelen tarikatçıların faaliyetlerinden fazlasıyla rahatsızlar ve duyarlılık gösteriyorlar. Dinlediğim pek çok Azeri kadın, gözyaşları içinde, Fetullahçıların okullarında eğitim gören çocuklarının kendilerinden koparıldığını, onları kaybetmek üzere olduklarını söylediler. Çocuklarının geleceği için, Azeri okullarına göre eğitim kalitesi bir hayli yüksek olan Fetullahçı okulları tercih eden, büyük maddi fedakârlıkta bulunan Azeri kadınları, bir süre sonra çocukların anne ve babalarının inançlarını sorguladıklarını, hatta aşağıladıklarını, neşe ve canlılıklarını, çocukluklarını kaybettiklerini anlattılar. Onlara, Türkiye’de de aynı taktikten hareketle nasıl çocukların ailelerinden soğutularak koparıldıklarını, sonra da kişiliklerinin nasıl törpülenip cemaat kişiliği içinde yer almalarının sağlandığım -örnekleri ile- anlattım ve ışık evlerindeki ilişkileri açıkladım. Kısaca, çocuklarını seviyorlarsa bu okullardan almalarını önerdim.</p>

  <p class="block_9">2. Eğitim kalitesine gelince, sanırım bu Türk kültürünün ulaştırılmasına (!), yayılmasına (!) ilişkin farklı bir strateji olsa gerek. Orta Asya’da, Afrika’da, Amerika’da, Avustralya’da, kısaca dünyanın her tarafında “Türkiye’nin kültür misyoneri” olduklarını iddia ediyorlar. Programlarında haftada 3-8 saat Türkçe’ye yer verirken, 25 saat İngilizce verdikleri için İngiltere’den “üstün hizmet ödülü” alıyorlar (Türkiye’de ise bu çocukların İstiklâl Marşımızı nasıl Türkçe okuduklarını yüklerce kez göstererek kamuoyunu yanıltıyorlar). A.B.D.’den ise “kırmızı pasaportlu-CIA çıkışlı” öğretmen takviyesi ve siyasal dokunulmazlık-ekonomik güç desteği görüyorlar. Buralarda Türkçü, çağdaş, aydın gençler yetiştirmek yerine, sadece milli kimliğini bilmeyen, Türklük bilincinden yoksun molla yetiştiriyorlar. Ama bu okullardaki Türk olmayanları örneğin Rus, Ukraynalı, Moğol, Romen, Moldovalı, Taylandlı, Bulgar, Papua Yeni Gineli, Tanzanyalı, Kenyalı vb. öğrencilere hiç ama hiç karışmıyorlar; dini eğitimden kesinlikle kaçınıyorlar; ulus bilinçlerini etkilemeye çalışmıyorlar. Özetle söylemek gerekirse, Fetullahçıların yurtdışında ki okullarında Türk olmayan öğrencilere Türkçe eğitimi sadece şeklen veriliyor. Türk kültürü asla öğretilmiyor. Belki şaşıracaksınız İslâmiyet de anlatılmıyor, öğretilmiyor. Bu okulların programları itibariyle ABD ya da İngiliz kolejlerinden hiçbir farkı yok!.. Peki Türkiye ve Türklük için ne veriliyor, sorusuna verilecek cevap, koskoca bir hiç!.. Üstelik Türkiye’nin zaten kıt olan ekonomik kaynakları bu yolla heba ediliyor. Türkiye’nin tanıtımı ise gerçek anlamda yapılmıyor. Yapılan sadece şu: A.B.D., bölgesel hesapları gereği haritada nereyi işaret ediyorsa, Fetullahçı maşalar oraya gidiyorlar ve okul açıyorlar.</p>

  <p class="block_9">3. Sonuçta, Kırım’da, Azerbaycanda, Orta Asya’da ve Rusya Federasyonu’nda ya da Türklerin yaşadıkları diğer ülkelerde, Türk çocuklarını önce ailelerinden, sonra Türklüklerinden kopararak mollalaştırıyorlar. En yeteneklilerini ve başarılılarını ise daha sonra Türkiye’ye getirerek yükseköğretim sürecinde beyinlerini yıkamaya devam ediyorlar. Bu gençler, gerçekten güvenilir mürit olduktan sonra tekrar kendi ülkesine gönderilip burada stratejik makamlara getirilmek üzere yetiştiriliyorlar; Türklüğe hizmet için değil, Fetullahçı organizasyonun çıkarlarına hizmet etmek üzere... Kısaca, Fetullahçılar böylece Türklüğe ihanet ediyorlar!.. Türkiye yetmiyormuş gibi şimdi bütün Türk Dünyasına bir yayılıyorlar ve geleceğimizi kemiriyorlar..</p>

  <p class="block_9">4. Fetullahçılar, Azerbaycan bürokrasisine önemli ölçüde egemenler. Tıpkı Türkmenistan’da olduğu gibi iki bakan yardımcısının Fetullahçı olduğu ifade ediliyor. Ticaret, endüstri, eğitim ve gümrükle ilgili birimlerde tüm yetkililerin Fetullahçılar tarafından “maaşa bağlandığı” iddialar arasında. Azerbaycan’da Fetullahçıların her fırsatta, medya önünde, özel toplantılarda, okul törenlerinde KGB çıkıntısı Haydar Aliyev’e -çok ucuz, yağcılık derecesinde- övgüler düzmeleri, Azeri Türkçülerini çileden çıkarmaya yetiyor (4). Fetullahçıların aylık maaşa bağladıkları arasında Haydar Aliyev’in ve de hükümet yetkililerinin yanısıra, iktidar partisinin ve muhalefetteki tüm partilerin de yer alması, ister istemez “gerçek patron” A.B.D.’nin geleneksel politikasını çağrıştırıyor: “İktidar kadar, yarın iktidara gelebilecek potansiyele sahip muhalefetle de yakın ve organik ilişki kurmak”...</p>

  <p class="block_9">5. Bu noktada, akıllara şu soru da gelmektedir: Azerbaycan ve benzeri daha pek çok ülkede böylesine para sarfeden Fetullahçıların bu işlerde ekonomik çıkar hesapları var mı? Elbette var. Hatta, diyebiliriz ki, okullar, bu mafyayı çağrıştıran çıkar çarkının sadece kılıfı. Fetullahçılar, yerleştikleri bu tip ülkelerde, yönetimi ve bürokrasiyi elde ettikten sonra ekonomik anlamda kökleşmeye başlıyorlar. Yaklaşık 280’in üzerinde şirket ve holdinge, 25 milyar dolarlık mal varlığına ve yıllık 600 trilyon liralık iş hacmine sahip olan Fetullahçı organizasyon, kârlı gördükleri alanlarda bu ülkelere girmeye başlıyorlar. Suyun başı tutulduğu için de rüşvet, haraç ve benzeri bürokratik engellere takılmıyorlar. Can ve mal-yatırım güvenlikleri sağlandığı için de kısa bir sürede piyasaya hâkim olabiliyorlar. Baku’nun en merkezi bölgelerinde, bu tip -şeriatçı bilinen-şirketlerin mağaza ve bürolarını görmek mümkün. İğneden ipliğe, motosikletten otomobile kadar her şeyi Türkiye’den getirerek satabiliyorlar. Bütün bu şirketler, Fetullahçı organizasyona yaklaşık kârlarının en az % 20’si oranında “himmet parası” ödüyorlar (kârlarının yarısını “himmet parası” olarak bağışlayanlar da var). Bu bağışların öncelikle % 10’u hemen İstanbul’a merkeze gönderiliyor. İkincisi ise, bu ülkelerde yatırım yapmak isteyen Türk girişimcileri, bürokratik engelleri aşmak, can ve yatırım güvenliği sağlamak için -yerel mafya ya da bürokratlar yerine- Fetullahçılar her ay aynı oranlarda “himmet parası” veriyorlar. Bu bir tür “haraç”. Ama rızayla veriliyor, alınıyor, baskı yok, yani dini açıdan “terminoloji” çok iyi kullanılıyor. Hatta o kadar ki, Üzeyir Garih, Fetullah Gülen’e iltifatlarla dolu mektup gönderiyor, davetine icabet ediyor, değerli hediyeler sunuyor ve Fetullahçıların Moskova’daki okulunu karşılıksız (!) finanse edebiliyor. Bunlar şaşırtıcı olduğu kadar, aynı manada da düşündürücü ilişkiler. İşte Fetullahçı organizasyon bütün bunları yapabiliyor, yaptırabiliyor.</p>

  <p class="block_9">6. Fetullahçı organizasyon, Türkiye’deki propagandasında bu okullara “Allah rızası için, Türklük aşkına” bedelsiz hizmet götürüldüğünü, işlevlerinin çağdaş Müslüman misyonerliği ve bir sivil toplum örgütü olarak toplumsal olaylara katılım (özellikle de eğitime) olduğunu iddia ediyor. Üstelik her türlü duygu sömürüsü de yapılıyor:</p>

  <p class="block_9">“İstiklâllerine yeni kavuşan soydaşlarımız, dindaşlarımız bunlar. Açlar, Ruslar her şeylerini, mallarını, mülklerini, yer altı servetlerini sömürüp götürmüşler. Din bırakmamışlar. Onlara Türk dilini, iman etmeyi, Türk kültürünü yeniden öğreteceğiz, tarihi yeniden yazacağız, Allah rızası için himmet buyurun, bir okulun finansmanını sizin şehir-kasaba karşılasın!” İşte Türkiye’deki çarkın bir başka dişlisi de böyle işliyor ve banknot matbaası hızıyla her ay bu okullar için trilyonlarca lira toplanıyor. Küçük bir dernek bile valilikten emniyetten izin almaksızın, kermes ya da yemek davetiyesi bile satamazken, böyle büyük bir organizasyon bu paraları nasıl yasallaştırıyor? Makbuz? Yok. Valilik izni? Yok. Kayıt? Yok. Para transferi için kayıtlı ekonomi kuralları içinde banka kullanmak? O da yok. Ama, mülkiye ve adliyedeki kadrolaşma sayesinde dokunulmazlıkları var. Geçtiğimiz yıl İzmir’de Karşıyaka iskelesinde sokak çocuklarına yardım toplamak için dans eden 12-13 yaşındaki kız çocuk çocuklarını nezarete atan ve mahkemeye çıkaran “güçlü” devlet, Fetullahçı soygun düzeni karşısında acizlik sergiliyor...</p>

  <p class="block_7">7. <i class="calibre1">Gelelim yurt dışındaki okulların ekonomik yönüne. Azeri öğrencilerden para talep ediliyor. Hem de Azerbaycan halkının ekonomik gücüne göre hayli yüksek bir miktar 960 dolar. Yerel personelin ve öğretmenlerin aylık maaşları 50-150 dolar arası. Bizzat Fetullah Gülen’in ifadesiyle, Türkiye’den giden öğretmenler ise -iddia edildiği gibi 1000-1500 dolar değil - 400-500 dolar arası bir maaş alıyorlar. AB.D.’li öğretmenlere maaş ödenmiyor; belli başlı İngilizce kitaplar da İsrail ile bağlantılı bir A.B.D. firması olan “Bnai-Brith” in karşılıksız desteği kapsamında sıfır maliyetle temin ediliyor. Kısaca bu okullar, oldukça kârlı kuruluşlar. Hatla o kadar ki, toplantıların birine katılan Ordubad’lı bir Azeri veli, çocuğunun giriş sınavlarında 3. olmasına karşılık sadece 100 dolarlık bir miktarı denkleştiremediği için kayıt talebinin geri çevrildiğini; çocuğunun iyi bir okulda eğitim görmesi için tüm varını yoğunu ortaya koyduğunu, bu 100 dolarlık bir fark için insafsızlık yapıldığını öne sürüyor. Peki, o halde onca “himmet parası” ne ve kim için toplanıyor, kimse bunun hesabını sormuyor...</i></p>

  <p class="block_9">Okulların listesine gelince: Baku’da, Agdaş’da, Mingeçevir’de, Küba’da ve Lenkeranda. Şekide, Sumgayıtda Özel Türk Lisesi, Baku Özel Türk Lisesi Ekonomi Şubesi, yine Sumgayıtda Baku Özel Türk Koleji Teknik Şubesi, Baku’da Kafkas İlköğretim Okulu, Kafkas Üniversitesi, Nahcivan Türk Lisesi, Şerur Ekonomi Lisesi ve Ordubad Kız Lisesi. Tüm bu öğretim kurumları iki şirket (Çağ ve Feza) adına kayıtlı.”</p>

  <p class="block_6">Azerbaycan’daki Türkiye</p>

  <p class="block_7">Türkiye Cumhuriyeti, kardeş Azerbaycan’da var da aslında yok gibi bir görünüme sahip. Şöyle ki:</p>

  <p class="block_7"><span class="text_12">1.</span> Türkiye Azerbaycan’da olması gereken ağırlığını koyamamış bir ülke görünümünde A.B.D. ve Almanya’nın sefaretleri gerek kültürel ve gerekse ekonomik konularda çok daha fazla etkin çalışmakta. Azeri Türkçülerin görüşü, Büyükelçimiz K. Ecvet Tezcan, malûm başarısız darbe girişiminden sonra atanmanın verdiği tedirginlikten olacak, hiç görünmemeyi yeğliyor. Bu nedenle Türkiye adına temsil ve inisiyatif kullanma hakkını fiilen Fetullahçılar üstlenmiş görünüyor. Dış ilişkiler için de yapılanmış bir sivil toplum örgütü (!) oldukça enteresan, ama devlet açısından önemli bir acizlik örneği. Büyükelçimizin oğlunun Baku’da Gençlik Meydanı’nda bulunan Fetullahçılara ait Özel Türk Lisesi’nin 10. Sınıfında öğrenci olduğunu hatırlatan Azeri aydınları, Büyükelçinin -Ankara’dan gelen talimat uyarınca- Azerbaycan resmi makamlarına Fetullahçıların faaliyetleri ile ilgili yazı gönderdiğini ama sonucu takip etmediğinden bu durumun Fetullahçılar açısından aksine güç kanıtlaması -gövde gösterisi olarak kullanıldığını kaydediyorlar. Büyükelçimizin. Türk-İslâm sentezcilerinin ünlü isimlerinden merhum Prof. Dr. Ayhan Songar’ın damadı olması ya da oğlunu belki de seçeneksizlikten Fetullahçıların okuluna göndermesi, hiç şüphesiz ve doğal olarak hakkında bir önyargıyı gerekli kılmıyor. Anlatılan onca vahim ve yüz kızartıcı örnekler çerçevesinde. Sefaret binamızın Fetullahçı dergâh olarak kullanılmasından sorumlu olan tüm personelin, başta tüm bu olumsuz gelişmeleri seyretme modundaki Büyükelçimiz olmak üzere, özellikle Güvenlik, Basın, Din İşleri, İdari, Eğitim müşavir ve ataşelerinin acilen -elbette ki resmi bir soruşturma sonucunda- Türkiye’ye çekilmesi gerekiyor.</p>

  <p class="block_7">2. Özellikle de, Diyanet İşleri Başkanlığı’nın oraya göndereceği temsilcinin, -hâlihazırdakinden şikâyetle-tarikatlara karşı Azeri halkını bilgilendirecek ehliyet ve cesarette olması öneriliyor. Bilindiği gibi, yurtdışı eğitim müşavir ve atamaları ile sefaret koruması için yapılan atamalarda Fetullahçıların tartışılmaz bir üstünlükleri söz konusu. Gerek Milli Eğitim Bakanlığı ve gerekse Emniyet Genel Müdürlüğü bünyesinde bu atamalarda yetkili birimlerde bir tasfiyenin yapılması kaçınılmaz bir gereklilik ol arak görülüyor. Örneğin, Fetullahçılara yakınlığı ile ilgili olarak Basında adına sıkça rastladığımız eski Yurtdışı Eğitimi Genel Müdürü Aysal Aytaç döneminde, M.E.B.’na bağlı olarak Baku’da açılan Baku Türk Anadolu Lisesi’nin yönetici ve öğretmen kadrosunun yeni baştan değiştirilmesi gerekiyor. Özellikle Baku Türk Anadolu Lisesi’nin, önceki müdürü Mehmet Bilici’nin yönetiminde adeta İran’ın medreselerinden farksız bir görüntü içinde olduğu; Fetullahçı okullarda bile rastlanamayacak ölçüde bir dinsel görünüme büründürülen ve yine Fetullahçılar tarafından kullanılan bu okulla ilgili olarak Azeriler arasında güvenin sarsıldığı; aynı şekilde burslarda rüşvet duyumlarının ortaya çıkmasıyla da talebin azaldığı kaydediliyor. Eğitim Müşaviri ve Ataşesinin de, Fetullahçı olmamasına karşın Fetullahçılara ve diğer tarikatçılara karşı seyirci kalmaları nedeniyle görevden alınmaları; yerlerine Azerbaycan’ı yakından tanıyan, sorunları hakkında bilgi sahibi olan laik eğitim taraftan Türkçülerin gönderilmesi talep ediliyor. Aynı talep, Fetullahçılarla organik dayanışma halinde bulunduğu için yıllardan bu yana Baku’da kalmayı başaran Basın Müşaviri için de yineleniyor. Hiç şüphesiz, bu iddiaların doğruluğunun ilgili devlet kurumlarınca ivedilikle soruşturulması ve gereğinin yerine getirilmesi gerekiyor. Çünkü Türkiye Azerbaycan’da işte bu nedenlerle sürekli imaj aşımına uğruyor, mevzi ve taraftar kaybediyor...</p>

  <p class="block_7"><i class="calibre1">3. Türkiye’nin</i> Baku’da <i class="calibre1">bir tek saygın eğitim kurumu var, o da “Baku Türk Dünyası Atatürk Lisesi”. “Türk Dünyası Araştırma Vakfı” tarafından kurulan bu lise, sunduğu eğitim kalitesi ve tarikatlarla ilintisizliği açısından Azerbaycanlı Türkçü entellektüeller nazarında büyük bir öneme sahip. Ancak, yine de bu okuldaki bazı öğretmenlerin Fetullahçı yapılanma ile kişisel düzeydeki ilişkileri rahatsızlıklara yol açıyor. Yaklaşık 30 yıldır bizzat kurduğu ve bugüne kadar da başında bulunduğu vakıfla tüm Türk Dünyasına hizmet eden Prof. Dr. Turan Yazgan’ın, yurtdışına gönderdiği öğretmenlere, tarikatlar, özellikle de Fetullahçılar konusunda bir “hizmet içi eğitim” vermesi kaçınılmaz görünüyor...”</i></p>

  <p class="block_6">Arapça özlemi ile yanan emniyetçiler</p>

  <p class="block_7">21 Nisan 2001 tarihli “Milliyet” gazetesinin manşeti; “Vali’ye Korkunç Tuzak” başlığını taşıyordu. Tuncay Özkan tarafından üç dört gün üst üste verilen haberde; Fetullahçı bir gurubun şantaj çetesi oluşturduğu ve bir gece de 3500 polisin görev yerlerinin değiştirilmek istendiği ve buna direnen Vali’nin takibe alındığı ve telefonlarının dinlendiği işleniyordu.</p>

  <p class="block_7">Haber üzerine açıklama yapan İstanbul Emniyet Müdürü Fetullah’ı tanımadığını beyan ediyordu. Hatırlanacağı üzere Fetullah Gülen hakkında Ankara DGM Başsavcılığının açtığı davanın ardından bir açıklama yapan Emniyet genel Müdürü de bünyelerinde Fetullahçı olmadığını bu iddialara muhatap bir kişinin de daha sonra mahkeme kararı ile göreve geri döndüğünü söylemişti. Ankara Emniyet Müdürünün de malum cemaate yakın bir okulda okuyan oğlu için de yapılan açıklama; “parasıyla değil mi istediğim yerde okuturum”du.</p>

  <p class="block_7">Aslında Fetullahçı gurubun kuvvetlenmesinde, okullarına öğrenci yağmasındaki en önemli etkenin birçok Kaymakam, Savcı, Emniyet Amiri, Emniyet Müdürü kimliklerini üzerinde taşıyan insanların çocuklarının buralara devam etmesiydi. Çünkü, bunları örnek alan insanlar şunları söylüyordu:</p>

  <p class="block_9">“Kaymakamın, Emniyet Müdürünün, Valinin çocuklarının devam ettiği okullar devlet katında muteber ve güvenlidir. O halde bende en yüksek bedeli ödeme pahasına’ çocuklarımı bu okullara gönderirim.”</p>

  <p class="block_7">Perşembenin gelişi Çarşambadan belliydi... Bu günlere kolay gelinmemişti. Polis, koleji ve akademilerinde çok yoğun bir şekilde Nurcu propagandalar altında ve Işık evleri denilen evlerde yetişen Polisler köşe başlarını tuttuklarında aldıkları eğitimin gereklerinin yerlerine getiriyordu. Buralarda irticai örgütlerin cirit attığı defalarca basın yayın organlarında işlenmesine rağmen hiçbir tedbir alınmamış, mecburen açılan soruşturmalar ise sumen altlarında saklanmış, ya da yıkanmış yunmuştur. Bu soruşturmaların en kapsamlısı 1992 yılında polis okullarında başlatılan ve 1998 yılına kadar süren ve sonunda Ankara DGM Başsavcılığınca içinde Fetullah Gülen’in de bulunduğu sanıklar hakkında “Takipsizlik” kararı verilen soruşturmaydı. Şimdi bu soruşturma kapsamında bazı Komiser ve komiser muavinlerinin verdiği ifadeleri inceleyelim. İsimler bizde mevcut olmasına rağmen malum sebeplerden dolayı gizli tutulmuştur. Bir ilimizin Çevik Kuvvet Şube Müdürlüğünde komiser yardımcısı olarak görev yapan bir tanığın ifadeleri:</p>

  <p class="block_9">“1987 öğretim yılında Polis Kolejini bitirerek Polis Akademisine girdim. 1991 yılında mezun oldum. Bu öğrenim suresinde özellikle 1987-1988’de Hukuk başlangıcı, 1989-90 döneminde ceza muhakemeleri Usulü Hukukuna gelen Ali ŞAFAK, 1989-90 öğretim döneminde Yönetim Bilimi dersine gelen Remzi FINDIKLI, 1988-89 döneminde Türk diline gelen Bilal COŞKUN, 1990-91 döneminde Türk edebiyatı dersine gelen Halil İbrahim OKATAN, 1989-90 döneminde ceza hukukuna gelen Cihan Yamakoğlu Adlı öğretim üyeleri zaman zaman ders konularını işledikleri sırada mukayese ve örneklemeler yaparak dininin inanç ve esasları ön plana çıkarmak suretiyle endirek olarak dolaylı yoldan şeriat düzenini hoş ve meşru göstermek yoluna giderek öğrenci kitlesini psikolojik telkin altında bırakırlardı. Bu durumdan ötürü öğrenci kesimindeki guruplara karşı farklı tutum ve davranış içerisine girerlerdi. İdarede bu öğretim üyelerinin yakın olduğu öğrenci kesimine karşı farklı uygulama da bulunurdu.”</p>

  <p class="block_7">Yine bir başka komiser yardımcısı, Polis başmüfettişi Dr. A. Nihat Dündar ve Polis Müfettişi İ. Sezgin Şenel’e verdiği ifadesinde Polis Akademisindeki İrticai faaliyetlerin boyutlarını açıkça gösteriyordu:</p>

  <p class="block_9">“Ben 1987 öğretim yılında Polis Kolejini bitirerek Polis akademisine girdim ve 1991 yılında mezun oldum Bu öğretim süresi içersinde çeşitli derslerimize değişik öğretim üyeleri geliyorlardı. 1987-1988 öğrenim döneminde Hukuk başlangıcına, 1991 yılında da CMUK kanununa gelen Ali ŞAFAK adlı öğretim üyesi ders konularını işlediği sırada bazı mukayeseler yaparak batıdan alınan hukuk sisteminin dejenere olmuş olduğunu, İslam hukukuna dayanan mecellenin şeriat hükümlerini ihtiva ettiğinden dolayı daha meşru ve hoş olduğunu derslerinde işliyordu. Yine 1988-1989 öğretim döneminde İdari Hukuku dersine gelen Remzi FINDIKLI adlı hocamızda aynı mahiyette mukayese ve örnekler vererek ders konusunun işliyordu. 1987-1988, 1988-1989 döneminde Türk Dili ve Edebiyatı dersine gelen Bilal COŞKUN adlı öğretim üyesi ise Türk hukuk sistemini aşağılayarak, şeriat sistemini övücü ve hoş gösterici şekilde konuları işlerdi. Batılılaşmanın Türk sistemini dejenere ettiğini söylerdi. Özellikle yeni harf ve kıyafet inkılâbının toplumu geriye götürdüğünü ve kargaşaya sürüklediğini Farsça ve Arapça’nın geçmişte toplumu daha da yücelttiğinden bahsederdi. Bunun yanında Yahudilik ve masonluk konularını işlerdi.</p>

  <p class="block_9">Aynı şekilde 1989-1990, 1990-1991 döneminde Türk Dili dersine gelen Halil İbrahim OKATAN adlı öğretim üyesi de, Bilal COŞKUN’dan geriye kalmayarak Aynı konuları işlerlerdi. O da şeriat düzenini övücü konulara girer ağırlıkla Türk- İslam sentezini işlerdi. Yine 1989-1990 döneminde Kriminoloji dersimize gelen Cihan YUMAKOĞLU adlı öğretim üyesi hiçbir kural tanımadan konuyla ilgisi olsun veya olmasın şeriat düzenini öven konulardan bahseder Türk hukuk sistemini, aile yapısını, sosyal yaşantıyı, konu edinerek işler... Neticede Şeriat sisteminin doğruluğundan bahsederdi.</p>

  <p class="block_6">Atatürk ilke ve inkılâpları toplumu geriye götürmüş</p>

  <p class="block_7">Ankara Emniyet Müdürlüğü Trafik Denetleme Şube Müdürlüğü’nde Komiser yardımcısı olan bir başka tanık da adı geçen öğretim görevlilerinin; Atatürk ilke ve inkılâplarının ülkeyi geri götürdüğünü vurguladıklarını, Yine Ahmet EYİCİL adlı bir öğretim üyesinin harf inkılâbının iyi olmadığını, bizi geçmişimizden kopardığını iddia ederek, eski alfabenin daha iyi olduğunu, vurguladığını anlatıyordu.</p>

  <p class="block_7">Bu soruşturma sırasında Polis Koleji ve Akademisinden mezun olan onlarca emniyet görevlisi şeriat sistemini öven, Atatürk ilke ve inkılâplarının ülkeyi geriye götürdüğünü iddia eden, öğrenciler arasında gruplaşmaları sağlayan, laik, Demokratik Cumhuriyetin düşmanı görevlileri müfettişlere verdikleri ifadelerle anlatmasının sonucunda müfettişlerin “Fetullah Hoca’nın Talebeleri” adlı örgüt hakkında Ankara DGM Başsavcılığına sundukları “fezleke” sonucunda, DGM dava bile açmaya gerek görmeden Savcı Talat Şalk imzasıyla Fetullah Gülen ve diğer sanıklar hakkında “Takipsizlik” kararı veriyordu.</p>

  <p class="block_6">Gülen’e Koruma</p>

  <p class="block_7">Fetullah Gülen hakkında soruşturma açılınca sağlık sorunları nüksediyor ve soluğu Amerika’da alıyordu.</p>

  <p class="block_7">İçişleri Bakanlığı, Laik Demokratik Cumhuriyeti yıkmak için faaliyetleri ayyuka çıkmış, bir insan için gerekeni yapıyor ve 3.3.1999 tarihli Bakanlık onayı ile kendisine Baş komiser rütbesinde bir koruma tahsis ediyordu.</p>

  <p class="block_7">Gülen’in sıkıntıları bitmeyince korumanın görev süresi, Ankara Valisi Yahya Gür ‘ün uygun görüşü İçişleri Bakanı Sadenin Tantan’ın oluru ile 4 Haziran 1999 tarihinden itibaren tekrar uzatılıyordu.</p>

  <p class="block_7">Fetullah Gülen, İçişleri Bakanlığı tarafından her ne kadar emekli vaiz olarak nitelense de. Gülen hiçbir zaman Diyanetten vaiz sıfatı ile emekli olmamıştır. Gülen, mahkeme kayıtlarına göre Nil yayınlarında yaptığı redaktörlükten ayda 150 milyon lira kazanıyordu. Gülen, bu kadar aylıkla hem geçinip hem yıllarca Amerika’da kalıyor, bir de korumanın masraflarını karşılıyordu.</p>

  <p class="block_6">Arapça eğitimi</p>

  <p class="block_7">Fetullah Gülen, müritlerine polis akademisinin eğitimcileri(!) gibi aynı doğrultuda Arapça eğitimin gerekliliğini anlatıyordu:</p>

  <p class="block_9">“Cumhuriyetle beraber Arapça eğitimine karşı tavır alınması, o günün aydınının ve devlet yetkililerinin bir yanılgısıdır.”‘</p>

  <p class="block_9">“Eğitimde dünden bugüne baskıcı ve dayatmacı zihniyetlerin zorlanması ile kabul ettirilen tedrisat sistemini değiştirecek inkılapçı ruhlara ihtiyacımız var. Millet şu anda çeşitli dogmalarla zayi ediliyor.”</p>

  <p class="block_6">Komiser Cinler</p>

  <p class="block_7">Fetullah Gülen, insanları başına toplamış onlara ilmi bilgiler veriyordu. Bu dersin, konusu da cinlerdi... Cinler hakkında uzun uzadı ya bilgiler verdikten sonra müthiş bir projesinden bahsediyordu:</p>

  <p class="block_9">“Cinler ile konuşmanın sağlanması, emniyet teşkilatlarının da işine yarayabilir. Meydana gelen veya gelişme safhasında olan faaliyetler ve gurup olayları anında merkeze bildirilip, kontrol altına alınabilir. Kim bilir belki o zaman, cinlerden de komiserler ve emniyet müdürleri olacaktır.”</p>

  <p class="block_6">Emniyet’in Fetullah Raporu</p>

  <p class="block_7">Basında yer alan “Fetullahçılar Emniyete sızdı”, “Fetullahçılar Poliste” gibi yayınların ardından Ankara Emniyet Müdürlüğüne 5.2.1999 tarihinde Talimat veren Emniyet Genel Müdürlüğü, haklarında irticai faaliyetlerde bulunduğu yolunda ihbarlar bulunan bazı Polislerin hakkında herhangi bir belge ve bilginin bulunup bulunmadığının araştırılmasını ister.</p>

  <p class="block_7">4.Şubat 1999 tarihinde de Emniyet Genel Müdürlüğü, Daire Başkanı Sabri Uzun marifetiyle Aydınlık gazetesinin, “Fetullah Emniyeti Ele Geçirdi” başlıklı yazısı nedeniyle, konu ile ilgili detaylı bir araştırmanın yapılmasını ister, İl Emniyet Müdürünün imzası ile de bilgi verilmesini rica eder.</p>

  <p class="block_7">Bu talimatların ardından Ankara Emniyet Müdürlüğü çok kapsamlı bir araştırma yapar ve Fetullahçılarla ilgili detaylı bir rapor hazırlayarak, Fetullah Gülen ve Tarikatının yargılanması gerektiğini de vurgular, kıyamette bu raporun ardından patlar.</p>

  <p class="block_7">Zamanın Ankara Emniyet Müdürü Cevdet Saral, yardımcısı Osman Ak ve arkadaşları Fetullah Gülen’in lehine bir rapor hazırlasalardı. Terfi edip günlerini gün edeceklerdi, Ama rapor Fetullah’ın aleyhine çıkınca, pişmiş tavuğun başına gelmeyen bu emniyetçilerin başına geliyor, hemen yandaş gazeteciler rutin izleme raporları servis yapılıyor, gazetelerin başlıkları “Telekulak” skandalları ile çalkalanıyordu. Ardından Cevdet Saral ve ekibi görevden alınıyordu.</p>

  <p class="block_7">İnsanların telefonları dün dinleniyordu. Bugün de dinleniyor, hatta yarın da dinlenecek, ama artık kesin olan bir şey var ki, kim veya kimler Fetullah Gülen ve Nurcular aleyhine bir rapor hazırlarsa dinleme kabağı onun ve onların başına patlayacak.</p>

  <p class="block_7">Ankara Emniyet Müdürlüğü’nün hazırlayıp DGM’ye verdiği, Cevdet Saral, Osman Ak ve ekibinin görevinden alınmasına neden olduğu söylenen Rapor kamuoyunda “şok” etkisi yarattı. İki bölümden oluşan rapor 89 sayfa. İlk bölüm, Gülen’in dedesi, babası, annesi, kardeşleri ve kendisini inceliyor. ‘Çelişkileri’ vurgulanıyor. Kamuoyunun bildiği Gülen’den başka, kendisini topluma bambaşka göstermeye çalışan bir Gülen olduğu belirtiliyor. Raporda; Fetullah’ın babasının Alvar köyünden ayrılma sebebini açıklamaması şöyle yorumlanıyor:</p>

  <p class="block_9">“Fetullah Gülen babasının Alvar köyünden ayrılması ile ilgili “Küçük dünyam” kitabında hiçbir açıklamada bulunmamaktadır. Oysa bu son derece ciddi ve mutlaka açıklama gerektiren bir konudur. Fetullah Gülen’in bu konudaki suskunluğu akla; Fetullah Gülen’in neleri ve niçin gizlediği sorusunu getirmektedir. Çünkü bir imam, imamlık yaptığı bu şehirden beldeden veya köyden şu gerekçelerle ayrılmak durumunda kalabilir.</p>

  <p class="block_9">a) imamlığa ehliyeti olamamasından</p>

  <p class="block_9">b) Ahlaki yönden bozuk olmasından</p>

  <p class="block_7">c) Mevcut rejime açık muhalefetinden</p>

  <p class="block_7">d) Bulunduğu beldede huzursuzluğa neden olmasından ya da</p>

  <p class="block_7">e) O kisve altında başka bir dini ya da sapık bir cereyanı empoze etmeye çalışmasından...</p>

  <p class="block_7">Raporda, babasının neden köyünden ayrıldığı konusunda açıklama yapılıyor. Fetullah Gülen’in babasının mutlaka bir kusur işlediğine, bu yüzden de köyden ayrılmak zorunda kalmış olabileceğine, olasılıklarla işaret ediliyor.</p>

  <p class="block_7"><i class="calibre1">“Erzurumlu eski bir aileden olan Fethullah Gülen, soyağacı olarak bir yandan Selahattin Eyyubi’ye, diğer yandan Hz Ali’ye dayanıyor.” Hemen belirtelim ki soy olarak Hasan ve Hüseyin’e dolayısıyla Peygamberimize da yanan kişilere “seyit”, Peygamberimizin kızı Hz. Fatma’nın ölümünden sonra çok sayıda evlilik yapan Hz. Ali’nin bu eşlerinden doğan çocuklara dayananlara da “şerif” denmektedi</i><span class="text_3">r.”</span></p>

  <p class="block_7">Gülen’in hem ‘Seyyid’ hem de ‘Şerif olduğunu ima ettiğine dikkat çekilerek, bundaki amacının cemaati etkilemek olduğu vurgulanıyor. Fetullah Gülen’in soy kütüğüne ilişkin çeşitli yerlerde söylediği sözlerine de dikkat çekiliyor.</p>

  <p class="block_9">“Anlaşılacağı üzere Fetullah Gülen “Işık tarikatının kurucusu”. Her ne kadar halk bunlara “Fethullahçılar” demekteyse de Fetullah Gülen mürşidi olduğu gayet açık olan tarikatına ismini de kendisi koymuş. “Arkadaşlar, arkadaşlar, Şevk mezhebi yoldur bize” Diyerek tarikatın adını şevk (yani ışık) olarak açıklamıştır. Zaten “kırık mızrap” adlı şiir kitabında Fetullah Gülen hemen her sayfasında ışık kelimesini bolca kullanarak adeta tarikatının adını haykırmaktadır.”</p>

  <p class="block_7">Işık Tarikatı’nın Fetullah Gülen tarafından nasıl isimlendirildiği açıklanıyor. Sonraki bölümlerde, bu tarikatla ilgili daha fazla detaylar bulunuyor. İsimlendirme de. Fetullah Gülen’in şiir kitabından alıntılar da yapılıyor.</p>

  <p class="block_7"><i class="calibre1">“Tarikat yapılanması bu haliyle yine aynı kanunun 1. maddesi son fıkrası teşekkül ve cemiyet tarifine uymaktadır. Belki silahlı bir cemiyetten söz etmek şimdilik</i> müm<i class="calibre1">kün değildir. Ancak ele geçirmeyi hedeflediği devlet kurumlarından bazıları dikkate alındığında hedefi topyekûn ele geçirme şeklinde ve yöneticilerinin ışık evlerinde yetişen mensupları tarafından işgal edilmesiyle mümkün olacağı gerçeği kendi deyimleri ile itiraf edilmiş bir suç olarak karşımızdadır.”</i></p>

  <p class="block_7">Fetullah Gülen’in müritlerinin devleti ele geçirmeye yönelik planları anlatılıyor. Bunun için korkutma, yıldırma ve sindirme gibi yollara yöneldikleri, bunun da terör suçunun içeriğini oluşturduğu ifade ediliyor.</p>

  <p class="block_7">İkinci bölümde cemaatin örgütlenme modeli anlatılıyor. Işık Evleri’nde nasıl gençler yetiştirildiği açıklanıyor. Gülen’in amacının rejimi değiştirmek olduğu ifade ediliyor.</p>

  <p class="block_9">“Fethullah Gülen Işık kışlalarında yetiştirdiği bu yeni neslin çektiği ızdırapları edebi bir dille fakat Osmanlıca sözcüklerden seçtiği özel kelimelerle anlatmaktadır Onların çektiği ızdırapları doğum sancısına benzetmekte ve sıkıntıları devam edeceği vurgulanmaktadır. “Ama zamanı gelince bu mübarek veladet (Süleyman Çelebi’nin mevlidinde Hz Muhammed’in doğuşunun anlatıldığı bölüm mutlaka gerçekleşecek ve ayyüzlü nesli hızır gibi birden aramızda belirecektir.” Demektedir. Ancak bu zamanın tanımlamasını her nedense yapmamaktadır. “Karın, buzun çözüldüğü yer” derken de her halde mevcut laik düzenden kurtulmayı kasdetmektedir.”</p>

  <p class="block_7">Raporun bu bölümünde Gülen’in Işık Kışlaları’nın çalışmaları anlatılıyor. Laik düzenden kurtulmanın, Gülen cemaatinin asıl hedefi olduğu tüm çabalarının bu amaca ulaşmak olduğu belirtiliyor. Gülen’in sözlerine yer veriliyor.</p>

  <p class="block_9">“Cumhuriyet döneminin okulları kastederek, milli meselelerde yetişen öğrencilerinin bir anlamda “idealsiz nesiller” olarak vasıflandırılarak bu kesimi “cehalleten” kurtarmak için öğretmenleri, milli mabedleri ve mektepleri de kendi okullarının tedrisatına davet etmektedir.</p>

  <p class="block_7"><i class="calibre1">Fethullah Gülen, ilahi kelimetullaha sığınarak medrese, tekke, kışlaya ne kadar özlem duyduğunu dile getirmektedir. Yani mevcut eğitim sisteminin aksaklıklarının gidermekten ziyade medresenin en modernini arama yolunu seçmektedir. Kışlanın askerlik ruhu derken herhalde ışık Ordusu’nu kastetmektedir. Bu düşünce çerçevesinde yetişecek nesiller bu değerleri geleceğe aktaracaklardır. Ancak Gülen, henüz yeterli miktarda ışık ordusunun yetiştirilemediği inancındadır. Fakat ellili yıllara nazaran durumlarının daha iyi olduğunu bilmektedir. Onun hedefi 60 milyonluk Türkiye’dir. Hatta ülke sınırları dışına da taşmıştır.</i> <span class="text_3">Ve</span> <i class="calibre1">120-130 milyonluk nüfus potansiyeli içersinde etkili olduğuna inandığı zaman geçmişin hesabını soracaktır...</i></p>

  <p class="block_7"><i class="calibre1">Fethullah Gülen örgütlenmesi dini kisve altında yürütülerek toplumun her kesimine el atması hesaplanmakta, dar siyasetten uzak mümkün olduğu kadar geniş yelpaze içerisinde faaliyet gösteren bir strateji izlemektedir</i> <span class="text_3">F.</span> <i class="calibre1">Gülen. Ülkemizde faaliyet gösteren partilerin birçoğunu kendi etki alanın ‘alabilmek için çaba göstermektedi</i><span class="text_3">r.</span> <i class="calibre1">Ancak bunu yaparken kendisini partiler üstü yapmakta, partiden ziyade adayın peşinde koşarak destek vermektedir.</i></p>

  <p class="block_9">Örgütlenme tarzı, bilinen dar örgütlenme yöntemlerinin dışına çıkmaktadır. Daha ziyade eğitim kurumlarının rant çevresi ve devletin önemli kurumları, siyasetçi ve bürokrat çevreleri hedef kapsamına alınmaktadır.”</p>

  <p class="block_7">Toplumun her kesimine el atan Gülen’in siyasete neden ve nasıl el attığı konusuna açıklık getiriyor. Bunun temelinde din kisvesi altında yürütülen çalışmalar olduğu açıklanıyor. Bu yolla, devleti ele geçirmenin hedeflendiği vurgulanıyor.</p>

  <p class="block_9">“Fethullah Gülen’in bu hususta bir hayli yol aldığını inkâr etmek mümkün değildir. Son zamanlarda ordu, polis ve Mit teşkilatları arasına sızma faaliyetlerine ağırlık verdiği bilinmektedir. Zira ışık kışlalarında özenle yetiştirilen ışık süvarileri, ağabeyleri tarafından yönlendirilerek bu birimler için açılacak imtihanlara özenle hazırlanarak sızma faaliyetleri içerisine girdikleri alınan bilgilerdendir. Sızmalardan Emniyet Teşkilatının en çok İstihbarat Bilgi İşlem, Personel birimleri hedef alınmıştır.</p>

  <p class="block_9">O halde, her şeylerinde onları örnek alan bun cephenin insanları, bu türlü mevsimsiz düşüncelerle kendi davalarına zarar vermemeli, imana ve Kur’ana hizmet etrafında himmetlerini yoğunlaştırmalı, her şeylerini Allah’ın rızasını kazanma etrafında bir dantela gibi işlemelidirler...”</p>

  <p class="block_7">Gülen ve tarikatının, devlete, özellikle Emniyet ve MİT gibi istihbarat birimlerine nasıl sızdığı raporda bu satırlarla anlatılıyor.</p>

  <p class="block_7">“Gülen, demokratik ortamda hoşgörü beklen tisi içine girerek siyasi ve entelektüel çevreleri etkiliyor. Cumhuriyete karşı en sinsi, en kapsamlı ve en tehlikeli oluşumu köklendiriyor” denilen raporda şunlar da vurgulanıyor:</p>

  <p class="block_7">“Dedem Şamil ağanın en şiddetli dönemlerde bile sarıksız gezdiğini görmedim. Sarığını Osman Gazi Hazretleri gibi sarardı. Oysa, Osman Gazi’nin değil sarığı, yüzünün şekli bile meçhulken bu gibi müphem ifadeler olsa olsa arkasından gidenlere bir mesaj niteliğinde değerlendirilebilir ve bu mesajla verilmek istenen de “Ben mana alemiyle direkt irtibat halindeyim, Osman Gazi hazretlerine de sarığını dahi inceleyecek derecede bir yakınlık içerisindeyim. Yani ben bir veliyim” olsa gerek. Buna tasavvufta “keramet” derler, oysa tasavvufta keramet göstermek çok kerih görüldüğünden, hiçbir veliden kendi isteği ile keramet sadır olmaz.</p>

  <p class="block_7">Fetullah GÜLEN, (haşa) Allah adaletsizlik yapmış gibi, cehenneme atılmak üzere yola çıkarılmış insanların cehenneme atılmasına mani olmaya çalışıyor. Bu arada bakıyor ki, cehennemlikler arasında cemaatinden bir tek kişi bile yok. Ve bunu yeminle söylüyor. Oysa kısaca hatırlayacak olursak, Peygamberimiz gökteki yıldızlara benzettiği sahabelerden ancak 10’una cenneti müjdeliyor. Çok enteresan! Peygamberimiz öve öve göklere çıkardığı sahabelerinden ancak 10’una cennet müjdeliyor. Fetullah GÜLEN ise, arkasındaki tüm cemaatine bu müjdeyi verebiliyor... Fetullah GÜLEN kim? Mürşit mi, müçtehit mi, yoksa yeni bir dinin peygamberi mi?</p>

  <p class="block_7">Konuşmalarında rüyalarından örnekler veren Fetullah Gülen, bu yolla cemaatinin bilinçaltlarını etkiliyor. Bir rüyasında, kurucusu olduğu Işık Tarikatı’na top yekûn cenneti müjdeliyor. Bunda bir sakınca da görmüyor.</p>

  <p class="block_7">Artık şu kesin olarak kabul edilmelidir ki; karşımızda, üzerinde önemle durulması gereken bir tarikat var. Gene şu da bir gerçek ki, tarikatlarda her mürşidin şehirlerde, hemen hemen her yerleşim yerinde görevlendirdiği vekilleri bulunur. Yani karşımızdaki kişi yani Fetullah GÜLEN bir tarikatın lideri, imamı ise, ona bağlı olarak bir teşkilatlanmanın olmaması mümkün değildir. Açıkçası karşımızda tarikatçı bir yapılanma ve bu yapılanma içerisinde de bir teşkilatlanma söz konusu.”</p>

  <p class="block_7">Çok net bir biçimde görüleceği üzere, Fethullah GÜLEN, kendi gibi düşünen kişilerle bir araya gelip, teşkilat oluşturarak okullar kurduklarını, hatta yurt dışından talebe davet edip, onlara burs verebilecek kadar parasal bir takım kaynaklara sahip olduklarını, “Dünyada huzur ve sükûn adına hareket ediyoruz” diyerek açıkça dünya çapında bir faaliyet ve teşkilatlanma içersinde bulunduklarını itiraf etmekte, bir bakıma Fethullah GÜLEN, Fethullah GÜLEN’i açığa vurmaktadır. Fethullah GÜLEN’in “IŞIK Tarikatı” öylesine bir teşkilatlanma içerisinde ki, “Kırık Mızrap” adlı şiir kitabındaki ilk şiir “Işık Ordusu” başlığını taşımakta, Fethullah GÜLEN’in teşkilatını hangi konumda görmekte’ olduğunu ve yüklendiği misyonu ise 171. sayfadaki bir mısrada çarpıcı ve ürpertici bir biçimde görmekteyiz: “KOŞ, YETİŞ SEN DE IŞIK ORDUSUNA VE KURTUL”</p>

  <p class="block_7">Bu bölümde Fetullah Gülen’in yalnız Türkiye’de değil, dünya çapında bir örgütlenmeye gittiği belirtiliyor. Bu amaç için yurtdışından öğrenci davet edildiği, onlara burslar ve parasal kaynaklar sağlandığı kaydediliyor.</p>

  <p class="block_7">Fetullah GÜLEN, ne yapıldığı ve nasıl bir eğitini verildiğini açıklamadığı bu Işık evlerinden bir hayli umutlu görünmektedir. GÜLEN’e göre her birisi ayrı birer araştırma merkezi olan bu evlerde, Said -i Nursi ve Fetullah GÜLEN’e ait kitapların okunması ile mucizeler yaratılacak ve kendi tabiri ile “Muhalif bir rüzgâr esmez ise” ne olduğunu bir türlü açıklamadığı meçhul “Hedefe ulaşılacaktır.</p>

  <p class="block_9">Işık Evleri’nden yetişenlerin neleri hedefledikleri raporun bu bölümünde anlatılıyor. Fethullahçılar’ın öncelikli hedeflerinin Türkiye, ardından da tüm dünya olduğu, tüm çalışmalarının da bu yönde olduğu belirtiliyor.</p>

  <p class="block_7">Görüleceği gibi burada, başlangıçta amaç gizlenmekte, takiyye ve tedbir uygulanmaktadır. 3-9 ay içerisinde Işık evlerinde özel eğ itime alman öğrenciler çevrelerinden koparılarak kendilerine “Bu cemaate mensup olmanın çok büyük bir nimet olduğu, Allah’ın şanslı kullarının bu cemaatte bulunduğu, özel bir misyonun sahibi olan bu cemaatin, yine Kuran-ı Kerim’deki Ayetlerde Ahir zaman da bir cemaatin geleceği ve İslami, Cihat’la tekrar dirilteceğini ve dünyaya hâkim kılacağını, bu cemaatin tama men Peygamberlerimizin gözetiminde, Allah’ın gözünün üzerinde olduğu, çok ayrıcalıklı bir topluluk olduğu vb.” konular işlenerek ikna yolu ile beyin yıkama yapılmaktadır. Fetullah GÜLEN’e göre, başlangıçta hedef ve niyet gerektiğinde gizlenmelidir. Bu, “tedbir olarak geliştirilmiş bir yöntemdir.” Muhataba ılımlı yaklaşılması ve güven telkin edilmesi yine takviye ve tedbir yöntemlerindendir.</p>

  <p class="block_7">Değişik örnek ve anlatımlarla cemaatine hedefler gösterdiği hedeflere cihad’la ulaşılması gerektiğini anlatmakta ve cihadın zorluğunu da fırsat buldukça dile getirmektedir. Belli ki “IŞIK ORDUSU” diye isimlendirdiği tarikat üyeleri şimdiden cihat için hazırlanmakta. Fakat, zamanın Fethullah GÜLEN tarafından tespit edileceği de hissettirilmektedir. Kendini “hoşgörü akidesi” haline getiren bir tarikat liderinin barıştan söz ederken karşı tarafa rehavet sunmakta, ama kendi taraftarlarını da cihat ve kavgaya hazırlamaktadır.</p>

  <p class="block_9">Işıkçıların Cumhuriyet düzenini yıkmak için hazırlandıkları, bunun için Işık Ordusu’nun hazırlandığı, bir cihad ilan edileceği ancak bunun zorlukları, Gülen’in söz ve yazılarından alıntılarla anlatılıyor. Cihad’ın tarihi ise açıklanmıyor.</p>

  <p class="block_7">Bazı yazarlarımız kendilerine anlatılanlar istikametinde Fetullah GÜLEN’in lehinde yazılar yazmak suretiyle Fethullah GÜLEN’in “Dünyayı fethetmek” idealinden övgü ile söz etmektedir. Bu yazarlarımızın bazılarının Fethullah GÜLEN tarafından “Hoşgörü” ödülü ile ödüllendirildikleri kamuoyunca da bilinmektedir.</p>

  <p class="block_7">“Tevhid-i Tedrisat Kanunu”nu üstü kapalı olarak eleştirdiği bu görüşleri anlamak çok zor olmasa gerek. Günümüzde açılan okulların dejenere olduğundan şikâyet ederek, kendi açtığı okulların ya da “Işık Kışlaları”nın ne kadar güzel bir eğitim verdiğini ve faaliyetlerinin propagandasını yaptığını anlamak zor olmasa gerek.</p>

  <p class="block_7">“Şeriat” kelimesini kullanmak yerine “İslam”ı, “Cumhuriyet Dönemi” yerine “Talihsiz Dönem”, “Bu Karanlık Dönem” kelimelerini kullandığı dikkate alındığın da”</p>

  <p class="block_7">Denilerek, raporun bu bölümünde Fetullah Gülen’in konuşmalarında kullandığı sözcüklerin ardında başka anlamlar olduğu vurgulanıyor. Bu anlamlar ışığında Fetullah Gülen’in sözlerinin yeniden yorumlanması isteniyor. Rapor şöyle devam ediyor:</p>

  <p class="block_7">“Işık evler, gelmiş geçmiş mukaddes binaların en veludu, en doğurganıdırlar; oralarda ışığa uyanan herkes, hemen karanlıkla hesaplaşmaya geçer...” Doğurganlıktan kasıt, bu evlerde yetişen cemaat mensuplarının sayısının, giderek çoğaldığını ve “karanlık” tabiri ile de kendi cemaatlerinden olmayan ve karşı cephe diye adlandırdığı kesi mi kast ettiğini anlamak zor olmasa gerek.”</p>

  <p class="block_7">Gülen’in Işık Evleri’nden ne kadar umutlu olduğu raporun bu bölümlerinde yer alıyor. Bu evlerde eğitime tabi tutulan, yaşları 12’den başlayan gençlerin sayısının arttığı tespiti yapılıyor. Işık Evleri’nin geçirdiği aşamalar anlatılıyor.</p>

  <p class="block_7">Fetullah Gülen’in örneklerinde de görüldüğü gibi, Müslümanlığın ortaya çıkışı ve daha sonraki aşamalardaki gelişmelerden zaman zaman bilgilendirme yaparak, sanki “bunlar benim düşüncelerim değil, Müslümanlık böyle gerektiriyor” dercesine telkinlerde bulunmakta, “Gerçek gaye” örtülerek, tarikat olgusu içerisinde doğru yolu gösterme ve uyarma amaçlı insan tefriki yapılmadan sadece İslamiyet ve Müslümanlık konuları ele alınması gerekirken örgütlenme için faaliyet yürütüldüğü anlaşılmaktadır.</p>

  <p class="block_7">Fetullah Gülen üstü kapalı olarak kuvvet dengesini hesaplamakta, şu an için yeteri kadar kuvvetli olmadığını düşünmektedir. Bunun için de örgütlenmeye yatay ve dikey şekilde devam edilmesinin faydalı olacağı kanaatindedir.</p>

  <p class="block_7">Gülen’in harekete geçmek için daha da güçlenmeyi beklediği, fırsat kolladığı da bu satırlarla anlatılıyor.</p>

  <p class="block_7">Emniyet içindeki Fetullahçı kadrolaşma, farklı istihbarat birimleri tarafından hazırlanan raporlarda vurgulanmış; eski bir Polis Akademisi öğrencisi olan gazeteci Zübeyr Kındıra tarafından “Fethullah’ın Copları” ismiyle kitaplaştırılmış ve ardından Fetullah Gülen’in yargılandığı Ankara Devlet Güvenlik Mahkemesi’nde tanık olarak dinlenen Emniyet Müdürleri Cevdet Saral ve Osman Ak’ın dehşetengiz açıklamalarıyla Emniyet içindeki Gülen yanlısı Nurcu örgütlenme bir kere daha gündemde yer almıştır. Emniyet Müdür Yardımcısı Osman Ak’ın, hayli uzun ve çarpıcı tanık ifadesini, Cumhuriyet gazetesi okuyucularına şöyle duyuruyordu:</p>

  <p class="block_9">“... Bu raporda, Polis Koleji’nin yüzde 50’sinin bu grupla temas halinde olduğunu yazıyordu. Bu zamana kadar bir cezalandırma olmadığına göre, karşıdaki insanlar en az başkomiser rütbesinde bulunuyor. Biz İstihbarat Daire Başkanına yazdığımız kişiye özel ve çok gizli yazıların nasıl sızdığını anlayamıyorduk. Ama daha sonra 92’deki bu listede yer alan bir ismin, İstihbarat Daire Başkanı Sabri Uzun’un Özel Kalem Amiri olduğunu gördük. Kişiye özel bilgilerin nasıl sızdığını anladık... Ak, devlette devamlılığın esas olduğunu, ancak görevden ayrılmalarının ardından resmi makamlara intikal ettirdikleri değerlendirme ve çalışma rapor ve belgelerin yok edildiğini öne sürerek. Gülen’in Diyanet’te eski Diyanet İşleri Başkan Yardımcılarından Yaşar Tunagür ve Abdurrahim Dürre isimli kişiyle nasıl örgütlenmeye gittiklerine ilişkin elde ettikleri belgeyi mahkemeye sundu... Ak, Gülen yandaşlarının, düzenledikleri himmet toplantılarıyla yardım topladıklarını bildirdi. Ak, ‘Haşhaşileri andıran bir yapılanma olduğunu görüyoruz” dedi. Rapor hazırladıkları dönemde irticacıların kendilerini gizlemeye başladıklarını söyleyen Ak, “Maskeleme mantığı Usame Bin Ladin’le benzerlik gösteriyor. Maskeyi düşürüp gerçek yüzleri ortaya çıksaydı, kandırılmış insanlar gerçeği görecekti. Ben Usame Bin Ladin benzeri bir örgütlenme olduğunu değerlendiriyorum’ dedi...</p>

  <p class="block_9">Osman Ak şunları söyledi: ‘Bu soruşturma, sonunda, soruşturanın soruşturulmasına dönüşmüştür. Bizden sonra soruşturmanın örtbas edildiği kanaatindeyim. Fethullahçı olduğuna inandığım meslekdaşlarım şu anda önemli görevlerde. Benim cezalandırılmamı isteyenlerden birisi TEMÜH, diğeri Asayiş Daire Başkanı. Böyle bir İstihbarat Daire Başkanı da var. Benim teşkilâtımın maalesef şu anda ZAPTEDİLDİĞİ kanaatindeyim’. Ak, mahkemenin anlattıklarıyla yetinmeyerek emniyetin ilgili birimlerine yazı yazacağını, ancak mahkemenin, Emniyet Genel Müdürlüğü İstihbarat, Terörle Mücadele Şubesi ve Asayiş Daire Başkanlıklarından, Gülen örgütlenmesi konusunda ‘sağlıklı bilgi alamayacağını’ öne sürdü. Fethullahçıların devletin tüm kurumlarına sızdığını belirten Ak, Gülen’in adının siyasi bağlantıları dolayısıyla Susurluk Raporu’ndan çıkarıldığını iddia etti. Ak, Gülen örgütünün silâha gerek duymadığını, çünkü silahlı yanını polis içindeki örgütlenmenin oluşturduğunu savundu”</p>

  <p class="block_7">Diğer taraftan, M.İ.T., Jandarma Genel Komutanlığı gibi ilgili kurum ve kuruluşların Fethullahçı yapılanmayı deşifre eden raporlarına karşılık, Emniyet Genel Müdürlüğü’nce yayınlanan “İstihbarat Bülteni”nin Temmuz 1998 tarihli ve 70 No.lu nüshasında, olması gereken istihbaratçı perspektifinden değil de, bir sempatizan, bir muhip perspektifinden yapıldığı kuşkusu uyandıran değerlendirmelere yer veriliyordu.</p>

  <p class="block_7">Yine Ankara Emniyet Müdürlüğü, Ankara Devlet Güvenlik Mahkemesi Cumhuriyet Başsavcılığına 13 Ekim 2000 tarihli ve 990035 sayılı yazısında Gülen grubu ve Nur cemaatını masum bir yapılanma olarak tanımlamakta, ülke için bir tehdit oluşturmadığını iddia etmekteydiler, bu iddialarını dillendirirlerken, Kürt Said’den başlayan Gülen ve talebelerince sürekli ol arak dile getirilen “Hayat-İman ve Şeriat” bu raporlarda, “Hayat- İman ve İktidar” olarak değiştiriliyor, Gülencilerin kendi açıklamalarında açıkça yer alan Hilafet eksenli şeriat devleti kurma yolundaki örgütlenmeleri ve çalışmaları göz ardı ediliyordu. Tıpkı, kelle alıp kelle verme, kanla abdest alma, Hizbullah terör örgütüne bizzat Gülen tarafından yapılan övgülerin görmezlikten gelindiği gibi...</p>

  <p class="block_7">Devlete ve Cumhuriyete Bağlı Bir Emniyet Müdürü’nün Savunma Belgesi ya da İsyanı</p>

  <p class="block_7">18 Aralık 2002 tarihinde Şehit edilen Dr. Necip Hablemitoğlu’nun Emniyet ve MİT içindeki Fetullahçı yapılanmayı deşifre ettiği “KÖSTEBEK” adlı kitabının 55. sayfasında Atatürkçü Emniyet Müdürü Osman Ak’ın ifadesi ile ilgili bilgiler şu şekilde yer alıyordu:</p>

  <p class="block_7">“Temmuz 1998 Tarihli ve 70 No.lu İstihbarat Bülteni’ni kimler hazırlamış, kaleme almış ve onaylamıştı? Örneğin, o tarihteki İstihbarat Daire Başkanı, bugün hangi görevdedir? Söz konusu yasadışı yapılanma ile ilişkilerini ortaya koyacak bir soruşturma geçirmiş mi, yoksa taltif ile aynı görevde tutulmaya devam etmekte midir? Ya da 13 Ekim 2000 tarihli raporda kimler tarafından yazılmış, bunlar hakkında da bir soruşturma var mıdır? Bu soruların kilit isminin Sabri Uzun olduğunu kaydederek, onunla ilgili ifadelerin yer aldığı bir başka soruşturma dosyasından örnek vermek yerindedir:</p>

  <p class="block_9">“... Yine yazışmalarında ve ifadelerinde Fethullah Gülen ve örgütünün sanki avukatlığına soyunduğu izlenimi veren Sabri Uzun’un bu örgütlenmeye yönelik düşünce ve yaklaşımları ile varsa sempatisinin tespiti açısından istihbarat Daire Başkanı olarak görev yaptığı süre zarfında bu örgüte ilişkin altında imzası veya parafı bulunan tüm yazışmalar ile sorumluluğu altında ilgili birimlere intikal ettirilen haber dağıtım notu, istihbarat notu, broşür, kitap ve benzeri her türlü dokümanın dosyaya intikalini talep ediyorum.</p>

  <p class="block_9">Zira, ifade ve yazışmalarında ‘...Bu cemaat devir tarikat devri değildir, hakikat devridir özdeyişiyle tarikatçılığı reddeder (13.06.1999 tarihli ifadesi sayfa 14, 7.05.1999 gün ve 6203 sayılı Sabri Uzun imzalı yazının 3. sayfası) söylemini kendine temel dayanak olarak gören, Ankara Devlet Güvenlik Mahkemesi Savcılığı’nın 20.03.1998 tarihli takipsizlik kararına hukuki dayanak olarak sığınan (aynı ifade sayfa 12, aynı yazı sayfa 2) Sabri Uzun’un, Fethullahçılığı ‘geleneksel İslami hareket’ olarak adlandırması ve bir kısım personelin avukatlığına soyunması bu hususa ilişkin ciddi şüphelerimi arttırmaktadır. Acaba geçmişte Dev-Yol, DHKP-C, PKK, İBDA-C, Hizbullah gibi örgütlerle ilişki ya da bağlantısı bulunduğu iddiası ile soruşturmaya muhatap alan ve sonuçta ‘delil bulunamadığından’ takipsizlik kararı verilenleri de aynı mantıkla değerlendirmekte midir, merak ediyorum.</p>

  <p class="block_9">‘03.06.1999 tarihli ifadesinin bütünlüğüne bakıldığında Sabri UZUN’un ifadesine başvuran Sayın Müfettişlerin böyle bir savunmayı yazılı hale getirmeleri tarihi bir görev olmuştur. Zira, Fethullah Gülen bizzat bu ifadenin arkasında durmakta, Sabri UZUN’un ifadesini ve imzasını taşıyan yazıları, bu kesimlerce Fethullahçılığın meşruiyet ve legalizeliğine gerekçe olarak gösterilmektedir.</p>

  <p class="block_9">Bana bu emirler doğrultusunda yapılan çalışmaların sonuçlarının teşkilât bünyesindeki Fethullah Gülen yandaşlarında yaratmış olduğu endişe, bu çalışmayı yapanlar aleyhine acilen bir suç üretme gayretine dönüşmüştür”</p>

  <p class="block_9">Yukarıdaki değerlendirmenin yer aldığı yazılı savunma, Emniyet Müdürü Osman Ak’a ait olup, yasadışı yapılanma mensubu imamlara, “gücümüz karşısında ezilen, pişman edilen aciz laikçinin hezeyanı” notuyla, dağıtılmıştır. Gizli yürütülmesi ve de muhafaza edilmesi gereken bir ifade metninin, cumhuriyet düşmanı kesimin elinde “moral malzemesi” olarak dağıtılması, konunun bir başka vahim yönünü oluşturmaktadır.</p>

  <p class="block_7">Tabii bu arada, Türkiye’deki tüm istihbarat faaliyetlerinin en üst düzeydeki sorumlusu Sabri Uzun’un Cumhuriyet’in temel değerlerine, laik hukuk sistemine, Atatürk ilke ve devrimlerine ve de meslek etiğine olan “samimiyetinin sorgulanması” da kaçınılmaz olmaktadır. Fetullah Gülen’in takiyyeye yönelik söylemlerini “yemiş görüntüsü veren” bu sorumlu istihbaratçı, acaba yine aynı kişiye ait daha önce değindiğim açıklamaları niçin görmezden gelmektedir?</p>

  <p class="block_7">Fetullahçı takiyyecilerin iddia ettikleri gibi, cihaddan murat, insanın kendi nefsiyle mücadelesiyse, kanla abdest alma, can pazarında can alınıp verme, mezhep terörü, Hizbullah övgüsü de, herhalde bu mücadelenin, masum (!) ve iyiniyetli (!) ritüel ve taktikleri olsa gerek...</p>

  <p class="block_6">Emniyet Genel Müdürlüğü’nün Değerlendirme Belgesi</p>

  <p class="block_7">Sabri Uzun’un yönetim ve denetiminde “İstihbarat Bülteni” ile Fetullahçılara karşı duruşunu ortaya koyan ekiple, Ankara Emniyet Müdürü olduğu dönemde yukarıdaki İstihbarat Raporunu hazırlayan Cevdet Saral ve ekibi arasındaki savaşım, bilindiği üzere, Fethullahçıların deşifre ile Emniyet Teşkilatındaki Fethullahçı “çürük elmaları” temizlemeyi bir istihbaratçı ve yurtsever olarak görev edinmiş Saral-Ak ekibinin tasfiyesi ve cezalandırılmaları ile sonuçlanmıştır. Bu sonuç, devlete can damarından sızmaya çalışan mürtecilerin, sahip oldukları gücü göstermeleri açısından ibret vericidir. Artık, devletin gücünü belli ölçüde eline geçiren bu unsurlar, devleti ve laik hukuk sistemini, Cumhuriyet rejimini savunanlara karşı, bizzat devletin gücünü silah olarak kullanma aşamasında olduklarını göstermişlerdir. Bir başka ifadeyle, bizatihi devlet olanakları ile, savunma boyutundan “saldırı boyutuna” geçmişlerdir.</p>

  <p class="block_7">Konunun can alıcı bir başka noktasına gelince, Fethullahçıların “masum” gösteren Sabri Uzun ve ekibi, halen görevleri başındadır. Buna karşılık, Cevdet Saral, Osman Ak ve ekibi, maddi-manevi baskılar altında tasfiye ile pasifize edilmiştir. Sonuca bakıldığında, tasfiye edilen, cezalandırılan ekibin haksızlığının ortaya çıkarılmış olması gerekmez mi?!. Eğer Türkiye bir hukuk devletiyse, bu sonunun yanıtının “evet” olması icap eder. Ancak, aşağıdaki belge, tasfiye edilenlerin “haklı” olduğunu ortaya koymaktadır. Hem de kimin tarafından?!. İşte, Emniyet Genel Müdürlüğü’nün “Ankara Devlet Güvenlik Mahkemesi Cumhuriyet Başsavcılığı’na gönderdiği 24.12.2001 tarih ve 505139 (B.05.1.EGM.0.71.03.02.Müf.98/244-İZLEME) sayılı yazı ve Türkiye’nin içine yuvarlandığı güvenlik-istihbarat zaafı:</p>

  <p class="block_7">“Laik Devlet yapısını değiştirerek yerine dini kurallara dayalı bir devlet kurmak amacıyla yasadışı örgüt kurup bu amaç doğrultusunda faaliyetlerde bulunmak suçundan sanık Fethullah GÜLEN hakkında Ankara 2 No.lu Devlet Güvenlik Mahkemesi’nin 2000/124 esasına kayden açılan kamu davasının duruşma ara kararı uyarınca, Teftiş Kurulu Başkanlığınca düzenlendiği iddia edilen 99/60 sayılı rapor, Emniyet Genel Müdürlüğünde mevcut ise, bu rapordan bir örnek ile eklerinin incelenmek üzere duruşmanın bırakıldığı 26.12.2001 tarihinden önce Mahkemelerine gönderilmesine dair anılan Mahkemenin ilgi (a) yazısı, ilgi (b) havaleniz ekinde alınarak kayıtlarımız incelenmiştir.</p>

  <p class="block_7">Polis Müfettişi Ahmet SARAÇ ve arkadaşları tarafından düzenlenen 22.06.1999 gün ve (126) 99/60 sayılı inceleme raporu, 10.01.1999 tarihli Aydınlık Dergisinde ‘Devlete sunulan rapor’, ‘Fetullah Emniyeti ele geçirdi’ başlığı altında yayınlanan ve haberde (2) si mükerrer olmak üzere toplam 85 Fethullahçı personelin, Personel Daire Başkanlığı ve Eğitim ve Öğretim Kurumlarında görev yaptıkları iddiası ile ilgilidir.</p>

  <p class="block_7">Aydınlık Dergisinde iddiaların yayınlanması üzeri ne konuyla ilgili olarak;</p>

  <p class="block_7">1) 11.01.1999 Tarihinde iddiaların araştırılması için görevlendirilen üç Polis Başmüfettişi tarafından düzenlenen 23.06.1999 gün ve 99.60 sayılı inceleme raporunda;</p>

  <p class="block_7">Aydınlık dergisinde çıkan ve ihbar dilekçesinde isimleri geçen 85 personelden 10 personeli n Fethullah Gülen cemaati ile ilgilerinin bulunmadıkları.</p>

  <p class="block_7">İddialara ilişkin olarak Müfettişliğimizce yapılan çalışma sırasında söz konusu cemaate mensup oldukları iddia olunan personelin çoğunun vasıflı, çalışkan ve amirleri tarafından vazgeçilmez eleman oldukları,</p>

  <p class="block_7">85 Personelden bazılarının Fethullah Hoca Cemaati oldukları yolunda tespitlerin yapıldığı ve bahse konu cemaatin uzun süreden beri Polis Akademisi, Polis Koleji, Polis Okulları ve bazı merkez birimlerinde yapılanmaya gittikleri kanısına varıldığı,</p>

  <p class="block_7">Ayrıca Müfettişlerimizin istemi üzerine Ankara Em niyet Müdürlüğü’nün yapmış olduğu çalışma sonucunda ihbar dilekçesinde yer alan 85 personele ilâve olarak 132, 262 ve 6 kişilik isim listeleri ile 74 personele ait değerlendirme raporlarını tarafımıza göndererek isimleri geçenlerin Fethullah Hoca Cemaatine ait Işık Tarikatına mensup oldukları belirtilmiştir. Ankara Emniyet Müdürlüğü’nce belirtilen konuya ilişkin yaptığı çalışmalarda, ışık tarikatına mensup teşkilâtımız içerisindeki bazı elemanların toplantı yaptıkları 10 adet ev ile bu evlerde toplantıya katılanların kimlikleri tespit edilerek tarafımıza gönderilmiştir.</p>

  <p class="block_7">Ankara Emniyet Müdürlüğü’nün tespitlerinde de belirtildiği üzere, Fethullah GÜLEN ve cemaatinin çok iyi organize olmaları ve takiyye kurallarını mükemmel şekil de uygulamaları sonucu Teşkilâtımız içerisindeki personelin cemaat elemanı olup olmadığının tespiti ve bunların delillendirilmesinin güç olduğu anlaşılmıştır. Bu sebeple söz konusu cemaat elemanları oldukları kanısına varılan ve tarafımızca tespit edilenler ile Ankara Emniyet Müdürlüğü’nün yaptığı çalışmalar sonucu tespit olunan ışık tarikatına mensup teşkilât elemanlarımızın toplantı yaptıkları yerler ile buralarda toplantıya katılan personele ilişkin cezai müeyyide uygulamasını mümkün kılacak adli ve idari soruşturma aşamasına geçebilmek için uygulama birimlerince teknik çalışma (izleme, operasyon vs.) yapılması sonucu elde edilecek delillere göre tahkikatın yürütülmesinin daha sağlıklı olacağı ve Ankara Emniyet Müdürlüğü’nün bu konuya ilişkin yapmış olduğu çalışmalarının sürdürülmesinde ve bu hususta yurt genelinde yapılacak çalışmaların İstihbarat Daire Başkanlığı’nca koordine edilmesinde ve belirtilen çalışmalara işlerlik kazandırılmasında yarar görüldüğü’,</p>

  <p class="block_7">Görüş ve kanaati belirtilmiştir.</p>

  <p class="block_7">2) Polis Müfettişleri tarafından düzenlenen bu inceleme raporu, Bakanlık Makamına arz edilmiş ve Makamın konunun bir kez daha Bakanlık Teftiş Kurulunca (Mülkiye Müfettişlerince) ele alınarak incelenmesi emri üzerine, konu 30.06.1999 tarihinde Bakanlık Teftiş Kurulu Başkanlığına intikal ettirilmiştir.</p>

  <p class="block_7">Görevlendirilen Mülkiye Başmüfettişleri tarafından düzenlenen 30.12.1999 gün ve 48/32, 3/81 sayılı inceleme ve soruşturma raporunda; Polis Başmüfettişlerince düzenlenen 22.06.1999 gün ve (126) 99/60 inceleme raporunda ismi yer alan toplam 528 personelden 40 tanesinin, yine benzeri konuda düzenlenmiş 28.02.1992 gün ve 15-92 sayılı raporda adı geçen toplam 84 personelin (19 tanesi mükerrer olduğu için toplam 105 kişi) personelin Fethullah GÜLEN cemaati ile ilişkileri olduğu ya da sempati duydukları kanaatine varıldığından ‘öncelikle Emniyet Teşkilâtının Personel, İstihbarat ve Eğitim Kurumları gibi hassas birimlerinde istihdamlarının önlenmesi, söz konusu personelin durumlarının tam olarak tespiti ve ayrıca adli ve idari soruşturma açılması için uygulama birimlerince operasyonel faaliyetlerin icra edilmesinin, teknik izleme çalışmalarının yürütülmesinin ve tüm bunların sonucunda elde edilecek deliller çerçevesinde işlem yapılmasının gerektiği’ görüşü belirtilmesi üzerine,</p>

  <p class="block_7">Gerekli işlemlerin yapılması amacıyla ilgili birimlere bilgi verilmiş olup, halen çalışmalar devam etmektedir.</p>

  <p class="block_7">Bahse konu Polis Başmüfettişi Ahmet SARAÇ ve arkadaşları tarafından düzenlenen 22.06.1999 gün ve (126) 99/60 sayılı inceleme raporu ve eklerinin, bu konularla ilgili olarak halen devam etmekte olan ‘ÇOK GİZLİ’ gizlilik dereceli çalışmalara ait olması, bu çalışmaların teşkilât personeline yönelik olması, bu bilgilerin herhangi bir şekilde kamuoyuna yansıması halinde bu çalışmaların zarar göreceği, kurumumuzun yıpratılacağı, ayrıca bu konuda hakkında inceleme ve araştırma yapılan personele ilişkin iddiaların asılsız çıkması halinde, personelin manevi şahsiyetinin zedeleneceği ve kurum aleyhine dava açma hakkı kazanacağı düşünülmektedir”.</p>

  <p class="block_7">Konunun bu kapsamda değerlendirilerek, bu bilgilerin gizliliğinin korunmasını ve verilen bilgilerin yetersiz olması halinde ek bilgilerin verilebileceği hususunu takdirlerinize arz ederim”</p>

  <p class="block_7">Emniyet Genel Müdürlüğü adına, Ankara 2 No.lu DGM’ne gönderilen yukarıdaki yazıda, iç güvenliğimizden birinci derecede sorumlu bir makamın, içine düştüğü-düşürüldüğü traji-komik tüm öğeleri görebilirsiniz. Şöyle ki:</p>

  <p class="block_7">Yazıda, Emniyet Teşkilâtı içinde Fethullahçı adıyla bilinen yasadışı bir kadrolaşmanın olduğu resmen kabul ediliyor. Bu durumda Cevdet Saral, Osman Ak ve arkadaşlarının haklılığı da zımnen kabul görüyor. O halde, Fethullahçı kadrolaşma olgusunu ortaya çıkaranlara işten el çektirilirken, onlarca soruşturma ve davaya muhatap edilirken, niye Fethullahçı kadrolaşma içinde yer alan emniyet mensuplarına aynı yasal prosedür ve yöntemler uygulanmıyor? Dahası, Türk halkının verdiği vergilerden maaş al arak, Türk Devleti’nin bekasına ve iç güvenliğe koşulsuz hizmet yerine, ne idüğü belli olan şeyhlerine hizmet sunan; meslek yeminine ihanet eden; mesleki ayrıcalıklarını ve temsil ettiği devlet gücünü, cemaatinin hizmetine sunan ve cemaat düşmanlarına karşı silah olarak kullanan; iç hizmete ilişkin tüm yönergeleri çiğneyen; dinsel kadrolaşma sonucu, kendilerinden olmayan emniyet mensuplarının terfi ve atamalarında haksız rekabete yol açan; devlete ait gizli bilgileri, cemaat istihbaratına aktaran; tüm mesleki deneyim ve birikimlerini, dezenformasyon, istihbarat, istihbarata karşı koyma, değerlendirme, ajitasyon ve provokasyon servisleri ile cemaat hizmetine hasreden; vatandaşın güvenine ihanet eden ve bir anlamda can güvenliğini tehlikeye düşüren; Cumhuriyeti savunan aydınlara ve de meslekdaşlarına karşı “ tetikçi mürit” pozisyonun da kullanılan bu işbirlikçilere karşı bugüne kadar ne yapıldığı sorusunun da yanıtı ortaya çıkmaktadır: Koskoca bir HİÇ!.. Vatandaşta “hangi polis, tarikatçı mı, normal mi? kuşkusunun doğmasına yol açarak, Emniyet Genel Müdürlüğü’nün imaj kaybına neden olanların; bu doğrultudaki anketlerde en güvenilir kurumların başında T.S.K.’nin adı geçerken, Emniyet’in güvenilmez ya da az güvenilir kurumlar arasında yer almasından birinci derecede sorumlu oldukları, daha fazla ne kadar görmezden gelinecek ki?!.</p>

  <p class="block_9">“Bu soruşturma, sonunda, soruşturanın soruşturulmasına dönüşmüştür. Bizden sonra soruşturmanın örtbas edildiği kana atindeyim. Fetullahçı olduğuna inandığım meslekdaşların şu anda önemli görevlerde. Benim cezalandırılmamı isteyenlerden birisi TEMÜH, diğeri Asayiş Daire Başkanı. Böyle bir İstihbarat Daire Başkanı da var. Benim teşkilâtımın maalesef şu anda ZAPTEDİLDİĞİ kanaatindeyim “.</p>

  <p class="block_7">Bu açıklama, bir başka batı devletinde yapılmış olsaydı, emin olunuz ki, bırakın Emniyet Genel Müdürü ya da İçişleri Bakanı’nı, Hükümet’in istifası söz konusu olurdu. Ya bizde?!. Bu ifadenin sahibi, Fethullah Gülen Raporu’nun hazırlayıcılarından, eski İstihbarattan Sorumlu Ankara Emniyet Müdür Yardımcısı Osman Ak’ın Ankara 2 No.lu Devlet Güvenlik Mahkemesi’nde verdiği “yenilir -yutulur olmayan” tanık ifadesi, ne Emniyet Genel Müdürlüğü, ne İçişleri Bakanlığı ve ne de Hükümet’te en küçük bir tepki ya da hareket yaratmamıştır. Anlaşılan, “zaptedenler”, tepki verilmemesini uygun görmüşler ve bunu da çok yönlü gerçekleştirmişlerdir. Nitekim, Ak’ın açıklamaları, bir gün sonrasında kamuoyunun gündeminden düşmüştür, düşürülmüştür. Ancak, bu suskunluğun, tepkisizliğin isnadı kabullenmek anlamına geldiğini de, konuyu bilenler algılamışlardır.</p>

  <p class="block_7">Diğer taraftan, yazıda, 1992 ve 1999 tarihli resmi soruşturmalarda adı geçen bağlantılı işbirlikçi sayısı 528 olarak belirtilmektedir. Bu sayıyı, tüm Türkiye geneline yaydığınızda, akıl almaz bir rakam ortaya çıkacaktır ki, biz vazgeçtik bu varsayımları, bunların gittikleri 10 adet ev -o da ilk etapta saptanan- adresleri belli olduğu halde, bu evler bugüne kadar hiç basılmış -pardon- savcılık müzekkeresi ile hiç aranmış mıdır? Bu evlerdeki izinsiz toplantılara katılanlara yönelik operasyonlar düzenlenmiş midir? Yukarıdaki yazıdan da anlaşılacağı üzere, bu sorunun yanıtı, “hayır”dır. Peki, her yıl, neredeyse binlerce operasyonla hücre evleri, randevuevleri, örgüt merkezleri, hatta şirketler, bankalar, kamu kurum ve kuruluşlarındaki makam odaları basılır ve yakalananlar için bilinen her türlü yöntemle gereği yapılırken, bir başka ifadeyle “konuşmaları” sağlanırken, Fethullahçıların evlerinin dokunulmazlığı mı bulunmaktadır?!. Bu mudur, anayasal eşitlik?!. Ya da yine yazıda belirtildiği üzere, “... personelin Fetullah GÜLEN cemaati ile ilişkilerinin olduğu ya da sempati duydukları kanaatına varıldığından ‘öncelikle Emniyet Teşkilâtının Personel, İstihbarat ve Eğitim Kurumları gibi hassas birimlerinde önlenmesi”, aradan geçen üç yıl zarfında ne ölçüde gerçekleştirilmiştir? Kaç kişi, bu tür hassas birimlerden uzaklaştırılmış ya da daha pasif görevlere atanmıştır? Örneğin, her yıl Emniyet Teşkilâtı’ndan, gasp, tehdit, narkotik kaçakçılığı gibi çok sayıda suça adı kansan yüzlerce emniyet mensubunun ilişkisi kesilmektedir. Bu bağlamda, Fethullahçıların dokunulmazlığı mı söz konusudur?</p>

  <p class="block_7">Fetullahçı İstihbaratçılar dosyası adlı kitap çalışması yapan ve bu kitapta yer alacak bilgilerin bir kısmının yayınlandığı “Yeni Hayat” dergisinde Dr. Necip Hablemitoğlu, şu bilgileri veriyordu:</p>

  <p class="block_9">“Ankara Emniyetinin DGM’ye gönderdiği raporda belirtildiği üzere, “... ayrıca adli ve idari soruşturma açılması için uygulama birimlerince operasyonel faaliyetlerin icra edilmesinin, teknik izleme çalışmalarının yürütülmesinin ve tüm bunların sonucunda elde edilecek deliller çerçevesinde işlem yapılmasının gerektiği” konusunda, aradan geçen üç koca yılda ne yapılmıştır? Bu soruların yanıtı, D.G.M. açısından hiçbir anlam ifade etmemektedir: “Gerekli işlemlerin yapılması amacıyla ilgili birimlere bilgi verilmiş olup, halen çalışmalar devam etmektedir”. Daha da acısı, Fethullah Gülen’in yargılaması aşamasında D.GM.’ne yarayacak ek bilgilerin, Emniyet Genel Müdürlüğü’nde mevcut olması, ancak yeniden talep halinde bu ek bilgilerin gönderilebileceğinin söz konusu yazıda belirtilmesidir. Sormak gerekmez mi, elinizde ek bilgi var da, niye acilen ve öncelikle mahkemeye sunmuyorsunuz? Amaç, Adliyeye, Mülkiyeye, Emniyet”, kısaca devlete sızmaya çalışan bir yasadışı oluşumu, bir şeriatçı yapılanmayı ortaya çıkarmak ve elebaşısını yargı kararı ile mahkûm ettirmek ise, makama sormazlar mı, ek bilgileri hemen göndermeyip niye tutuyorsunuz ve ayrı bir taleple göndermek için kime-kimlere zaman kazandırmayı umuyorsunuz?</p>

  <p class="block_9">Yazıda, traji-komik öğelerden en düşündürücü olanı ise, “iddialara ilişkin olarak Müfettişliğimizce yapılan çalışma sırasında söz konusu cemaate mensup oldukları iddia olunan personelin çoğunun vasıflı, çalışkan ve amirleri tarafından vazgeçilmez eleman oldukları” denilmektedir. Sadece Fethullahçı örneği için değil, hiçbir emniyet mensubu için, örneğin “gaspçı ama vasıflı, çalışkan”, “rüşvetçi ama vasıflı, çalışkan” üstelik de “vazgeçilmez” diye nitelendirmeye âmirlerin hakkı, yetkisi ve hukuku bulunmamaktadır. Üstelik şeyhi D.G.M.’de yargılanan, tüm istihbarat birimlerinin raporlarında devlet için “tehdit” algılanan; Türk Silahlı Kuvvetlerinden saptandığında derhal ilişkisi kesilen bir cemaatin mensuplarının, sadece tipik örnek olarak, hırsızlardan, mafya mensuplarından ve diyelim ki fuhuş pazarlamacılarından veya travestilerden ne üstünlüğü ve dokunulmazlığı olabilir ki?!. Çalışkanlık ve vasıflılık, istihbarat ve güvenlik esaslı bir kuruma ve dolayısıyla devlete sızma olgusunu ortadan kaldırır mı? Yoksa, bilmediğimiz, Emniyet Teşkilâtı’nın güvenlik açısından, Türk Silahlı Kuvvetleri’ ne göre ayrı bir dokunulmazlık ve de aymazlık statüsü mü bulunmaktadır? Söz konusu personel hakkında vasıflı, çalışkan ve vazgeçilmez nitelendirmesinde bulunarak onları himaye eden, koruyan, kamufle eden âmirlerin, bizatihi kendilerinin Fetullah cemaati ile ilişkileri ayrı bir soruşturma konusu yapılmış mıdır? Bütün bunlar, nasıl bir sömürge modeli istihbarat ve güvenlik konseptine işaret etmektedir?!.</p>

  <p class="block_9">Yazıda, “Ankara Emniyet Müdürlüğü’nün tespitlerinde de belirtildiği üzere, Fethullah GÜLEN ve cemaatinin çok iyi organize olmaları ve takiye kurallarını mükemmel şekilde uygulamaları sonucu Teşkilâtımız içerisindeki personelin cemaat elemanı olup olmadığının tespiti ve bunların delillendirilmesinin güç olduğu anlaşılmıştır” denilmektedir. Bu itiraf, Tapu Kadastro Genel Müdürlüğü ya da Tavukçuluk Enstitüsü tarafından yapılmış olsa, bir dereceye kadar önemlidir. Ama, bu acziyetin, Türkiye’nin iç güvenlikten sorumlu, en yetkili birimi olan Emniyet Genel Müdürlüğü tarafından, hem de Devlet Güvenlik Mahkemesi’ne ifade edilmesi, Cumhuriyet Tarihi’nin en önemli skandalıdır. Bu itirafla ortaya çıkan yetersizlik nedeniyle. Emniyet Genel Müdürlüğü’ndeki ilgili üst düzey bürokratların tayin değil, sırf gördüklerini görmezliğe, duyduklarını duymazlığa, anladıklarını anlamazlığa, bildiklerini bilmezliğe geldikleri için bile re’sen emekliye sevkedilmeleri gündeme getirilmelidir. Türkiye’nin güvenliğinden birinci derecede sorumlu olan ve Fethullahçı yapılanmayla ilişkisi olanların tasfiye edilmeleri yetmez, bu olguya -hangi nedenle olursa olsun- ses çıkarmayan, tepki vermeyen ve mücadele etmeyen, kısaca asli görevlerinin gereğini yerine getirmeyen tüm yetkililerin de tasfiye edilmeleri; bu bağlamda Emniyet Teşkilâtı’nın yeniden yapılandırılması gerekmektedir. Örneğin, A.B.D.’nde, “11 Eylül Terör Olayları”ndaki yetersizliği ortaya çıkan F.B.I., yeniden yapılandırılmadadır. Bir ülke, büyük bir ülke kalmak istiyorsa, önce iç güvenliğine koşulsuz sahip çıkmak zorundadır. Bunun da olmazsa olmaz koşulu, askeri-sivil, tüm istihbarat kuruluşlarındaki “çürük elmaların” ayıklanmasıdır. Askeri istihbarat kuruluşlarında sorun yaşanmadığına göre, Emniyet Genel Müdürlüğü ve Milli İstihbarat Teşkilâtı’nın yeniden yapılandırılması kaçınılmazdır. Bir başka ifadeyle, tam bağımsızlıkla, güvenlik kavramlarını birbirinden ayırmak olanaksızdır. Bunlardan birini elinizden kaçırırsanız, sonuç “su kevgirine” ya da “yolgeçen hanına” benzetilen şimdiki Türkiye görüntüsüne dönüşür...</p>

  <p class="block_9">Yazıda, “Ankara Emniyet Müdürlüğü’nün bu konuya ilişkin yapmış olduğu çalışmalarının sürdürülmesinde ve bu hususta yurt genelinde yapılacak çalışmaların istihbarat Daire Başkanlığı’nca koordine edilmesinde ve belirtilen çalışmalara işlerlik kazandırılmasında yarar görüldüğü” ibaresi dikkat çekmektedir. Bu çalışmaların koordinasyonunun, yukarıda açıklaması yapılan “İstihbarat Bülteni”ni hazırlayan, Ankara Emniyet Müdürlüğü’nde hazırlanmış Fethullah Gülen Raporu’nun sorumlularının tasfiyesinde ve çok yönlü cezalandırılmasında “anahtar” rolü oynayan İstihbarat Dairesi’ne bırakılması -hem de aynı yönetim kadrosu halen işbaşında olduğu halde- “kuzunun kurda teslim edilmesi” anlamına gelmektedir. Pes, demekten başka -tabii şimdilik- elden ne gelmektedir ki?!.</p>

  <p class="block_9">Son olarak, yazıda, “... bu konularla ilgili olarak halen devam etmekte olan ‘ÇOK GİZLİ’ gizlilik dereceli çalışmalara ait olması, bu çalışmaların teşkilât personeline yönelik olması, bu bilgilerin herhangi bir şekilde kamuoyuna yansıması halinde bu çalışmaların zarar göreceği, kurumumuzun yıpratılacağı, ayrıca bu konuda hakkında inceleme ve araştırma yapılan personele ilişkin iddiaların asılsız çıkması halinde personelin manevi şahsiyetinin zedeleneceği ve kurum aleyhine dava açma hakkı kazanacağı düşünülmektedir. Konunun bu kapsamda değerlendirilerek, bu bilgilerin gizliliğinin korunmasını...” denilmektedir. Öncelikle, “hangi gizlilik?” diye sormak gerekir.</p>

  <p class="block_9">“Fethullahçı İstihbaratçılar Raporu” başlıklı bu çalışmada kullanılan tüm “gizli” ve “çok gizli” yazışmalar ve raporlar, yasadışı Fethullahçı yapılanmanın tüm “imam” düzeyindeki mürit-militanlarına bilgi ve moral için verilen “İstihbarat Evrakı” yazılı dosyada bulunmaktadır. Bu bilgi ve belgelere, Fethullahçıların tüm “imam”ları sahiptir, ikincisi, devam eden ve nedense bir türlü bitirilemeyen soruşturmalara rağmen, hâlâ bir tek üst düzey Fethullahçı emniyetçiye “dokunulamamışsa”, dolayısıyla cemaate “gizli bilgi sızdırılması değil, akıtılması”nın önüne geçilememişse, daha hangi çalışma zarar görecektir? Kurumun yıpratılacak daha nesi kalmıştır? Bütün bu gizlilik söylem ve gerekçelerinden, şayet Fethullahçı kadrolaşmanın kamuoyundan saklanması ve varlığını sürdürmesi amaçlanıyorsa; “kol kırılır, yen içinde kalır” mantığı ile hareket ediliyorsa, bu ülkenin gerçek sahiplerinin, tüm yurtsever Cumhuriyet aydınlarının “yeter!” diye haykırmalarının bir ulusal refleks olarak kabulü ve buna saygı gösterilmesi gerekmez mi? Niçin Fethullahçı kadrolardan korkutmuyor da, yurtseverlerin tepkisinden mi korkulu yor? Üçüncüsü, hem Fethullahçı kadrolaşmayı bir olgu olarak görecek ve soruşturma başlatacak, ev adreslerine kadar tespit edeceksiniz, sonra da “ya haklarındaki iddialar asılsız çıkarsa, personelin manevi şahsiyeti zedelenirse ve kurum aleyhine dava açma hakkı kazanırsa?” diyerek, olumsuz önyargınızı ortaya koyacaksınız!.. Türkiye’de her yıl, gerçek suçluların yanısıra, yüzlerce, belki de binlerce insan “zanlı” olarak evlerinden ya da işyerlerinden apar topar gözaltına alınmakta; basına teşhir zararı verilmekte; yasal süre, bazen de ek süre zarfında sorgulandıktan sonra masum olduğu anlaşılanlar, bir özür bile dilenmeksizin, basına suçsuzluk açıklaması yapılmaksızın, hiçbir şey olmamış gibi, manevi şahsiyeti -aileleri de dahil- zedelenmemiş gibi serbest bırakılmaktadır. Emniyet Teşkilâtı’ndan en basit disiplinsizlik suçundan bile yüzlerce, binlerce personel hakkında soruşturma açılıp, bunların bir bölümü açığa alınırken ve önemli bir bölümünün de işlerine son verilirken, kurum aleyhine dava açabileceklerini dikkate almayanlar, neden konu Fethullahçılar olduğunda birden kurum aleyhine dava açılması fikrinden ve olasılığından bile rahatsız olmaktadırlar? Zanlılar Fethullahçı olduğunda onlara bu yakınlık, duyarlılık, hamilik niye, niçin ve neden?!. Bilmediğimiz, vatandaşlık hukukunun üstünde. Anayasamızın eşitlik ilkesinin dışında ayrıcalıkları mı var; canımızı, malımızı, güvenlik ve bağımsızlığı mızı, yasalarla emanet ettiğimiz Emniyet Teşkilâtında?!.</p>

  <p class="block_9">Kısaca, Emniyet Genel Müdürlüğü’nün Fetullahçılarla ilgili yaşamsal ve öncelikli sorunu, sadece istihbarat, Personel, Eğitim, Bilgi-İşlem, TEM Daireleri için sözkonusu değildir. Yurtdışına koruma görevine gönderilenlerin, geriye dönük olarak son 10 yıllık bölümünün de büyüteç altına alınması gerekmektedir.”</p>

  <p class="block_14">Raporlarla Polis Akademisi ve Diğer Eğitim Kurumlarındaki Fethullahçı Kadrolaşma</p>

  <p class="block_7">Emniyet, Adliye, gibi birimlere sızmaya çalışan Fethullahçı kadrolar, Cumhuriyet’in bugününü tehdit edecek mevziler elde etmişlerdir. Ya Cumhuriyetin yarınları?!. İşte, Fethullahçılar, yarının şeriatçı-mürit emniyetçilerini yetiştirmek ve Cumhuriyet’in geleceğini şimdiden kontrolleri altına almak için, esas oyunlarını, Polis Akademisi başta olmak üzere, Emniyet Genel Müdürlüğü’ne bağlı tüm eğ itim kurumlarında sergilemektedirler. Son yirmi yıllık süreçte göreve gelen tüm İçişleri Bakanlarının ve Bakanlık Müsteşarları’nın, Emniyet Genel Müdürleri’nin, tüm siyasilerin bildikleri halde seyrettikleri bu olumsuzluğa karşı, büyük bir cesaret ve onurla ilk resmi tepkiyi ortaya koyan, bir başka ifadeyle ilk defa “kral çıplak” diye bağıran, dönemin Ankara Emniyet Müdürü Cevdet Saral ve Osman Ak olmuştur. Saral ve Ak, aşağıdaki raporunun çok kısa bir süre sonrasında, cezalandırılarak görevinden alınmış, ekibi ile birlikte çirkin iftiralara ve 20’ye yakın davaya muhatap bırakılmıştır. Fethullahçı istihbaratçıların deyimi ile, “hocaefendiye ve ışık ordusuna dil uzatanlar, sonradan geleceklere de emsal olacak biçimde pişman edilmişlerdir”. İşte, Saral’ın Polis Akademisi ve Polis Koleji’ndeki Fethullahçı örgütlenme ile ilgili değerlendirmelerini içeren, Emniyet Genel Müdürlüğü’ne yaptığı suç duyurusu niteliğindeki 12.04.1999 tarih ve 2691-99 (B.05.1.EGM.4.06.00.06) sayılı yazısından bazı alıntılar:</p>

  <p class="block_9">“IŞIK TARİKATI adı altında örgütlenen Fethullah GÜLEN ve teşkilâtımız içerisindeki uzantılarının Polis Koleji, Polis Akademisi ve Emniyet Teşkilâtı içerisindeki örgütlenmesi ile ilgili yapılan çalışmalarda;</p>

  <p class="block_9">Polis Kolejine ve Polis Akademisi’ne daha önceden özel olarak eğitilmiş örgüt içerisinde yer alan şahısların rahatlıkla girebildikleri, bu şahısların okul içerisindeki öğrenciler tarafından İmam olarak adlandırdıkları ve mezkûr yapılanma içerisinde yer alan sınıf komiserleri aracılığı ile ayrı ayrı sınıflara dağıtıldıkları, bu sınıflarda sınıf imamı veya devre imamı olarak faaliyet yürüttükleri, iyi bir aile terbiyesi ve din eğitimi almış öğrencileri samimi yaklaşımlarla taraflarına çekmeye çalıştıkları, imam olarak adlandırılan şahıslar tespit etmiş oldukları öğrencileri, başlangıçta, dışarıda sivil vatandaşların evlerine götürerek sıradan bir aile ya da muhabbet ortamı sağlamak suretiyle video filmleri izlettikleri, sonraki aşamalarda özenle hazırlanmış ev yemekleri ikram edildiği, çay sohbetleri yapıldığı, birlikte namaz kılındığı, böylelikle samimi bir ortam yaratılarak öğrencilerin geçmişi ve aile yapıları hakkında bilgi edindikleri, öğrenci imam olarak faaliyet gösteren öğrencilerin aynı yapılanma içerisinde bulunan sivil vatandaşlar ile sürekli irtibat halinde bulundukları, bu şahısların genelde üniversite öğrencisi oldukları ve kendilerine abi diye hitap ettikleri, ayrıca bu şahısların kod isim kullandıkları,</p>

  <p class="block_9">Zaman içerisinde faaliyetlerin daha rahat yürütülebilmesi için, örgüt içerisinde yer alan sınıf komiserlerinin aracılığı ile baş ya da kol faaliyetlerinin yürütüldüğü odalarda çay ve bisküvi ikram edilmek suretiyle uygun bir sohbet ortamı vasıtasıyla güven sağlanarak yakın arkadaşlık ilişkilerinin geliştirildiği ve kendilerine yakın hissettikleri öğrencileri de bu ortamlara çağırıp, cazip teklif ve telkinlerle ikna etmeye çalıştıkları,</p>

  <p class="block_9">İkna edilen öğrencilerin hafta sonu çarşı iznine çıktıkları zamanlarda, örgüt içerisinde yer alan esnafların dükkânlarından faydalanmak suretiyle resmi elbiselerini değiştirerek sivil elbise giydikleri, birer ikişerli gruplar halinde örgüt içerisinde yer alan sivil vatandaşların evlerine gittikleri, gidilen yerlerde Fethullah GÜLEN’in video kasetlerinin seyredildiği, namaz vakitlerinde birlikte namaz kıldıktan sonra Said-i Nursi’nin Risalelerini okuyup birlikte ders çalıştıkları ve Fethullah GÜLEN’in kitapları hususunda derinlemesine eğitime tâbi tutuldukları, genel de bu evleri 7-8 kişilik gruplar halinde kullandıkları, bu öğrencilerin kullandıkları evin, ev sahibini görmedikleri ve kasıtlı olarak tanıştırılmadıkları, bu evlerden sadece dışarıdan ahi diye hitap ettikleri üniversite öğrencilerin den 1 ya da 2 kişinin bulunduğu, planlı bir şekilde hareket ettikleri, gizliliğe önem verdikleri, hafta sonu programları, devre imamlarının talimatı doğrultusunda sınıf imamları vasıtası ile öğrencilere iletildiği, okula dönüş saati yaklaştığında tekrar birer ikişer kişilik gruplar halinde evden ayrıldıkları ve tekrar üzerlerini değiştirdikleri esnaflara giderek resmi üniformalarını giydikleri, bu evlerin Işık Evleri veya Işık Kışlaları olarak adlandırıldığı ve tamamen bu yapılanma içerisinde bulunan öğrencilerin ihtiyaçlarının karşılanması için sivil vatandaşlarca tahsis edildiği, bir evde bulunması gereken her şeyin bu ışık evlerinde mevcut olduğu, Polis Akademisinde sahte belgeler ile evci çıkan öğrencilerin bu evlerde ikamet ettiği,</p>

  <p class="block_9">Ancak, Fethullah GÜLEN ve örgütünün deşifresine yönelik başlatılan çalışmalardan sonra tedbir gereği bu evlerin birçoğunun boşaltıldığı, bazılarının aile evlerine dönüştürüldüğü ya da aile evleri ile okul içerisinde örgütlenme faaliyetlerine hız verildiği, buna paralel olarak hasım cephe ya da muhalif cephe diye adlandırdıkları kesimlere karşı hile, iftira, yıpratma ve saldırı kampanyalarını hızlandırdıkları, hatta daha da ileri giderek abi ve imam adı verdikleri şahısları gerek teşkilâtımız içerisinde, gerekse diğer -bazı kamu kurum ve kuruluşlarının üst düzey yöneticileri ile bazı siyasi parti yetkilileri ve temsilcilerine göndermek suretiyle yanlış ifade ve telkinlerle konular çarpıtılarak hasım cephe diye adlandırdıkları kişiler aleyhinde yoğun bir kampanya başlattıkları,</p>

  <p class="block_9">Okul içerisinde imamlar haricinde öğrencilerin birbirleri ile irtibat kurmadıkları, ast üst ilişkilerine çok dikkat ettikleri, öğrencilerin sorunlarını imamlar vasıtasıyla aynı yapılanma içerisinde bulunan sınıf komiserlerine ilettikleri, kendilerine yakın olan kimselerin disiplin cezalarını iptal ettikleri, sınıf ve devre imamlarına okul içerisinde bir sorumluluk verilmediği, (Sınıf Mümessilliği, Baş Mümessillik, Yemekhane, Yatakhane Sorumluluğu gibi) ancak bu imamların uygun gördüğü öğrencilere okul idaresi tarafından bu tip sorumlulukların verildiği, hatta bu sorumlu öğrencilere birer oda tahsis edip örgütlenme faaliyetlerine kolaylık sağlandığı,</p>

  <p class="block_9">Polis Kolejinde kendi yanlarına çekemedikleri öğrencilere genelde komünist dedikleri, diğer öğrencilerin de onlara karşı cephe almalarını sağladıkları ve o şahıslarla arkadaşlık yapılmaması için ellerinden gelen her türlü gayreti gösterdikleri, ayrıca bu öğrencilere öğretmenler ile sınıf komiserleri aracılığı ile baskı uygulattıkları, sınıfta bıraktırma, disiplin cezası verdirme hatta okuldan attırma cihetine kadar gittikleri, böylelikle psikolojik bir üstünlük sağlayarak okul içerisindeki faaliyetlerini daha rahat yürüttükleri.</p>

  <p class="block_9">Yaz tatillerinde örgüt mensupları aralarındaki bağın soğumaması ve öğrencilerin sosyal yaşantı içerisine girmesini engellemek için ailelerinden izin alabilen öğrencilerin, Ege ve Akdeniz Bölgesinde bulunan, örgüt tarafından kiralanan Işık Kışlalarında yoğun bir eğitime tabi tutuldukları, haftada bir veya iki kere deniz sahilinin tenha bölgelerinde denize girmelerine müsaade edildiği, yine haftada bir veya iki kere pikniğe gittikleri, yaz programlarda sivil vatandaşlardan abi diye hitap ettikleri ve kod isim kullanan şahısların bu evlere gelerek eğitim faaliyetlerini kontrol ettikleri,</p>

  <p class="block_9">Okul içerisindeki yapılanmanın grup, sınıf ve devre imamı olmak üzere hiyerarşik bir şekilde oluşturulduğu, Polis Akademisi’ni bitiren öğrencilerin başlamış olduğu görev yerlerine göre, yeni gruplar oluşturularak imam kadrolarını belirledikleri, imamların genelde üst rütbeli şahıslardan seçildiği, mezun olan öğrencilerden maaşa geçtikten sonra, bekâr olanlardan maaşının 1 / 5’i, evli olanlardan ise 1 / 10’u nispetinde himmet adı altında para topladıkları,</p>

  <p class="block_9">Son günlerde takiyye kuralı gereğince tedbirler geliştirerek komünist diye adlandırdıkları kendilerinden olmayan öğrencilere yakınlık göstermeye başladıkları ve onlarla dost olmanın yolunu aradıkları.</p>

  <p class="block_9">Yapılan sohbetlerde Kur’an-ı Kerimden ayetler ve hadislerden örnekler verilerek Fethullah GÜLEN’i, ahir zamanda gelecek MEHDİ olarak gördükleri, zaman zaman Atatürk ve devrimleri aleyhinde konuşma, açıklama ve eleştiri yapılmakla birlikte 28 Şubat kararlarından sonra takiyye ve tedbir gereğince Atatürk sevgisi verir gibi davrandıkları, okuldaki namazların şafi mezhebindeki gibi, cem şeklinde yani öğle ile ikindiyi, akşam ile yatsı namazını birleştirmek suretiyle kıldıkları, değişik ortamlarda birbirleri ile şifreli konuştukları,</p>

  <p class="block_9">Bu faaliyetlerde bulunan öğrencilerin Ankara’da Demetevler, Keçiören, Yenimahalle, Cebeci, Etlik, İskitler ve Dikmen bölgelerindeki evlerden faydalandıkları yolunda bilgiler elde edilmiş olup, konunun daha da netleştirilmesi ve belirlenen ışık evleri ile ilgili çalışmalarımız sürdürülmekte olup, gelişmeler peyder pey bildirilecektir”.</p>

  <p class="block_7">Yine Ankara Emniyet Müdürlüğü’nün 18.3.1999 tarih ve 182099 sayılı bir başka yazısında, Fethullah Gülen’in polis adayı gençlere, Polis Akademisi ve Koleji’ne yönelik ilgisinin gerekçeleri, şu cümlelerle değerlendirilmiştir:</p>

  <p class="block_9">Fethullah GÜLEN, alışılmış “Din Adamı” profilinden uzak, din adına farklı söylemleri bulunan, kimi zaman “Sfenks” kadar sessiz, kimi zaman Atatürk’ü övmeye gerek duyan, kimi zaman 8 yıllık eğitime destek verecek kadar reformcu, rejim yandaşı ve aydın bir düşünür, kimi zaman farklı dinlerin temsilcilerine dünya barışı adına çağrılar yapacak, hatta papa ile fikir teatisin de bulunabilecek kadar da enternasyonal yanı güçlü biri olarak görüntüler vermektedir. Tarikat mensupları da, baş imam Fethullah GÜLEN’den aldıkları fetvalar doğrultusundaki davranışları ile, kendi düşüncelerinin zıttı olanlara karşı “hile mubahtır” yöntemi ile tedbirler geliştirmektedirler.</p>

  <p class="block_9">Fethullah GÜLEN’in yeterli bir din eğitimine ve bilgisine sahip olduğu kuşkuludur. Ama, dini bütünüyle bilmeyen fakat itikattı olduklarına inanan insanları etkileyebilecek noktaları iyi keşfetmiş, üstün bir zekâ sahibi olduğu söylemleri de gündemdedir. Alim olmayı gerektirmeyen dini hikâyeleri, ızdırap yüklü ses tonu eşliğin de, sohbetlerinde gözyaşı suyu ile kişilerin manevi alanlarına nüfuz edecek şekilde anlatan ve kişileri istediği yöne sevk etmeyi başarması bir çok entelektüel kesimin kendisinden etkilenmesini sağlamıştır.</p>

  <p class="block_9">Özellikle birlik ve beraberliğe her zamankinden daha çok ihtiyaç duyduğumuz ve 2000’ü yıllara girmek üzere olduğumuz şu günlerde, Türkiye sathını mücadele alanı olarak değerlendiren ve Türkiye Cumhuriyeti Devleti’ni yıkma, parçalama, en hafifinden Cumhuriyetin temel niteliklerini değiştirme veya kendine göre yön verme ya da devlet içinde hâkim güç olma sevdasındaki bu gibi organize suç yapılanmalarını dünlerde olduğu gibi bugünlerde de etkileyip kullanmada ön planda tuttuğu hedef kitlenin başında, aktiviteleri, heyecanları ve coşkuları ile gençlerimizin gelmesi son derecede düşündürücüdür.</p>

  <p class="block_9">Gençlerimizin ülke menfaatleri ve değerleri açısından hangi noktalarda bulundukları, nihai hedeflerinin ne olduğu tam olarak belirlenmiş olanlarla, kamufle yeteneğine sahip bulunan çeşitli maskeler ve kamuoyu desteğiyle yollarına devam etmekte olan ve üzerindeki “Giz” perdesi tam olarak kaldırılmamış masumane görünümlü kimi organizasyonların çekim alanlarına girmelerine mani olabilecek ölçülerde uyarmadığımız ve yeterli bilgilerle teçhiz edemediğimiz de bir başka gerçektir. Böyle olduğu içindir ki gençlerimiz halen bir takım kişi veya örgütlerin hedefledikleri noktalara ulaşma ve bu yöndeki planlarını hayata geçirmeleri konusunda cazibe merkezi olmaya devam etmektedirler.</p>

  <p class="block_9">Gençlerimiz üzerinde oynanan bu oyunlardan da anlaşılacağı gibi, teşkilâtımız bünyesinde bulunan başta Polis Koleji ve Akademisi olmak üzere, birçok eğitim kurumumuz adı geçen tarikatın ilgi alanına girmiş ve teşkilatlanmaları adeta bir sistematiğe bağlanmış gibi devam etmektedir. Teşkilât bazında stratejik önemi haiz Personel, Bilgi İşlem, Eğitim, Kaçakçılık ve Organize Suçlarla Mücadele, Terör ve İstihbarat birimleri ile taşra uzantılarında da yapılanmaların olduğu yönünde emareler mevcuttur”.</p>

  <p class="block_7">Kendisi de Polis Koleji ve Polis Akademisi’nde yedi yıl süreyle eğitim gören gazeteci Zübeyr Kındıra, yaşadıklarını ve araştırmalarını anlattığı “Fethullah’ın Copları” adlı kitapta, bu eğitim kurumlarındaki Fethullahçı kadrolaşmayı, 1979’dan bu yana günümüze kadar getirmektedir. Kındıra, en güncel bilgi ve belgelerle de desteklediği kit abının “Sunuş”unda, kon unun önemini şöyle vurgulamaktadır:</p>

  <p class="block_9">“Polis Koleji’nin uygun ikliminde, birçoğumuz, daha ilk hafta sonu izninde, bu Fethullahçı topluluğun için de, nereye ve neden gittiğini bilmeden bir ‘Işık Evinde’, ‘Said-i Nursi’ risalesi dinlerken buldu kendini Bazılarımız okula döner dönmez, üst sınıflara ya da komiserlere duru mu anlatıp ‘korunmaya’ alındı. Ama yalanlarla, gizlice götürüldüğümüz o evleri, orada yaşadıklarımızı ve o günleri hiç unutmadık.</p>

  <p class="block_9">Ben de o evlerden birine götürülenlerdenim. Aradan 21 yıl geçmesine karşın, o günü hiç unutmadım. Daha sonra yaşadıklarım da o günün unutulmasına engeldi, ilk denemelerinin ardından, bu kişilerin gerçek niyetini anladım ve hemen uzaklaşıp, kurtuldum. Benim gibi birçok arkadaşım da bu topluluktan uzak durdu. Ama benimle birlikte o gün o eve gidenlerin birçoğu iyi birer Fethullahçı oldular. O gün, o evde, benim ilk namazımda yanımda duranlar ve onların anlayışı tarafından Emniyet Teşkilatından uzaklaştırıldım.</p>

  <p class="block_9">Yıllar sonra, gazeteci olarak o gün, o evde benimle birlikte olanların. Emniyet Teşkilatı’nın en kritik üst yönetimlerinde bulunduklarına, hiç de şaşırmadan, tanık oluyorum. Polis içine ‘Fethullahçı tohumu atılmasının ilk günlerine tanıklık etmiş daha sonra, ‘kendilerinden olmayanları saf dışı bırakma’ yöntemlerini yaşamış biri olarak, laik ve demokratik düzene yönelik tehlikelerden biri olduğuna inandığım, ‘bu arkadaşlarımın’, ‘eski meslekdaşlarımın’ gün ışığına çıkmadan, hak etmedikleri makamlarda oturmalarına ve toplumu yanlış yönlendirmelerine izleyici kalmak, en azından yaşadıklarıma haksızlık olurdu. Bu çalışmayı yapmaya karar vermemdeki en büyük etkenlerden biri de budur...</p>

  <p class="block_9">Polis içindeki Fethullahçıların bir bölümünü ve Polis Koleji ve Akademisinde bulunduğum yıllarda ‘Işık Evleri’ne giden ve öğrenci götürenleri anlatmaya çalıştığım bu kitap içerisinde, yaşadıklarım ve tanık olduklarım ve gazeteci olarak araştırdıklarım var. Bazı bilgiler doğrudan anılarımdan, büyük çoğunluğu ise polis içindeki dostlarımdan ve belgelerden...”</p>

  <p class="block_7">Zübeyr Kındıra, kitabında, Fetullahçıların bu eğitim kurumlarındaki tüm usulsüzlüklerini, baskı yöntemlerini, ders veren öğretim elemanlarının Cumhuriyet karşıtı sapkınlıklarını, şeriatçı kadrolaşmanın tüm evrelerini ve destek veren siyasilerle, üst düzey bürokratları, isim isim, müfettiş raporları ve soruşturmalara esas belgeleriyle birlikte ayrıntılı olarak açıklama ktadır. Bu kitap, yöneticilerin devlete ve rejime bağlı olduğu bir ülkede yayınlanmış olsaydı, en azından İçişleri Bakanı başta olmak üzere, hedef isimlerin tamamını götürürdü, diye düşünüyorsanız, haklısınız. Ancak, Türkiye’de bunun tam tersini görüyor sunuz. Örneğin, 10 Kasım 1996’da,</p>

  <p class="block_7"><i class="calibre1">“... İnancımıza saygı duyulmadığı bir dönemde, içim kan ağlayarak, bugünkü törenlere katıldım”</i> sözleriyle ünlenen Kayseri eski Belediye Başkanı Refah Partili Şükrü Karatene hakkında D.G.M.’nin bilirkişi olarak atadığı Prof. Dr. Ali Şafak’ı hatırlamamak olanaksızdır. Zira, Şafak, Karatepe’yi aklayan bir rapora imza atanlar arasındadır. Erzurum İlahiyat Fakültesi mezunu Şafak, halen Polis Akademisi’nde “görevinin başındadır”...</p>

  <p class="block_7">Başta Polis Akademisi olmak üzere, tüm eğitim kurumlarındaki Fetullahçıların izini sürmeye başladığınızda, öncelikle Polis Akademisi, Koleji ve Okulları için öğretim üyesi yetiştirilmek üzere yüksek lisans ve doktora yapmak üzere yurtdışına gönderilenlerin de durumlarını ve pozisyonlarını netliğe kavuşturmanız gerekmektedir. Hatırlanacağı üzere, Y.Ö.K. ve Milli Eğitim Bakanlığı, 1982’den itibaren ağırlıklı A.B.D. olmak üzere, yurtdışına onbinin üzerinde burslu öğrenci göndermiştir. Ancak, bir süre sonra bunların yarıdan çoğunun Fethullahçı, sonra Nakşibendi, Süleymancı ve de etnik bölücülerden oluştuğu saptanmıştı. Bu devlet aleyhine üniversitelerde geleceğin akademisyenlerini yetiştirme ve kadrolaştırma furyasından, Emniyet Teşkilâtı bu haliyle kendisini koruyabilmiş midir? Bu sor uya ancak acı bir tebessümle karşılık verilebilir. Nasıl mı?!. İşte, fikir verebilecek bir iki küçük örnek:</p>

  <p class="block_7">Emniyet Teşkilâtı’na “iz” bırakan Bakanlardan biri olan Abdülkadir Aksu, 1988-89 Öğretim Yılında Polis Akademisi’nin kadrolu eğitim elemanı gereksinimini karşılamak üzere, 41 öğretim görevlisini yüksek lisans ya da doktora yapmak üzere -tüm masrafları devlet tarafından karşılanarak - İngiltere’ye göndermiştir. Bu grup 5 yıl sonra Bakanlık emriyle Türkiye’ye çağrıldığında, sadece bir bölümünün yüksek lisansı tamamladığı görülmüştür.</p>

  <p class="block_7">1997-98 Öğretim Yılında ise, Akademi Yönetim Kurulu kararıyla, “olumsuzluğu” değerlendirilen 20 araştırma görevlisinin Akademi ile ilişkisi kesilmiştir. Ne var ki, bu personel, daha sonra idari yargı kararı ile geri dönmüştür. Bunların önemli bir bölümü yardımcı doçent ve doçent kadrolarına atanmışlardır. Sadettin Tantan döneminde çıkarılan söz konusu yasayla, öğretim üyelerine kendi istekleri dışında başka bir yere atanmama kolaylığı getirilmiştir. Ayrıca, emniyet kadroluların yanısıra, sivil öğretim elemanlarının da, eğitim ve öğretimin yanısıra idari görev almaları (başkan yardımcısı-dekan yardımcısı-enstitü müdürü vb.) sağlanmıştır. Böylece, Emniyet Teşkilâtı’na bağlı eğitim kurumlarındaki “tek tip” emniyetçi yetiştirmeye yönelik programa işlerlik; kadrolara da dokunulmazlık kazandırılmıştır. Konunun bir başka vahim tarafı, mevcut kadronun, bundan sonra gelecek öğretim elemanlarını seçme kurullarında ve de eğitim programlarında belirleyici rol oynayacak olmalarıdır. Yönetim erkini elinde bulunduran grup, kendi grup gereksinimleri doğrultusunda müfredat programı hazırlama ve kadrolar yetiştirme olanağına sahip olurken, farklı personel bu süreçte ya tasfiye ya da pasifize edilecektir. Acıdır ki, bütün bunlar yasaya uygun (!) olarak yürütülürken, Emniyet Teşkilâtı içindeki Cumhuriyet aydınları, tüm olumsuz gelişmeleri sessiz çığlıklar atarak izlemek zorunda kalacaklardır...</p>

  <p class="block_7">Bir başka tipik örnek olarak, Polis Akademisi’nde müfredata dahil “Devlet Güvenliği ve Haberalma” adlı ders kitabında. Cumhuriyet döneminin en yaygın irticai hareketi olan Nurculuktan tek kelime ile bahsedilmemektedir. Bir başka ifadeyle, geleceğin Emniyet yöneticileri, nurculuk hakkında tek bilgi bilmeden, tehdit olarak algılamadan Akademiyi bitirmektedirler. Nurculuktan bahsetmeyen, gerçek yönleriyle Fetullahçılıktan bahseder mi, diye düşünüyorsanız, yavaş yavaş Emniyet Teşkilatı’nı tanımaya başlıyorsunuz demektir. Bu kitapta, örneğin, “Zararlı Dini Akımlar” bölümünde, Ahmet Yesevi, Mevlana, Hacı Bektaş Veli, Yunus Emre gibi isimler, “İrticai Faaliyetler” ana başlığı altında açıklanmaktadır. “Türk Düşünce Tarihi” gibi bir ders ya da bağımsız bir bölüm başlığı alımda okutulması gereken bu “aydınlık” isimleri, “İrticai Faaliyetler” başlığı altına dahil edeceksiniz; sonra da “kapkaranlık” Said-i Kürdi ve hempalarını-şakirtlerini bu başlık harici bırakacaksınız!.. Bunun adı bilim değil, Türklük değil, İslamiyet değil, insanlık ise hiç değil!.. Keza, aynı kitapta, Türkiye’de şeriatçıların kendilerini ve faaliyetlerini halk içinde gizlemek, kamufle etmek için kullandıkları “mütedeyyin* kitle” kavramına yer verilirken, gerçek mahiyeti hakkında tek cümlelik bilgiden dahi kaçınılmıştır.</p>

  <p class="block_7">Aynı şekilde, yine müfredata dahil “İnsan Hakları ve Kamu Hürriyetleri” adlı ders kitabında, aşırı sağda ve solda yeralan ve Türk Devleti’ni yabancı ülkelere şikâyet gibi işlevleri yerine getiren örgütler, “yerli” ya da “işbirlikçi” başlığı altında değil de, “ulusal sivil toplum örgütleri” başlığı altında anlatılmaktadır. Ayrıca, bu kitapta İnsan Hakları Derneği ve Mazlum-Der hakkında geleceğin em niyet yöneticilerine verilen bilgiler, son derecede yetersiz, içi boş ve düşündürücüdür. Emniyet mensubu, rejimi yıkmak isteyenlerle devlet arasında “tarafsız” değildir, resmen taraftır, devletten taraftır. Bu itibarla, Polis Akademisi’nde ya da bağlı diğer eğitim kurumlarında verilen derslerin, “bilgi” kadar, öğrenciye devlet bilinci, devleti savunma donanımı ve refleksi kazandırması da amaçlanmalıdır. Ama nerede?!.</p>

  <p class="block_7">Konunun bir diğer vahim sonucu da şudur: 9 Mayıs 2001 tarih ve 24397 No.lu Resmi Gazete’de yayımlanarak yürürlüğe giren 4652 sayılı Polis Yükseköğretim Kanunu ile, Polis Akademisi üniversite yapısına dönüştürülürken, Polis Okulları da, iki yıllık Polis Meslek Yüksek Okulu haline getirilerek Polis Akademisi’ne bağlanmıştır. Yeni yasayla, mevcut eğitim kadrosunun, tayin açısından neredeyse dokunulmazlığı söz konusu olmuştur. Devletten yana, Atatürk ilke ve devrimlerine bağlı, Cumhuriyetin tüm değerlerin e inanmış, laik hukuk sistemini canı pahasına koruyacak Türk Polisi tipolojisinin oluşturulması için, Polis Akademisi’nin ve Polis Meslek Yüksek Okullarının ve Polis Koleji’nin tümüyle yeniden yapılandırılması ve sürekli büyüteç altında tutulması kaçınılmaz bir zorunluluktur.</p>

  <p class="block_7">Dr. Necip Hablemitoğlu’nun kitap çalışmasında yer alan MİT müsteşarının sözleri bir şeylerin nasıl gizlenmeye çalışıldığının ipuçlarını vermiyor mu?</p>

  <p class="block_9">“Fethullah’tan bir dönem bana söz ettiler, işte kasetlerini seyret, etkiliyor, önemli şeyler söylüyor, diye. Seyrettim, ağlayan, sümük çeken bir adam”</p>

  <p class="block_6">Soruşturmadaki sorular</p>

  <p class="block_7">Emniyet Müdürü Osman Ak hakkında, dönemin İçişleri Bakanlık Müsteşarı Saim Çotur’un Başkanlığındaki Yüksek Disiplin Kurulu tarafından yürütülen idari soruşturmanın iddiası, taraflı, düşündürücü ve de talihsiz isnatlara dayandırılmıştır:</p>

  <p class="block_9">“Türkiye genelinde bir çok ilde görevli çok sayıda Emniyet Mensubu hakkında Fethullahçılar diye (Işık Tarikatı Mensubu) rapor tanzim edilerek kin ve gareze binaen aslı olmayan ilişkileri rapora geçerek sanki bir suç ilişkisi içerisin delermiş gibi göstererek cürüm (iftira) atfında bulunulduğu, hazırlanan raporun gerçekle alâkası olmadığı, iftiradan öteye gitmediği, raporun istihbarat mevzuatına uygun olmadığı, istihbarat usul ve metotlarının kullanılmadığı hususunda; İstihbarattan sorumlu Ankara Emniyet Müdür Yardımcısı olarak görevli olduğunuz sırada, bahse konu raporu hazırladığınız, bu suretle yetki ve nüfuzunu kendisine ve başkalarına çıkar sağlamak amacıyla veya kin veya dostluk nedeniyle kötüye kullanmak,, kasıtlı olarak gerçek dışı rapor vermek suçlarını işlediğiniz iddia edilmektedir. Bu husustaki savunmanızı veriniz”.</p>

  <p class="block_7">Osman Ak, 21 sayfalık yazılı savunmasında, tüm iddiaları yanıtlarken, “çıkar” suçlamasına karşı şu ifadeyle işbirlikçi zihniyete eleştiri getirmiştir:</p>

  <p class="block_9">“Emniyet Teşkilâtı içerisindeki Fetullah Gülen örgütlenmesi, ilk kez 1999 yılında deşifre edilmiş bir olay değildir. Varlığı, 1992 yılında Devlet arşivlerinde mevcut olan soruşturmalar kapsamında tescillidir. Bu itibarla kin ve garez duyguları içerisinde çalışma yapıldığı tespit ve suçlaması, arşivlerdeki mevcut bilgi ve Fetullah Gülen’in kamuya yansıyan beyanlarıyla çelişmektedir, raporun düzenlenmesinde iddiada kast edilen anlamda olmasa da, menfaatim olduğu doğrudur, bu menfaat laik, demokratik hukuk devletinin var olmasından kaynaklanmaktadır, ‘başkalarına çıkar sağlama’ tabirinden ne anlaşılacağı muallaktadır, bu yazışmalar devletin yetkili makamlarına iletilmiştir, devlete iletilen raporda çıkarı olan varsa, o da devletin kendisidir, ayrıca ‘dost’ sağlamaktan kasıt, devlete dost olmak ise, bu doğrudur, bu iddialarda bulunanların hangi çıkar için, ne amaçla, nasıl davrandığını ayrıntılı olarak açıklaması gerekir, tarafıma yöneltilen ve hiçbir hukuki mesnedi olmayan suçlamalar ağır ve mesnetsizdir, müfettişlerin yaptığı bu soruşturma, tamamen yanlı ve soruşturmayı yapanların soruşturulmasını gerektirecek içeriktedir”.</p>

  <p class="block_7">Osman Ak, Cevdet Saral ve ekibinin Emniyet içer sindeki Fetullahçı yapılanmayı ve Gülen’in amaçlarım deşifre etmesinden korkan Nurcu maşalar basını da arkalarına alarak hemen karşı at ağa geçmiş bu ekibe çirkin iftiralarda bulunmaya başlamışlardır. Bunun en somut göstergesi tüm kamuoyunun bildiği gibi “Telekulak Skandalı”dır.</p>

  <p class="block_7">Emniyetteki nurcular, basındaki yandaşlarına koşarak bir günde hazırladıkları sözde dinleme kayıtlarını vererek, Cevdet Saral, Osman Ak ve ekibinin insanları kanunsuz olarak dinledikleri iftiralarına sarılmışlardır. Ancak mızrak çuvala sığmamış aradan geçen bunca seneden sonra dinlendi denilen birçok telefon numarasının uydurma olduğu, böyle numaraların bulunmadığı Telekom kayıtlarından ortaya çıkmıştır. Bununla beraber yine kayıtlarda olmayan numaraların 24 saatlik zaman diliminde 58 ve daha yukarı saatlerde dinlendiği maskaralığı da görülmüştür.</p>

  <p class="block_7">Nurcu iftira şebekesi telaşlarından ve korkularından olacak bir günü 58 saat olarak hesaplayarak binlerce sayfalık uydurma belgelerle iftiralarda bulunmuşlardı.</p>

  <p class="block_7">Cevdet Saral, Osman Ak ve görev arkadaşları Telekulak olayı iddialarıyla Kırıkkale Asliye Ceza Mahkemesi’nde yargılanıyorlar, yaklaşık 4 yıldır devam eden yargılamaları sonucunda 30 Ocak 2003 tarihinde “Beraat” ediyorlardı. Mahkemenin 2003/43 sayılı gerekçeli kararında Fetullahçı Emniyetçilerin iftira, yalan ve manipülasyonları boşa çıkarılıyordu. Gerekçeli kararda özetle şunlar vurgulanıyordu:</p>

  <p class="block_9">“Esasen davanın açılmasına esas teşkil eden Emniyet Genel Müdürlüğü İstihbarat Daire Başkanlığı’nın bilgi ve onayı olmadan istihbarat yönetmeliğine aykırı ikinci bir dinleme odası tesis etmek, faaliyete geçirmek, mahkeme kararı olmaksızın telefon dinlemek, takip etmek ve olayların ortaya çıkmasıyla da bilgisayar hard diskinden bilgileri silmek gibi iddialarla suçlandıklarını, devamla sekizinci katta teknik çalışma odası tesis edildiğinde bu konuda bu hususları düzenleyen ya da sınırlayan herhangi bir mevzuat bulunmadığını, oda kurulduktan sonra bu konuda yönerge çıkarıldığını, esasen kurulan sekizinci odanın da yeni çıkan yönergeye aykırılık teşkil etmediğini, yönergede belirtildiği şekilde istihbarat çalışmalarının aynı birim bina içersinde yapıldığı takdirde onayın gerekli olmadığını, sadece ayrı bina ve yerlerde kurulması halinde onayın gerekli olduğu, oysa sekizinci katta kurulan çalışma odasının aynı bina içersinde olup onaya da gerek olmadığını... Bu odanın kurulmasında alet ve teçhizatın tümünün istihbarat daire başkanlığından gönderilmiş ve istihbarat daire başkanlığının teknisyenleri tarafından monte edildiğini...</p>

  <p class="block_9">Yine devamla, dosyada mevcut birden fazla klasörde toplanan 199, 1899, 1998 yılında kurulan bir birimde 1997 yılında ve görevde olmayan personel tarafından dinlemelerin yapıldığı, zaman olarak ta mümkün olmayan saat 49.00, 55.00, 58.035 ve bu gibi ilgisiz notların bulunduğu, yine dinleme klasörlerinde son kısımlarında çoğu telefonların süreleri 00.00 salise sürdüğü, oysa ahizenin açılıp kapanmasında dahi birkaç saniyenin geçebileceği</p>

  <p class="block_9">... Telekom görevlilerinin mahkeme kararı olmadan bağlantı yapmadıklarını beyan ettiklerini, yine mahkeme kararı olmadan hiçbir telefonun fiziksel bağlantısının yapılamayacağı, Emniyet yetkililerince kendi başlarına herhangi bir telefonu dinleme bağlantısı yapılamaz, bunun mümkün olmadığı... Mahkememizce de talep üzerine Sincan ilçesinde ve Batıkent beldesinde bulunan bir telefonun, Ankara Emniyet Müdürlüğü’nün merkez binasının bulunduğu, İskitlerdeki hizmet binasının sekizinci, dokuzuncu ya da herhangi bir katındaki dinleme merkezine bağlantısının yapılamayacağı, Sincan ve Batıkent’te bulunan telefon santralleriyle Ankara Emniyet Müdürlüğü Merkez binasında (1998-1999) içerisinde kiralanan ya da kurulu PCM teçhizatı bulunmadığı...</p>

  <p class="block_9">(...) No’lu telefonun Telekom’a sorulmuş olduğu böyle bir telefonun Türkiye genelinde bulunmadığı, yine dinlendiği iddia edilen, (...) No’lu telefonun da ankesör numarası olduğu fakat hiç tesis edilmediği... Zaten müfettişlerce de tanıklar ve sanıklar sorguya çekildiklerinde hiçbir tanığa ve sanığa telefon dinlemesine ilişkin soru sorulmadığı, hiçbir sanık ve tanığın bu konuda beyanda bulunmadığı, bilirkişi raporunda telefon dinlediklerine ya da delilleri yok ettikleri hususunda bilgi verilmediği...”</p>

  <p class="block_7">Mahkemenin gerekçeli kararında; dosya içersinde maddi delil olarak ileri sürülen Yargıtay Üyesi Naci Ünver’e ait olduğu söylenen kasetle ilgili de Ankara DGM Cumhuriyet Başsavcılığı’nın “Takipsizlik” kararına atıfta bulunuluyor, neticede suçlama tarihinin 23 Nisan 1999 tarihinden önce olduğu gerekçesiyle “erteleme” kapsamına almıyordu.</p>

  <p class="block_7">Ankara Devlet Güvenlik Mahkemesi Cumhuriyet Başsavcılığı’nın, (Hazırlık No. 1999/380, K. No. 2002/94 ) verdiği TAKİPSİZLİK kararı ise, telekulak komplosunun farklı bir boyutunu gözler önüne s eriyordu.</p>

  <p class="block_9">“Yazılı ve Görsel Basında yer alan ve Ankara Emniyet Müdürlüğünde Başbakanlık, Genelkurmay Başkanlığı, Basın Mensupları, Milletvekillerinin, Yargı Mensuplarının telefonlarının dinlendiğine dair haberler üzerine 11.6.1999 tarihinde Ankara Emniyet Müdürlüğüne gelinerek Bilgi İşlem Büro Amiri olarak görev yapan Komiser yardımcısı Hurşit Uçaktan Bilgisayar sisteminde bulunan log dosyaları. Emniyet Genel Müdürlüğü istihbarat Daire Başkanlığında kopyaları bulunan log dosyaları ile karşılaştırmak üzere alınmış ve Bilirkişi olarak görevlendirilen Mehmet Fecri YILDIZ’a tevdi olunmuştur.</p>

  <p class="block_9">Dinleme odası olduğu iddia edilen, ancak depo olarak kullanıldığı görülen odadaki dört adet dinleme setin de bir adet teyp kaseti bulunarak yine bilirkişiye tevdi olunmuştur.</p>

  <p class="block_7"><i class="calibre1">Bilgi İşlem Büro Amiri Hurşit Uçak’ın</i> da <i class="calibre1">imzasının bulunduğu 12.6.1999 tarihli tutanakta şöyle denilmiştir:</i></p>

  <p class="block_9">‘Şubemizde teknik gelişmelere paralel olarak teknik takip (dinleme) sisteminin bilgisayar ve 12’lik LMS’ye geçilmesi üzerine merkezde yani Şubemiz 9 ncu katta bulunan eski 12’lik ve 24’lük mekanik setlerin tamamı boşa çıkarılmıştır.</p>

  <p class="block_7"><i class="calibre1">Bu sebeple</i> daha <i class="calibre1">önce merkezde kullandığımız mekanik setlerden 14 adedi, 10.3.1999 tarihinde Başkanlığımıza iade edilmiştir. Geriye kalan 5 adet mekanik seti yukarıda bahsedildiği üzere Batıkent, Yuva ve Sincan Grup Amirliğinin ihtiyaç ve arızaları gözönünde bulundurularak Şubemiz 9 ncu katta depo olarak kullanılan odada (B Masası Teknik Takip Odasının yanı) düzgün bir şekilde muhafaza altına alınmıştır. 28.5.1999 tarihinde Şube Müdürümüzün talimatıyla depodaki tüm mekanik setlerin yuvaları tek tek kontrol edilerek sağlam olarak karton kutulara konulmuş, arızalılar ayrılarak bilahare Başkanlığa iade edilmek üzere ayrı bir yere konulmuştur.</i></p>

  <p class="block_7"><i class="calibre1">9 ncu katta depo olarak kullanılan bu odada teknik ve BİM Büroya ait malzemeler bulunmakta, ayrıca</i> bu <i class="calibre1">odada lavabo ve su musluğu bulunması nedeniyle çalışan teknik personelin faydalanması için bu güne kadar kilit altında bulundurulmamıştır.</i></p>

  <p class="block_9">11.6.1999 tarihinde DGM Cumhuriyet Savcısı Nuh Mete YÜKSEL, 16.45 sıralarında Şubemizde incelemede bulunmak üzere bahse konu depoya girmiş ve Başkanlığa gönderilmek üzere hazırlanmış Mekanik setleri görmüştür. Yaptığı inceleme sonucunda daha önce B Bürosuna ait Mekanik setin 31 numaralı yuvasında bir adet teyp kaseti bulmuş ve tutanakla tespit etmiştir.</p>

  <p class="block_9">Yukarıda belirtildiği gibi 28.5.1999 tarihinde depo yeniden düzenlenirken yapılan incelemede kaset yuvaları tek tek kontrol edildiği halde, DGM Savcısının tespit ettiği kasetin B Bürosuna ait eski Mekanik setten kalmış olabileceği ve boş olduğu değerlendirilmektedir’.</p>

  <p class="block_9">Sanıklardan Osman AK, Ersan DALMAN ve Zafer AKTAŞ’ın 16.4.1999 tarihinden itibaren istihbarat branşından çıkarıldıkları ve 7.5.1999 tarihinden itibaren Genel Hizmetler branşında istihdam edilmeye başlandıkları görülmüştür.</p>

  <p class="block_9">Yargıtay 8. Daire Başkanı Sayın Naci ÜNVER ile Avukat Fevzi COŞKUN’un konuşmalarının bulunduğu bu kasetin herkesin girip çıktığı kilitli olmayan depo olarak kullanılan, ayrıca lavabo ve musluk bulunması nedeniyle personelin ihtiyaçlarını giderdiği bir yerde b ulunmuş olması, 28.5.1999 tarihinde kaset yuvalarının tek tek kontrol edildiğinin tutanakla tespit edilmesi, sonradan da bu mekanik setlere yerleştirilmiş olabileceği ihtimalini doğurduğu gibi, sanıkların istihbarat branşından alınmalarından çok sonra arama sonucunda ele geçmiş olması karşısında sanıkların bu kasetten sorumlu tutulamayacakları kanaatine varılmıştır.</p>

  <p class="block_9">LOG dosyalarını içeren 4 adet kartuş ile ilgili Bilirkişi raporunda şöyle denilmektedir:</p>

  <p class="block_9">A) Ankara Emniyet Müdürlüğü İstihbarat Şube Müdürlüğü’ne Network üzerinden bağlanmak suretiyle, Başkanlık 7500 sistemine çekilerek 12 Mart 1999’da yapılan bir tutanakla tespit altına alınan kopya ile DGM Savcısı Nuh Mete YÜKSEL tarafından 11.6.1999 tarihinde zaptedilen yedek kartuşunda bulunan Log dosyaları arasında yapılan mukayesede:</p>

  <p class="block_9">1. Ankara Emniyet Müdürlüğü İstihbarat Şube Müdürlüğünden alınan kartuşlardan üzerinde 18.6.1998-12.3.1999 yazılı kartuşun içerisindeki bilgilerin, Emniyet Genel Müdürlüğü İstihbarat Daire Başkanlığındaki kopyasının aynı olduğu,</p>

  <p class="block_9">2. Ankara Emniyet Müdürlüğü istihbarat Şube Müdürlüğü’nden alınan üzerinde 12.3.1999-26.3.1999, 26.3.1999-4.6.1999 ve 11.6.1999 tarihleri yazılı olan kartuşların içerisindeki bilgilerin Emniyet Genel Müdürlüğü istihbarat Daire Başkanlığındaki bilgilerden sonra yedeklendiği için bir mukayese yapılamadı. Üzerinde 26.3.1999-4.6.1999 ve 11.6.1999 tarihleri yazılı olan kartuşlar içerisindeki log bilgilerinde ‘06’ ile başlayan kullanıcı isimlerinin, İstihbarat daire Başkanlığının emriyle sistemlerde kullanıcı isimlerinde standart uygulamasına gidilmesi sonucu tanımlandığı tespit edildi.</p>

  <p class="block_9">Bu dört adet kartuştaki log bilgilerin Byte cinsinden büyüklüğü ve kullanıcı isimlerin dökümü yapılmış ve 11 sayfa olarak sunulmuştur.</p>

  <p class="block_9">Bilgi İşlem Büro Amiri Hurşit Uçak, 25.6.1999 tarihinde Savcılığımıza verdiği ifadesinde, ‘1998 yılı Ağustos ayında Zafer Aktaş ve Mahmut Çorumlu benden log dosyalarını silmemi istediler. Ben farklı bir yöntem uyguladım. Log dosyalarını silen değil de, tuşa basıldığında başka bir yere aktaran ve böylece log dosyalarının silindiği intibaını veren ve silmeye teşebbüs edeni de kaydeden bir program yaptım. 12 Mart 1999’da İstihbarat Daire Başkanlığı’na ilgisiz telefonların izlendiği ihbarı nedeniyle soruşturma başlatılınca, Osman Ak benden bütün log dosyalarını silmemi istedi. Ben silmeyerek yedeklerini aldım. Sisteme yedeklerini aldıktan sonra sildim’ demiştir.</p>

  <p class="block_9">Hurşit Uçak, Ankara 20. Asliye Ceza Mahkemesi’nde verdiği ifadesinde, ‘Kaybolan kartuşun yerine gizlice yedeklediğim kartuşu, sanki kaybolan kartuşmuş gibi kayıp tutanağı düzenlemiştim. Aslında bu kartuş kaybolan kartuş değildi. Benim sakladığım kartuştu. Fakat kaybolan kartuş gibi tutanak düzenledim’ demiştir.</p>

  <p class="block_9">Görüldüğü gibi Hurşit Uçak’ın ifadeleri çelişkili ve güven verici olmaktan çok uzaktır. Mahkemede kaybolan kartuşun yerine kendi yedeklediği kartuşu kayıp kartuşmuş gibi tutanak tuttuğunu dahi söyleyebilmiştir.</p>

  <p class="block_9">Yine bilirkişi raporunda log dosyalarında tüm yapılan hareketlerin printer çıktılarının yaklaşık olarak 4000 sayfa tutacağı ve gereksiz bilgilerde inceleme yapılmaması DGM Savcılığınca emredildiği ve sadece Genelkurmay Başkanlığı, Başbakanlık, Devlet birimleri, Milletvekilleri, Yargı organları. Gazeteciler ve iş adamlarıyla ilgili işlemler incelenmişti, denilmektedir.</p>

  <p class="block_9">Detay sorgu yapılan kişi ve kuruluşları gösterir belgelerin incelenmesinde, hangi kişi veya kuruluşların telefon numaralarının ne amaçla sorgulandığı, ya da hangi telefonların sorgulanması sırasında bu numaralara ulaşılabildiğinin anlaşılmasının mümkün olamayacağı, aranan ya da hakkında bir istihbarat çalışması yapılan sanıklara ait hedef numaralara ulaşılması sırasında istem dışı olarak pek çok önemli telefon numarasına tesadüf edilmesinin mümkün olduğu,</p>

  <p class="block_9">Dosyada mevcut sorguya konu numaraların alt alta konularak kişiler veya kurumlar nezdinde ayıklanarak ve somutlaştırılarak dosyaya sunulduğu, bu nedenle de detay sorgu işlemlerinin amaç dışı veya kötü niyetli olup olmadığının tespitinin mümkün olmadığı kanaatine varılmıştır.</p>

  <p class="block_9">Suç tarihi itibariyle de detay sorgu işlemlerini düzenleyen veya müeyyide altına alan mevzuat bulunmamaktadır.</p>

  <p class="block_9">Savcılığımızca dinlenen tanıkların da yasadışı olarak dinleme veya izleme yapıldığı yolunda beyanları bulunmamaktadır.</p>

  <p class="block_9">Ayrıca, içişleri Bakanlığı, Emniyet Genel Müdürlüğü, Türk Telekom Genel Müdürlüğü, Mobil GSM ve diğer telefon santrallerinden sorumlu özel şirketlerde suça iştirak etmiş personel tarafından mahkeme kararlarının uygulanmadığı, mahkeme kararlarına rağmen kişilerin temel insan haklarından biri olan ve Anayasanın 22. maddesinde ifadesini bulan haberleşme özgürlüğünü ihlal eden uygulamalar yapıldığı iddia olunmuşsa da, bu konuda herhangi bir delil elde edilememiştir.</p>

  <p class="block_7"><i class="calibre1">Bu nedenlerle sanıklara isnat edilen suçun oluşmadığı gibi, kamu davası açmaya yeterli delil de bulunmadığından, sanıklar hakkında TAKİBAT İCRASINA MAHAL OLMADIĞI’na, Emanetteki eşyalardan üzerinde 31 numara yazılı teyp kasetinin dosya içinde muhafaza edilmesi, diğer eşyaların herhangi bir suç unsuru taşımadığından Ankara Emniyet Müdürlüğü istihbarat Şube Müdürlüğü’ne iadesine, CMUK’un 163. ve 164. maddeleri gereğince karar verildi”</i> (153).</p>

  <p class="block_7">Telekulak olayının bir komplodan ibaret olduğu, aradan geçen süre zarfında anlaşılıyordu. Türkiye’nin tüm illerinde, Emniyet Müdürlükleri’nde görevlendirilen birimler, yasal çerçevede rutin telefon dinleme işlemler ini sürdürmektedirler. Bu dinleme işlemi, Cevdet Saral’ın Ankara Emniyet Müdürü olarak görev yapmasından önce de yapılmaktaydı. Bu işlem, Cevdet Saral anılan görevden alındıktan sonra da yapılmaya devam etmektedir. Niye Türkiye çapında sürdürülen tüm bu işlemlerin sorumluları yargılanmıyor da, sadece Cevdet Saral ve arkadaşları yargılanıyor? İşte, Telekulak komplosunun tüm nedenleri, işte bu sorunun yanıtında yatmaktadır. Bu sorunun yanıtını, Emniyet Müdürü Osman Ak, Yüksek Disiplin Kurulu’ndaki savunmasında şöyle vermiştir:</p>

  <p class="block_9">“Bana göre emirler doğrultusunda yapılan çalışmaların sonuçlarının teşkilat bünyesindeki Fethullah Gülen yandaşlarında yaratmış olduğu endişe, bu çalışmayı yapanlar aleyhine acilen bir suç üretme gayretine dönüşmüştür.</p>

  <p class="block_9">Bu yönde ilk adım olarak kamuoyunda ilgi görecek ve takibi sağlanacak muhataplarını hukuken suçlu olmasalar da deklare edilmiş suçlu olarak bu kişilerin yanında olunmaz, yaptıkları çalışmalara da itibar edilmez gibi bir kanaatin oluşması gayretine gidilmiş ve kamuoyuna “Telekulak Skandalı” olarak lanse ettirilen komployu hazırlamışlardır. Bunu yapanlar ve alet olanlar hangi yüksek idealler için yapmışlardır? Ciddiyetle araştırılmalıdır.</p>

  <p class="block_9">Bana göre; 1993 yılından bu yana tehdit niteliğinden çıkarılarak, normal bir dinsel cemaat durumuna sokulan ve irticaya karşı laiklik taraftarı gibi gösterilerek bazı devlet görevlileri eliyle devletin gözünden kaçırılmış bir olguyu ‘Nasıl olur da siz tekrar tehdit ve tehlike haline dönüştürürsünüz?’ şeklindeki bir anlayış sonucu, ‘Bu çalışmayı yapan kişiler imha olur’ tehdidi ortaya konulmuştur.</p>

  <p class="block_9">Şimdi ise; kendilerinin daha da güçlendikleri rehaveti içerisinde olan bu mihraklar, aleyhimizde açılan bu soruşturma ile Fethullahçılığı legalize edecek ve meşruiyet kazandıracak bir yaklaşıma yönelmişlerdir. Takdirini Sayın Kurulunuza, tarihe ve Atatürk Cumhuriyetini ilelebet muhafaza edecek yeni nesillere bırakıyorum”</p>

  <p class="block_7">Cevdet Saral, Osman Ak ve arkadaşlarının Emniyetteki Fetullahçı yapılanmayı deşifre eden raporlarında Fetullahçı olarak yer alan M. Fecri Yıldız, bu kere Emniyetteki Fetullahçı yapılanmayı ortaya çıkaran ekip aleyhine oluşturulan yanlı soruşturmalarda “Bilirkişi”, “Uzman” vs. vs olarak yer alıyordu. M. Fecri Yıldız çok geçmeden basında “Emniyette Skandal - Başkomiserlerin Sınav yolsuzluğu “ başlıklı haberle yer alıyordu.</p>

  <p class="block_7">Ocak 2003 tarihli Cumhuriyet, Star ve benzeri gazeteler ile TV’lerde M. Fecri Yıldız’ın yurt dışına gitmek için katılması gereken sınava kendisinin yerine bir başka başkomiseri sokarak sahtecilik yaptığı belgeleniyordu.</p>

  <p class="block_7">Yine telekulak olayında Emniyet tarafından görevlendirilen bir başka uzman şahsiyet ise Ankara DGM başsavcılığının verdiği “Takipsizlik” kararında şu şekilde yer alıyordu:</p>
</body>
</html>
