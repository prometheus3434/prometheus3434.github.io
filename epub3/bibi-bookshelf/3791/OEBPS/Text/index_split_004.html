<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Kanla Abdest Alanlar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_7">Sohbetlerinde Osmanlıyı yere göğe sığdıramayan Fetullah Gülen, AD yayınlarında çıkan; “Ufuk Turu” adlı kitabında Osmanlılar ile ilgili görüşlerini çok farklı olarak açıklıyordu:</p>

  <p class="block_9">“Birçok meselede ‘şöyle olsun, böyle olsun’ diye kendilerine göre te’lif yapan insanlar var. Hatta saltanata bile olsun denilmiş. Saltanat Müslümanlıkla te’lif edilmiş zamanında, Allah Rasulü, hilafet diyor, ondan sonra meliklik başlıyor, melik-i adud diyor. Ve biz bütün bu insanları alkışlamışız. Sultanlıkları da alkışlamışız. Onların uygulamalarım da Müslümanlık olarak görmüşüz. Şimdi Emeviler’in bir iyiliği varsa izafi bir iyiliktir. Allah Rasulü (s. a.yinün yolunda sayılmaz bu mesele. Abbasilerin durumu da yolunda sayılmaz. Karahanlıların, İlhanlıların, Selçukluların, Osmanlıların durumu da yolunda sayılmaz. Bütün bu vetire kâmil mânâda, tamı tamına İslam’a uygundur denilebilir mi?..</p>

  <p class="block_9">Değildir tabi ki, ama bütün bunlara sahip çıkılmış. İdari açıdan eksikliklerine rağmen sahip çıkılmış...”</p>

  <p class="block_6">Nabza Göre Şerbet</p>

  <p class="block_7">Fetullah Gülen, Zaman Gazetesi tarafından dağıtılan “Prizma” adlı kitabında herkesin nabzının tutulmasını ona göre şerbet verilmesini öğütlüyordu.</p>

  <p class="block_7">Fasıldan Fasıla adlı kitabının 1. Cilt, 84. sayfasında Aksiyonda Zamanlama başlığı ile nabza göre şerbet vermenin değişik bir versiyonu daha Gülen, tarafından tavsiye ediliyordu.</p>

  <p class="block_9">“Halkın adet ve itiyad haline getirdiği bir takım bid’atlara birden karşı çıkmak doğru değildir. Eğer, söyleyenin halk içinde güçlü bir itibarı yoksa, bu davranışı tesirsiz kalmaya mahkûmdur. Bu tür mes’eleler, ancak halk içinde kökleşmiş bir itibar kazandıktan sonra yapılmalıdır.”</p>

  <p class="block_7">Öyle ya hoş görü masalları da bu nabza göre şerbetin sonucu değil miydi? Oysa Fetullah Gülen’in rehber edindiği Said-i Nursi adıyla lanse edilen ancak Gerçek adı Said-i Kürdi olan şahıs incelendiğinde bunların gerçek çehresi de açık ve net bir şekilde ortaya çıkacaktır.</p>

  <p class="block_6">Fetullah’ın Dilinden Rehberi Said - i Kürdi</p>

  <p class="block_7">Fetullah Gülen, tahsilini tekke ve medrese olarak açıklarken, asıl ismi Said-i Kürdi olan Said-i Nursi için ise methiyelerini sıralaya sıralaya bitiremiyordu:</p>

  <p class="block_9">“Evet, kendimi herhangi bir ad, unvan ve fonksiyonun insanı olarak görmediğim gibi, Bediüzzaman’a talebe olabilmeyi, o şerefi elde edebilmeyi cana minnet bildiğimi de arzetmek isterim.</p>

  <p class="block_7"><i class="calibre1">Bediüzzaman, benim değerlendirip kabul etmem bir mana ifade edecekse, çağın en büyük müttefikin, İslam’ın ve insanlığın dertleriyle müzdarip çilekeş bir aksiyon insanı, hayatını gayesine adamış bir ilim, mana, iffet, istiğna ve hizmet kahramanıdır...”</i> diyordu.</p>

  <p class="block_7">Fetullah Gülen, Fasıldan Fasıla adlı kitabının ikinci cildinde Kürt Said’den inkılâpçı yani “Devrimci bir ruh” diye bahsediyor. “Hava kadar, su kadar inkılâpçı ruhlara ihtiyacımız var” şeklindeki açıklamasından sonra Said’in İnkılâpçı bir ruh gibi ortaya çıktığını anlatıyordu:</p>

  <p class="block_9">“İnkılapçı ruhlara muhtacız. Hava kadar, su kadar ihtiyacımız var inkılapçı ruhlara. Kendini yenilemesini bilen ve bildiğini yeni yeni komprimeler halinde takdim etmeyi beceren insan yokluğudur ki, bugün fikir ve kültür hayatımızı iflasa sürüklemiştir.</p>

  <p class="block_9">Düşünün ki, asırlarca bizde tasavvuri mantık okutulmuştur. Bizim talebelik dönemlerimizde de aynı mantık okutulurdu. Hatta “Isagoci” ve “Muğnittullab” gibi mantık kitaplarını ben de birkaç kere okuttum. Hâlbuki, bu dönem zarfında Batı’da, Bacon ve Russel gibi düşünür ve filozoflar değişik mantık süreçlerini aşarak tatbiki mantığa, hatta riyazi mantığa ulaşmışlardı. Gariptir biz, uzun zaman Yunandan kalma bir kısım eski şeyleri heceleyip durmuşuzdur.</p>

  <p class="block_9">İşte böyle bir dönemde Bediüzzaman gibi inkılâpçı bir ruh çıkıyor ve mantık adına “Kızıl icaz” adlı eserini yazıyor. Ve bu eserini, bazı tem bel zihinleri düşündürmek için yazdığını söylüyor. Ne var ki, o dönemin tembel ruhları bir türlü bu inkılâpçı ruhun eserini kabullenemiyor... kabullenmek bir yana Aristo mantığına takılıp kalmış bu ruhlar, farklı şeyler söylüyor diye Bediüzzaman’a cephe alıyorlar...”</p>

  <p class="block_7">Gülen, Arapça öğreniminin şeriat ilimlerini öğrenmeye vesile olacağını, kaht-ı rical yani “Adam kıtlığı, değerli devlet ve siyaset adamlarını yokluğu”, bütün üniversite ve fakültelerimiz için de geçerli diyordu. Bu durumda her fırsatta onun elini öpen Mesut Yılmaz, onun elinden ödül alan Süleyman Demirel, onu övme yansında birbirinden aşağı kalmayan Bülent Ecevit, Hüsamettin Cindoruk, Tansu Çiller, Deniz Baykal, Recai Kutan ve diğerleri Gülen’in Kaht-ı Rical yani ‘‘Adam kıtlığı var. Değerli devlet ve siyaset adamları yok” sözleri karşısında ne diyecekler:</p>

  <p class="block_9">“Arapça öğrenimi ile ilgili de aynı şeyler söylenebilir. Daha işin başında Arapça’nın şer’i ilimleri öğrenmeye vesile olduğu söylenir. Ama nedense, o vesile de, insanların beş-on senesi beyhude zayi olup gider. Hâlbuki, aynı malumatı, tekniğine uygun olduğu takdirde, üç-beş senede öğrenmek mümkündür.</p>

  <p class="block_9">Ben, üzülerek, “kaht-ı rical” de diyebileceğimiz inkılapçı ruh yokluğunu bütün üniversite ve fakültelerimiz için de söyleyeceğim...</p>

  <p class="block_9">Ama inanıyorum ki, yetişmekte olan yeni nesiller arasından, her sahada inkılâpçı ruhlar çıkacak ve birkaç asırdan beri süregelen bu humuded dönemini sona erdireceklerdir.”</p>

  <p class="block_7">Küçük Dünyam adlı kitabında ise, Said-i Kürdi’nin kendisine selam gönderdiğini işittiğinde ayaklarının yerden kesildiğini açıklıyordu:</p>

  <p class="block_9">“...Kırkıncı Hoca, bana, Selahattin ve Hatem’e Bediüzzaman hazretlerinin yanından birisi gelmiş, akşam sohbet yapacak, oraya gidelim dedi. Teklifini hemen kabul ettik. Çünkü, Bediüzzaman’ın yanında bulunmuş bir insanı ilk defa görecektik. Bu da bizim için çok cazip ve orjinal bir hadiseydi.</p>

  <p class="block_9">Mehmet Şergil’in terzi dükkânına geldik. Burası, iki kilimden daha genişçeydi. İlk gece veya ikinci gece orada bulunanlardan aklımda kalan isimlerden bazıları; Mehmet Şevket Eygi, Esat Keşafatoğlu, ve Osman Demirci’dir. Şevket Eygi, yedek subaylık yapıyordu. Esad Keşafatoğlu ise o sırada üsteğmendi. Bediüzzaman Hazretleri, Muzaffer Arslan’a “şark’ı bir dolaş gel” demiş o da Sivas, Erzincan ve Erzurum’u dolaşmaya gelmişti. 15 gün kadar Erzurum’da kaldı. İlk gece Hücumatı sitte okundu. Ertesi gün Beşinci şua’dan ders yapıldı. Bizimle gelen mollalardan bazıları, oradaki te’villere itiraz ettiler ve bir daha gelmediler. Fakat anlatılanlar beni iyice sarmıştı. Bilhassa Muzaffer Arslan’ın bir sahabe hayatı yaşaması, sadeliği ve samimiyeti bana çok tesir etti. Ben zaten sahabe aşığı bir insandım. Onu görünce, işte aradığım insanları buldum, dedim ve bir daha da ayrılmayı düşünmedim.</p>

  <p class="block_9">Muzaffer Arslan’ın pantolonunun iki dizi de yamalıydı. Ceketi de işte ona göreydi. Tabi ki bu sadelik bana apayrı duygular ilham ediyordu.</p>

  <p class="block_7"><i class="calibre1">... Osman Hoca olsun, Sadi Efendi olsun, beni vazgeçirmek için çok uğraştılar. Bilhassa Osman Bektaş Hoca’nın gözde talebesiydim ve ilmine de itimadım vardı. Ancak risaleler aleyhine konuştuğu şeyler bana hiç tesir etmemişti. Çok iyi sardırmıştım. Muzaffer Arslan orada bulunduğu müddet içinde</i> her gün geldim. Zaten uğurlamak için tren istasyonuna beş kişi gelmiştik. Mehmet Şergil, Zeki Efendi, Kırkıncı Hoca, Hatem ve bir de ben.</p>

  <p class="block_9">Ne kadar zaman geçti bilmiyorum; fakat kısa bir müddet zannediyorum. Üstaddan Erzurum’a bir mektup geldi. “Mektup kime hitaben yazılmıştı? Üstad bu mektubu kime dikte ettirmişti?” hatırlamıyorum. Fakat selam gönderdiği isimler vardı. Sonunda Fetullah ile Hatem’e de selam diyordu. Ben adımın zikredildiğini duyunca ayaklarım yerden kesildi zannettim; o kadar sevinmiştim. Hayatımda o derece sevindiğim çok az vakidir. Şimdi o mektup nerdedir, kimdedir, onu da bilmiyorum. Ancak bu bana yetmişti. Sohbetlere gitmeyi bir daha terk etmedim.</p>

  <p class="block_9">Bizim oralarda (Erzurum’da) 1001 hatim okunur. Yapılan her hatim için bir dua; bir de umum için bir dua yapılır. O sene yapılacak umumi dua Regaip Kandili’ne denk geldi. Hazırlandık ve Lala Paşa Camiine gittik. O gecelerde camiide yer bulmak da zordur. Herkes birbirinin sırtına secde eder; cami bu kadar kalabalık olur.</p>

  <p class="block_9">Ben caminin Hünkar Mahviline çıktım. Namazdan sonra, içime bir arzu, bir iştiyak ve bir ateş düştü ki tarifi mümkün değil. Yana yakına yalvarıyorum; “ Allah’ım! Bahtına düştüm, beni de bu arkadaşların arasına kat. Onlardan biri olayım. Bu hizmetle bütünleşeyim. Dıştan gelip giden insan olmayayım. Kendimi de hizmete vakfedeyim...”</p>

  <p class="block_9">O gün sabaha kadar yalvardım. Hayatımda böyle bir hal içinde duaya ya bir ya da iki kere muvaffak olabilmişimdir. Çığlık oldum inledim, sabaha kadar gözyaşı döktüm. O gün sadece Rabbimden bunu istedim...</p>

  <p class="block_9">Sabah namazından önce Sadık Efendi vaaz verdi. O da çok hissi vaaz vermişti, ekseriyetle de öyle verirdi. Efendimiz der dudağını yalardı. Öyle bir peygamber aşığı insandı. Onun vaazı da bana çok dokundu. Vaaz süresince de hep ağladım. Yırtınırcasına yine aynı duayı yaptım. Hatim duasından sonra da camiden çıktım.</p>

  <p class="block_9">Tam caminin önünde Hatem Hoca beni arıyordu. Görünce koşarak yanıma geldi. “Bu gece rüyamda Üstad’ı gördüm. Sana “ Tarihçe-i Hayat”taki mektubu yollamıştı. Bir de sana bir göveç dolusu ceviz gönderdi” dedi.</p>

  <p class="block_9">Ben o esnada nasıl ayakta durabildim hala hayret ederim. Akşamki hicran dolu gözyaşlarım, şimdi beni sevincimden ağlatacaktı. Hislerime sahip olmaya çalıştım. O sırada Alvar imamının dediklerini dedim:</p>

  <p class="block_9">“Değildir bu bana layık bu bende. Bana bu lütfile ihsan nedendir.”</p>

  <p class="block_9">Rüyada ceviz yolculuk diye tabir edilir. İki üç ay önce gelen selam, benim bu akşam ki ruh halim ve Hatem’in rüyası üst üste gelince; artık kendimi bu arkadaşlarla bütünleşmiş hissettim. Onlar nasıl kabul eder bilemem, fakat ben kendimi hep onlarla beraber bildim...”</p>

  <p class="block_7">Fetullah, Üstad’ını, “Ruhumuzun Heykelini Dikerken” adlı kitabında da şu şekilde anlatıyor:</p>

  <p class="block_9">“... Ve hele imam, düşüncesi ve baş döndüren aksiyonuyla küfür ve ilhad dünyasının bütün planlarını alt üst eden Bediüzzaman’ı hatırlamamak mümkün mü?</p>

  <p class="block_9">Bugüne kadar onun için pek çok şey yazıldı ve söylendi. Şimdilerde dünya onu konuşuyor, ve o hemen her dildeki eserleriyle çağın en çok okunan insanlarından biri. Bu açıdan da onun hakkında uzun konuşmaya gerek yok. İşte bu mülahazayla burada, ona ait bir kitaba önsöz olmuş, küçük bir mütalaanın küçük bir bölümünü aktarmayı yeterli buluyoruz:</p>

  <p class="block_9">Bediüzzaman, üzerinde titizlikle durulup düşünülmesi, araştırılıp insanlığa tanıtılması gerekli olan bir simadır. O, İslam aleminin, inanç, moral ve vicdanı enginliğini hem de en katıksız ve müessir şekilde ortaya koyan çağın bir numaralı insanıdır. Ona, onun düşüncelerine hissi mülahazalarla yaklaşmak, onu ve eserlerini anmak sayılmaz. Duygusallık, onun her zaman uğrunda yiğitçe tavır ortaya koyduğu ve gürül gürül anlattığı meselelerin ciddiyetiyle telif edilemez. O, bütün ömrünü, kitap ve sünnetin gölgesinde, tecrübe ve mantığın kanatları altında, derin bir aşk ve heyecanla beraber hep bir muhakeme insanı olarak sürdürmüştür.</p>

  <p class="block_9">Bediüzzaman’ın, yüksek mefkûresi, yaşadığı çağı düşünüp söylemesi, sadeliği insani enginliği, vefası, dostlarına bağlılığı, iffeti, tevazuu, mahviyeti ve istiğnası üzerine şimdiye kadar pek çok şey yazıldı ve söylendi. Aslında her biri başlı başına birer kitaba mevzu teşkil edecek olan yukarıdaki vasıflar, onun kitaplarında da sıkça üzerinde durduğu konulardır. Ayrıca halen aramızda, hayatta iken onun yakınında bulunma bahtiyarlığına ermiş ve onu, ruhi enginliği, fikri zenginliği ile tanımış dünya kadar insan var ki, bunlar da canlı birer kitap gibi bu konunun en sadık şahitleri.</p>

  <p class="block_9">Dış görünüş itibariyle sade ve basit görünen Bediüzzaman, gerek düşünce hayatında, gerek aksiyonunda hemen her zaman başkalarında bulunmayan engin bir karakter sergilemiştir. Onun, insanlık için en hayati meselelerde bütün insanlığı kucaklayışı, küfür, zulüm ve dalalete karşı tiksinti duyuşu, her yerde istibdatla savaşı, hatta bu uğurda hayatını istihkar edercesine vefası ve cihan mertliği ve ölümü gülerek karşılaması, onun için normal davranışlardı. O engin bir his insanı olmanın yanında, misyonuyla alakalı meselelerde, hep kitap sünnet yörüngeli; muhakeme ve mantık televvünlü yaşamıştı. O hemen her zaman, davranışları itibarıyla, masum bir ikili görünüm sergiledi: Biri engin bir vicdan eri, derin bir aşk ve heyecan timsali ve olabildiğince mert bir insan görünümü; diğeri de fevkalade dengeli, çağdaşlarının çok önünde ileri görüşlü, büyük plan ve projeler üretebilen sağlam bir kafa yapısına sahip mütefekkir görünümü. Bediüzzaman ve onun davasına bu zaviyeden yaklaşmak, onun, İslam büyüklerinin bir devamı olarak, içinde bulunduğu çağda bizim için ifade ettiği manayı anlamamız bakımından çok önemlidir.</p>

  <p class="block_9">Bazı kimseler görmemezlikten gelseler de gerçek şu ki; Bediüzzaman çağdaşlarınca, kendi kuşağının en ciddi, düşünürü ve yazarı kabul edilmiş; kitlelere hem bir sözcü hem bir önder olabilmiş; ama kat’iyen kendini beğenmemiş, gösterişe girmemiş ve hep alayişten uzak kalmaya çalışmıştır. “Şöhret ayn-ı riyadır ve kalbi öldüren zehirli bir baldır...” sözü, onun bu konudaki akın beyanlarından sadece bir tanesi. O, yirminci asırda İslam dünyasında, şimdilerde dünyanın dört bir yanında, her zaman listenin başında birkaç yazardan biri olarak tanınmış, her kesimce sevilerek okunmuş ve zamanın eskitemediği simalardan biri olarak da tarihe mal olmuştur.</p>

  <p class="block_9">Bediüzzaman’ın hemen bütün eserleri içinde doğmuş olduğu çağ zaviyesinden, yorumlanmaya açık bazı meseleleri yorumlama açısından o uğurda harcanmış ciddi bir gayretin sonucudur. Onun eserlerinde önce Anadolu, sonra bütün İslam dünyasının hem ah u efganı, hem de ümit ve şevk u tarabını duyup dinlemek mümkündür. Gerçi o, doğunun ücra bir kasabasında doğmuştur ama, kendini hep bir Anadolulu olarak hissetmiş, bizim duygularımızı bir İstanbul beyefendisi gibi soluklamış ve her zaman topyekûn bir ülkeyi engin bir şefkat ve dupduru bir samimiyetle kucaklamıştır...</p>

  <p class="block_9">...Evet, Bediüzzaman milletin fikri seviyesizliklerle sürüm sürüm yaşadığı ve içtimai dertlerin birer buhran halini aldığı, ülkenin hemen her yanında ürperten yüzlerce hadise ile yüz yüze kaldığı, her tarafta İslami ve milli değerlerin enkaz enkaz üstüne yıkılıp gittiği ifritten bir dönemin, düşünen, çareler arayan, teşhis ve tespitlerde bulunan sonra da bu rahatsızlıklara reçeteler sunan bir hekimi olmuştu. O, upuzun ve karanlık yılların hazırlayıp sahneye sürdüğü dünya kadar felaket altında didinip duran talihsiz nesillerin, imansızlık, dalalet ve şüphe vadilerinde bocaladığını, kurtulmak istedikçe daha derin buhranlara gömüldüğünü gören, hisseden, görüp hissettiklerini vicdanının derinliklerinde duyan bir insan olarak, ilk günden itibaren hep müteheyyiç yaşadı., sürekli düşündü., devlet ve topluma alternatif tedaviler teklif etti., ve bu şanlı fakat talihsiz millete, muhteşem fakat bahtsız ülkeye eski enginlik ve zenginliğini duyurmaya çalıştı.</p>

  <p class="block_9">...Eğer Bediüzzaman soluk soluğa ülkenin dört bir yanına mesajlarını sunduğu zaman, onu anlayacak birkaç yüz aydın, düşüncelerinde ona destek olabilseydi, ihtimal bugün en zengin ülkelerden daha zengin, en medeni milletlerden daha medeni hale gelmiş ve daha sonraları karşımıza çıkan her engeli aşabilecek güce ulaşarak, şimdilerde girilmiş gibi görülen bu nurlu yola ta asrın başında girmiş ve bugünkü problemlerin pek çoğuyla karşılaşmamış olacaktık., yine de her şeye rağmen ümitvarız. Ben, milletimizin, bütün bütün mana köklerinin kuruduğunu iddia edenlerin gaflet ve zühullerine inanırım. Gerçi başka milletler gibi biz de düştük; bunu inkâr etmemize imkân yok. Ne var ki, doğrulup kendimize gelemeyeceğimizi de kimse iddia edemez. Şimdilerde, milletçe, eski rahat düşkünlüğü yerine intibah nurları parıldıyor.. harem hisleriyle titrek ruhlarımızda taptaze bir canlılık ve bir dirilme sıcaklığı var. Bu gelişmeleri masmavi bahar günlerinin takip edeceği kuşkusuz. Ancak, dolaşıp yamaçlarımızda seccade sererek Hızırlar ve korkmadan enginlere yelken açacak İlyaslar bekliyoruz. Bu konuda Bediüzzaman önemli bir işarettir...</p>

  <p class="block_9">...Bediüzzaman ve onun arkada bıraktığı eserlerini tetkik edenler onda dehanın bütün hususlarının varolduğunu görürler. O, gençlik döneminde çevresine sunduğu ilk deha solukları sayılan eserlerinden, mahkemeler, zindanlar ve sürgünlerle geçen çileli bir hayat içinde inkişaf edip gelişen olgunluk dönemi kitaplarına kadar hep o seviyeler üstü seviyesini korumuş ve her zaman dahiyane konuşmuştur...”</p>

  <p class="block_7">Fetullah Gülen, kendisine sorulan; “Bediüzzaman için, Van gölündeki bir adayı göstererek, ‘bana şu adayı versinler, yanıma alacağım on bir talebe ile bütün dünyaya meydan okuyabilirim’ dediği söyleniyor. Bu doğru mudur? Doğruysa nasıl olur?”</p>

  <p class="block_7">Şeklindeki soruya şöyle cevap veriyordu:</p>

  <p class="block_7"><i class="calibre1">“Büyük insanlara birçok söz isnad edilir. Ancak bunlar hakkında tam ve sağlam bir kanaate varmak için, o sözü bazı kriterlere tutmak</i> icap <i class="calibre1">eder. Bunların başında; sözün isnad edildiği zatın eserlerine müracaat etmek gelir. Kitaplarında ve eserlerinde varsa kabul edilir. Tabi yoksa kabul edilmez diyemeyeceğim... Evet ikinci şıkta biraz daha hassas davranmak icap eder. Bana göre, böyle bir sözü Bediüzzaman hazretleri söylemiş olabilir. Ve eğer söylediyse muhakkak doğrudur. Ancak şahsen ben, kitaplarında böyle bir söze rastladığımı hatırlamıyorum.</i></p>

  <p class="block_9">Bununla beraber, Bediüzzaman gibi bir insan, dünyanın neresinde olursa olsun, insan yetiştirdiği takdirde; o her zaman dünya ile oynayabilir. Tabiki, bu gibi meselelerde zaman ayarlaması, yapılmak istenen işin çapına göre hesap edilmelidir.</p>

  <p class="block_9">Hz. İsa(as) cihan kapılarını, yetiştirdiği on bir insanla zorladı. İmparatorlukları dize getirdi. Ne var ki, bu mesele, kendisinden sonra asırlarca devam eden belli bir zaman dilimi içinde vücuda geldi. Efendimizi (sav) bir kadın, bir köle ve bir insanla başlattığı bu işle, kısa zaman da yeri yerinden oynattı. Başlangıçta kimse, böyle bir neticeye ihtimal bile vermiyordu. Haddimi aşarak ben de aynı şeyi söylüyorum: Beş-on insanla cihanı fethetmemiz mümkündür. Kaldı ki, o büyük zatın açtığı çığırın mahiyeti bugün ortadadır. Ve şimdiye kadar olanlarda, ilerde olabilecekleri ihtar mahiyetindedir.</p>

  <p class="block_7">Burada Gülen’e bir iyilik yaparak, körü körüne Said’in izinden giderek sık sık yanılmasını önleyelim. Hz. İsa’nın on bir değil, on iki tane elçisi vardı. Bunlar; Matta incili 10: 2-5’e göre:</p>

  <p class="block_9">“Petrus adıyla bilinen Simun, onun kardeşi Andre ya, Zebedi’nin oğulları Yakup ve Yuhanna, Filipus ve Bartalmay, Tomas ve vergi görevlisi Matta, Alfay oğlu Yakup ve Taday, Yurtsever Simun, ve İsa’yı sonradan ele veren Yahuda lskariyot.”</p>

  <p class="block_7">Gülen’e İsa’nın havarilerini bu şekilde hatırlattıktan sonra aklımıza takılan şu soruya cevap bekleriz. Ne demek? “Bir kadın. Bir köle ve bir insan!..”</p>

  <p class="block_6">Kürt Said’i Allah Göndermiş</p>

  <p class="block_7">Nurcu, “Yeni Asya” gazetesi, İnsanları hidayete yani Yine Said’in risalelerinde yer alan sözlüğe göre imana ermesine, doğru yolu bulmasına ön ayak olsun diye Allah tarafından gönderildiği ve desteklendiği anlatılıyordu. Yeni Asya Gazetesinden Serap Akıncıoğlu’nun 22 Temmuz 2001 tarihli “Bediüzzaman’dan hikmetler” başlıklı yazısı şöyleydi:</p>

  <p class="block_9">“Görüldüğü gibi Üstad, Allah’ın kendisini insanlığın hidayetine ve ahiretine vesile olması için gönderdiği ve tarafından desteklediği çok değerli bir insandır. Hayatının her anı bu gerçeğin bir ispatı niteliğindedir.”</p>

  <p class="block_7">Işık evlerinde kalan gençlerden bazıları gerçekleri gördükten sonra yaşadıklarını şöyle anlatıyorlardı:</p>

  <p class="block_9">“Yurtlarda ders çalışacak zamanımız olmazdı. Bizim için bütün ders S. Nursi’nin risaleleri ve Fetullah hocanın kitapları ve kasetleri idi. Yurtta beş vakit namazla birlikte S. Nursi ve F. Gülen’in eserlerini okur onlardan sınava çekilirdik... Önceleri her gün saatlerce bir ağabey tarafından okunan S. Nursi’nin eserlerini hiç anlamadan dinlerdik... Sonunda imtihan edildiğimiz için, hepimiz bu eserleri ezberlemeye başlardık. “</p>

  <p class="block_7">Fetullah Gülen Risalelerin okunması konusunda Fasıldan Fasıla adlı kitabında şunları söylüyordu;</p>

  <p class="block_9">“Risale-i Nur eserlerinin okunmasında dikkat edilecek hususlar; Bütününü okumalı, Gazete gibi okumamalı, Bütünlük içinde mütalaaya kendinizi alıştırmalı, içinde bir şeyler olduğu mülahazasıyla okumalı, oto-kontrol yapmalı, okunanlardan her gün kendini kritiğe tabi tutmalı...”</p>

  <p class="block_7">Faslıdan Fasıla adlı kitabının 1. Cildi sayfa. 205-206’da ise Cumhuriyet Türkiye’sinde yaşadığını her zamanki gibi yine unutuyordu:</p>

  <p class="block_9">“Risaleleri eğer hakkıyla anlasaydık, medrese ve tek keler bekleneni verirdi.”</p>

  <p class="block_6">Said-i Nursi Kimdir</p>

  <p class="block_7">Saf insanlarımızı kandırmak için hep bir tarafı abartılı ve gerçek dışı olaylarla anlatılan Fetullah Hoca’nın Üstadı; Said-i Nursi’nin kimliğini, ideallerini, gerçek yaşantısını “objektif belge bilgilerden görelim. Görelim ki, böylece Fetullah Gülen’in de gerçek yüzü hakkında fikir sahibi olalım.</p>

  <p class="block_7">Zehra Vakfı’nın yayınevi olan Nubihar yayınlarından çıkan ve Said-i Nursi olarak tanınan Said-i Kürdi’nin amcasının oğlu tarafından kaleme alınan ve Said’inde onayladığı “Bediüzzaman’ın Hayatı” adlı kitaptan izleyelim:</p>

  <p class="block_9">“ Sunuş,</p>

  <p class="block_9">Büyük düşünürler vardır, şöhretleri ölümlerinden sonra bilinir. Yine seçkin kişiler vardır, henüz hayatta iken şöhretlerinin doruğuna ulaşırlar. Bediüzzaman Said-i Kürdi’yi ikinci kategoride sayabiliriz. O, çok az kimseye nasib olan şöhretine henüz hayata gözlerini yummadan varabilmiştir. Ölümünden sonraki devre hakkında söz söylemek için henüz vakit erken sayılır. Şu kadar var ki, Bediüzzaman’ın, hayatında olduğu gibi ölümünden sonra da üzerinde en çok tartışılan, konuşulan, lehinde ve aleyhinde bir sürü yazılar yazılan ender şahsiyetlerden biri olarak kalmasında şüphe yoktur. Bununla beraber Said-i Kürdi üzerinde şu ana kadar detaylı bir araştırma, aydınlatıcı bir tetkik ve her türlü ardniyetten uzak tarafsız bir inceleme yapılmış sayılmaz.</p>

  <p class="block_9">Onun destani, çileli, girift, tek kelime ile renkli hayat galerisine girilmiş değildir. Şimdiye kadar hakkında verilen peşin hükümler, etrafında ileri geri söylenenler ya koyu bir bağnazlığın etkisinde kalınarak söylenmiş yergilerden ya da kural tanımayan aşırı bir sevgi atmosferinde dile getirilmiş övgülerden öteye geçemem iştir. Bunların bir kısmı gerçekleri çarpıtıcı nitelikte olduğu gibi geri kalan bölümü ise kısır ve yozlaştırıcı bir görünüm arz etmektedir. Gerçekleri saklamadan, dolambaçlı ve hileli yollara sapmadan objektif eleştirilerde bulunmak elbette ki her namuslu fikir sahibinin boynunun borcudur.</p>

  <p class="block_9">İstibdat. Meşrutiyet ve Cumhuriyet devirlerini ayrı ayrı yaşamış olan Bediüzzaman Said-i Kürdi, adı geçen devirlerin sosyopolitik ve sosyo-ekonomik özelliklerini ve bu alanlarda görülen değişmeleri yalnız müşahede etmekle yetinmemiş, söz konusu alanlarda direkt ya da endirekt yollarla katkıda bulunmasını da bilmiştir. Örneğin, İkinci Meşrutiyetin ilanı için yapılan çalışmalara kalemi, dili ve somut girişimleriyle katılması dikkat çekicidir...</p>

  <p class="block_9">...Said-i Kürdi Meşrutiyetle meydana geleceğine inandığı sosyo-politik değişmede Kürdistan ahalisinin özellikle eğitim sorununun çözümlenebileceğini düşünüyordu. Çünkü Kürdistan’ın maarifsizlikle öldürüldüğü kanısında idi. Keza meşruti idarenin İslam’ın ruhuna çok daha yakın olduğunu belirterek kamuoyunda (özellikle Kürdistan’da) etkili rol oynuyordu...</p>

  <p class="block_9">... Said-i Kürdi, verdiği haklı mücadeleden ötürü Devri İstibdat’ta (2. Abdülhamit devri) hapishane ve tımarhaneye atıldı. Cumhuriyette ise sürgün ve zindan peşini bırakmayan iki amansız takipçi oldu...</p>

  <p class="block_9">...Bediüzzaman Said-i Kürdi, 1293 tarihinde Bitlis vilayetine bağlı Hizan kazasının İsbairt nahiyesinin Nurs köyünde doğdu. Mirza namında bir zatın oğludur. Dokuz yaşlarına kadar babasının yanında kaldı...</p>

  <p class="block_9">Molla Said, “hayat zevkli olsaydı, doğarken ağlamazdık” sözünü yalanlarcasına doğarken ağlamamış!.. Nur Dede adlı kitapta Mehmet Paksu o günü şöyle anlatıyor:</p>

  <p class="block_9">“...1876 yılının bir bahar sabahında hayata gözlerini açmış Said. Doğan her bebek ağlar, fakat o ağlamamış. Çünkü hayata ağlayarak başlamayı kendine yedirememiş de ondan...”</p>

  <p class="block_7">Valla buna gülünmez bile!... Bu olayın açıklamasını ilerki sayfalara bırakıp, dönelim Kürt Said’in tarihçe-i hayatına:</p>

  <p class="block_9">“...Öğrenim için ilk olarak, nahiyelerine bağlı bulunan “tağ” köyüne gitti. Müderris molla Mehmet Emin Efendi’nin yönettiği bu medreseye pek fazla devam edemedi. Çünkü Molla Said, doğuştan beri onurunu korumaya özen gösteriyor, hatta bu konuda, amirane bir tavırla söylenen en ufak bir söze bile katlanamıyordu. Bu, O’nun vazgeçilmez bir mizacı sayılabilirdi. Bunun içindir ki, çok sürmeden medrese arkadaşlarıyla döğüşür. Molla Mehmet Emin efendi’nin emri üzerine tekrar köyü olan Nurs’a döndü. Nurs’ta medrese b ulunmadığı için, ağabeyinin (Molla Abdullah) haftada bir köye geldiği günlerde kendisinden ders almaya başlar. Böylece bir haftasını, biraderinden aldığı bu bir dersi okuyup tekrar etmekle geçiyordu.</p>

  <p class="block_9">Bir müddet sonra Pirmis köyüne, oradan da Hizan Şeyhinin yaylasına gitti. Orada dahi yukarıda belirtildiği gibi, başkasının boyunduruğu altında bulunmayı onuruna yediremediği için olacak ki, aynı yerde öğrenimde bulunan yaşıtı dört küçük talebe ile geçimsizliğe düşer...</p>

  <p class="block_9">...Bu medresede de bir müddet kaldıktan sonra bu defa ağabeyiyle beraber Nurşin köyüne gelir. Mevsim yaz olduğu için, Nurşin köyü sakinleri talebelerle beraber yaylaya çıkarlar. Yaylada iken bir gün biraderi Molla Abdullah ile dövüşür. Tagi medresesi müderrisi</p>

  <p class="block_9">Molla Mehmet Emin Efendi de, “biraderinin emrinden niye çıkıyorsun” diye işe karışınca, bulundukları medresenin Şeyda lakabıyla meşhur, Şeyh Abdurrahman Hazretlerine ait olduğunu bildiği için hocasına şu yolda bir açıklamada bulunur:</p>

  <p class="block_9">- Efendim, şu tekkede bulunmak itibariyle siz de benim gibi bir talebesiniz! Şu halde burada hocalık hakkınız yoktur!</p>

  <p class="block_9">...Bu medresede de bir müddet kaldıktan sonra, yalnız başına yola düşerek Siirt’e gider. Bu şualarda beynine hücum eden kandan dolayı kısa süreli bir cinnete maruz kalır. Öğrenci arkadaşları kendisini alıp, Şeyh Abdurrahman Hazretlerinin halifesi bulunan Şeyh Abdulkahhar Efendi’nin yanına götürürler. Bu sırada içinde bulunduğu durumu kendisi şöyle anlatır:</p>

  <p class="block_9">(Vefat etmiş olan Şeyda Hazretlerini görür gibi olur)</p>

  <p class="block_9">Şeyda:</p>

  <p class="block_9">- Said buraya geliniz, sizi iyileştireyim. Bediüzzaman, kendi kendine: ben yüksek bir yere çıkarsam uçarak Şeyda Hazretlerine ulaşırım diye düşünür. Arkadaşlarının ellerinden kurtularak gider. Yolda bir mezarlığa rastlar. Kendisini izleyen öğrenci arkadaşları onu arkadan yakalarlar.</p>

  <p class="block_9">(Ölülerin, dirilerek kendisini tuttuğunu zanneder.) Hemen elini hançerine atarak:</p>

  <p class="block_9">- Ölüler! Beni bırakınız, sizi öldüreceğim.</p>

  <p class="block_9">Öğrenciler, Molla Said’i kucaklayıp Şeyh Abdulkahhar Hazretlerine götürürler. Bediüzzaman Şeyh Hazretlerine:</p>

  <p class="block_9">Beni iyileştireceksen iyileştir, yoksa ne diye size şeyh derler.</p>

  <p class="block_9">Merdivenden dama çıkarken tam o sırada burnun dan akan kan, şifa bulmasına sebep olur.</p>

  <p class="block_9">Oradan kalkarak Gayda kasabasına gelir. Orada dahi arkadaşı Molla Mehmet Efendi, ile döğüşerek, kavgaya tutuşurlar, bir öğrenci başından yaralanarak yere düşer. Kavgadan sonra Molla Said medrese hayatını terk ederek tekrar evine döner...</p>

  <p class="block_9">...Bu sıralarda şöyle bir rüya görür.</p>

  <p class="block_9">“Kıyamet kopmuş, kâinat yeniden dirilmiş. Bu sırada Peygamber efendimiz Hazretlerini nasıl ziyaret edebileceğini düşünür. Nihayet hatırına, sırat köprüsünün başına gidip durmak gelir. Çünkü herkes oradan geçer. Ben de orada bekliyeceğim, der. Hemen oraya Gider. Bütün peygamberleri birer birer ziyaret eder. Peygamber Efendimiz Hazretlerini de ziyaret edince uyanır.”</p>

  <p class="block_9">Bu rüyadan aldıkları feyiz, ilim tahsili için onda büyük bir şevk uyandırır. Pederinden öğrenime tekrar başlamak için izin alır ve bu münasebetle Arvas köyüne gider. Burada ders okutan meşhur Molla Emin Efendi, Molla Said’e ders vermeğe tenezzül etmez. Talebelerinden birine okutmasını tavsiye eder. Bu, Molla Said’in onuruna dokunur.</p>

  <p class="block_9">Bu meşhur Molla Mehmet Emin Efendi, bir gün camide ders okutmakta iken Molla Said itiraz ederek:</p>

  <p class="block_9">- Öyle değil!</p>

  <p class="block_9">Diye çıkışır.</p>

  <p class="block_9">Bu hareketiyle, şeyh efendinin kendisini okutmasına tenezzül etmediğini hatırlatmak ister.</p>

  <p class="block_7">Molla Said burada da bir müddet kaldıktan sonra Müküs ocağına bağlı Mir Hasan Veli Medresesine gider. Okumaya yeni başlamış öğrencilere pek, iltifat edilmemesinin bu medresenin adetinden olduğunu anlayınca, onurunun verdiği bir hisle kendini aşağı göstermemek için, aslında sıra dahilinde okuması icap eden yedi kitabı terk ederek sekizinci kitaptan okuduğunu belirtir...”</p>

  <p class="block_7">Molla Said daha sonra gittiği medreselerde de her kitaptan kafasına göre beşer onar sayfa okuyarak, herkesin yirmi senede öğrendiğini üç ayda öğrendim diye ortaya çıkar.</p>

  <p class="block_7">Her gittiği medrese de geçimsizliği yüzünden arkadaşları ve abisiyle bile kavga eder. Din alimlerine ben hepinizden daha fazla biliyorum diye meydan okur. Onlarla dövüşür. Gittiği her yerde olay çıkarır.</p>

  <p class="block_7">Eğitim(!) macerasından da anlaşılacağı üzere, Hocalarına saygısı ise hiç yoktur. Nerede “Bana bir harf öğretenin kölesi olurum” şeklindeki İslam anlayışı, nerede Kürt Said?</p>

  <p class="block_6">Kendisine Has Dört Prensibi</p>

  <p class="block_7">Tarihçe-i Hayatında bu özellikleri de şöyle belirtiliyor: <i class="calibre1">“Molla Said, şu dört konuda yaşadığı bölgenin alimlerinden ayrılıyordu.</i></p>

  <p class="block_9">1. Hiç bir şekilde kimseden hediye olarak para almamak ve maaş bile kabul etmemek.</p>

  <p class="block_9">2. Hiç bir alime soru sormamak.</p>

  <p class="block_9">3. Yanında bulunan talebelerini dışarıdan yemek al maktan ve zekât almaktan men ederdi. Öğrencilerin yeme ve içmelerini bizzat kendisi tedarik eder, onları sırf Allah rızası için okuturdu.</p>

  <p class="block_9">4. Daima mücerret kalmak (evlenmemek) ve dünyada hiç bir şeyle alaka kurmamak.</p>

  <p class="block_6">Sözde Kürdistan’da Üniversite Fikri</p>

  <p class="block_7">Kürt Said’den Fetullah Gülen “Üstadım” diye bahsederken, Eski Cumhurbaşkanı Demirel Onu, “en büyük Kur’an müfessiri” diyerek yere göğe sığdıramıyordu. Kapatılan Fazilet Partisi Malatya Milletvekili ve MKYK üyesi Oğuzhan Asiltük’ün de ondan her fırsatta “üstadım” diye bahsediyordu. İBDA-C’lilerin de, <i class="calibre1">“Anadolu İslama Kurtuluş Mücadelesi içinde kimler yok ki... Bir yenilmez ve dirayetli mücahid, ased-i şerifinden bile kork ulan Said-i Nursi...”</i> şeklinde tanımladığı; Kürd Said’in en büyük ideallerinden biri “Kürdistan” diye adlandırdığı Güneydoğu’da kürtçe eğitim yapan bir üniversite açmak ve burada Şeriatçı bir kürt devleti kurmanın temellerini atmaktı. Molla Said’in bu macerasını da yine kendi kitabından takip edelim:</p>

  <p class="block_9">“Öteden beri ihmal edilen ve ilmi bir ehemmiyet verilmeyen Kürdistan’da Mısır’daki Cami-ül Ezher ayarında, “Medreset üz Zehra” adında bir üniversite açılmasını düşünür. Bu teşebbüsünü gerçekleştirmek için çalışmaya koyulur. Ne var ki, istibdat, her şahsi teşebbüse engel olduğu gibi buna da mani olur.</p>

  <p class="block_9">Medreset’üz- Zehra: Bediüzzaman talebelik yıllarından beri Kürdistan’da Camiü’l-Ezher ayarında bir üniversitenin açılması için çalışmıştır. Adını Medresetü’z-Zehra diye belirttiği bu üniversitede dini ilimlerle, medeni ilimler dediği müsbet bilgiler bir arada okutulacaktı.</p>

  <p class="block_9">Bediüzzaman, İstanbul’a ilk gelişlerinde bu mesele üzerinde duracak ve ikinci Abdülhamit’e verilmek üzere mabeyne bir dilekçe sunacaktır. Dilekçenin metni, o günlerde İstanbul’da yayınlanmakta olan, “Şark ve Kürdistan” gazetesinin (1324R) birinci sayısında ortaya çıkmıştır. Gazetenin, “Kürtler yine muhtaçtır” başlığı altında neşrettiği söz konusu dilekçeyi Türkçesine aktararak aşağıya alıyoruz:</p>

  <p class="block_9">‘Osmanlı milleti arasında önemli bir unsur teşkil eden önemli bir unsur teşkil eden Kürdistan halkının hali hükümetçe bilinmekte ise de, mukaddes sayılan ilmi hizmete dair bir kısım arzu ve istekleri sunmaya müsaade ederim.</p>

  <p class="block_9">Şu medeniyet dünyasında ve bu ilerleme ve yarış çağında diğer arkadaşları gibi Kürtlerin de ilerlemeye ayak uydurabilmesi için Hükümetin yardımı ile Kürdistan’ın kasaba ve köylerinde mekteplerin kurulmuş olması memnuniyetle görülmekte ise de, bu mekteplerden, Türkçe’yi az da olsa öğrenmiş olan çocuklar ancak yararlanabilmektedir. Türkçeyi bilmeyen Kürt çocukları ise, medreselerde okutulan ilimleri, terakki etmenin biricik kaynağı olarak bilmektedirler. Yeni açılan bu mekteplerdeki öğret menlerin mahalli dili (kürtçeyi) bilmemeleri, dolayısıyla bu çocukları eğitim ve öğretimden mahrum bırakmaktadır. Bu ise vahşete, karışıklığa, dolayısıyla batının gürültü ve patırtı çıkarmasına sebep oluyor. Aynı zamanda halkın devamlı olarak vahşet ve taklitte yerinde yerinde sayması, sürekli olarak vehim ve şüphelerin etkisi altında kalmalarına sebep oluyor. Eskiden her yönden Kürtlerden geri olanlar, bugün onların hala yerinden saymalarından dolayı çeşitli şekilde istifade etmektedirler. Bu ise, biraz olsun hamiyet duygusu taşıyanları düşündürür. Bu üç nokta, Kürtler için gelecekte korkunç bir darbe hazırlıyor gibi ileri görüşlü olan kimseleri yaralamıştır. Bunun çaresi, örnek olacak şekilde bu konuda teşvik ve rağbete öncülük yapması için Kürdistan’ın üç ayrı noktasında:</p>

  <p class="block_9">Biri; Artuşi Aşiretinin merkezi olan Beytüşşebap’da...</p>

  <p class="block_9">Diğeri; Motkan, Belkan ve Sason ortasında</p>

  <p class="block_9">Biri de; Şıpkan ve Hayderan aşiretlerinin ortasında bulunan Van’da, alışılmış medrese adı altında dini, ilimlerle müsbet bilimlerin beraber (hiç olmazsa bu medreselerde ellişer öğrenci bulundurmak ve masraflarının hükümetçe karşılanması gerekir) okutulduğu üç tane öğretim yuvası kurulmalıdır. Bundan başka diğer bir kısım medreselerin de canlandırılması, Kürdistan’ın maddi ve manevi olarak geleceğinin garanti edilmesi açısından önemlidir...</p>

  <p class="block_9">İşte o zaman herkesten çok adalete muhtaç ve medeni olmaya müsait olan kürtler fıtri cevherlerini göstereceklerdir. “Molla Said-i Meşhur”</p>

  <p class="block_9">Bu dilekçeden sonra Abdülhamit, Kürt Said-i önce tımarhaneye ardından da cezaevine yollar.</p>

  <p class="block_9">Bunun sonucunda; Molla Said ya da namı-ı diğer Kürt Said “Zalimler için yaşasın cehennem” sözünü Abdülhamit için söylemiştir.</p>

  <p class="block_9">“...Bediüzzaman 2. Abdülhamit’le bizzat görüşemez. Girişimlerden bir sonuç ta alamaz. Padişaha karşı pervasızca davranmasından üstelik d elidir diye tımarhaneye gönderilir. Fakat tımarhaneye mektep nazarıyla bakar. Daha sonraları “Divanı Harbi Örfi” adlı risalesinin önsözünde bu hatırasını şu cümle ile anacaktır:</p>

  <p class="block_9">“Vaktaki hürriyet divanelikle yadolunurdu, zayıf istibdat tımarhaneyi mektep eyledi.”</p>

  <p class="block_9">Daha bir sürü maceradan sonra Bediüzzaman tekrar Kürdistan’a döner. Aşiretleri dolaşarak sual cevap şeklinde sohbetler düzenler. Bu soru cevap şeklinde konuşmaları daha sonra “Münazarat” adlı risalesinde toplamıştır. Söz konusu kitaptan “Medresetü’z Zehra” ile ilgili bölümünü günümüz Türkçesine çevirerek aşağıya alıyoruz:</p>

  <p class="block_9">S - Maksadını gizleme, ne istiyorsan açıkça söyle!</p>

  <p class="block_9">C- Camiülezher’in kızkardeşi olan Medresetü’z-Zehra adıyla bir üniversitenin Kürdistan’ın merkezi sayılan Bitlis’te ve iki arkadaşıyla beraber Bitlis’in iki kanadı olan Van ve Diyarbekir’de açılmasını isterim. Emin olunuz biz Kürtler başkalarına benzemeyiz. Kesinlikle biliyoruz ki, sosyal hayatımız ancak Türklerin hayat ve saadetinden doğar.</p>

  <p class="block_9">S- Nasıl? Ne gibi, ne için?</p>

  <p class="block_9">C- Bazı şartlar, gelirler ve neticeler vardır.</p>

  <p class="block_9">S- Şartlar nedir?</p>

  <p class="block_9">C- Sekizler.</p>

  <p class="block_9">C- Birincisi: Medrese adı herkesçe alışılmış çekici bir isimdir. Bu ismin, öğrencilerin okuma isteklerini harekete geçirici niteliği yanında büyük bir gerçeği de içinde taşımış olması gözönünde bulundurularak, açılacak olan üniversitenin “medrese” olarak adlandırılması...</p>

  <p class="block_9">İkincisi: Yeni bilimleri, medresede okutulan bilimlerle beraber okutmak... Ve öğretim dili olarak Arapçayı vacip, Kürtçeyi caiz ve Türkçeyi lazım kılmak...</p>

  <p class="block_7"><i class="calibre1">S- Yeni bilimlerle (pozitif ilimler ed.) medreselerde okutulan ilimlerin kaynaştırılmasında ne gibi bir gaye güdüyorsun</i> ki, <i class="calibre1">öteden beri ısrarla bu konu üzerinde duruyorsun?</i></p>

  <p class="block_9">C- Dört kıyas-ı fasit (mantığa uymazlık) neticesinde meydana gelen safsatanın (yanlış kıyas) karanlığında muhakemeyi feylesofanenin taklid-i tufeylaneye ettiği mugalatayı izale etmek.</p>

  <p class="block_9">S- Ne gibi?</p>

  <p class="block_9">C- Vicdanın ışığı dini ilimlerdir. Aklın nuru ise müsbet bilimlerdir. İkisinin kaynaşmasıyla hakikat ortaya çıkar. Bu iki kanat ile öğrencinin gayreti uçuşmaya başlar. Bunlar birbirinden ayrıldıkları vakit; birincisinde taassup, ikincisinde hile ve şüphe doğar.</p>

  <p class="block_9">Üçüncü Şart: İki yönden, hem Türklerin hem Kürtlerin güvenini kazanmış olan Kürt alimlerini veya istinas etmek için mahalli dili bilenleri öğretmen olarak seçmek...</p>

  <p class="block_7"><i class="calibre1">Dördüncü Şart: Kürtlerin kabiliyetlerine danışmak, onların çocukluk, saflık ve basitliklerini gözönünde tutmak. Çünkü çok elbise vardır</i> ki, <i class="calibre1">bir bedene yakışırken bir diğerine çirkin düşer. Çocuk eğitimi, ya zor kullanarak veya onların arzularını okşamakla olur.</i></p>

  <p class="block_9">Beşinci Şart: İşbölümü kuralını eksiksiz olarak uygulamak. Ta bütün bu bölümlerin birbirlerine giriş ve çıkışları sağlansın. Her bir bölümden ihtisas sahipleri çıkabilsin.</p>

  <p class="block_9">Altıncı şart: Bu medreseye devam edenlerin yükselmelerini garanti edebilmek için bir çıkış noktası bulmak. Hem de devletin resmi yüksekokulları ile bir tutmak ve imtihanlarını onların imtihanları gibi belli bir sonuca bağlayarak neticesiz bırakmamaktır.</p>

  <p class="block_9">Yedinci şart: Öğretmen okulunu geçici olarak bu üniversitenin bünyesinde bulundurmak. Ta ki, intizam ve tefeyyüz ondan buna geçsin; fazilet ve dindarlık da bundan ona geçsin. Bu alış veriş ile her biri diğerine bir kanat verip ikisi de çift kanatlı olsun.</p>

  <p class="block_9">Sekizinci şart: Kürdistan da sürekli bir adet olan ferdi öğretimi, herkesi içine alacak bir şekilde yaygınlaştırmak.”</p>

  <p class="block_7">Soru cevap bu şekilde sürüp gitmektedir. Kurulacak olan Zehra Üniversitesinin gelirleri konusunda tartıştıktan sonra üniversitenin doğuracağı sonuçlar üzerinde durulur:</p>

  <p class="block_9">S- Bunun doğuracağı sonuçlar nedir ki, on seneden beri (bu tarih yaklaşık olarak 1910-1911 yıllarına aittir. Oysa Bediüzzaman vefatına yakın zamanlara kadar fırsat buldukça aynı konuyu devlet sorumlularına hatırlatmıştır. Yani en azından 50 seneden beri demektir.) bağırıyorsun?</p>

  <p class="block_9">C- Özet olarak kürt alimlerinin geleceğini, garanti altına almak ve eğitimi Kürdistan’a medrese yolu ile sokarak meşrutiyet ve hürriyetin güzelliklerini göstermek ve ondan faydalanılmasını sağlamaktır...”</p>

  <p class="block_7">Fetullah Gülen’in Üstadı Kürt Said de nabza göre şerbet verme taraftandır. Bu işin formülünü Erbakan bile Kürt Said’den kapmıştır.</p>

  <p class="block_7"><i class="calibre1">“... Çocuğa ilaç içirmek için önce ona bir şekerleme gösterilir.</i> Ta <i class="calibre1">ki, çocuk ağzını açsın. Sonra ilaç bu suretle kendisine içirilir. Günümüzde de kamuoyu bir çocuk gibi siyaset konusunda ağzını açmış bekliyor. Ona asıl ilacı içirmek için siyaseti de zikretmek zorundayım...”</i></p>

  <p class="block_11"><span class="text_6">Kürtçü ve Şeriatçı Yayınlarda Said</span><span class="text_5">-i</span> <span class="text_6">Nursi</span></p>

  <p class="block_7">Refah Partisi Kocaeli Milletvekili ve Adalet Bakanı Şevket Kazan’ın telgraf çekip ve mektup yazıp, yanlarında olduklarını belirttiği İBDA-C’nin yayın organı Taraf Dergisi’nde yayımlanan bir yazıda Nurculuğun asıl amacının doğu ve güneydoğuda bir Kürt Devleti kurmak olduğu bir kere daha ortaya konuluyordu.</p>

  <p class="block_9">“Özgür Kürdistan İçin Savaş</p>

  <p class="block_9">Said Nursi’nin rüyası İBDA-C’nin elinde gerçekleşecektir. Said-i Kürdi, Kemalistlerin tabiri ile Said- Nursi, Kürt ve İslam tarihinde yetişen dahi bir ulemadır!... ) Said-i Kürdi zindandan çıktıktan sonra İstanbul’u terk eder. Vapurla Tiflis üzerinden Kürdistan’ın Xuy kentine geçer. Van ve Bitlis Kürt beylik ve aşiretlerine ulaşır. Buralarda Kürdistan’ın kurtuluşu için ilim, irfan, plan ve proje yolları arar.</p>

  <p class="block_9">Tiflis’teyken bir tepenin başına çıkar. Kafasındaki özgür Kürdistan ve Birleşik İslam Alemi projesini tasarlarken birisi ile Said-i Kürdi arasında şu konuşma geçer:</p>

  <p class="block_9">- Nerelisin?</p>

  <p class="block_9">- Bitlisliyim.</p>

  <p class="block_9">- Ne yapıyorsun burada?</p>

  <p class="block_9">- Ben müstakbel Kürdistan’ın ve İslam aleminin plan ve projesini çiziyorum.</p>

  <p class="block_9">- Burası Tiflis’tir, Bitlis değil.</p>

  <p class="block_9">- Tiflis, Bitlis’in kardeşidir. Benim kafamdaki plan ve proje, bu planım er geç gerçekleşecek, İslam aleminin kalbinde müstakil bir Kürdistan’ın kurulması ile İslam alemi o merkez etrafında dönerek bir araya gelecek ve büyük federatif İslam devleti kurulacaktır.</p>

  <p class="block_9">Evet, Said-i Kürdi’nin yaklaşık bir asır önce tasarladığı bu değerli plan ve hayati işler bugün gerçekleşiyor.</p>

  <p class="block_9">Gerçekten Said-i Kürdi’nin hayali, gayesi olan, İslam aleminin kalbini teşkil eden, birleşik ve özgür bir Kürdistan temeli atılmaya başlamış ve bu gayeye yönelik özgürlük mücadelesi başarı ile ilerliyor. Kürt halkının samimiyetle bağlı bulunduğu Asrı Saadetin anlayışıyla devrimci ve zulme karşı direnişçi ruhu ile İslamiyet’in hakiki mecrasına dönüştürülmüş bulunuyor...”</p>

  <p class="block_7"><i class="calibre1">“Said-i Kürdi’nin Ey Asuriler</i> Ve <i class="calibre1">Ciyaniler, Cihangirlik zamanında Peşidar kahraman askerleri olan Kürtler, beş yüz senedir yattınız, yeter artık uyanınız, sabahtır şeklindeki çağrısı bugün Kürt halkı tarafından yerine getiriliyor. Ve onun tabiriyle, Kürt halkı artık gafletten uyanıyor. Sanırız ki büyük Kürt alimi Said-i Kürdi’nin aziz ruhu tüm Kürdistan şehitlerinin aziz ruhları gibi durum karşısında mesrur ve memnun olmaktadır.</i></p>

  <p class="block_9">Said-i Kürdi, ‘özgür bir Kürdistan tohumu ekiyorum. Onu geliştirip büyütün’ şeklindeki vasiyetini şimdilik şehitlerin kanında açan kırmızı bir güldestesini ithaf etmekle yerine getirilir, o büyük ruhun hoşnut olmasını niyaz ediyoruz...”</p>

  <p class="block_7">Özgür Ülke gazetesinden bu alıntıyı yapan ‘Taraf’ dergisi ise şunları ekliyordu:</p>

  <p class="block_9">Yiğit Kürt halkı 70 yıldır faaliyet gösteren Deccal rejimine karşı varını yoğunu ortaya koyarak mücadele ediyor. Bu uğurda, İzzet Beyleri, Hacı Musaları, Şeyh Saidleri, Seyyid Rızaları, Said Nursi’leri şehit verdi. Ve bugün Said Nursi’nin rüyasını gördüğü, ‘uğrunda şehitler vererek, kan ve can vererek yılmadan mücadele ediyor.</p>

  <p class="block_9">Birleşik İslam Devleti için Kürdistan’ı kurmaya kararlı, inatçı, inançlı.</p>

  <p class="block_9">Düğüm burada, yıllardır söylediğimizde; Müslüman Kürt halkının mücadelesi, Anadolu merkezli Bağımsız Birleşik İslam Devleti’nin yapı taşıdır.’</p>

  <p class="block_9">Kumandan Mirzabeyoğlu dedi ki:</p>

  <p class="block_7"><i class="calibre1">‘Gayet açık olarak söylüyorum. Bugün İBDA, Said Nursi</i> Hazretlerinin rüyasını <i class="calibre1">gördüğü bir temsil planındadır ve bu mana da İBDA’nın kadrosudur.’</i></p>

  <p class="block_9">Bu söz 1986’da söylenmiştir. Ve zaman, döne döne bu sözün gerçekleşeceği iklimi bulmuştur. O halde: ‘İslam Devleti için Müslüman Kürt halkına tam destek!”</p>

  <p class="block_6">Nurculuk</p>

  <p class="block_7">Said-i Kürdi’nin kurduğu Nurculuğun başlıca kaynağı yine onun yazdığı “Nur Risaleleri” denilen kitapçıklardır. Said, sürgünde bulunduğu, Isparta, Emirdağ, Kastamonu ve Barla’da, bir yandan risalelerini yazarken, öte yandan kendi tarikatını oluşturmaya çalışmıştır. Said, çevresinde toplanan müritlerini ise, “Nur Talebeleri, Nur Şakirtleri” olarak adlandırmıştır.</p>

  <p class="block_7">Nurculuk, esas olarak Kürt Said’in Nur Risaleleri dediği yazılara dayandığı için, en başta bu yazılanların dikkatlice tahlil edilmesi gerekir. Nitekim, Fetullah Gülen de sık sık Said’e ve risalelerine atıfta bulunmaktadır. “Ufuk Turu” adlı kitabın 95. sayfasında risalelere kutsiyet kazandırmaya çalışmıştır.</p>

  <p class="block_9">“...Risale-i Nur silaha, İslam’ın ruhi hayatı veya tasavvuf gerçeğinin damladığına şahit olursunuz...”</p>

  <p class="block_7">Sayfa 96’ da Said-i Kürdi’yi, Hz. Peygamber ve Sahabe’nin önde gelenleri ile aynı derecede göstermek için isminin başına (Hz) Sıfatını getiriyordu:</p>

  <p class="block_9">“...Hz. Bediüzzaman’ın gösterdiği hedefe ulaşma adına.”</p>

  <p class="block_7">Fetullah Gülen, çağ ve nesil adlı kitabının 18. sayfasında Said’i şöyle ululuyordu:</p>

  <p class="block_9">“Yıllar yılı bizi kurtaracak insanın hasretini çekip durduk. Yaramızı saracak, derdimize derman olacak insanın hasretini... hele havanın iyiden iyiye karardığı ve yolların karma karışıklaştığı günümüzde, O; bizim için hava oldu; ziya (Işık) oldu; abı hayat (ebedi hayata sebep olan su) oldu. Vaslına erme ümidini yitirecek hale gelsek bile, yine o mahbub-u muntazar’ı (beklenen sevgili) herkese soracak ve her yerde onun türküsünü söyleyeceğiz.”</p>

  <p class="block_6">İngiliz ajanı, Hz. peygamber ile bir olur mu?</p>

  <p class="block_7">Fetullah Gülen, “Fetullah’ın Gerçek Yüzü” adlı kitabım da yer alan bazı bölümlerin Ankara DGM’de yargılandığı mahkemede delil olarak kabul edilmeye başlayınca, avukatları aracılığı ile soluğu Asliye Hukuk Mahkemelerinde alıyor ve benden faizi ile birlikte 5 milyar lira istiyordu. Gülen dilekçesinde din görevlisi olduğunu belirterek şunları söylüyordu:</p>

  <p class="block_9">“Fetullah’ın üstadı ve izinden gittiği Molla Said’in amacının Şeriatçı bir Kürt Devleti kurmak olduğu açık ve nettir ifadesinden kendisinin de şeriatçı bir Kürt devleti kurmak istediği sonucunun çıkacağı açıktır. Böylece dolaylı yolla müvekkilime suç isnadında bulunulmuştur”</p>

  <p class="block_7">Aslında Said-i Nursi olarak saf insanlarımıza yutturulan Mürte cinin esas ismi Said-i Kürdi’dir. Kürt Said’in amcasının oğlu tarafından kaleme alınan hayatında olsun yine tarihi belgelerde olsun tek amacının Doğu ve Güneydoğu’da bir Kürt devleti kurmak olduğu bu amaçla İngilizlerle işbirliği yaptığı açıktır.</p>

  <p class="block_7">Yan deli de olan Said-i Kürdi, Kurtuluş savaşı sırasında insanlarımızı sırtından vuran Kürt Teali Cemiyetinin 3 Numaralı kurucusudur. Yine Kürt Neşri Maarif Cemiyetinin kurucuları arasındadır. Sultan Abdülhamit, onu bu zararlı faaliyetlerinden dolayı önce tımarhaneye sonra da hapse göndermiştir. Said-i Kürdi hasta yatağındayken Şeyh Sait’in torunu bir zamanlar Doğru yol partisinden milletvekili olan Abdülmelik Fırat’a şunları söylemiştir:</p>

  <p class="block_9">“Ben biraderi’i azamim, ekremim Şeyh Sait Efendi’nin hayatını(öcünü) alacağım, aldım”</p>

  <p class="block_7">Bu ihanet dolu sözlerden kolayca anlaşılacağı üzere Başta 9. Cumhurbaşkanı Süleyman Demirel ve Fetullah Gülen gibi kişilerce “Büyük bir din alimi” olarak insanlarımıza yutturulmaya çalışılan Said’in aslında İngiliz ajanlarının kullandığı, ülkemizin doğusunu bölmek ideallerini taşıyan bir piyon olduğu açıktır.</p>

  <p class="block_7">Said-i Kürdi namı diğer Said-i Nursi’nin intikamını almak istediği Şeyh Sait, bilindiği gibi kurtuluş savaşına katılmayan bu dönemleri Türk askeri ve devletine yapacağı ihanetlerin planlarını tasarlamakla meşgul olarak geçiren bir haindi. Bu hainliğinin cezasını da asılarak ödedi.</p>

  <p class="block_7">O günleri hatırlarsak; Kurtuluş savaşının sonucunda Lozan’da Musul hakkında yapılan görüşmeler anlaşmazlık sonucu çıkmaza girmiş bunun üzerine seri toplantılar düzenlenmeye başlanmıştı. Haliç konferansından ve Cenevre’deki toplantılardan bir sonuç alınamıyor ancak Türk delegeleri tezlerimizi şiddetle savunuyorlardı. Macar, Belçikalı ve İsveçli temsilcilerin konuyu görüşmeleri için komisyon kurulmasına karar verilmiş, 30 Eylül 1924 tarihinde de komisyon kurulmuştu.</p>

  <p class="block_7">Musul’u egemenliklerinden kaptırmak istemeyen İngilizler yeni bir oyun tezgâhlıyor, komisyonun kurulması kararının alındığı günlerde yani 12 Eylül 1924 tarihinde İngilizlerin desteğinde Nasturi ayaklanması başlıyor, komisyon kurulmadan iki gün önce de isyan bastırılıyordu.</p>

  <p class="block_7">Nasturi ayaklanmasının ardından Kürt Said’in, “Birader’i azamim, ekremim” diye lanse ettiği Şeyh Sait ayaklanması başlıyordu. Bu ayaklanmaları bastırmak için gücümüzü harcarken, Musul’u İngilizlere ter etmek zorunda kalıyorduk.</p>

  <p class="block_7">İngilizler zaferlerini şu açıklamaları ile izah ediyorlardı.</p>

  <p class="block_9">“Tarihte yalnız İngiliz İmparatorluğu ayrılıkçı güçlere, kendisini uydurarak kendi yapısını koruma hünerini gösterebilmiştir...”</p>

  <p class="block_7">Şeyh Sait, Musul görüşmeleri sürerken İngilizlerden aldığı destekle “Din elden gidiyor” maskesiyle Kürt devleti kurmak için isyan etmiş, isyanın sonucunda bacanağı Binbaşı Kasım tarafından yakalanarak adalete teslim edilmiştir.</p>

  <p class="block_7">Şeyh Sait ayaklanma sırasında bacanağı Binbaşı Kasım’a “Bir Türk öldürmek, yetmiş gâvur öldürmekten daha üstündür” diyor, Bacanağı da tanıklık yaptığı mahkeme de bu sözleri onun yüzüne karşı anlatıyor ve zabıtlara geçiriyordu:</p>

  <p class="block_9">“İşittiğim odur ki, Şeyh Sait, din için kıyam farz oldu demiş. Bir Türk öldürmek, yetmiş gâvuru öldürmekten daha üstündür” demişti.”</p>

  <p class="block_7">Şeyh Sait’in duruşmasında Savcı ile aralarında geçen konuşmalardan Kurtuluş savaşı sırasında Şeyh Sait ve takımının dinlenip yığınak yaparak sürekli güçlendiği, Türk ordusunun yorgun ve zayıf anını kolladığı da ortaya çıkıyordu:</p>

  <p class="block_9">“...Bu kıyamıma vacip görüyorsunuz. Küffar İslam beldelerini çiğnerken cihat nedir? O da cihattır... farzdır!..</p>

  <p class="block_9">Yunan bütün memleketimizi çiğnerken bu topladığınız dört bin kişi ile neden Yunan üzerine yürümediniz?</p>

  <p class="block_9">O zaman yine giderdik. Vaktimiz yoktu. O zaman biz çok perişandık. Vaktimiz olsaydı durmazdık. Balkan muharebesinde hazırlandık, istemediler. Bu muharebede göçmendik, yoksulduk.”</p>

  <p class="block_7">Kurtuluş Savaşımızda Yunan’a kurşun atmak için vakit bulamayan Şeyh Sait ve ardındakiler, İngilizlerden çil çil altınları alınca Türk askerini sırtından vurarak, ayaklanıyor, yüzlerce asker ve sivil insanın hayatıyla da oynuyorlar, Musul’un İngilizlerin eline geçmesine de sebep oluyorlardı. Şeyh Sait suçu sabit görülerek idam ediliyordu. “İki Mektebi Musibetin Şahadetnamesi Yahud Divan-ı Harbi Örfi” adlı kitabının 11. sayfasında “ben ki, bir adi Kürdüm” diyen ve sürekli olarak Kürt kökenli insanlarımızı kışkırtarak yola çıkan Kürt Said’de, Biraderi Azam’ının intikam ateşi ile yanarak hezeyanlarda bulunuyordu:</p>

  <p class="block_9">“...Ey Asuriler ve Keyanilerin cihangirlik zamanında pişdar, kahraman askerleri olan aslan Kürtler!.. Beşyüz senedir yattığınız yeter artık uyanınız sabahtır...”</p>

  <p class="block_7">Kürt Said’deki bu “ateş” karşısında hayranlığını gizleyemeyen Fetullah Gülen’de, “Fasıldan Fasıla” adlı kitabının 14. sayfasında “Tarihi Tekevvünler” yani tarihi var oluşlar başlığı altında yan deli ve zır cahil olan bu haini Hz. Muhammed’le özleştirme gafletinde bulunarak şöyle diyordu:</p>

  <p class="block_9">“...Aynı şekilde, 1876’da Şark’ın yalçın kayalıklarından bir ateş-pare zuhur edeceği ve Din-i Mübin-i İslam’ı yeniden gönüllerde ihya edeceği bazı ehl-i keşif tarafından müjdelenmiştir. Oysaki müjdelenen zat, o tarihte henüz dünyaya teşrif etmiştir. Misyonunun tamamlanması gelecek yıllarda gerçekleşecektir. Evet, çekirdekte ağaç, damlada derya görülür ve müjdelenir. Ağacın tam büyümesi, deryanın bütünüyle ortaya çıkması ise, zamana bağlıdır; belli bir sürenin geçmesine vabestedir. Öyleyse kuluçka sabrıyla zamanın çıldırtıcılığına karşı beklemek icap eder.”</p>

  <p class="block_7">Gülen kitabında böyle bir haini Hz. Muhammed(SAV) ile bir tutuyor, Onun için, 570 yılında verilen müjde gibi tabirini kullanarak, aynı “Hz. Muhammed gibi Said’de gelişmesini tamamlayacaktır” diyebiliyordu.</p>

  <p class="block_7">Fetullah Gülen bana açtığı davada Kürt Said’in izinden gidiyor dediğim için benden yakınıyor ve 5 milyar lira istiyordu ama kendisi bu delinin hezeyanlarını kitaplarında sürekli baş tacı yapıyor ve adeta İslam diniyle de alay ediyor, hain deliyi İslam dinin büyükleri ve Hz. Muhammed’den de üstün gösteriyordu. Peygamberimize bile insanları cennete alma, cennete gönderme, yetkisi verilmemişken, Said ve Gülen haşa Allah’ın Özel kalem Müdürleriymiş gibi milyonlarca insanı cennete gönderdiklerini, onların imanlarını kurtardıklarını iddia edebiliyorlardı. Fetullah Gülen’in fasıldan Fasıla adlı kitabı, 1. Cilt 106-107. sayfalar:</p>

  <p class="block_9">“Beni nefsini kurtarmayı düşünen hodgam bir adam mı zannediyorlar? Ben, cemiyetin imanını kurtarma yolunda dünyamı feda ettim, ahretimi de...</p>

  <p class="block_9">Çünkü, bu sayede Risale - i Nur, hiç olmazsa birkaç yüz bin, yahut birkaç milyon, belki daha ziyade kişinin imanını kurtarmaya vesile oldu...”</p>

  <p class="block_7">Kürt Said, milyonlarca kişinin imanını kendi yazdığını iddia ettiği Nur Risaleleri ile kurtardığını iddia ediyor, Gülen’de, İslam dininde hiçbir zaman yeri olmayan bu zırvayı övgülerle kitabına alıyordu. Kürt Said okuma yazması olmayan yarı deli bir İngiliz ajanıydı. Nur Risaleleri denilen kitap ta, Bahailerin “Kitab-ün Nur”ndan devşirme saçmalıklar yumağı...</p>

  <p class="block_7">Kürt Said’in “Yeni Asya” yayınlarından çıkan “Emirdağ Lahikası”nın 123. sayfasına baktığımızda, Onu İslam dinini yozlaştırmak için kurulan Bahailiğin inancını taşıdığını görüyoruz. Kürt Said, kendi açıklamasına göre devlet tarafından sürekli zehirlenmektedir, bazı kaynaklarına göre bu “yedi” kez iken bazılarında ise “on dokuz” ve daha yukarılara kadar çıkmaktadır. Kürt Said bu zehirlenme sayılarını atarken dinleyenlerin nabzından feyz almış olacak ki, bir söylediği bir söylediğini tutmuyordu. Ancak açıklamalarında çelişmeyen bir durum vardı ki, o da; kendisini zehirlenmekten, Cevşen ile Evrad-ı Bahaiye” koruyordu. Şimdi Emirdağ Lahikasının 123. sayfasına bakalım:</p>

  <p class="block_9">“Kardeşlerim, merak etmeyiniz, Cevşen ve evrad-ı bahaiye bu defa dahi o dehşetli zehirin tehlikesine galebe etti; tehlike devresi geçti, fakat hastalık devam ediyor. “</p>

  <p class="block_7">Emirdağ lahikası 152. sayfaya göre, Kürt Said hastalanmıştır, şifayı aradığı yer ise yine “Evrad-ı Bahaiye”dir:</p>

  <p class="block_9">“Bugünlerde rahatsızlık için “evrad-ı bahaiye”yi ezber değil, kitaba bakarak okudum. Ahirinde ihtitam-ı bahaiye olan hatimesini bilemediğimden, eskiden beri okumuyordum, ‘haydi bir defa bunu okuyayım dedim. Gördüm ki: bir sahife de ve uzun altı buçuk satırında, on dokuz defa “nur, nur, nur...” kelimeleri... kati kanaatim geldi ki, Şah-ı Nakşibend, Gavs-ı azam gibi Risale-i Nur’u ve kutsi hizmetini keşfen müşahade edip tahsikarane haber vererek ona işaretler ediyor. Bende, yalnız o altı satiri ve baştaki satırı ve ahirdeki satırı ile otuz senelik bahaiye virdime, o meleklerin, Nurların intişarına muavenetleri niyetiyle, ilhak eyledim.”</p>

  <p class="block_7">Kürt Said’in yazdığı Emirdağ Lahikasının 467. sayfasındaki sözlükte bulunan “Evrad-ı Bahaiye” bölümüne baktığımızda şu karşılığı buluruz.</p>

  <p class="block_7"><i class="calibre1">“19.yy.da</i> <i class="calibre1">İran’da ortaya çıkan reformcu bir cerayanın virdleri, zikirleri”</i></p>

  <p class="block_7">Bu tanımlamalardan da anlaşılacağı üzere Said’i zehirlenmelerden Bahai’lerin zikirleri kurtardığı gibi, kendisi de Bahai’liğe katılmış. Ve Bahailerin sapık inançlarını da bir parça devşirerek bir başka sapıklığa imzasını atmış.</p>

  <p class="block_6">Kürt Said’in Atatürk ve Cumhuriyet Düşmanlığı</p>

  <p class="block_7">Kürt Said, Emirdağ Lahikasının 247. sayfasında Ulusal Kurtuluş savaşının kahramanlığını Mustafa Kemal’e vermediğim için bana hücum ediyorlar diyor, bana hücum edenleri de Mustafa Kemal tahrik ediyor iddiasında bulunuyordu. Kürt Said’e, İslami geleneğin zararına çalışacak adam, hadislere göre Atatürk olduğu hezeyanın da da bulunuyordu:</p>

  <p class="block_9">“Bir hadis-i şerifin, “Ahir zamanda an’anat-ı İslamiyenin zararına çalışacak” diye haber verdiği adam bu olduğunu, efaliyle göstermesidir. Ben, otuz altı sene evvel o hadisi tefsir etmiştim; aynen bu adama manası çıkmış...”</p>

  <p class="block_7">Kürt Said, Emirdağ lahikasında Mustafa Kemal ile İsmet İnönü’nün beraberce dini öldürme kararı aldıklarını belirtiyor ve şunları söylüyordu:</p>

  <p class="block_9">“... Artık her şey Türkiye hesabına çantada hazırdır. Yani dini terk ile her şey yapılacak. Yeni hizbin (Kemalizm ve İsmet Hükümeti) bundan böyle, bu millette, İslamiyet’i katletmek prensibiyle hareket etmekte, hasım dünyanın kumandanlarından, yani düşman ehli salip kumandanlarından dini vurmakta daha hevesli olduğu ve örnekler vereceği ve bilhassa hudut dışı değil de, hudut içi ve milli irade yaftası altında çalışacağı şüpheden varestedir.”</p>

  <p class="block_7">Binlerce Türkün kanına giren, Kürt Devleti kurmak amacıyla isyan eden Şeyh Sait’in ardından, Doğru Yol Partisi’nin eski milletvekili Abdülmelik Fırat’a <i class="calibre1">“Ben Birader-i azamın, ekremim Şeyh Sait’in öcünü alıyorum, aldım”</i> diyen Kürt Said hainliğini ve riyakârlığını had safhaya çıkararak Atatürk ve İsmet İnönü’nün Hayim Naumla beraber olarak Türk’ü içerden vurmanın planını gerçekleştirmek için her unsuru tamamladıklarını da söyleyebiliyor ve Atatürk’ü Hayim Naumdan daha hevesli ve daha gayretli bir İslam düşmanı olmakla suçluyordu. Said hezeyanlarını şöyle sürdürüyordu:</p>

  <p class="block_9">“...Hayim Naum Türk murahhaslar heyetine müşavir sıfatıyla sokulmanın da yolunu bulmuş; yani Mustafa Kemal ve İsmet’i kendine dost bulmuş. Onun için, üçü birleşmiş ve artık arada santralın intizamla işlemesine hiçbir mani kalmamıştır.</p>

  <p class="block_9">Hayim Naum o sırada Ankara’ya kadar da uzanarak planın muvaffakiyeti için gereken en mühim ve merkezi şahıs nezdinde yani Mustafa Kemal yanında emin bulunduğu tesirinin derecesini ölçmek istemiştir. Öyle ki, bu tesir, mahud mevzu da Hayim Nahumdan daha heveskâr ve gayretli bir İslamiyet düşmanına tesadüf etmekle muradına ermiş. Ve artık Türkü içinden vurmanın planını gerçekleştirmek için her unsur tamamlanmıştır.</p>

  <p class="block_9">İşte bu ehemmiyetli vesika, tam tamına Risale-i Nur tercümanının kırk küsur sene evvel hadis-i şerifin ihbarına dair beyan ettiği hadiseyi tasdik ettiği gibi; ve Şeriat-ı Ahmediyeye ihanet eden o dehşetli şahsın mühim bir kuvveti Yahudi olduğu, Yahudi olan Lord Gurzon ile Hayim Naum o ihbarın hakikatini gösterdiklerini ve yirmi beş seneden beri Nurcuların imhasına keyfî kanunlarla dehşetli zulümlerin hikmetini tam gösteriyor”</p>

  <p class="block_7">Said’in hezeyanları sayılamayacak kadar çok. Said, Atatürk’ü Risale-i Nurların tokadının öldürdüğünü söyleyecek kadar da gafildir.</p>

  <p class="block_9">“... Elli sene evvel Süfyan ve şapka hakkında bir hadise mana vermiştim. Sonra mahkemeler bunu bir kumandana tecavüzdür diye medar-ı bahis ettiler. Afyon mahkemesi benim cezamın şiddetine bir sebep, o tecavüzü, o manayı göstermiş. Hâlbuki, faraza yeni yazmışım ve o kumandan da sağdır farz edilsin. Dininde ve rejiminde mutaassıp İngiliz hükmü altında yüz milyon Müslüman, yüz senede İngiliz’in hem rejimini, hem dinini inkâr etmişlerken, kanunen adliyeleri onlara o ciheti medarı mesuliyet yapmadığı halde; hem, şimdi eski parti liderleri faraza o kumandanın üçte biri de olsalar (belki onun gibi birer kumandan idiler) benim o kumandana hadis ile vurduğum tokadın yirmi mislini, şimdiki cerideler daha şiddetli olarak o liderlere, o eski kumandanlara vurmaktadırlar; medar-ı mesuliyet tutulmuyorlar, serbest oluyorlar.</p>

  <p class="block_9">Hâlbuki elli sene evvel bir hadisin taşını atmışım; yirmi sene sonra bir kumandan başını karşı tutmuş, başı kırılmış, ölmüş gitmiş; alakası hükümetten ve dünyadan kesilmiş...”</p>

  <p class="block_7">Said, “Asayı Musa” adlı kitabında da Cumhuriyet bayramını kutlayan kızlara takmış;</p>

  <p class="block_7"><i class="calibre1">“Bir zaman Eskişehir hapishanesinin penceresinde, bir Cumhuriyet bayramında oturmuştum... Karşısındaki lise mektebinin büyük kızları, onun avlusunda gülerek raks ediyorlardı. Birden, manevi bir sinema ile, elli sene sonraki vaziyetleri bana göründü. Ve gördüm</i> ki, <i class="calibre1">o elli altmış kızlardan ve talebelerden kırk ellisi, kabirde toprak oluyorlar ve azap çekiyorlar. Ve on tanesi yetmiş-seksen yaşında, çirkinleşmiş, gençliğinde iffetini muhafaza etmediğinden, sevmek beklediği nazarlardan nefret görüyorlar. Kati müşahade ettim. Onların o acınacak hallerine ağladım.”</i></p>

  <p class="block_6">Kürt Said’in ardındaki bağban</p>

  <p class="block_7">Gülen’in sohbetlerinden derlendiği belirtilen ve M. Fetullah Gülen adı ile piyasaya sürülen “Fasıldan Fasıla 3” adlı kitabın önsözünün “I” b ölümünde Gülen’den; Allah’ın İslami gelişmeler için Kürt Said’den sonra İstihdam ettiği bir “Bağban” olduğu vurgulanıyor ve “Işık Ordusu”nun Gülen’in tavsiyeleri istikametinde yürüdüğü de şu sözlerle açıklanıyordu:</p>

  <p class="block_9">“Evet, Fetullah Gülen Hocaefendinin tavsiyeleri istikametinde aynı inanç ve aynı duygu ile aynı kefeye yürüyen bu gönüllüler topluluğu, bu “Işık ordum” bugün toplumun ilgi odağı haline gelmiş bulunmaktadır. Evet bu topluluk Hocaefendinin yol göstericiliği ile... her türlü zorluklara göğüs gererek... Bir büyük hedefi gerçekleştirme peşindedir. Toplumun değişik alanlarında ev, yurt, pansiyon, okul, kurs, üniversite, radyo, TV, has tane, sigorta, finans kurumu, gibi müesseselerle hem yurt içi, hem yurt dışından gerçekleştirilen faaliyetler, bugün hem Türkiye’nin hem de bütün İslam ve insanlık aleminin ümit ışığıdır.”</p>

  <p class="block_7">Kürt Said, “Sikke-i Tasdik-i Gaybi” adlı kitabının 11. sayfasında; ahir zamanda gelecek bir zatın üç vazifesi olacağını, bu görevlerin; Risale-i Nur’u bir program olarak neşir ve tatbik etmek, şeriatı icra ve tatbik etmek, Hilafeti ihya etmek olarak açıklıyordu:</p>

  <p class="block_9">“Ümmetin beklediği, âhirzamanda gelecek zâtın üç vazifesinden en mühimi ve en büyüğü ve en kıymettarı olan iman-ı tahkikîyi neşir ve ehl-i imanı dalâletten kurtarmak cihetiyle, o en ehemmiyetli vazifeyi aynen bitemâmihâ Risale-i Nur’da görmüşler. İmam-ı Ali ve Gavs-ı âzam ve Osman-ı Hâlidî gibi zatlar, bu nokta içindir ki, o gelecek zatın makamını Risale-i Nur’un şahs-ı mânevîsinde keşfen görmüşler gibi işaret etmişler. Bazan da o şahs-ı mânevîyi bir hâdimine vermişler, o hâdime mültefitane bakmışlar. Bu hakikatten anlaşılıyor ki, sonra gelecek o mübarek zat, Risale-i Nur’u bir programı olarak neşir ve tatbik edecek.</p>

  <p class="block_13">O zatın ikinci vazifesi, şeriatı icra ve tatbik etmektedir. Birinci vazife, maddî kuvvetle değil, belki kuvvetli itikad ve ihlâs ve sadakatle olduğu halde, bu ikinci vazife gayet büyük maddî bir kuvvet ve hâkimiyet lâzım ki, o ikinci vazife tatbik edilebilsin.</p>

  <p class="block_9">O zatın üçüncü vazifesi, hilâfet-i İslâmiyeyi ittihad-ı İslâma bina ederek, İsevî ruhanîleriyle ittifak edip din-i İslâma hizmet etmektir. Bu vazife, pek büyük bir saltanat ve kuvvet ve milyonlar fedakârlarla tatbik edilebilir.</p>

  <p class="block_7">Kürt Said bu zatın adını vermiyor, zira O’na göre; nurlar zedelenebilir, siyaset ehli korkuya kapılır, hocalar itiraz eder... Ama onun Müceddid yani din yenileyicisi, yani peygamber efendimizin varisi, ya da müceddidin öncüsü...</p>

  <p class="block_7">Peki Fetullah Gülen kendisini nasıl tanımlıyordu, Peygamber varisi... İsevi liderlerle yani papa ile görüşmesi altında yatan gerçek de üçüncü vazifenin gereği olmasın...</p>

  <p class="block_7">Gülen’in ardından gittiği Said, kendini ve yazdıklarını Kuran’da işaret edilen biri sanan ve hatta bunu da açıkça iddia eden bir kişidir. Kendisinin Kuran’da işaret edildiğini cifir hesaplarıyla ispat etmeye çalışmış, birçok yazısında da bu konuya değinmiştir. Örneğin bir yazısında bu işareti şöyle açıklar:</p>

  <p class="block_9">“Allah’ın nurunu ağızlarıyla söndürmek istiyorlar, oysa Allah nurunun tamamlayıcısıdır, anlamındaki cümlenin (ayetin) sayı değeri 1316 ya da 1317’dir. Bu sayı da Avrupa Müstemlekeler Bakanının, Kuran’ın ışığını söndürmeye çalışmasına karşılık Risale-i Nur yazarının Kuran ayetlerinde sözü edildiğini açıkça gösterir.”</p>

  <p class="block_7">Said’in bu tür iddiaları pek çoktur. Dikkat edilecek olursa kendi yazısında kendini “Risale-i Nur yazarı” biçiminde anarak, Kuran’da kendisinden söz edildiğini belirtmektedir.</p>

  <p class="block_7">Yine Tevbe Suresi’nin 33. ve Saff Suresi’nin 8. ayetinde geçen “nur” ifadesiyle ilgili olarak, şunları söyler:</p>

  <p class="block_9">“Bu Nur, Risale-i Nur’un nurudur. Daha doğrusu Risale-i Nur’un kendisidir. Bu nuru ağızlarıyla söndürmek isteyenler de Said’i Nursi’ye ve kitabına karşı olanlardır.”</p>

  <p class="block_7">Görüleceği üzere, Kürt Said, açıkça Kuran’da geçen “nur” bahsinin Risale-i Nur olduğunu iddia etmektedir. Hatta, Hazreti Ali’nin de kasidelerinde kendisine seslenilmiş olduğunu öne sür erek, kasidelerdeki seslenişlerin, hiçbir ilgisi olmamasına rağmen, kendisi için söylendiğini iddia eder.</p>

  <p class="block_9">“-Ey Değeri Yüce Olan İsm-i Azanı’ı taşıyan Kişi’</p>

  <p class="block_9">Dövüş; korkma! Savaş; çekinme!”</p>

  <p class="block_7">Molla Said, bu sözlerle kendisine seslenildiğini nereden mi biliyor? Bunu Said şöyle açıklıyor:</p>

  <p class="block_9">“Kaside-i Cel Celutiye’de okumadığım bir kaç sayfa vardı. Kitabı açarken o sayfaları atlıyor, okuduklarımı ilaveten iki sayfa daha okuyordum.</p>

  <p class="block_9">Ne var ki, kitabı her açışımda, okumak istemediğim sayfalar arasında bulunduğu halde; bu kasideyle başlayan sayfa açılıyordu kendiliğinden. Ama ben yine okumu yor; atlıyordum. Bu durum; 70 kez, hatta belki 100 kez böyle oldu. Yani: Ey değeri Yüce olan İsm-i Azam-ı taşıyan kişi! Seslenişiyle karşılaştım. İşte o zaman hayret içinde hayret ettim.</p>

  <p class="block_9">Bir aralık; acaba bu sayfa neden açılıyor onu da okursam ne olur diye düşündüm. Baktım ki, Kaside-i Cel Celutiye’yi okumaktaki asıl amacı bu sayfa gösteriyormuş. Bunun üzerine daha önce o sayfayı okumamakla ne kadar hata ettiğimi anladım. Ondan sonra okumaya başladım.</p>

  <p class="block_9">Bu sayfa yine kendiliğinden açıldı birçok kez. Ve ben durumu arkadaşlara anlattım. Onlar da hayret içinde kaldılar. Dedim ki bu durum Cel Celutiye’nin bir kerametidir. Yani sayfa, benimle ilgili olduğunu, bir keramet olarak bildiği için, kendiliğinden açılıyor ve ben seninle ilgiliyim demek istiyordu.</p>

  <p class="block_9">Sayfanın kendiliğinden açılması, ‘beni yaz, kaleme al!’ demekti. Bir işaret içindi inanmayanlara, inandırmak için yazdırmak istiyordu kendisini. Şükürdü bu, benim davama da büyük bir delil durumundaydı... Tam zamanında imdadımıza yetişmişti... Davam için delilsiz kaldığım bir zamanda, açılan sayfadaki, hitaplarıyla elimden tutmuştu. Hazreti Ali: ‘Ey değeri yüce olan İsm-i Azam’ı taşıyan kişi! Dövüş korkma! Savaş; çekinme!’ diye seslenmişti bana.</p>

  <p class="block_9">Birinci mısra ile başlayan 3-4 satırda 3-4 tane kuvvetli delil ve belirti vardır ki, Ey değeri yüce olan... İsm-i Azam Taşıyan! Şeklindeki genel hitabıyla özellikle bana sesleniyor!.. “</p>

  <p class="block_7">Sikke-i Tasdik-i Gaybi adlı kitabında geçen bu övünmelerin dışında, aynı iddia Lem’alar adlı kitabındaki yazılarda da tekrarlanmıştır. Burada da, Hz. Ali’nin kasidelerinde gelecekten bazı olayları haber verdiğini ve özellikle kendisine seslenerek, şöyle dediğini iddia eder:</p>

  <p class="block_9">“-Ey Molla Said; Ey Said-i Kürdi; Ey Bediüz-Zaman! O zamana yetiştiğinde, o zamanın belalarından kurtulman için sana ders verdiğim İsm-i Azam’ la dua et! Biz, peygamberin ailesi olarak, sıkıntılı zamanlarda yardımcı çıkarıp imdada koşuyoruz.”</p>

  <p class="block_7">Gerçekte Hz. Ali’nin böyle bir şey demediğini kendisi çok iyi biliyor fakat müritlerini kandırmak için sözleri böyle yorumlayarak, Hz. Ali’nin böyle demiş olacağını veya bunu kastettiğini yazıyor. Üstelik, Hz. Ali’nin peygamber ailesinden biri olarak, sıkıntılı zamanlarda bir yardımcı çıkardıklarını ve bu yardımcının insanların imdadına koştuğunu söylüyormuş! Yani Molla Said’e göre, Hz. Ali, ya Allah’ın adına konuşmakta, ya da kendi gibi mehdileri(!) peygamber aileleri göndermektedir! Tabii Said bu yalanlarla da esas olarak kendisini ima etmekte, yani peygamber ailesinin, bu sıkıntılı zamanda kendisini imdada gönderdiğini söylemek istemektedir. Kısacası Kürt Said ki, kendi de Hz. Ali’nin ağzından kendisine “Said-i Kürdi” diye seslenmekte olup, bütün bu yazılarıyla bir peygamberlik veya mehdilik iddiasında bulunmaktadır!</p>

  <p class="block_7">Zat<span class="text_9">-1</span> Hallerini böyle gören Molla Said, yazdıklarını da bundan geri bırakmayıp, risalelerin Kuran’da işaret edilmiş olduğunu belirtir:</p>

  <p class="block_9">“-Allah göklerin ve yerin nurudur- anlamındaki bir cümleyle başlayan nur ayetindeki nur: risale-i nur’dur.”</p>

  <p class="block_7">“Bu ayete göre: Risale-i Nur da, onun yazan da ateş dokunmadan yanan bir elektriğe benzer. Risale-i Nur neden bir elektriğe benzer? Çünkü O, ne doğunun bilginlerinden, ne de batının felsefe ve fenlerinden gelmiştir. O, doğunun da batının da üstünde bulunan, Kur’an-ı Kerim’in geldiği yüce arş mertebesinden alınmıştır.”</p>

  <p class="block_7">Bu yazılar, gerçekte Kürt Said’in kendinin yazdığı ve adını kendisinin verdiği Nur Risaleleri’dir. Yalnız ona göre, bu risaleler, Ku-ran’da müjdelenmiştir. Hatta bu risaleler, Said’e göre, aslında kendi yazdıkları değil, Kuran ve diğer kutsal kitaplarda olduğu gibi Allah’tan gelen kutsal bir kitaptır. Nitekim, risalelerin, Kuran’ın geldiği arş mertebesinden alındığını açıkça söylemektedir. Bu tür bir iddia, kuşkusuz, peygamberlik iddiası olup, buna göre, risaleler de kutsal kitap olmaktadır!..</p>

  <p class="block_7">Said, bu densizliği o dereceye kadar vardırmıştır ki, mesela, Hicr Suresi’nin 87. ayetinde, Risale-i Nur’a işaret edildiğini iddia ederek, bu ayetin aslında gerçek anlamının şu şekilde olduğunu yazmıştır:</p>

  <p class="block_9">“Ey Said-i Nursi! Sana Kuran’ın ünlü 7 temelini parlak bir şekilde ispatlayan ve Fatihanın, nuruna mazhar bir aynası olan Risale-i Nur’u verdik.”</p>

  <p class="block_7">İşte Türk Ulusuna benimsetilmeye çalışılan Molla Said’in aklının dibindekiler ve yazılan bunlardır. Bu durum, aslında bir ruh hastalığının göstergesi olup, dolayısıyla risaleler denilen saçmalıklar da bu kriz anlarını ifade eden sayıklamalardan başka bir şey değildir. Said, kendisini peygamberliğe öylesine kaptırmıştır ki, ona göre risalelerin dairesi içine girenler tehlikede olan imanlarını kurtardıkları gibi, kabre ve cennete de bu imanla gireceklerdir. Bu risaleler, Said’e göre, Allah’ın kitabının ayetleridirler! Bizzat kendi ifadesiyle, Kuran’daki ayetlerden sızmış, süzülmüş şeylerdir! İşte onun için de risaleleri kendince haklı olarak övmektedir!..</p>

  <p class="block_7">1922 yılında, Mustafa Kemal Atatürk, Konya’ya yaptığı ziyarette bir medreseye gittiğinde, orada bulunan bir molla, medreselerin sayısının arttırılmasını ve medrese öğrencilerinin askere alınmamasını rica eder. Bunun üzerine kendini tutamayan Atatürk, özellikle bu askere alma düşüncesine karşı olan mollaya kesin bir ifadeyle şöyle cevap verir:</p>

  <p class="block_9">“Ne o, yoksa sizin için medrese, Yunanlıları mağlup etmekten, halkı zulümden kurtarmaktan daha mı değerlidir? Millet kan içinde yüzerken, halkın en iyi çocukları cephelerde dövüşür, yurt için canlarını feda ederken, siz burada, genç sapasağlam delikanlıları besiye çekmişsiniz!” Bu asalakların askere alınmaları için hemen yarın emir vereceğim.”</p>

  <p class="block_7">Atatürk’ün bu cevabı karşısında yüzleri kızaran mollalar ona hiçbir şey söyleyemezler. Zaten Atatürk de onlara bir şey deme fırsatı bırakmadan, burada yapacak işimiz kalmadı diyerek ayrılır. Medreseden ayrıldıktan sonra, yanındaki Sovyet Rusya elçisi Aralov’a otomobilde şu açıklamayı yapar:</p>

  <p class="block_9">“Savaş sona erince onlarla daha ciddi konuşacağım! Her şeyden önce onları mali dayanaklarından, vakıflardan, yoksun edeceğim. Yurt topraklarının büyük bir parçası, nerede ise üçte ikisi, belki de daha çoğu vakıftır. Bu topraklar mollaların yaşama kaynaklarıdır. Bunların çoğu köylülerin elinden alınmış topraklardır. Buna son vereceğiz. Bir de utanmadan hükümetten yardım istiyorlar.”</p>

  <p class="block_7">Atatürk, Aralov’a medreseler hakkında bilgiler vererek, Anadolu topraklarında halen delikanlıları askerden kaçıran on yedi bin medrese bulunduğunu söyler. Atatürk, bu ülkeyi mollaların dualarının değil, Türk askerinin dökülen kanının kurtardığını başka vesileler ile başka yerlerde de dile getirir. Buna karşılık bu dinci molla takımı ise, ülkenin dört bir tarafı işgal altında iken, askeri gücün oluşmasını engellemeye çalışmaktadır, ki, bu zihniyet ne yazık ki hiçbir zaman değişmemiştir.</p>

  <p class="block_7">Nitekim, Kürt Said de Konya’da Atatürk’e ricada bulunan molladan farklı düşünmüyor, gençleri askerden kurtarma konusunda, Nur Risaleleri’nin bir parçasını teşkil eden Lem’alar Risalesi’nde şöyle diyordu:</p>

  <p class="block_9">“Risale-i Nur öyle değerli bir kitaptır ki, Kuran’ın onda yansıyan nurlarına hizmet etmek, askerlikten ve kutsal savaştan bile üstündür, benim elimde fırsat ve param olsa, Risale -i Nur hizmetinde olan değerli kardeşlerimi askerlikten kurtarmak için; bin lira karşılığında bile olsa bedeli; öder ve kurtarırım onları.”</p>

  <p class="block_7">Yani Kürt Said’e göre, risaleler, askerlikten ve hatta kutsal savaştan bile üstündür! Önemli olan, Risale-i Nur’a hizmet etmektir! Çünkü Said’e göre, kuşlar bile Risale-i Nur’la ilgilenip, risalelerin başarılarından dolayı onu tebrik edip alkışlamaktadırlar. Risale-i Nur’a çekirgeler, kuşlar bile ihtiyaç duyarlar. Risaleler okunurken bu çekirgeler ve kuşlar gelip onu dinlerler!.. Çünkü, Said’e göre; risalelerde yazılı olanlar Kuran’ın malıdır, Allah’tandır; Hazreti Muhammed nasıl Kuran’ın bir tercümanı ise, kendisi de Risale-i Nur’un yani Kuran’ın geldiği yüce arş mertebesinden alınmış olan bu yazıların bir tercümanıdır!.. Tabii bu mantığın doğal sonucu olarak da, yazılarında sürekli olarak Risale-i Nur’a hizmet edenleri onun cennete götüreceği belirtilir!..</p>

  <p class="block_7">Said’in Risaleleri hakkında söyledikleri bir kitap oluşturur. Bu zırvalardan bir kaç örnek:</p>

  <p class="block_9">“Şeriate, ruha nüfus etmenin en kısa, en hatasız, en zevkli yolu; Risale-i Nur’a bağlanmaktır.”</p>

  <p class="block_9">“Risale-i Nur’u okumak, O’na hizmet etmek bir ibadettir. Ona hizmet, üç aylarda yapılan zikirlere bile tercih edilmelidir.”</p>

  <p class="block_12">“Risale-i nur günahlara keffarettir”</p>

  <p class="block_9">“Risale-i Nur, tek başına bir ordu kadar güçlüdür.” “Risale-i Nur’a itiraz edilemez. Yapılacak bir itiraz, en ulu kişilerden Kutb-u Azamdan da gelse aldırış edilmemelidir”</p>

  <p class="block_7">İşte, Türkiye Cumhuriyeti’nin Cumhurbaşkanı Süleyman Demirel’in, ABD’de profesörlük yapan Şerif Mardin’in, Milliyet gazetesinin köşe yazarı Şahin Alpay’ın, Türkiye’de ve Türk Cumhuriyetlerinde Türk insanını fikren zehirleyip Amerikan-İngiliz kültürüne adeta misyonerlik yapan Fetullah Gülen ile daha böyle nicelerinin yere yurda sığdıramadığı, ölüm yıldönümlerinde en büyük camilerde mevlitler okutturulan Said, budur!..</p>

  <p class="block_7">Hâlbuki, sırf İslam inancının esasları bakımından düşünülecek olsa dahi, görüleceği üzere Kürt Said’in sayıklamaları, Kuran ile temelden birbirine zıttır. Said, açıkça “ben peygamberim” dememiştir ama bütün söyledikleri bunu dolaylı olarak ifade eder şekil dedir. Yoksa, risalelerin arş mertebesinden alındığını, bunların Kuran’ da işaret edilmiş olduğunu ve hatta Hazreti Ali’nin bile kendisini kastettiğini ileri sürmenin, başka bir anlamı yoktur! Bu ise, İslam’a göre, “ridde”, yani İslam’dan dönmedir. Hazreti Muhammed’in hastalanıp ölmesiyle birlikte Arabistan’da bir sürü, dinden dönen ve yalancı peygamber görülmüştür. O dönemdeki yalancı peygamberler ile ilgili olarak, kökten dinciler tarafından öldürüldüğü iddia edilen Bahriye Üçok, “İslam’dan Dönenler ve Yalancı Peygamberler” adlı kitabında günümüze de ışık tutacak şekilde şöyle der:</p>

  <p class="block_9">“Bu iktisadi ve siyasi durumdan faydalanmak isteyen bazı kimseler, kendi kasaba ve bölgelerini Medine hükümetinin nüfuzundan sıyırarak kendi şahıslarına bağlamak ve böylece zekât veya başka adlarla toplayacakları vergileri, kendilerinin ve kabilelerinin refah seviyesini arttırmak için kullanmak istiyorlardı. İşte böyle bir gayeye ulaşabilmek için bazı kimseler peygamberlik iddiasını da kendilerine uygun bir yol olarak seçtiler.”</p>

  <p class="block_7">Gerçi, müritleri, yani nurcular da Kürt Said için açıkça “peygamber” demezler fakat onu hiç kimsenin ulaşamayacağı bir mertebede görürler. Ona, “peygamberliğin parlak aynası”, “peygamberlik ağacının son ve parlak bir meyvesi” derler. Hatla bu kesime göre, Molla Said, peygamber devri hariç, insanlık tarihinde benzeri görülmedik bir alimdir. Kimi nurcu ise peygamber devrini de hariç tutmayıp, Said’i bütün insanlık tarihinin en ileri ve en mükemmel derecesine ulaşmış biri olarak gösterir. Nurculara göre, Said’in, en değersiz tutumuna ve durumuna bile uymak gerekir. Aynı şekilde, risaleler de nurcular tarafından emsalsiz bir hazine olarak yüceltilerek, Kuran’ın gerçeği, imanın miracı olarak sunulur.</p>

  <p class="block_7">Hizbullah’ın öldürdüğü Zehra Vakfı’nın Başkanının ve bir üyesinin cenaze törenine katılanlar Kur’an-ı Kerim yerine Risale-i Nurları okuyorlardı. Nurculara göre, Risale-i Nur, Hazreti Muhammed’in vaadettiği kitaptır; Kuran’ın bir yayılmış biçimidir; Kuran’ın tasarrufunda bulunduğundan ona uzanan ve ilişmek isteyen her el kırılır ve her el kurur. Kısacası, Risale-i Nur; bu müritlere göre, bir şeriat kitabı, aynı zamanda da bir dua kitabı, hikmet kitabı, kulluk kitabı, emir ve çağrı kitabı, zikir kitabı, düşünce kitabı, gizli ilimler kitabı, tasavvuf kitabı, mantık kitabı, vs. vs. dir. Yani bu Nurcuların bütün bu iddialarla birlikte tek diyemedikleri, Said’in bir peygamber, Risale-i Nur’un da yeni bir kitap olduğudur. Fakat bunu da dolaylı olarak sürekli dile getirmişler ve bu düşünceyi beyinlere şırınga etmişlerdir. Bunun sonucu olarak da her nurcu, Said’i bir peygamber, yazdıklarını da bir kutsal kitap gibi görmektedir. Nitekim, Nur talebelerinin gizli gizli bir yere toplanıp, zikr ile okudukları Kuran değil, risalelerdir. Çünkü onlar için, Risale-i Nur, insanoğluna yetecek bir hazinedir. Her şey orada yazılmıştır. Onlara düşen görev, bu risaleleri durmadan okumak ve yazmak, işin açığı Said’e ve risalelerine körü körüne inanmak ve itaat etmektir!..</p>

  <p class="block_7">Tabi bütün bunları Said’e ve risalelerine yakıştıran sadece müritleri değil, aynı zamanda Said’in de kendisidir. Yukarıda ortaya koyulduğu üzere, bizzat Molla Said ‘in kendisi, yazılarıyla peygamberliğini ima etmiş, yazdıklarını da vahiy gibi göstermiştir. Said’e göre de her şey risalelerde yazılmış olup, insanın âlim olabilmesi için başka bir şey okumasına gerek yoktur. Nitekim, Said, bu konuda şöyle der:</p>

  <p class="block_9">“Risale-i Nur’u okumak ya da yazmak, âlim olmak için yeterlidir. Başka şey istemez. “</p>

  <p class="block_7">Said, böylesine “işkembe-i kübra”dan atarken bunun gerekçelerini de açıklamaktan geri kalmamıştır. Çünkü yine kendi yazdıklarına göre, on beş yıl ders alınarak ancak okunabilen kitapları yalnızca üç ayda okuyup öğrenmiş, on beş yılda ancak okunabilen yüzden çok kitap okumuş, her sorulan soruya en güzel cevabı vermiştir!.. Sırtını yere getirmediği alim hiç yoktur. Öyle ki bir iki günlük eğitim(!)’in ardından kendi hocalarını bile geride bırakmıştır. Yüz kitabı okuyup okumadığı bilinmez ama böylesi bir kişinin Türk insanına büyük bir din adamı, hatta filozof gibi gösterilmeye çalışılması, “kasıf’tan “Gaflet” ten, “Delalet”ten ve dahi “İhanet”ten başka şey değildir!</p>

  <p class="block_7">Kaldı ki Nurcular; Atatürk’e, ilkelerine ve Türkiye Cumhuriyeti’ne karşıdırlar. Nurculara göre; Türkiye Cumhuriyeti bir askerî istibdat ve sapıklıktır. Cumhuriyet, onlara karşı hücum etmek için girişilmiş bir zındık hilesidir. Nitekim, Said’e göre, mutlak istibdada “Cumhuriyet”, mutlak din sapıklığına “rejim”, mutlak safahata “medeniyet”, keyfi cebre “kanun” adı verilerek kurulmuştur. Türkiye Devleti, sadece İslâm’a değil, ahlâka da aykırıdır. Öyle ki, bu cumhuriyette, camiler mihrapsız, köyler imamsız, şeyhler hırkasız, müritler başsız bırakılmıştır. Hâlbuki, olması gereken devlet, bir din devletidir! İşte Nurcuların görevi de bu din devletini ve şeriatı gerçekleştirmektir. Tabiî bu kapsamda Nurculuk milliyete de karşı olup, onlara göre gerçek milliyet İslâmiyet’tir. Osmanlılık ise, bu ülkenin olması ger eken siyasî şeklidir. Her ne kadar başından beri Nurcular, siyasetten uzak durduklarını iddia etmişlerse de, bütün bu görüşler tamamen siyasî olup, amaçları da kendi istekleri doğrultusunda bir Şeriatçı ve Kürtçü din devleti kurmaktır. Bu devletin esas yapısı ise, Said’in öğretim konusundaki düşünceleriyle kendini ele vermektedir. Çünkü, Said’in en yüksek bir öğretim kurumu olarak kurulmasını istediği ve Kahire’deki Camiülezher’in kardeşi olacak Medresetüz Zehra’nın öğretim dili şu formüle dayandırılmıştır: “Lisânı Arap vacip, Kürdî caiz, Türkî lâzım”!..</p>

  <p class="block_7">Bunları söyleyen sadece Kürt Said’in kendisi olmadığı gibi, bu iddialar eskiden kalmış da değildir. Nurcular, halen aynı fikirdedirler. Meselâ, Nurculuğu sayesinde ve onun bunun kitabını kendi adına basarak süratli bir şekilde profesörlüğe yükselmiş olan Ahmet Akgündüz de aynı şeyleri söylemektedir. Akgündüz’ün, 1993 yılında Konya Selçuk Üniversitesi’nde doçent iken, Said ile ilgili bir konferansta söyledikleri, 15.02.1993 tarihli Hürriyet gazetesinin 23. sayfasında bir ara haber olarak şöyle yer almıştır:</p>

  <p class="block_6">Nurcu Doçent</p>

  <p class="block_9">“Cumhuriyet zındık düzeni”</p>

  <p class="block_9">Konya Selçuk Üniversitesi Öğretim Üyesi Doçent Dr. Ahmet Akgündüz, Said-i Nursi ile ilgili konferansta, cumhuriyet rejimi için, “zındık düzeni” deyimini kullandı. Akgündüz, İslâm’ın yeniden doğuşunun Anadolu ve İstanbul’dan başlayacağını belirterek, “Bediüzzaman Said-i Nursi ve Hazreti Muhammed bunu belirtmişlerdir” dedi. Ankara Kültür ve Eğitim Vakfı tarafından düzenlenen, ‘Bilinmeyen Bir Dahi, Said-i Nursi’ konulu konferansta konuşan Doç. Dr. Akgündüz, “O sürekli olarak Kürtçü, bölücü olarak tanıtılmıştır” dedi. Said-i Nursi’nin Kuvayı Milliye hareket ine de katıldığını belirten Akgündüz, “Ancak Bediüzzaman bir zındık düzeni kurulduğunu görünce Ankara’daki yönetici kadroları ile ilişkisini kesmiştir” dedi. Cumhuriyeti, “istibdat Düzeni” olarak tanımlayan Akgündüz, Said-i Nursi’nin, her türlü baskıya rağmen, Türkiye’den ayrılmadığını söyledi. Konferansa ANAP Ağrı milletvekili Fecri Alpaslan da katıldı.”</p>

  <p class="block_7">Görüldüğü üzere, bu sözler ile Molla Said’in dedikleri arasında hiç bir fark yoktur. Ve bu sözleri söyleyen ise, şu anda Türkiye Cumhuriyeti’nin bir üniversitesinde Türk insanına “ilim-irfan” öğretmektedir!.. Aslında bu kişinin, yani Ahmet Akgündüz’ün, bilimsel eser diye yayınladığı bazı yayınların da kendi eseri olup olmadığı tartışmalıdır. Çünkü, Vakıflar adlı kitabının, dipnotlarına kadar başka bir İslâm yazarının eserinden aynen alındığı iddia edilmektedir. Keza, Osmanlı Kanunnameleri adıyla ciltler dolusu yayınladığı eserin de daha önce yazılmış Batılı bir bilim adamının eseri olduğu fakat bunda dahi çeviri yanlışları yapıldığı belirtilmektedir. Son yayınladığı Harem’le ilgili kitabı da, cezaların yorumu bakımından tamamen şer’i kurallara dayandırılmıştır!..</p>

  <p class="block_7">Doç Dr. Ahmet Akgündüz, “Belgeler Gerçekleri Konuşuyor (5)” adlı kitabında, Atatürk ve İnönü’nün Kürt Said’i çok tahrik ettiği iftirasına sarılarak şunları söylüyordu:</p>

  <p class="block_9">“Cumhuriyetin ilk yıllarında, birinci ve ikinci reisicumhurun talimatlarıyla, Bediüzzaman çok tahrik edilmiştir. Ancak o, müsbet iman hizmetini hiçbir şeye tercih etmemiştir. Şimdi muvaffak olan Bediüzzaman’dır. Bütün yasaklamalara ve engellemelere rağmen, bugün Türkiye’de ve belki de dünyada en çok okunan eserler arasında Risale-i Nur başta gelmektedir. Hâlbuki devletin bütün imkânları kullanılarak basılan ve dağıtılan bildiğiniz bir takım kitapları, ders geçme derdi dışında kimse okumamaktadır. Uzun zaman içinde kimin galip ve kimin mağlub olduğu ortadadır ve istikbal de inşallah İslam’ın olacaktır. “</p>

  <p class="block_7">Akgündüz, Fetullah Gülen’e yakınlığı ile tanınan Nil Yayınlarından çıkan kitabının 58. sayfasında Üstadlarının şu sözlerine yer veriyordu:</p>

  <p class="block_9">“İslamın yıkılışı buradan başladı; ihya hareketi de buradan başlayacaktır. Ben Mekke’de dahi olsam Anadolu’ya gelirim.” cevabını vermiştir.”</p>

  <p class="block_7">Nurcu Yazar Aynı kitabın 59. sayfasında Kürt Said’in her türlü zulmü gördüğünü de şu sözleri ile anlatıyordu:</p>

  <p class="block_9">“Bediüzzaman, kendisine her çeşit zulmü yaptıkları ve her türlü hakareti reva gördükleri halde, devleti tekfir etmemiş, bir iki şahsın keyf-i küfrisini devlet olarak görmemiştir. Her ne kadar, orduda Müslümanlara karşı bir kısım zulümler ve orman kanununu andıran haller, kasıtlı ve Türk ordusunu millet nazarında kötülemek isteyen insanlar tarafından devam ettirilse de, Bediüzzaman’ın her çeşit zulme maruz bırakıldığı, 1926-1950 arasındaki ordunun fertleri ile bugünkü hiç kimse mukayese dahi edemez, işte o günkü halinde bile, Bediüzzaman, Türk ordusunu İslamın nurunu söndürmek için kullanmak isteyen bir şahsın bütün menfî gayretlerine rağmen, tarihe geçmesi gereken ve bahsettiğimiz müspet hareket düsturunun neticesi ve meyvesi olan şu sözlerini söylemektedir:</p>

  <p class="block_9">Garibdir hem çok gariptir. Yedi yüz sene müddetince İslamiyet’in ve Kur’an’ın elinde şerefşi’ar ve barika-asa bir elmas kılıç olan Türk milletini ve Türkçülüğü, muvakkaten İslamiyet’in bir kısım şe’arine karşı kullanmaya çalışır. Fakat muvaffak olamaz geri çekilir, ‘kahraman ordu, dizginini onun elinden kurtarıyor” diye rivayetlerden anlaşılıyor.”</p>

  <p class="block_7">Akgündüz kitabının 125. sayfasında ise İslamiyet’ten ayrılanların, sapanların, Küfür içinde olanların birer nemrut ve Firavun yerine geçtiklerini kendi heykellerini dikerek, Müslümanların Türbe, makam ve büyük zatların kabirlerine karşı gösterdikleri hürmeti kendilerine kıyaslayarak sanki kendine taraf olarak, gurur ve putçuluk hadisesi olarak değerlendiriyorlar diyor ve şunları ekliyordu:</p>

  <p class="block_9">“Şunu özellikle ifade edeyim ki, Cumhuriyet’ in ilk döneminde türbelere, zaviyelere ve belli makamlara karşı yürütülen tahribat hareketinin altında bu yatmaktadır. Bu işi yürütenler kendi heykellerini diktikleri gibi, İslam alimlerinin kabir ve makamlarını bir heykel gibi kabul ederek hücum etmişlerdir. Çünkü kendileri birer Nemrut ve birer Fir’avun kesilince, karşılarında kendilerine rakip olabilecek hiçbir şahsiyet, -isterse tarihte olsun- tamamen yok edilmiştir. Bu çok önemli bir nokta. Zira Firavunu aratmayacak derecede enaniyetlerin zirvede nice zalimleri, 20. asır insanları çok iyi tanımaktadır.”</p>

  <p class="block_7">Kitabın 126. sayfasına geldiğimizde ise saçmalıkların zirveye taşındığını görüyoruz:</p>

  <p class="block_9">“20. asırda neden böyle oldu? Neden heykelcilik, putçuluk hâkim oldu? Yine Bediüzzaman’ın tespitiyle, bunlar Allah’ı tanımadıkları için çok şeylere ve çok zatlara bir nevi ruhubiyet vasfını vermişlerdir. Dolayısıyla putperestlerin başka bir nevi olan heykelperestlerin ve suretperestlerin, gayet müthiş bir riyakârlık manasında olan şan ve şeref peşinde koşmaları, 20. asrın en önemli özellikleri arasında. Bu hadise mühim bir nokta. Benim kanaatime göre Rusyadaki Lenin ve S talin heykelleri bu manada olduğu gibi, Yugoslavya’daki Tito’nun heykelleri de bu manadadır. İster İslam aleminde, ister Türkiye’de... Zikrettiğimiz tarzda heykelleri görmek mümkündür. Ve bunu söylemek kimseye hakaret de değildir. Özellikle ifade edeyim. 20. asır, putperestliğin modern şekli olan heykelperestlik asrı olmuştur ve Kur’an, putperestlik gibi heykelperestliği de şiddetle reddetmektedir.”</p>

  <p class="block_7">Gülen’in, Nil Yayınlarınca yayınlanan “Belgeler Gerçekleri Konuşuyor”, adlı kitabın 70. sayfasında da, Nurcu Yazarın, kurtuluş savaşının kazanılmasındaki “ruh”a reddiye getirerek söylediklerini ibretle izliyorduk:</p>

  <p class="block_9">“Bu ruh, Türkçülük ruhu değildi; bu ruh, Kürtçülük ruhu hiç değildi. Beyler! Söylemekten kaçınmayın, bu ruh İslamiyet idi; bu ruh, İslam kardeşliği idi. Kuvay-ı Milliyeyi harekete geçiren ve zaferden zafere koşturan da aynı ruhtu.”</p>

  <p class="block_7">Kitabın 79. sayfasında Anadolu insanlarını bir arada tutacak ruh ve manevi tutkal Atatürkçülük değildir diyor ve şunları da şunları iddia ediyordu:</p>

  <p class="block_9">“Anadolu insanının fertlerini birbirine bağlayan din tutkalını gevşettiğinden dolayı, Mustafa Kemal’i sevenlerin nispeti tahminlerin çok altında olacaktır.”</p>

  <p class="block_7">Kitabın 128. sayfasında Nurcu Yazar adeta tüm kinini kusuyordu:</p>

  <p class="block_9">“... 20. asır putperestleri demek olan heykelperestler, sırf din kokusu var diye sevmeyip tenkit ettikleri, gericilikle itham ettikleri bu adetin ve huyun daha kötüsünü işliyorlar, farkında değiller. Şimdi Türkiye’de, öğretim üyesinden tutun, paşasına kadar, gidiyorlar bir heykelin karşısına, “Medet ummaya geldik, söz veriyoruz!” diye yalvarıyorlar. Ben buna, modern nüshacılık, modern yobazlık diyorum! Yani, eğer Abdulkadir-i Geylani hazretlerinin manevi makamından medet bekleyen bir insanı siz gerici ve nüshacı olarak itham ederseniz, tamamen heykel ve taşımı ibaret olan bir insanın makamına gösterdiğiniz bu davranış tam bir yobazlıktır. Tam bir gericiliktir. Bu sebeple BBC radyosu, “Dünyanın 100 komik olayı” diye bir röportaj serisi neşretti. Bunlardan birisi olarak ta, bizim Türkiye’de 19 Mayıs bayramı münasebetiyle Samsun’da bir generalin, büstün karşısında selam durması gösterilmişti. Yani şimdi bu, bir insana hürmet değildir. Bir Tapmadır. Adına ister çağdaşlık deyin, ister gericilik, ister yobazlık deyin, değişmez.”</p>

  <p class="block_7">Sayfa 128’de ise şu hezeyanlarda bulunuluyordu: <i class="calibre1">“...20.Asır, putperestliğin modern şekli olan heykelperestlik asrıydı. 21. Asır da, müjde veriyorum, heykelperestliğin yıkılış asrı olacaktır! Nitekim Rusya’da yıkıldı, Çin’de yıkılmak üzere, Irak’ta da yıkılacak, Türkiye’de de... yani 21. asır başlangıçta, 20. asıda işlenen putperestlik kadar adi bir iş olan heykelperestliğin yıkılış devri olacak.”</i></p>

  <p class="block_7">İslâm tarihçisi olan Prof. Neşet Çağatay, “Türkiye’de Gerici Eylemler” adlı küçük fakat önemli eserinde, Nurculuk için şunları söyler:</p>

  <p class="block_9">“1875te Siirt ilinin Nurs köyünde doğmuş olan Said kendi kendine Bediüzzaman lakabını vermiş ve doğduğu köye nispetle aldığı Nursî soyadını da sonradan, Kuran’da geçen Nur kelimelerinden alınmış gibi göstermiştir. Aslında Kürt milliyetçiliği ve Atatürk düşmanlığına, ümmetçilik akımını güçlendirerek Türk Milliyetçiliğini yok etme yolu ile bir Kürt milliyetçiliği yaratıp ileride bir Kürt devleti kurma hayaline dayanır. Nurslu Said aynı zamanda 31 Mart Vak’ası kahramanlarındandır. Kindar yazıları ile 31 Mart olayının çıkmasına sebep olan Volkan gazetesinin yazarı ve ayrıca İttihad-ı Muhammedi fırkasının kurucularındandır. 1945’lerden başlayarak Nurculuk hare ketinin elebaşısı sayılmıştır. Eserlerinin bir kısmında Peygamber taklitçisi görünür, kendisine gaipten sesler geldiğini, kuşlarla konuştuğumu, Kur’an’da, kendi yaşantısına ve yazdığı şeylere ait haberler bulunduğunu söyleyecek kadar sapık fikirli bir kimsedir. Ne dediğini bilmeyen bir akıl hastasının söz boğuntuları denebilecek anlamsız şeylerle dolu birkaç eseri vardır. Bir hayli artmış taraftarlarına daha fazla kitap satarak para kazanmak düşüncesi ile hareket eden çıkarcı müritleri, bu acayip kitapların orasından burasından pasajlar alarak bir araya getirip yeni kitaplar meydana getirme yoluna sapmış ve bu para tuzağı risalelerin sayısını 136’ya çıkarmışlardır ki bunların çoğundan Said Nursi’nin bile haberi yoktur.</p>

  <p class="block_9">Mahiyeti ve amacı bu olan Nurculuk, DP’nin halkın dinî hislerini sömürme siyaseti yüzünden, geniş bir hoşgörü atmosferi içinde, serbestçe gelişip yayılmıştır...</p>

  <p class="block_9">Nurculara göre Türkiye Cumhuriyeti, bir askerî ibtibdat ve sapıklıktır. T.C Hükümeti nasıl kuruldu sorusuna Nurcuların cevabı şöyledir: “Kur’an la Müslümanlığı hiçe sayar bir şekilde savaşarak bize saldırmak için girişilmiş bir zındık hilesidir. Mutlak istibdata cumhuriyet, mut lak din sapıklığına rejim, mutlak sefahate medeniyet, keyfi cebre kanun adı verilerek kurulmuştur.” Bu durumda Nurculara göre Türkiye Devleti, yalnız İslâm dinine değil, aynı zamanda ahlâka da aykırı bir yapıdadır. Türk devleti teokrasiye dayanmalı idi. Nurcuların ödevi, böyle bir teokratik düzeni gerçekleştirmek olacaktır. Bu rejimin hiç olmazsa bazı şartları bugün sağlanmalıdır. Meselâ devletin resmî dini İslâmiyet olmalı, hükümet şeriatın koruyuculuğunu yapmalıdır. Anayasa Kur’an olmalı, devletin idaresi de bilginler (ulema) heyetine verilmeli, çok kadın la evlenmeye izin verilmelidir.</p>

  <p class="block_9">Nurcuların, gayeleri uğrunda hapishanelere düşmeleri bir şereftir. Hapishaneler onlar için Medrese-i Yusufiyedir (Yusuf Peygamberin hapse atılmış olmasını telmihle). Nurcular, hapishanelerde hapisleri de kandırıp kendi tarikatlarına sokmak istediklerinden böyle söylüyorlar çünkü onlar, toplum hayatının bütün alanlarına karışarak oraları düzenlemek iddia ve amacındadırlar.</p>

  <p class="block_9">Said Nursi 1960’da öldüğü zaman risalelerin satışlarından gelen çok para yüzünden şeyhin yerine geçme hususunda Nurcu elebaşıları arasında epey mücadele ve bölünmeler oldu...”</p>

  <p class="block_12">Nurculuğun Kolları</p>

  <p class="block_7">Molla Said’in ölümünden sonra Nurcular, çeşitli sebeplerden dolayı kendi aralarında bölünmüşlerdir. Ancak Said’e olan inanç hepsinde de tartışmasız olarak mevcuttur. Bu inanç bir otorite seviyesinde olup, risaleler yine Kuran gibi kutsal mahiyettedir.</p>

  <p class="block_7">Nurcular, her ne kadar Said’in sağlığında olduğu gibi, kendilerini siyasetten uzakmış gibi gösterip buna karşılık siyasete karışmışlar ise, Said’in ölümünden sonra da aynısı olmuş ve sürekli olarak siyasetin içinde bulunmuşlardır. Demokrat Parti’den sonra, Adalet Partisi, Millî Nizam Partisi ve Millî Selamet Partisi’ni desteklemişlerdir.</p>

  <p class="block_7">Yakın yıllarda ise eğitim ve finans alanlarında yoğun faaliyet göstermektedirler. Bu eğitim ve finans faaliyeti ise sanki bir İran devriminin işareti gibidir. Üstelik çoğu siyasî de oy ve maddi çıkar gibi bazı bilindik yollarla etki altına alınmaktadır.</p>

  <p class="block_7">Said, ölünceye kadar bütüncül bir yapı gösteren Nurculuk ve Nurcular, yukarıda belirtildiği gibi onun ölümünden sonra çeşitli sebeplerle bölünmüşlerdir. Kimisi risalelerin matbaa ile basılmasına bile karşı iken, kimisi daha ılımlı görünmeye çalışmış, yine kimisi Said’in ve Nurculuğun Kürtçülük vasfını ön plana çıkartırken, kimisi de bu durumu gizlemeye çalışıp, Türk-İslâm sentezi arkasına gizlenmiştir. Nitekim, Fetullah Gülen ve müritleri, bu son dediğimiz gruptan olup, bir yandan Kürt Said’i baş hazret olarak alırken, bir yandan da saf insanlarımızı yanlarına çekmek için Türk-İslâm sentezi kisvesiyle herkesi aldatmaktadırlar.</p>

  <p class="block_7">Nurcuların arasındaki ilk bölünme, Said’in ölümünden sonra ve Adalet Partisi’nin desteklenmesi sırasında meydana gelmiştir. Bir kısmı açıkça siyaset ve basın ile iç içe olmayı savunurken, diğer bir kısım ise bu faaliyeti kabul etmemişlerdir. Ancak bu kabul etmeyenler de siyasete bulaşmışlardır. Aslında bu ayrılığın temel sebepleri, kanaatimizce, takip edilmesi gereken hareket tarzı ve siyasî tavırlar arasındaki görüş farklılığından meydana gelmiştir. Çünkü bir grup, liberal-muhafazakâr taraf içinde yer alırken, diğer bir grup dinci bir partiyi desteklemiştir. Bu ilk bölünmenin dışa yansıyan bir boyutu da yukarıda tespit ettiğimiz farklı görüşe bağlı olarak, Said’in risalelerinin matbaada mı yoksa elle mi yazılıp çoğaltılması meselesi olmuştur. Matbaada çoğaltılmasını isteyenler “Okuyucular” olarak adlandırılmış, geleneğe uygun olarak elle yazılıp çoğaltılmasını isteyenlere de “Yazıcılar” denilmiştir. Okuyucular grubu, Mehmet Kutlular liderliğinde Yeni Asya gazetesini çıkaran farklı bir grubu oluşturmuşlardır ve siyasette de Adalet Partisi’ni desteklemişlerdir. Bir kısmının da Milliyetçi Hareket Partisi’ni desteklediği iddia edilmiştir. Diğer yazıcılar grubu ise Millî Nizam Partisi ile daha sonra Millî Selamet Partisi’ni desteklemişlerdir. Yeni Asya’cıların, esas amaçları Nurculuk ve bunun yaygınlaştırılması çabası olmak üzere, bu maksada ulaşmak için Türk Milliyetçiliği’ni de kendilerine alet etmişler ve millî duyguları sömürerek, bu camiadan taraftar bulmaya çalışmışlardır. Nitekim bugün Fetullah Gülen’in izlediği Türk-İslâm sentezcisi Nurculuk, bunlardan çok farklı değildir.</p>

  <p class="block_7">Mehmet Kutlular grubu, 12 Eylül’den sonra da Demirel’i ve dolayısıyla Doğruyol Partisi’ni desteklemeye devam etmişler, ancak bu grup ta Demirel’den bekleneni tam istediklerini gibi elde edememe tartışması yüzünden tekrar bölünmüştür. Mehmet Kırkıncı liderliğindeki bu bölünme, Demirel’e verilen desteğe karşı çıkıp, klasik Nurcu çizgiye yaklaşmıştır. Bunlar, Yeni Asya Yayınlarını ve Moral FM radyosunu kurarak kendi çizgilerinde faaliyetlerine devam etmişlerdir. Ancak milliyetçi duyguları sömürmeyi de elden bırakmamışlardır.</p>

  <p class="block_7">Nurcular arasındaki temel bir bölünme de, Molla Said’in ve Nurculuğun Kürtçü vasfının ön plana çıkarılıp çıkarılmaması konusunda olmuştur. Bu bölünmede Kürtlük meselesinin ön plana çıkartılmasını savunanların başını Med-Zehra grubu çekmiştir. Grubun lideri Sıddık Dursun olup, bunlar özellikle Said’in Kürt kimliğinin ön plana çıkartılmasını savunmuşlardır. Sıddık Dursun’a göre, bir zamanlar “Said-i Kürdî” imzasını kullanan Said’in Kürt kimliği kasıtlı olarak kamufle edilmiş ve eserlerindeki rejim karşıtı ifade ve bölümler bilinçli olarak ayıklanıp tahrif edilmiştir. Grup, klasik “talebe hizmeti”, yani öğrenci evlerinde eğitimin yanısıra, Tenvir Neşriyatı da kurarak Said’in bütün eserlerini yeniden basmıştır. Cemaatın adı, Kürt Said’in kurulmasını istediği “Medrese-tüz Zehra” adlı üniversiteden gelmekte olup, bunun kısaltılmışıdır. Yani bu grup açıkça Kürtlük unsuruna dayalı orijinal Nurculuğu savunmaktadır. Diğer bir deyişle, bugün olduğu gibi, kendini Türk-İslâm sentezi kisvesi altında gizleyip, Said’in Kürtlüğünü kamufle etmemektedir. Med-Zehra grubunun Med-Zehra Vakfı, Bin Marifet Vakfı, Tenvir Neşri yat gibi kuruluşlarının yanısıra, aylık Dava adlı bir dergi yayını bulunmaktadır.</p>

  <p class="block_7">Med-Zehra grubu da 1991 yılında kendi içinde bölünerek, Zehra Eğitim ve Kültür Vakfı kuruluşu içinde ayrı bir cemaat oluşturulmuştur. Bu ayrılan grup da Med-Zehra cemaatinin özelliklerini taşımakla birlikte, daha çok eğitim faaliyetine yönelik çalışmaktadır. Grup, İslamcı ve Kürtçü ileri gelenlerle yakınlık içerisindedir. Bütün bu yönleriyle de Kürtçü bir çizgidedir. Bunların çeşitli yurt ve üniversiteye hazırlık dershaneleri bulunmaktadır. Bir süre önce yayınına son verilen Yeni Zemin Dergisi’ni çıkartmışladır. Ayrıca Kürtçe yayınlanan Nubihar adlı bir edebiyat dergileri ile bazı yerel radyoları bulunmaktadır.</p>

  <p class="block_7">Fazilet Partisi Milletvekilleri, Recai Kutan’ın danışmanı, Akit Gazetesi yazarları buralarda sözde eğitim seminerleri düzenlemektedirler.</p>

  <p class="block_6">Sancak düştüğü yerden kalkacak</p>

  <p class="block_7">MÜSİAD’ın eski Genel Başkanı Erol Yarar’ın Nurcu Zehra Vakfı’nda, Kürt Said’le aynı paralelde yaptığı konuşma bu insanların amaçlarını bir kere daha gözler önüne sermektedir:</p>

  <p class="block_9">“Bu işin kilidi Türkiye’dir. İslam ümmetinin sancağı buradan kalkacak, Allah’ın izniyle... Hadis-i Şerif söyledi arkadaşlar... Hilafet sancağı nereden düşerse oradan kalkacak.</p>

  <p class="block_9">...Bak, hep dünyayı düşündürüyor Allah. Bize öyle vizyon vermiş. Köyümüzü, kasabamızı, bölgemizi değil, dünyayı kavramak, Allah’ın arzından hakikaten, Allah’ın bir halife yaratacağı temsilci... Allah’ı temsil eden, Allah’ın arzını temsil eden bütün yakasını düşünen; kuzey, güney, batı böyle bir kavrayış, Allah lütfetmiş. İşte bunu takip etmek buna göre gitmek, buna göre çalışmak, İşte Zehra vakfı!.. Medreset-ül Zehra’dan çıkan talebelerdir. İnşallah bu vizyonla çıkması lazım. Medrese-tül Zehra; Allah inşallah Said-i Nursi hazretlerinin o güzel ifadeleriyle buyurmuş oldukları o Medrese-tül Zehra’yı kurmayı ve böyle bir vizyonu bütün bir dünyayı yönlendirecek vizyonu gençlerimize aşılamayı nasip etsin. Bütün temennimiz budur.</p>

  <p class="block_9">Bakalım sancak ne zaman göklere dikilecek?.. Onun içinde Medrese-tül Zehra’nın talebeleri de olacak. Bir bakacağız ki, Allah‘ın izniyle İslam Ordusu’nda!...”</p>

  <p class="block_7">Erol Yarar bu sözleri kendi başına ve boşuna söylemiyordu. Zira bu “özlem” Gülen gurubu dahil tüm Amerikan İslamcılarının ortak hayaliydi. Son Türk devletini Amerikano İslam’ın kılıfına uydurmak!.. Gülen’de, MÜSİAD’ın Eski Genel Başkanı Erol Yarar ile paralel düşünüyor ve şunları söylüyordu:</p>

  <p class="block_9">“Çünkü bayrak burada yere düşmüş, nesil burada mahvolmaya başlamış ve her şey burada bitmiştir. Eğer yeniden bir şey başlayacaksa buradan başlayacaktır. Biz de ızdırap çekecek, maddi ve manevi füzuyat hislerinden fedakârlıkta bulunacak ve burada kalacağız.”</p>

  <p class="block_7">Kürtçü ve Şeriatçı bir devlet kurmanın yolları anlatılan bu toplantılarda Akit Gazetesi baş yazan Abdurrahman Dilipak Vakfın Başkanını ve yöneticilerini katleden Hizbullah için şunları söylüyordu:</p>

  <p class="block_9">“İslam’ın mücahitlere de ihtiyacı var...”</p>

  <p class="block_7">Nurculukta, bu bölünmelerin dışında, ayrıca, “İttihatçılar”, “Konseyciler”, “Aczmendiler”, “Fetullah Hocacılar” gibi guruplar meydana gelmiştir.</p>

  <p class="block_7">İttihatçılar, Yeni Asya cemaatinden kopan diğer bir gruptur, bunlar tipik anlamıyla, klasik Nurculuğu savunanlardır. Bu kapsamda, Atatürk düşmanlığını ön plana çıkarmışlardır. Gerçi Atatürk düşmanlığı bütün Nurcu cemaatlerin ortak özelliğidir, fakat liberal sağ ile muhabbet içindekiler, bazı çıkarların da zorlamasıyla bu düşmanlığı açıktan yapmayıp, bu konuya da pek değinmek istemezler. Nitekim, Fetullah Gülen de bunlardan birisidir. İttihatçıların yayın organı, “İttihad-ı İslâm” adlı bir gazete olmuştur.</p>

  <p class="block_7">Konseyciler, Mehmet Kırkıncı çevresinde toplanmış gruptur. Bunlara önce liderlerinin soyadına izafeten “Kırkıncılar” denilmiş ise de, 12 Eylül’e verdikleri destek nedeniyle “Konseyciler” olarak adlandırılmışlardır. Kırkıncı, rejimi destekleyen birçok fetva çıkardığı gibi, 1982 Anayasasına da evet demiş ve hatta Evren’in Ulul-emr (yani İslâm Devlet Başkanı) olduğunu söylemiştir. Ancak bütün hu desteklerine rağmen, fazla bir güç ve taban elde edememiş, aksine İslamcı çevrelerden de tepki almıştır.</p>

  <p class="block_7">Aslında Kırkıncı olayı da önemli bir noktadır. Çünkü Mehmet Kırkıncı örneği, Nurcu bir cemaat liderinin sırf ön plana çıkmak ve güç elde edebilmek için neleri göze alabileceğinin ve karşımıza hangi kılık ve fikirler ile çıkabileceğinin bir göstergesidir. Nitekim, günümüzde de Fetullah Gülen, kendini ve Nurculuğu, olduğundan çok farklı, hatta bir felsefeymiş gibi sunmaya çalışmaktadır.</p>

  <p class="block_7">Fetullah Gülen’in esrarlı bir şekilde bürokratik, finansal ve öğretim alanındaki yoğun faaliyetlerine karşılık. Nurculuk, yakın yıllarda ve özellikle bu yıl içinde eylemci grubunu da ortaya çıkarmış bulunmaktadır. Her ne kadar bütün bu Nurcu gruplar ayrı ayrı gibi görünseler bile nihayetinde hepsi de aynı kaynağa dayalı olup, hepsi de ortak bir amaca doğru ilerlemektedir. Gülen, ılımlı bir şekilde dinciliği yaygınlaştırıp, Nurculuğu benimsetmeye çalışırken, Nurculuk aynı zamanda eylemlerini de ortaya koymaya başlamıştır. 1940’lı yılların ticanilerini andıran bu Nurcu kol, “Aczmendiler” adıyla anılan cübbeli, asalı, uzun saçlı ve sakallı gruptur. Liderleri, Kürt kökenli. Akşam Sanat Okulu mezunu Müslüm Gündüz adlı kişidir. Gerek Gündüz ve gerekse <span id="id_GoBack">müritleri, açıkça Nurcu olduklarını söylemekteydiler. Fazla kalabalık olmamalarına karşılık, propaganda amacıyla ortaya çıktıklarında tamamı her yerden gelip eylem yerinde toplandıkları için sanki önemli bir güçmüş gibi bir görüntü yaratmaya çalışmaktaydılar. Hâlbuki bunlar topu topu 300-400 kişilik bir cemaatten fazla değildir Ama ortaya çıkınca hepsi birlikte çıkmaktadır. Bu kalabalık, Türkiye Cumhuriyeti Devleti’nin üç dakikada halledeceği basit bir meseleydi. Fakat nedense göründükleri yerde adeta bir hareket serbestliği tanınmaktaydı. Bu da Nurculuğun devlete ne ölçüde taşınmış olduğunun bir karinesiydi. Yoksa bu devlet çok ayaklanmalar görmüştür, ama yeter ki yerinde ve gerekli tedbirler alınabilsin!</span></p>

  <p class="block_7">Aczmendiler, tıpkı Kürt Said’in kıyafeti gibi, siyah bir sarık ve siyah cübbeli olup, hepsi de uzun saçlı ve uzun sakallıdır. Çoğunun saçı da örgülüdür. Tamamı birer asa taşımaktadır. Eylemleri, ilk zamanlar, belli bir noktada toplanıp, cemaat ayinini, yani kendilerine özgü zikirlerini yapmaktır. Ama elbette bu eylem giderek başka mecralara dökülecektir. Nitekim, 96-99 yılları arasında yaz aylarında camilere gidip, önünde ve içinde tef çalarak zikir yapmaya kalkışmışlardı. Zikir hareketleri ise tam bir tımarhane vakasıydı.</p>

  <p class="block_7">Memurların zamları protesto etmek için yaptıkları toplantı ve yürüyüşlerini, acımasız bir şekilde tekme tokat dağıtan hükümet, sıra bu Aczmendiler’in tefli zikirlerine gelince adeta seyirci kalmaktaydı. Öyle ki, Aczmendiler’in 96-99 yılları arası yaptıkları birçok toplu gösteri, emniyet güçleri tarafından adeta nezaketle izlenmiştir. Bunun sebebi elbette ki İçişleri Bakanı ve mensubu olduğu Doğruyol Partisi ile Refah Partisi’nden oluşmuş hükümetti. Keza, Aczmendiler, 20 Ekim 1996’da Yeni Asya gazetesinin düzenlediği Molla Said mevlidi için sabahın erken saatlerinde yine topluca Ankara’daki Kocatepe Camii’ne gelmişler ve gösteri amacıyla öğle namazına doğru caminin içine girmeye kalkıştıklarında da polisle aralarında olay çıkmıştır. Tabiî olay derken, bu durum, memurların gösteriler ini dağıtmak ile aynı değildir. Hiçbir kuvvet kullanmadan ve adeta tembihli gibi gözle görülür bir nezaket içinde bir kısım Aczmendi gözaltına alınmıştır”. Hatta gözaltına alınanlar götürülmek üzere otobüse bindirilirken kimi Aczmendi, polise el uzatmaya kalkışmıştır. Bu durum devlet adına bir ayıptır. Çünkü öğrencilerin, memurların ve işçilerin üzerine en sert şekilde gönderilen emniyet güçlerini bu Cumhuriyet, laiklik, Türklük ve Atatürk düşmanı kalabalık karşısında etkisiz ve seyirci gibi tutmak, devletin temeline dinamit koymaktır!.. Halbuki Aczmendiler, o gün bütün kinlerini kusmuşlar, devlete ve Atatürk’e hakaret etmişlerdir!.. Caminin önünde kıldıkları namazdan sonra bir Aczmendi dua ederken, “Kan istemiyoruz, bela istemiyoruz, fakat bizi mecbur ediyorlar.” demiş, devamla, kendilerine zulüm yapıldığını ve bunun Said Nursi döneminde de yapıldığını ileri sürerek, Atatürk hakkında da, “devrin Reisicumhuru Mustafa Kemal Deccal’i”. diye söz etmişlerdir!..</p>

  <p class="block_7">Dikkat edilecek olursa, Aczmendiler açıkça devleti tehdit etmekte ve kendilerine engel olunduğu takdirde, kan çıkabileceğini söylemekteydiler. Yani diğer bir deyişle bir avuç küstah etnik dinci, Türk Devleti’ni tehdit etmekte ve hükümet de bunlara karşı adeta bilinçli bir şekilde tepkisiz kalmaktaydı!.. Bunun tek bir anlamı vardı, o da, devletimizin tepeden tırnağa bir ihanet tehlikesi içinde olduğudur!.. Hatta birçok basın yayın kuruluşu ile “Atatürk’e düşman bir Kemalistliği” kimseye bırakmayan yazarlar Nurculuğu övmekte ve bu olaylara karşı hiç bir tepki göstermemektedirler. Aczmendiler’in yeni yeni kendilerini göstermeye başladıkları sırada, 96’ Haziran ayında, Müslüm Gündüz, HBB televizyonuna çıkartılmış, açıkça herşeye küfür etmesine izin verilmiştir. Bu hareket, “çok seslilik” veya “düşünce özgürlüğü” değildir! Çünkü, Müslüm Gündüz adlı kişi, 12 Haziran 1996 akşamı yayınlanan o programda;</p>

  <p class="block_7"><i class="calibre1">“Kemalizm bir dindir. Allah’ı Mustafa Kemal, peygamberi İsmet İnönü’dür.’.. Demokrasi dinsizliktir. Laiklik de öyledir!.. Geleceğiz, Türkiye’yi alacağız. Hiç merak etmeyin!”</i> diyebilmiş, hatta aynı konuşmasında, imam nikâhı yapılmamış evliliklerden doğan çocukların birer “piç” olduğunu savunmuş, fakat bütün bu sözlere karşılık, bu zat hakkında hiç bir yasal işlem yapılmamış, hiç bir Cumhuriyet Savcısı tarafından, bu yayın bir suç duyurusu sayılarak kovuşturma açılmamıştır!</p>

  <p class="block_7">Aczmendiler’in görünürdeki lideri Gündüz, 5 Ekim 1996 tarihli Milliyet gazetesinde yayınlanan röportajında yine benzer şekilde, şunları söylemiştir:</p>

  <p class="block_9">“... Rejimin dipten kazınması lazımdır. Bugünkü rejim gitmek istemese de gidecektir... Biz devletin başındakilerin kendi kendine şeriatı tercih etmesini istiyoruz... devletin başındakiler kendileri şeriatı seçmezlerse bunu halk getirecek. Ve Allah muhafaza o zaman çok kan akacak. Biz sulhçuyuz. Ancak bizim hakkımızdan bir milim taviz vermeyen bir sulh anlayışımız var. Biz emniyetten, hadiseden korkmayız... Öyle öldürmeyle falan durmayız. Mecbur kaldık mı hiç bir usul ve kaide dinlemeyiz. Her birimiz ayrı bir komite vaziyetine geliriz... Ordunun akıllanacağı kanaatindeyiz. Bir nokta gelir ki ordu zayıf kalır. Ordu bir tane öldürür, bin tane öldürür, sonunda aciz kalır. İran hadisesinde olduğu gibi topyekûn bir millet ayağa kalktığı zaman ordunun yapacağı şey, ya millete katılmak, ya da kırmızı pasaportunu alıp yurtdışına gitmektir... Şeriat için üç aşama vardır. Kalple isteme, dille isteme ve elle düzeltme. Şimdi üçüncü aşamaya gelindi. Ayrıca şeriat isteyen kimi başka örgütlerin de yer altına kayma süreci başladı.”</p>

  <p class="block_7">İlk dergâhını 1986 yılında açan Müslüm Gündüz, işte Refah Partisi ile Doğru Yol Partisi’nin kurduğu koalisyon hükümeti zamanında bu denli küstahlaşabilecek hale gelmiştir! Gündüz, aynı röportajında, kadın hakkında da, kadının bir milletin namusu, anası olduğunu söylemiş ise de, tarikatlardaki gizli işler pek öyle değildir. Kızlar, kadınlar kandırılmakta ve şeyhler ile müritlere peşkeş çekilmektedir. Yani sosyetenin kendi cemaatinde yaptıklarını, din tüccarları da din kisvesi altında yapmaktadır! Hemen bir hususu belirteyim ki, burada gerçek ve samimi inanç sahiplerini tenzih ederim. Ancak, tarikatların amacı bu kişileri kandırmak, sömürmek ve emellerine alet etmektir!</p>

  <p class="block_7">Çoğu Nurcuda olduğu gibi, Aczmendiler’in de bir kısmı Türkçe’yi Kürt şivesiyle konuşmakta, bu telaffuz adeta dolaylı olarak bir sözlü propaganda taktiği şeklinde kullanılmaktadır. Çünkü, Nurculuk, temelinde Kürtçülüktür! Fakat ne yazık ki bir takım Türk insanı da bu idealsizlik ortamında Nurculuğa girip, Kürt Said’i bir hazret, hatta bir peygamber gibi görmekte, onun sayıklama ürünü yazılarını kutsal bir metin gibi okumaktadır.</p>

  <p class="block_7">Eylemleri ve hakaretleri iyice çığırından çıkınca gözaltına alınmışlar, daha sonra cezaevlerine gönderilmişlerdir. Mahkemelere de hakaret eden bu insanların saçlarını kestirtti diye savcı hakkında, soruşturma açma becerisi de Refah-Yol hükümetine nasip olmuştur.</p>

  <p class="block_7">Said gibi Kürt ve asıl amacı şeriatçı bir Kürt devleti kurmak olan Müslüm Gündüz’ün tüm maskesini Fadime Şahin adlı bir kadın indiriyordu. Akit Gazetesi yazarlarından ve Milli Görüş’ün milletvekili adaylarından ve Erbakan’ın fedaisi Hüseyin Üzmez’in evinde yarı üryan bir vaziyette Fadime ile basılan Müslüm, önce “o benim 20 yıllık karım” diyordu. Daha sonra “yeni evlendiğim karım” demeye başlıyor, sonuçta kamuoyunu günlerce meşgul eden Fadime vakası patlak veriyordu.</p>

  <p class="block_7">Bu iğrenç ilişkiyi savunanlar yine Akit gibi malum çevrenin’ gazeteleri ile zamanın RP’li milletvekilleri ve şimdiki Fazilet Partisi’nin milletvekilleri oluyordu. Aczimendi Şıhı Müslüm’ün daha önce Elazığ’da da bir genç kıza daha tecavüz ettiği ortaya çıkıyordu.</p>

  <p class="block_7">Aczimendi Şıhına evini açan Akit ve Vakit gazetesi köşe yazarı Hüseyin Üzmez’in de foyası çok geçmeden ortaya çıkıyordu. Üzmez’de diğer Siyasal İslamcılar gibi torunu kızı yaşındaki kızları nikâhına alıyordu. Üzmez’in de son evliliğini kendinden 50 yaş küçük bir kızla yaptığı ortaya çıkıyordu.</p>

  <p class="block_7">Hüseyin Üzmez daha önce evliyken kendinden 40 yaş küçük üniversite öğrencisi ile evleniyor, kendi açıklamalarına göre bu ayrılıkta etken yaş farkı oluyordu. Üzmez ne gariptir ki, daha sonraki evliliğini yine kendinden 50 yaş küçük biriyle yapıyor, basına yaptığı açıklamalarda bu evliliği nedeniyle tebrik telefonları aldıklarını söylüyordu.</p>

  <p class="block_7">Burada bizce ilgi çekici şu hususu da belirtelim ki, irticaya karşı sesi çıkmayan veya Nurculuğu tehlike olarak görmeyen bazı yazarlar, şu anda Mecliste bulunan Türkçe’yi Koruma Yasa Tasarısı ile de alay etmekte, hatta bu tasarıyı faşistlikle suçlamaktadır. Aslında bu olaylar birbirinden ayrı değil, birbirine bağlı gelişmelerdir. Bunlar farklı taraflardan gelen ve fakat her biri emperyalizm taralından desteklenen, yani özünde aynı olan seslerdir. 1980’den sonraki dönem, özellikle Turgut Özal liderliğinde irticainin ikinci hortlama dönemini oluşturmuştur.</p>

  <p class="block_7">Dikkat edilecek olursa, Kürt hakları, Kürtçülük, yerel yönetimlerin güçlendirilmesi istekleri, irtica ve Nurculuk, adeta at başı gitmektedir. Yani, bir yandan insan hakları teranesi altında yürütülen Kürtçülük faaliyetleri, diğer yandan yerel yönetim bahanesi ve Kürt kültürünü geliştirmeye yönelik sözde liberal özgürlükçü Kürtçülük ve nihayet dinci faaliyet arkasında yürütülen Nurculuk faaliyetleri içindeki şeriat eksenli gizli Kürtçülük!.. Bunların hepsi de aynı kaynaktan beslenip, aynı doğrultuda hareket etmektedir ve hepsi aynı amaca yöneliktir. Fakat bu faaliyetler de, Osmanlı’nın son dönemindeki Fransızların kışkırttığı Ermeni olaylarıyla birbirinden bağımsız değildir. Bu hareketler emperyalizmin yeni maşasının Kürtçülük olduğunun en açık göstergesidir. Emperyalizmin amacı Türkiye’yi parçalamaktan ve Türkiye’de bir kaç sömürge oluşturmak plânın parçalarından başka şey değildir!</p>

  <p class="block_7">Bugün için, Türk devleti tepeden başlamak üzere adeta kuşatılmaktadır. Dincilik, basın yayın yoluyla, büyük bir güç gibi sunularak, bir yerde halk sindirilmeye çalışılmaktadır. Keza bu gelişmenin diğer bir yönü ise, Fetullah Gülen ve çevresidir. Gülen, kaynağı karanlık bir finans gücüyle her gün okul ve yurt açmakta, müritleri şirketleşip, ekonomiye egemen olmaya doğru gitmektedir. Üstelik, bir kısım basın ve yayı n organı da, Gülen’i radikal İslâm’ın karşısında yumuşak bir İslâm örneği gibi sunarak halkın sempatisini kazanmasını sağlamaya çalışmaktadır.</p>

  <p class="block_6">Said-i Kürdi’nin Ve Fetullah’ın Kerametleri (!!!)</p>

  <p class="block_7">Kürt Teali Derneğinin üç numaralı ve Kürt maarifi Neşri Derneğinin de kurucusu olan Said-i Kürdi’nin ve onun çömezi Fetullah Gülen’in kerametleri, haklarında yazılan kitaplara göre sayılamayacak kadar çoktu. Nur Dede adlı kitapta;</p>

  <p class="block_9">“Bediüzzaman bu savaşlarda askerlerine hep cesaret veriyordu. Korunmak için sipere bile girmiyordu. Hep önde avcı hattında dolaşıyordu. Bu esnada vücuduna dört top güllesi isabet etti. Fakat yine de geri çekilmedi, askerlerinin cesaretinin kırılmaması için sipere dahi girmedi.”</p>

  <p class="block_7">Valla ben nurcuların kitabından aynen aldım. Üstelik bu güllelerin üç tanesi öldürecek yerlerine isabet ediyor. Bu futbol topu değil, bildiğimiz surları yıkan toplardan... Ne diyelim bunları da yiyen varmış.</p>

  <p class="block_7">Aynı kitabın 107. sayfasında: <i class="calibre1">“Abdullah Yeğin anlatıyor,</i></p>

  <p class="block_9">Bir gün lisenin bahçesinde teneffüste idik. Üstadı bir faytonu bindirmiş götürüyorlardı. Yanında hasırdan bir sepet, içinde bir ibrik, bir çaydanlık ve basit bir kaç eşyası vardı. Sonra fayton durdu ve indirdiler.</p>

  <p class="block_9">Yanında bir jandarma başçavuşu ve bir kaç polis vardı. Kalabalık toplanmıştı. Bediüzzaman’ın başında siyah bir başlık, sırtında siyah ve uzun bir cübbe vardı.</p>

  <p class="block_9">Okulda çocuklar benim üstadı seyrettiğimi gördüler ve “Bediüzzamancı” diye takıldılar. Bu arada zil çaldı ve derse girdik.</p>

  <p class="block_9">Bu olaydan sonra kaç gün geçti bilemiyorum. Bir gece saat on iki sıralarıydı. Evlerimiz sarsılmaya başladı. Deprem oluyordu. Sarsıntı 15 gün devam etti.</p>

  <p class="block_9">Halk, “Hoca Efendi iyi bir insandır. Ona iliştiler zulmettiler, iftira ettiler, bunun içinde deprem oldu” diyordu.”</p>

  <p class="block_7">Kerametli (!) Kürt Said ormanda ekmeksiz kalınca birde bakıyor ki, katran ağacının dalında bir ekmek beliriyor. Üstelik aylarca kimsenin uğramadığı bir bölgede...</p>

  <p class="block_7">135.Sayfa da bir başka keramet(!):</p>

  <p class="block_9">“Bediüzzaman, yanında Nureddin ve İsmail adında iki genç talebesi ile birlikte Emirdağ yakınlarındaki bir tepeye çıktılar. Sepet ellerinden düştü ve yuvarlanmaya başladı. İçinde bir de tandır ekmeği vardı. Yuvarlak olduğundan o da dereye doğru baş aşağı yuvarlanmaya başladı.</p>

  <p class="block_9">Çocuklar yakalamak için peşinden koşuştular. Fakat ekmek top gibi kendilerinden hızlı iniyordu. Ekmeği yakalayamadılar.</p>

  <p class="block_9">Bediüzzaman seslendi ve “Buraya gelin” diye çağırdı. Tık nefes olan çocuklar Üstadın yanına geldiler. Birde ne görsünler, az önce kovaladıkları ekmek Üstadın yanında durmuyor mu? Şaşırdılar, bir şey anlamadılar. Üstad meraklarını giderdi:</p>

  <p class="block_9">Bu dağın sahibi ekmeği bana getirdi. Bu dağ kerametli bir dağdır.”</p>

  <p class="block_14">Üç Camide Cuma Namazı</p>

  <p class="block_9">“O gün Cumadır. Bediüzzaman tek odalı hücresinde kalmaktadır. Cuma namazına gitmek için Müdürden izin ister. İzin çıkması mümkün mü? Talebeleriyle görüştürmeye izin vermeyenler dışarı çıkmaya müsaade ederler mi?</p>

  <p class="block_9">Cuma saati gelmişti. Bir ara gardiyanlar Bediüzzaman’ın odasına göz attılar. Akıllarına gelen başlarına gelmişti. Üstad yerinde yoktu. Gardiyanları aldı bir telaş. Müdür emniyete hemen haber verdi. Bir anda polisler Afyon camilerine dağıldılar.</p>

  <p class="block_9">Ayrı ayrı üç polis Bediüzzaman’ı buldu. Biri, İmarat camiinde, diğeri Ot pazarı Camiinde, öteki de Mısırlı Camiinde görmüştü Üstadı.</p>

  <p class="block_9">Polisler caminin kapısına dikildiler. Bediüzzaman’ın çıkmasını beklemeye koyuldular. Ama nerede? Camiden çıkanların arasında Bediüzzaman yoktu.</p>

  <p class="block_9">Süklüm püklüm kala kaldılar. Ele geçiremeyince soluğu cezaevinde aldılar. Gidip baktılar ki, Bediüzzaman kendi koğuşunda sessiz sakin oturuyor, ellerini açmış Rab bine dua ediyordu.”</p>

  <p class="block_14">Oysa Cuma kılmıyordu</p>

  <p class="block_7">Kürt Said, “Emirdağ Lahikası” adlı zırvasının Yirmi yedinci mektubatında; Cuma cemaatına gitmemesini yani Cuma namazı kılmamasını, şöyle açıklıyordu:</p>

  <p class="block_9">“Ben Şafiiyim, Şafii mezhebinde Cumanın bir şartı kırk adam imam arkasında fatiha okumaktır. Daha başka şartlar da var. Onun için burada bana Cuma farz değil...”</p>

  <p class="block_7">İngiliz ajanı Kürt Said, Cuma namazı kalabalık olarak kılındığından, kalabalık yerlerde huzur bulamadığını da belirterek, Cuma namazından kaytarmak için kendince İslam inancına taban taban zıt bir bahane daha buluyordu. Çünkü Cuma müminlerin bayramıdır ve Cemaatle kalabalık olarak kılınır... İnsanlar ancak bu günde günahlarının da bağışlanacağını umarak camilere akın ederler. Bu gün bile üç defa üst üste mazeretsiz olarak Cuma namazına gelmeyenin cenaze namazı da kılınmaz. Dolayısıyla Said’e “Müslüman” diyen en büyük sahtekârlığı sergilemiş olur. Varın siz “O en büyük din alimidir” diyenlerin halini düşünün.</p>

  <p class="block_7">Molla Said ile ilgili uydurma kerametler (!) bitecek gibi değil, bu konularda onlarca kitap yazılmış. “Menakıb-ı Bediüzzaman Said-i Nursi” adlı kitabın 41. sayfasında Molla Hamit’in anlattıkları:</p>

  <p class="block_9">“Üstad’la Erek’te kaldığımız günlerde, Cuma namazları için beraber şehre inerdik. Yine böyle bir Cuma günü şehre namaza gitmiş, geliyorduk. Yolda kocaman köpekler dağdan inerek bize doğru geliyorlardı. Ben köpeklere taş atmak için, yerden taş toplamaya başladım. Üstad “ Ne yapıyorsun” diye bana hitap etti. Ben de efendim dağdan gelen köpekleri görmüyor musunuz? Kendimizi müdafaa etmeyelim mi? Dedim.</p>

  <p class="block_9">Üstad, gülerek “ayıp ayıp, at o taşları yere” dedi. Ben de taşları yere attım. Ne olacak diye bekliyordum.</p>

  <p class="block_9">Üstad elindeki şemsiyeyi köpeklere doğru uzattı. “Biz hain değiliz, yolcuyuz” deyince köpekler oldukları yerde durdular, hücumu ve havlamayı terk ettiler. Biz de oradan geçerek yolumuza devam ettik.”</p>

  <p class="block_14">Doğarken Ağladı İnsan</p>

  <p class="block_7">Her doğan insanın ağladığı, herkesin malumu... ağlama olayı şarkılara, türkülere ve bazı muzip açıklamalara bile konu olmuştur. Mehmet Paksu’nun kaleme aldığı, Molla Said’in hayatını anlatan “Nur Dede” adlı kitabın “Küçük Said” adlı bölümünde ise Said’in doğarken ağlamadığı bir keramet olarak anlatılıyordu:</p>

  <p class="block_9">“1876 yılının bir bahar sabahında hayata gözlerini açmış Said. Doğan her bebek ağlar, fakat o ağlamamış. Çünkü hayata ağlayarak başlamayı kendine yedirememiş de ondan.”</p>

  <p class="block_7">Ulan bu Molla gerçekten ermiş mi, diye düşünürken aklıma bunun da bir yerlerden araklandığı geldi. Bütün ermişlerin ve dahi ermemişlerin hayatlarını, doğumlarını araştırmaya başladım. Bu arada Allah’ın bir lütfu sonucu arkadaşımdan gelen bir telefon sonucu aradığım bilgiye ulaştım. O da benim gibi acaba hangi ulu kişi doğarken ağlamamış diye düşünürken aradığımız cevap annesinden geldi. “Doğarken ağlamamak bir sağlık sorunudur”</p>

  <p class="block_7">Hemen bi koşu önüme gelen ilk tıp merkezine daldım karşıma Dr. Servet Ünsal çıktı. Doğarken ağlamama olayını kendisine sorduğumda, nedenlerini sonuçlarını anlattı.</p>

  <p class="block_7">Sonuç: Doğarken ağlamayan çocukların kıçına vurarak ağlatırlarmış. Bunun herhalde kıçına değil beynine vurmuşlar. Kaldı ki, doğarken ağlamayan bebeklerde akciğer sorunundan, beyin özürlüğüne kadar birçok arızalar olurmuş. Gördünüz mü keramet diye neleri yutturduklarını?...</p>

  <p class="block_7">Böylece, “Menakıb-ı Bediüzzaman Said Nursi” adlı kitabın 23. sayfasında ve Said’e övgüler düzülen hemen hemen her kitapta yer alan bir kerametin daha sırrına vakıf oluyorduk.</p>

  <p class="block_9">“Geçen Sene Deli İdin</p>

  <p class="block_9">Molla Said, Molla Fetullah Efendi’nin Siirt’teki medresesine gider. Molla Fetullah sorar.</p>

  <p class="block_9">- Geçen sene Süyuti’yi okuyordunuz. Bu sene Molla Camii’yi mi okuyorsunuz?</p>

  <p class="block_9">Molla Said:</p>

  <p class="block_9">- Cami’yi bitirdim.</p>

  <p class="block_9">Mola Fetullah hangi kitabı sorduysa “Bitirdim” cevabını alınca hayret eder şöyle der:</p>

  <p class="block_9">- Geçen sene deli idin, bu sene de mi delisin”</p>

  <p class="block_14">Onuncu köyün şeyhi bunların yanında evliya kalır.</p>

  <p class="block_7">Bu kerametler(!) bize Hürriyet gazetesi köşe yazan Bekir Coşkun’un onuncu köyünün şeyhinin kerametlerini hatırlattı.</p>

  <p class="block_9">“...Bir mübarek gün buğday tarlasında yürüyen Şeyh hazretlerini, tarlanın ortasındaki ulu ağacın tepesinde gördüler...</p>

  <p class="block_9">Ol mübarek ağacın etrafına toplanıp sual ettiler:</p>

  <p class="block_9">‘Ey Şeyh Hazretleri... Ağacın üzerine çıkmanız ne keramettir?..’</p>

  <p class="block_9">Şeyh Hazretleri ağacın üzerinden seslendi:</p>

  <p class="block_9">‘Mübarek makamdan beni çağırmışlardır... Kırk huri gelmiş, ellerimizden tutup, bizi yedi kat yukarı götürmüşlerdir. Dönüşte kendimizi burada bulmuşuzdur... ‘</p>

  <p class="block_9">Yine sual ettiler:</p>

  <p class="block_9">‘Ey Şeyh Hazretleri. Niye düzlüğe inmediniz, bunun kerameti nedir?’</p>

  <p class="block_9">Şeyh Hazretleri cevapladı: ‘Boing teyyaresi miyiz?.. ‘</p>

  <p class="block_9">İşin aslı ise şöyleydi:</p>

  <p class="block_9">Köyün köpekleri kovalayınca Şeyh Hazretleri koşup ağaca çıktıydı... Ve oradakiler herkese Şeyh hazretleri keramet getirip uçtu dediler. İtikatları bir iken bin oldu”</p>

  <p class="block_7">Şeyh Hazretlerinin ikinci kerameti.</p>

  <p class="block_9">“Zengin bir ağa, Şeyh Hazretlerine nadide bir at hediye etti. Bir gün Şeyh Hazretleri o ata binip köyün çevresinde gezintiye çıktı. Bir süre sonra at koşarak döndü, üzerinde şeyh hazretleri yoktu.</p>

  <p class="block_9">Vakit geçti, ortalık karardı, Şeyh hazretlerinin oda sına giden köylüler onu orada oturur buldular.</p>

  <p class="block_9">Ve Şeyh Hazretleri onlara dedi ki;</p>

  <p class="block_9">‘At koşarak köyün içinden geçerken ben hayvanın üzerindeydim. Ama siz beni göremediniz.</p>

  <p class="block_9">Köylüler de bunu öbür köylülere anlattılar:</p>

  <p class="block_9">‘Şeyh Hazretleri atın üzerinde giderken onu kimse göremez...’</p>

  <p class="block_9">Böylece itikatları bir iken bin oldu.</p>

  <p class="block_9">İşin aslı şöyleydi:</p>

  <p class="block_9">Şeyh Hazretleri ata binmiş gezerken at bir kurbağadan korkup zıpladı. Şeyh Hazretleri attan düştü... At başını alıp ahırına döndükten sonra, Şeyh Hazretleri ortalığın kararmasını bekleyip, arka yoldan evine döndü.</p>

  <p class="block_7">Şeyh Hazretlerinin bir başka kerameti:</p>

  <p class="block_9">“Şeyh Hazretlerinin konağına, nur yüzlü gözleri iyi görmez bir ihtiyar geldi... yatma vakti ihtiyarı yandaki odaya alıp yatağına yatırdılar...</p>

  <p class="block_9">Şeyh Hazretleri o ihtiyarın yattığı odaya girerek, ona şöyle dedi:</p>

  <p class="block_9">‘Ey Allah misafiri... Sen bu odada üşürsün, sana ateş getirmek isterim... Söyle bana, elimle mi ateş getireyim, eteğimle mi, başımla mı?...’</p>

  <p class="block_9">Misafir ihtiyar ‘Ama Şeyhim, mangalınız yok mu?... elinizle, başınızla, eteğinizle ateş getirirseniz o nadide teniniz yanmaz mı?’ diye sordu.</p>

  <p class="block_9">Şeyh Hazretleri cevap verdi:</p>

  <p class="block_9">‘Ateşin yakıcılığı insan içindir... Yüce makama ermiş kişileri ateş yakmaz... ‘</p>

  <p class="block_9">İhtiyar da ‘Madem öyle; kerem buyurdunuz, eteğiniz ile getirin ateşimi’ şeklinde konuştu...</p>

  <p class="block_9">Biraz sonra Şeyh hazretleri ateşi almış gelirken, ihtiyar onun her yanını nur içinde gördü... Ve bunu herkese anlattı, dinleyenlerin de itikatları bir iken bin oldu...</p>

  <p class="block_9">İşin aslı şöyleydi:</p>

  <p class="block_9">Keramet gösterme vaktinin geldiğini bilen Şeyh Hazretleri, gözü iyi görmeyen bir ihtiyar bulunca kerametini göstermeye karar verdi... Avucunun içine kül serip, külün üzerine koyduğu ateş közlerini ihtiyara götürecekti... İhtiyar ‘Ateşi eteğinizle getirin’ deyince, projeyi değiştirip, külü eteğine serdi, ateşi üzerine koydu... Ancak odaya tam girerken eteği ateş aldı... Alevler çıktı... Bir ara ‘yetişin yangın var... ‘ dediyse de, şeyh hazretlerini duyan olmadı... neyse ki, ihtiyar onu “nur” içinde görmüştü...”</p>

  <p class="block_7">Şeyh Dingil Efendi Hazretleri kuzu kavurmasını yiyip, kahvesini içtikten sonra, sıra gelirdi çocuğu olmayan kadınların göbeğine yazı yazıp üflemeye...</p>

  <p class="block_7">Nefesi ile birçok çocuk doğurtmuştu.</p>

  <p class="block_7">Hazırlıklar başladı...</p>

  <p class="block_7">Tek küçük penceresi olan ahırımsı bir odanın ortasına katırının uzun ve geniş semerini koydular... Şöyle ki, çocuğu olmayan kadınları onun üzerinde yazıp üfleyecek... Odada bulunan tek küçük pencereyi kapatacak şekil de tefi asıldı...</p>

  <p class="block_7">Şeyh Dingil Efendi Hazretleri çocuğu olmayan kadınları kabul etmeye başladı...</p>

  <p class="block_7">O kadınların itikadı bir iken bin oldu...</p>

  <p class="block_7">Bir keskin “Dızz..” sesi duyuldu... Tef yere düştü... Tefin yerinde jandarma başçavuşunun içeri uzanmış kafası gözüktü. Üfürülmekte olan kadın bunun bir “Melek başçavuşu” olduğunu sandıysa da, az sonra başçavuş karakolda Şeyh Dingil Efendi Hazretlerine sordu:</p>

  <p class="block_7">“Ne yapıyodun ulan kadının göbeğine?..”</p>

  <p class="block_7">“Yazısını yazdık...”</p>

  <p class="block_7">“Ya o dilin neydi öyle?..”</p>

  <p class="block_7">“Yanlış yazmışız, silgi yok, silgi niyetine...”</p>

  <p class="block_7">Şeyh Dingil Efendi’yi içeri attılar...</p>

  <p class="block_6">Hz. İsa İle Benzer Yönleri (!)</p>

  <p class="block_7">Demirel’in, elinden ödül aldığında “Biz bir aileyiz” temaları işlenen, Gerek Fetullah Gülen’in gerekse Molla Said’in hayatındaki birçok olayın kendi anlatımları ile kerametlerin (!) Hz. İsa’nın başına gelenlerle benzediği dikkat çekiyordu.</p>

  <p class="block_7">Hz. İsa yedi ekmek birkaç küçük balıkla Matta incilinin 15. Bab, 29-39 ayetlerine göre dört bin kişiyi doyuruyordu. Gerçi aynı İncil’in 14. Bab, 13-21 ayetlerine göre de beş ekmek ve iki balıkla beş bin kişiyi doyurduğu yazılıyordu ama hangisini yutarsanız. Aynı konular, Markos, Luka ve Yuhanna İncillerinde de yer almaktadır. Hz. İsa iki ekmekle binlerce kişiyi doyurur da Kürt Said ondan aşağı kalır mı?...</p>

  <p class="block_7">Menakıb-ı Bediüzzaman Said-i Nursi adlı kitabın 142. sayfası:</p>

  <p class="block_9">“Said-i Nursi’nin odasında bir sepetin içinde bir kiloya yakın bisküvi vardı. Bayramda gelenlere sepetin içine bakmadan bisküvi ikram ederdi. Aylarca o sepetteki bisküvi bitmedi...”</p>

  <p class="block_7">Matta İncili, 14. Bab 22-36. Ayetler’de; İsa Ginesar gölünde gölün üzerinde yürür. Petrus’ta İsa’dan izin alarak su üzerinde yürür. Şüpheye düşmemesi gerekirken şüpheye düşünce batmaya başlar. Bunun üzerine İsa ona elini uzatıp tutar... Ey imanı kıt olan adam neden şüpheye düştün diye sorar. Aynı konular; (Markos 6.45-56; Yuhanna 6: 15-21)’da yer almaktadır.</p>

  <p class="block_7">Aynı kitabın 34. sayfasında gördüğümüz üzere sanki Hz. İsa’ya inat Molla Said’de Nehir’de yürür.</p>

  <p class="block_9">“Nazillili Teyp Tahir adıyla ma’ruf zat anlatıyor:</p>

  <p class="block_9">‘Ben Said-i Nursi Hazretleri ile Rusya’da esir kampında idim. Firara karar verdik ve bir gece Volga nehrinin kenarına geldik. Bana “Gözünü kapa sakın açma bana tutun dedi.” Ben de öyle yaptım. Nehri geçmeye başladık. Bir müddet gözüm kapalı kaldı. Kenara ulaştık zannıyla bir ara gözümü açtım. Meğer daha varmış. Ben batmaya başladım. Üstad bana kızdı. Fakat ke nara az kalmıştı beni kurtardı...”.</p>

  <p class="block_7">Aynı keramet(!) A. Badıllı’nın kaleme aldığı Tarihçe-i Hayat adlı kitapta da yer almaktadır.</p>

  <p class="block_7">Hz. İsa, ölümüyle ilgili olayları önceden bilir de, Molla Said hiç ondan aşağı mı kalır. İsa, öleceğini, öldükten sonra dirileceğini, on iki müridinden biri olan Petrus’un, horoz ötmeden önce kendisini inkâr edeceğini söylemiştir. Molla Said de öleceği yılı haber verdiği gibi, mezarının yıkılacağını, cesedinin başka bir yere kaldıracağını, talebelerine söylemiş. Molla Said ölümünden önce “Son şahitler”‘ adlı kitapta yazdığına göre Müritlerinden H. Muhittin Yürüten’e şunları söylemiş:</p>

  <p class="block_9">“Kardeşim Muhittin. Vasiyetimi bildirdim. Kabrim meçhul olacak. Hz Ali (r.a) Beni manevi evlatlığa kabul etti. Kabrimin meçhul oluşunun bir hikmeti şu olabilir. Hz. Ali’nin kabri de meçhuldür...”</p>

  <p class="block_7">Molla Said ile ilgili bir keramet(!) e daha yer verelim, Aynı kitabın 108. sayfasında Bayram Yüksel anlatıyor. Bu keramet(!) Son şahitler adlı kitabın da 446. sayfasında yer almış.</p>

  <p class="block_9">“Üstad Hazretleri Kastamonu’dan Denizli hapsine götürülürken zamanın Ankara Valisi Nevzat Tandoğan, Üstad’ı sarıklı cürm-ü meşhud halinde yakalatmak ister. Bu işle görevli memurlar İstasyona geldiklerinde Üstad’ı sarıksız görürler ve;</p>

  <p class="block_9">‘Nasıl haber aldı da sarığı çıkarttı’ deyip hayret içinde geri dönerler. Daha sonra Üstad’a bu olayın nasıl olduğu sorulduğunda:</p>

  <p class="block_9">‘Bu keramet değildir. Bir pire onları mağlup etti. Ben başımı kaşımak için sarığımı çıkarmıştım.’</p>

  <p class="block_9">Üstad kerameti kendine değil pireye veriyordu.”</p>

  <p class="block_7">Molla Said ile Hz. İsa’nın kerametleri birbirine benzerde, Fetullah’ın ki benzemez mi?</p>

  <p class="block_7">Matta İncilinin 4. Bölümünde; Hz İsa’nın Şeytan tarafından kutsal kente götürülüp, tapınağın tepesine çıkarıldığı ve kendini buradan aşağı at dediği ve İsa’nın ‘Tanrın olan Rabbi sınama” diyerek İblisin oyununa gelmediği yer almaktadır.</p>

  <p class="block_7">Küçük Dünyam adlı kitabın 128. sayfasında şeytan ile olan macerasını Fetullah şöyle anlatıyor:</p>

  <p class="block_9">“Bir gün sabah namazı için yine ikinci kat mahfile çıkmıştım. Sabah namazım aynı duygular içinde kıldım. Namazdan sonra dua ve zikir ile meşgul oluyordum. Ansızın, kendini göremedim fakat sesini bütün baskısıyla vicdanımda duydum. Şeytan bana;</p>

  <p class="block_9">‘Hele buradan aşağı kendini bir at’ diyordu.</p>

  <p class="block_9">Ben, kendimi buradan atmamın ne faydası var ki dedim.</p>

  <p class="block_9">‘Olsun sen at’ diye cevap verdi,</p>

  <p class="block_9">İyi ama niçin? Diye tekrar sordum.</p>

  <p class="block_9">O yine; ‘Zararı yok, sen kendini buradan at’</p>

  <p class="block_9">Diye ısrar etti.</p>

  <p class="block_9">Ne olur ne olmaz, düşüncesiyle geri çekildim. “</p>

  <p class="block_6">Demirel, Said-i Kürdi Ve Fetullah</p>

  <p class="block_7">Kurtuluş Savaşında İngilizlerin desteği ile kurdurulan ve her fırsatta bizi sırtımızdan vuran Kürt Teali Derneği ile birçok zararlı derneğin kurucuları arasında yer alan Said-i Kürdi, namı diğer Said-i Nursi’ye övgüler düzme kervanında yer alanlardan biri de Süleyman Demirel’di. Yeni Asya Yayınlarında çıkan, “Kalkınmanın Manevi Yönü ile İslam Demokrasi Laiklik” adlı kitaplarında, adeta Erbakan’a rahmet okutuyordu:</p>

  <p class="block_9">“Merhum Bediüzzaman Said-i Nursi Üzerinde çok tartışma yapılmış bir zattır. Birçok kimse, kendisi hakkın da peşin hükümlere sahip olmuşlardır. Bediüzzaman Said-i Nursi, Kur’an-ı ve Resulullahı kendisine rehber yapmış ve inançlarından hiç bir taviz vermemiş bir şahsiyettir. Üstüne husumet çekmiştir. Fakat bu husumetten hiçbir zaman yılmamıştır. Eserleri ve kendisini takip eden Nur Talebeleri, yüzlerce defa mahkeme ye çıkarılmıştır. Türk Ceza Kanunları’na göre bunların hiçbirisinde suç bulunmamıştır. Buna rağmen merhum takibe maruz kalmıştır. Kendi öz vatanında, bir ilden bir ile sürgüne gönderilmiştir. Kimsenin önünde eğilmemiştir. Devirlerle hoş geçinmek gibi bir yola da sapmamıştır...”</p>

  <p class="block_9">“...merhumun külliyatı benim kütüphanemde vardır. Bunların pek çoğunu okudum. Bu risaleler, hakikatlerle ve öğütlerle doludur...</p>

  <p class="block_9">...Bediüzzaman Hazretlerinin Divan-ı Harbi Örfi kitabında çok güzel bir sözü var. Orada der ki;</p>

  <p class="block_9">‘Padişah peygamberimizin emrine itaat etse ve yoluna gitse, Halifedir. Biz de ona itaat edeceğiz. Yoksa peygambere tabi olmayıp, zulüm edenler, padişahta olsalar haydutturlar.’ Devlet hadisesini bunun kadar güzel izah eden çok az şey vardır...</p>

  <p class="block_9">Son olarak sanıyorum, asrı saadetin cumhur karakterini yine en güzel şekilde Bediüzzaman Hazretleri ifade etmiş: ‘Hülafa-i Raşidin (dört Halife) her biri hem halife, hem Reis-i cumhur idi. Sıddık-ı Ekber (r.a) hayatta iken cennetle müjdelenen on sahabeye ve Sahabe-i Kiram’a elbette Reis-i cumhur hükmünde idi. Fakat manası isim ve resim değil, belki hakikati, adaleti ve hürriyet-i şer’iyeyi taşıyan manayı dindar cumhuriyetin reisleri idiler.”</p>

  <p class="block_9">“...Said-i Nursi büyük alimdir. Büyük bir kur’an müfessiridir. Büyük bir alim değildir, diyenin alnını karışlarım..”</p>

  <p class="block_7">Demirel’in ‘İslam, Demokrasi, Laiklik” adlı kitapta; “Babanızın veya yakınlarınızın Bediüzzaman’la ve eserleriyle hiç alakası olmuş mudur?”</p>

  <p class="block_7">Şeklindeki soruya verdiği cevap:</p>

  <p class="block_9">“Babamın ve yakınlarımın, tabi, merhum Bediüzzaman’la alakaları vardır. Babam, Bediüzzaman’la Barla’da birçok kere görüşmüştür.</p>

  <p class="block_9">Biliyorsunuz, hem kayınpederim, hem pederim, hem anam hac farizasını yapmış mütedeyyin insanlardı. 930’lu yıllarda ki, bu yıllar çok kötü yıllardı. İktisaden perişan yıllardı. Laikliğin hemen hemen dinsizlik şeklinde anlaşılıp tatbik edildiği yıllardı. Merhum Bediüzzaman Said Nursi Barla’da ikamet ediyordu...</p>

  <p class="block_9">Merhum Bediüzzaman Barla’ya intikal edince, nüfuzu çok kısa zamanda etrafa yayılmıştı. Çok kimse kendi sini ziyaret ediyordu. Dersinde ve sohbetinde bulunuyordu. Bu yıllarda, babam da merhum Bediüzzaman’ı Barla’da ziyaret edip kendisini dinlemişti.</p>

  <p class="block_9">Merhumun nasihatları herkesi tesir altında bırakmıştır. Zaten, merhumun yaptığı iş, kişiyi İslamın aydınlığına çağırmaktı. İslamın aydınlığına kişi eğer bilgili bir şekilde çağırılırsa, onun tesiri altında kalmamak mümkün değildi. Tabii, merhum Bediüzzaman’ın lisanı fevkalade kudretlidir. Üslubu çok tesirlidir.</p>

  <p class="block_9">Merhum kayınpederimin arabasına da binmişti. Buna karşılık olarak, bir kese metelik vermişti. Bu kese hala durur.”</p>

  <p class="block_7">İki keman, bir trampet görünce “İşte çağdaş Türkiye bu” diyen Demirel’ in aynı kitaplarda birçok ilginç fikirleri(!)de yer alıyordu:</p>

  <p class="block_7"><i class="calibre1">“Meclisin açılışında milletvekillerinin okuduğu yemin metninde yer alan ‘Atatürk ilke ve inkılaplarına bağlı kalacağıma’ ibaresi, Demokratik prensipler açısından nasıl değerlendirilebilir?”</i> şeklindeki soruya verdiği cevap.</p>

  <p class="block_9">“O yemin metninin hangi şartlar içinde meydana getirildiği, kimsenin meçhulü değildir. Bunlar hep müdahale sonrasındaki askeri idarelerin yaptığı şeylerdir. Onların ufuneti geçip de, zihinler rahat olup tartışma ortamı açılıncaya kadar bir emrivaki şeklinde bunlar gider.”</p>

  <p class="block_9">“İzm’lerden hiç hoşlanmam. Hiç de anlamadığım bir şeydir. İzm’li olan hiçbir şeyin arkasından gitmem...”</p>

  <p class="block_7">Sözleriyle yüksek düşüncelerini beyan eden Demirel, “Atatürkçülük nedir? Kemalizm nedir?” sorulan karşısında da:</p>

  <p class="block_7"><i class="calibre1">“Herhalde biri diğerine eşdeğer olarak kullanılmıştır. Maamafih, Kemalizm kelimesi çok tutmuş da değil. Bir ara kullanılmıştır. ‘Kemalist Türkiye’ falan diyenler olmuştur. Ama artık tamamen terk edilmiş vaziyettedir.”</i> Şeklinde konuşuyordu.</p>

  <p class="block_7">İzm’lerden sadece Demirel mi hoşlanmaz. Fetullah’ta, ‘izm’leri “ Sonsuz Nur” adlı kitabında yerden yere vurur:</p>

  <p class="block_9">“Şimdiye kadar sürekli okumuş kesimi istismar edenler, üniversiteleri, fakülteleri, ve diğer okulları bir kısım ‘İzm ler hesabına kullananlar ve milli müesseseleri küfür hesabına işletmeye çalışanlar tıpkı aysberglerin çözülmesi gibi artık birer birer çözülüyor ve süratle O’na doğru kayıyorlar.”</p>

  <p class="block_7">Demirel, nurcuların yüzlerce defa yargılandıklarını, hiç ceza almadıklarını söylerken, Fetullah ta hiç ceza almadığından bahsediyordu. Oysa; Demirel’in dediğinin aksine nurcular hemen hemen yargılandıkları tüm davalarda cezalar alıyorlardı. Nurculuğun ve Said-i Nursi’nin ülkemiz ve insanlarımız için ne büyük tehlike olduğu bu kararlarda da defalarca vurgulanıyordu.</p>

  <p class="block_6">Bir Yargıtay Kararı</p>

  <p class="block_7">Yargıtay Ceza Genel Kurulu’nun 20.09.1965 tarihli, 234/D-l Esas, 313 karar ve 1-1078 No.lu Tebliğnamesi, dönemin Genelkurmay Başkanı Orgeneral Cemal Tural, 15 Nisan 1966 tarihinde bir ön emirle; Silahlı kuvvetlerin, bu ve benzeri Yargıtay kararlarını daima bir rehber olarak almasını ve bu Yargıtay kararının tüm Silahlı Kuvvetler birimlerinde okunmasını emretmiştir. Yargıtay Ceza Kurulu’nun kararı özetle;</p>

  <p class="block_9">“Hükümetçe yasak edilen nurculuğa ait kitapları muhtelif şahıslara okumak veya vermek suretiyle laikliğe aykırı olarak nurculuğun propagandasını yapmak fiilleri, T.C.K. nın 163. Maddesine aykırı suçlardandır.</p>

  <p class="block_9">Nurculuğun iyi bir yol olduğunu ve nur risaleleri okumak için halka dağıttıklarını kabul ve ikrar eden sanıkların hukuki durumlarının neden ibaret olduklarını tayin ve tespiti için:</p>

  <p class="block_9">Nurculuğun kurucusu Sait Nursi’nin kişiliği, hayatı boyunca gerçekleşmesi için uğraştığı sosyal ve siyasi düzenin mahiyeti,</p>

  <p class="block_9">Kur’anın tefsiri ve İslamlığın esaslarının izahı gibi sebepler altında yayınlanmış olan Nur Risalelerinin gerçek amacı, bu risalelerde yer alan zararlı akımlar, Nur talebeleri, görevleri, mükellefiyetleri... Nurculuğun hakiki Müslümanlığa uymayan yönleri...</p>

  <p class="block_9">Kanunlarımız karşısında nurculuk ve sanıkların hukuki durumları gibi hususların incelenmesine lüzum ve zaruret hasıl olmuştur...</p>

  <p class="block_9">Evvelce Said-i Kürdi olarak tanınıp bu unvanı kullanan ve soyadı kanunundan sonra doğduğu Bitlis’in Nurs köyüne izafetle Nursi soyadını alan Sait Nursi; yarı cahil, okuyup yazmasını bilmez bir adamdı. Nur risalelerinden” Tiryak” adlı risalenin 68. sayfasında kendisi de bu hususu itiraf etmekte ve risalelerini yardımcılarına (nur şakirtlerine) yazdırdığı bildirilmektedir...</p>

  <p class="block_9">Meşrutiyetin ilanından sonra Bitlis ve havalisinde şeyhlik faaliyetinde bulunmuş, sonra İstanbul’a gelerek siyasete atılmış ve İttihadı Muhammedi Cemiyeti kurucuları arasında faaliyet göstermiştir.</p>

  <p class="block_7"><i class="calibre1">Said Nursi, 31 Mart vakasından önce Derviş Vahde</i>ti <i class="calibre1">ile münasebet kurmuş, o zaman yayınlanan Volkan gazetesinde çıkan yazıları ile 31 Mart vakasını körüklemiştir...</i></p>

  <p class="block_9">Said Nursi aynı tarihlerde Kürt Teali Cemiyetine girmiş, bu arada yayınladığı kitabının gerekçesinde, Uyan ey Selahattin-i Eyyübi’nin torunları Kürtler’ diye Kürtleri, Türkler aleyhine tahrike gayret etmiştir...</p>

  <p class="block_9">Mektubat adlı risalede, kendisinin Türk olmadığını, Türklük ile münasebeti bulunmadığını, Türkiye’de Kürt milleti diye ayrı bir millet mevcut olduğunu ileri sürerek memleketin birliğini bölücü hareket ve faaliyette bulunmaktan çekinmemiş ve ‘Türkçe kamet et diye benim gibi başka milletten olanlara teklif etmek hangi usuldendir.’ Demiştir. Said Nursi, Kürdistan Azmi Kavi cemiyetinin arzusu üzerine mahalli Kürt kıyafeti ile boynunda dürbün, belinde kama, ve tabanca İstanbul a gelerek Cuma selamlığında padişaha, Sait imzası altında yazdığı ve esası Kürtçe tedrisat yapacak mektepler açmaya dayanan dilekçe takdim etmesinden dolayı bir müddet tımarhaneye konulup sonra affedilmiştir...</p>

  <p class="block_7">Said Nursi Laik bir devlet rejimi kurduğu için Atatürk’e düşman kesilmiş, onu şualar adlı risalenin birçok yerlerinde Ebusüfyan ve Deccale benzetmiştir...</p>

  <p class="block_7">Sönmez adlı risalenin 21 ve 22. sayfalarında yine Atatürk hakkında şu cümleler yer almaktadır.</p>

  <p class="block_9">Ayasofya Cami’ni puthaneye ve meşihat dairesini kızlar lisesine çeviren bir adamı sevmemenin bir suç olması imkânı var mı?</p>

  <p class="block_9">1928 yılında vuku bulan Şeyh Sait isyanı ile ilgili görülmüş. Isparta’daki ikameti sırasında dini siyasete alet ve Devletin dahili emniyetini ihlal suçlarından Eskişehir’de yapılan duruşması sonucunda bir seneye mahkum olup, cezasını çektikten sonra Kastam onu’da ikamete mecbur edilmiştir... kisvenin imanla bir alakası olmadığı halde Said Nursi, hayatında şapka giymemekle övünmektedir.</p>

  <p class="block_9">Fennin ve medeniyetin bir icadı olan ve nasıl çalışıp işlediği herkesçe bilinen radyonun Said-i Nursi’ye göre mahiyeti de şöyledir: ‘ Radyo bilbedahe kudret-i ilahiyenin bir cilvesidir. Ve o cilvenin kürre-i havaya umumen temsil eden, bu gelen hadis-i şerifin meali gösteriyor şöyle ki; Bir melaike var. Kırk bin başı var. Her başında kırk bin dili var. Her dilde kırk bin tesbihat yapıyor. 64 trilyon tesbihat aynı anda söylüyor. Demek kürre-i hava bu melaike gibidir. Yani bu melaikenin tesbihatı adedince her kelime-i tayyibe hava sayfasında yazıyor...</p>

  <p class="block_9">Said Nursi’ye göre elektrik kontağı ve meteor hadiselerinin fenni ve fizik ilmine uygun açıklanması dine aykırıdır. Dinsizliğin ifadesidir...</p>

  <p class="block_9">Nurculara göre laik bir devlet düzeni şeriata aykırıdır. Türkiye kurulusu itibarıyla dinden uzak kalmış ve dine karşıdır. Laiklik ile dinsizlik arasında bir fark yoktur.</p>

  <p class="block_9">Laik Cumhuriyetçi düzen 20 senelik inkılâplar sonucu doğmuştur ve dini müthiş sadmeye maruz bırakmıştır...</p>

  <p class="block_9">Atatürk idaresi hadislerle gösterilmiş bulunan dehşetli ahir zamandır...</p>

  <p class="block_9">Türkiye’nin siyasi rejimi Nur saadetini söndürmeye çalışmaktadır. Kemalistler; seviyesiz ve anarşist kimselerdir...</p>

  <p class="block_9">Said Nursi, milliyete ve milliyetçilik fikrine düşmandır. Ona göre milliyetçilik İslam birliğine manidir.</p>

  <p class="block_6">Nur talebeleri (şakirtleri) ve görevleri:</p>

  <p class="block_9">Nurcular, kendilerine nur talebeleri adını vermekte ve Hizbul Kur’an olduklarını ileri sürmektedirler. Nur şakirtlerinin nurculuğa girebilmeleri için ol mahalledeki en büyük nurcuya karşı bazı taahhütlerde bulunmaları gerekmektedir. Bu taahhütler, nurculuğa ve nurcuların büyüklerine sadakat, nurcuların sırlarını açıklamamak, gayeleri için istişarelerde bulunmak, Nur’un gerçekleşmesi için gayret sarf etmek gibi şeylerdir. Nurcular, bulundukları yerlerde nurculukla ilgili olayları nur büyüklerine bildirmeye mecburdurlar...</p>

  <p class="block_9">Nur talebelerinin diğer bir vazifeleri de nur risalelerini çoğaltıp dağıtmaktır. Said-i Nursi Asayı Musa adlı risalesinde nur risalelerini yazıp dağıtmayı ihmal edenlere sitem etmektedir. Nurculuğun bilhassa ordu mensupları arasında yayılmasına önem verilmektedir...</p>

  <p class="block_9">Said-i Nursi’ye göre nur talebeliğini bırakmak günah olduğu, nur talebelerine ilişenlerin vatan ve millet haini olduklarının ilan edilmesi, ayrıca tehditler savrulmasıyla gizli bir teşkilatın taktiğine başvurulmaktadır...</p>

  <p class="block_9">Nur talebelerinin bekâr kalmaları telkin edilmekte, muhakkak evlenmek lazımsa bir nurcu ile evlenilmesi emredilmektedir...</p>

  <p class="block_6">İslam dini yönünden nurculuk</p>

  <p class="block_7">Diyanet İşleri başkanlığı tarafından hazırlanıp yayınlanmış olan “Nurculuk Hakkında” adlı eserde:</p>

  <p class="block_9">“Ayet-i kerimelerin tefsirinde mananın tahammül edemeyeceği tarzda Bâtıni ve indi manalar verilmeye çalışıldığı, ebcet hesabıyla ve tevafuklarla manalar verildiği, bunların Müslümanlık esaslarına göre dini ve ilmi kıymeti olmadığı,</p>

  <p class="block_9">Nur risalelerini toplu olarak okumanın bir nevi hizipçilik olduğu... Bir kısım ayetlerin, İslamlığın reddettiği Hurufilik usulüyle tefsirine kalkışıldığı...</p>

  <p class="block_9">Risale-i Nur’un mukaddesat arasına katılmak istendiği yalnız nurcular için dua yapılarak Müslümanlar arasında bir zümre meydana getirildiği ve tefrikaya yol açıldığı...</p>

  <p class="block_9">Said-i Nursi’nin ve eserlerinin harikuladeliği ve kerametleri hakkında indi (keyfi, kendine göre) teviller ve mübalağalı ifadeler kullanıldığı... Kur’an-ı Kerimin harflerinden bir takım manalar istihracına kalkışmak gibi ulemanın ekserisince benimsenmeyen bir yol tutulduğu, Asayı Musa adlı eserinde bazı ayet ve kelamı kibarı indi olarak tevil ederek bunların risale-i nuru tebşir ve teyit ettiği iddiası...</p>

  <p class="block_9">Bu gibi tevil ve iddiaların İslami esaslara uymadığı...</p>

  <p class="block_9">Nurculuğun milli ve dini birliği parçalayan zümrecilik olduğu...</p>

  <p class="block_9">Nur risalelerinden Kürtçülüğü körükleyen sözler bulunduğu, belirtilmiş ve 22 ve 23. sayfalarında Nurcuların inanış ve telakkileri, İslam dininin, Kur’an-ı Kerim’in ve sünneti seniyyedeki kaide ve formüllerine uymayan bir akide tarzı olmuştur. Nurculuk dini meselelerde işi çığırından çıkaran bir istismara ilaveten milli ve içtimai konularda da birlik fikrini baltalayan bir zihniyeti temsil etmiştir. Risalelerde gösterilen sırf dini ifadeleri bile yapılan aşırı teviller ve keyfi görüşlerle yukarıda örnekleriyle gösterildiği gibi manevi, milli bütünlüğümüzü bozan gerçek ittikayı gölgeleyen bir hal almıştır... Bu risaleleri okuyanlar kendilerini bütün Müslümanlardan üstün görmüşler yalnız ve yalnız nurcu olanları cennete ehil, nur risalelerini günahlara kefaret saymışlar ve netice olarak da nur risalelerini okumayı bir ibadet haline getirmişlerdir...”</p>

  <p class="block_7">Yargıtay ilamında açıkça, nurculuğun kanunlar karşısında suç olduğu, cezalandırılması gerektiği kararı verilmiş, beraat kararının bozulması gerektiği hükmünü vermiştir.</p>

  <p class="block_7">Askeri Yargıtay 3. Dairesi’nin 1973/146 Esas ve 1973/242 karar No.lu dosyasında; sanıklardan Abdülnur Keseli, Hasan Aktunç, Ali Osman Yüksel, Saim Atlıhan, Gültekin Sarıgül, Abdullah Aymaz, Gürbüz Dönmez, Hüseyin Çağdır, Mahmut Şen, İbrahim Uyar, ve Hüsnü Karagöz haklarında tesis edilmiş olunan mahkûmiyet hükmünde bir isabetsizlik görülmediğinden, askeri savcının, sanıkların ve vekillerinin usule, noksan tahkikata, kasta delillerin değerlendirilmesine ve sübuta, vasfa ve uygulamaya ilişkin bilcümle temyiz sebeplerinin 353 sayılı kanunun 217/2 maddesi gereğince reddine, bu sanıklar hakkındaki hükmün onanmasına karar verilmiştir. Yani bu karar da açıkça gösteriyor ki, Nurculuktan dolayı ceza alan insanlar mevcuttur...</p>

  <p class="block_7">Bu davada bazı sanıkların özellikle Bekir Berk’in ev ve iş yeri aramasında; Said-i Kürdi’nin saçları, çorapları ve hatta iç çamaşırları bile ele geçmiştir.</p>

  <p class="block_7">Aynı davada üç avukatla kendini savunan Fetullah Gülen hakkında verilen kararın bazı maddelerde az, bazılarında çok verildiği için bozulmasına karar verilmiş, Yargıtay kararına göre ceza alması kesinken Ecevit ve Erbakan’ın çıkardığı af kanunu ile davası düşmüştür. Dosya da Fetullah için özetle şöyle denmekteydi:</p>

  <p class="block_9">“Diğer sanık Fetullah Gülen’in 12 Mart 1971 tarihinden önce İzmir merkez vaizi olup, aynı zamanda İzmir Kestanepazarı cami Kur’an kursu öğretmenliğini yaptığı, 1969 yılından itibaren İzmir dahilinde nurcu olarak bilinen kişilerin evlerinde guruplar halinde yapılan nur toplantılarına iştirakle, nur risalelerinden muhtelif parçalar okuyarak açıklamalarda bulunduğu, kendi evinde de bu nevi’den toplantılar tertiplediği, 1969 yaz aylarında imam hatip ve ilahiyata öğrenci yetiştirme derneği tarafından Buca yakınlarında açılan dinlenme kampında yöneticilik görevi yaptığı sırada, kamptaki talebelere risale-i nur okuttuğu, bu talebelere nurculuk usulü veçhile maşlah giyip başlarına sarık sarmalarına ve sarıkların uçlarına taylaşan tabir edilen şekilde sarkıtmalarına ve sarıklı bir imamın imametinde toplu şekilde namaz kılmalarına müsaade etmekle beraber, kendisi de aynı çizgide bir kıyafetle kamp dahilinde dolaştığı, namaz esnasında sarık sarmak suretiyle talebelere şeklen de örnek olduğu, giyimi ile Said-i Nursi’ye benzemeye çalıştığı. Nurculuğun ilkelerin den biri olan Atatürk’ü gençliğe din düşmanı olarak tanıtmaya gayret ettiği evinde yapılan aramada da Latin ve Arap harfleri ile yazılmış muhtelif konuları ihtiva eden 40 adet kitap bulunduğu...”</p>

  <p class="block_6">Kardeş Demirel ve Fetullah</p>

  <p class="block_7">Cumhurbaşkanı Süleyman Demirel’in kardeşi işadamı Şevket Demirel, Isparta’da Fetullahçılara önemli destekler veriyordu. 10 Şubat 1998 tarihinde Akyazılı Vakfı Isparta Şubesi’nin, Gölcük Orman Tesislerinde yapılan yemekli toplantısına katılan Şevket Demirel, Fetullah’a övgüler dizdi. Ispartalı 40 işadamının katıldığı toplantının listesini de kendisi hazırladı.</p>

  <p class="block_9">Fetullah Gülen’in yurt dışındaki okullarını yakından izlediğini belirten Şevket Demirel:</p>

  <p class="block_9">“Şimdi burada bir eğitim kalkınması, bir eğitim potansiyeli var. Bu potansiyelde önce Fetullah Hoca ve ona yardım eden, gece gündüz koşan arkadaşlar bu hizmeti görüyorlar. Onun için bu hizmetlere emeği geçenlere, maddi yardım yapanların hepsine teşekkür etmek lazım. Birçok yerlerdeki inşaatları ben de gördüm. Pakistan’da ki bir koleji ben açtım. Çünkü o gün Reisicumhur’un programı doluydu.”</p>

  <p class="block_7">Dedi. Devletin yapamadığını Fetullah Gülen’in yaptığını ileri süren Demirel, sözlerini şöyle sürdürdü:</p>

  <p class="block_9">“Böyle bir boşlukta işte Fetullah Hoca felsefesi ortaya çıkıyor. Dayanışmanın aşamayacağı köprü, yüzemeyeceği deniz yoktur, işte bu söylediğim hususlara en iyi misallerden biri de Fetullah Hoca eğitim seferberliğidir.”</p>

  <p class="block_7">Toplantıda çeşitli okullarda okuyan ve Fetullahçı Akyazılı Vakfı’nın belirlediği 400 öğrenciye burs verilmesi gündeme gelince Şevket Demirel 100 öğrenciye burs sözü veriyordu.</p>

  <p class="block_7">Çağdaş Yaşamı Destekleme Derneği Isparta şubesi ise Ekim 1997’de yükseköğretim gören, Atatürk İlke ve Devrimlerine bağlı yoksul öğrencilere burs vermek için kolları sıvadı. Bir ışık ta siz yakın sloganı ile yola çıktı. Şevket Demirel’den çalışmalarına destek vermesini istedi. Ancak Şevket Demirel’den hiç bir cevap gelmedi.</p>

  <p class="block_6">Kürt Said En Büyük Milli Görüşçüymüş</p>

  <p class="block_7">Avrupa Milli Görüş Teşkilatlarının düzenlediği Said-i Nursi’yi anma gecesinde bir konuşma yapan Fazilet Partisi MKYK Üyesi ve Malatya Milletvekili Oğuzhan Asiltürk, Kürt Said’in en büyük Milli Görüşçü olduğunu söylüyordu.</p>

  <p class="block_9">“Burada konuşan kardeşlerimiz Bediüzzaman hazretlerinin, o büyük zatın birçok yönlerini dile getirdiler. Bediüzzaman hazretlerini burada bulunan toplulukta yaş ortalaması bakımından benim kadar eski tanıyan üç beş kişi ya çıkar ya çıkmaz. Bediüzzaman Hazretleri büyük bir alimdir. Aynı şekilde manevi mertebesi olan bir zattır. Yaptıkları hareketlerin, söyledikleri sözlerin hep bir manası vardır...</p>

  <p class="block_9">Biraz önce Euzübillahi hemineşeytane ve siyasete sözünü biraz kısaltarak Abdurrahman kardeşimiz ifade ettiler. Onu söylemesinin bir nedeni vardır. O zaman onu söylemesi gerekliydi de onun için o söylemiştir. O şartlar altında başka bir şey söylemek mümkün değildi.</p>

  <p class="block_9">Ama o zaman adeta karın altından başını çıkaran sarı çiçekler gibi bir avuç imanlı insan vardı benim memleketimde. Onlara geçenlerdeki kongrede de ifade ettim. Onlara kar çiçekleri deniyor. Bu kar çiçekleri ışığa aşık, nura methun çiçekler... Kış günlerinde, o şiddetli kış günlerinde azıcık bir güneş gördükleri zaman dayanamıyorlar, zamanını bekleyemiyorlar. Başlarını o karı delerek çıkarıyorlar. O kahredici soğukla, o zalim soğukla karşı karşıya geliyorlar ve boyunları bükük bir vaziyette toprağa düşüyorlar...</p>

  <p class="block_9">Bediüzzaman Hazretleri de bunu anlatırken aynı tabiri kullanıyor. Biz kışta gelen çiçekleriz. Siz baharda geleceksiniz. Sizlere hitap ediyor!...</p>

  <p class="block_9">İşte o kışta gelen kar çiçekleri, o nura âşık çiçekler, fırsat bulunca yeryüzünde baharda vardır. Her yer kupkuru cansız ağaçlardan ibaret değildir diye, bir varlığı ortaya koymak için kendilerini feda ediyor. İşte o feda edişin arkasında öyle bir nesil geliyor ki, o nesil tarlaları çiçeklerle dolduruyor elhamdülillah...</p>

  <p class="block_9">İşte şimdi onların arasındayız. Bu çok önemli bir gelişmedir. Bundan sonra bu hak davayı ortadan kaldırmak isteyen cereyanlar artık muvaffak olmak imkânını kaybetmişlerdir. Bunlar treni kaçırmışlardır. Bunlar, bundan sonra kesinlikle bu hakkın önüne set çekemezler. (Allahu ekber sesleri)...</p>

  <p class="block_9">Treni kaçırdılar</p>

  <p class="block_9">Akıllarına ve zekâlarına güvendikleri için kendilerine yeterli olmadı. Geçmişte bu davaya bağlı insanların ilk iktidara ortak olmalarına mani olacaklardı. Bunu düşünemediler, bunu yapamadılar, treni kaçırdılar...</p>

  <p class="block_9">350 tane İmam Hatip Okulundan geçen on yıl içinde beş yüz bine yakın imanlı insan mezun oldu. Kimi dok tor, kimi hâkim, kimi savcı, kimi kaymakam, kimi vali... Buralardan mezun olan insanlar, bu cemiyetin içerisinde belli hizmetleri inanarak, kendi imanlarının gereği olduğunun bilerek yürütüyorlar...</p>

  <p class="block_9">Resulullah Efendimiz(a.s) hazretleri, cihadı terk eden toplumlar zillete düşer diyor. İşte biz zillet içersindeyiz. Tekrar izzet sahibi olmamızın bir yolu var. Birlikte cihat etmek.</p>

  <p class="block_9">Allah’ın emri budur. Allah’ın ipine sımsıkı sarılın diyor. Allah... Cemian diyor. Grup grup olamayız. Grup grup bu iş yürümez. Eğer beraberce sar ılırsak, Allah’ın emrini biz yerine getirirsek Allah‘ın vaadi var. Bizim uğrumuzda cihad edenlere biz yollarımızı açarız diyor. Allah bu yoları açar, yeter ki biz layık olalım.</p>

  <p class="block_9">...Öyle şeyler var ki, Kur’an-ı Kerim de, bunu ancak ilim erbabı anlatır. Nitekim, Cenab-ı Allah’ın bilmiyorsanız ehli ilim’e sorun demesi bundandır. Şimdi böyle bir devrin başlangıcındayız, bu hakikatlere sahip çıkmak zorundayız. Bu hakikatlere yalnız bir grup Milli Görüşçü sahip çıkarsa, bu hakikatler yaşanır hale gelmez, inanan herkesin buna sahip çıkması lazım.</p>

  <p class="block_9">İşte hayatını baştan sona kadar gördüğümüz zaman, inanarak söylüyorum Bediüzzaman hazretleri hepimizin üstadı, en büyük Milli Görüşçü olarak karşımıza çıkıyor. Çünkü inandığı gerçekleri, bu cemiyete hâkim kılmak için çalışmıştır. Biz de aynı şeyi yapıyoruz. Başka bir dediğimiz yok ki, hepimizin üstadı EN BÜYÜK MİLLİ GÖRÜŞÇÜ BEDİÜZZAMAN HAZRETLERİDİR...”</p>

  <p class="block_6">Tabi Afetler ve Fetullah</p>

  <p class="block_7">17 Ağustos 1999 tarihinde meydana gelen deprem faciasının ardından, birçok Hacı, Hoca ve dahi molla takımı yıkılan binaların, yaralanan, sakat kalan ve ölen insanların acılarını ranta dönüştürmek için her zamanki gibi kolları sıvadılar. Sanki, binaların yıkılmasında, inşaatları eksik malzeme ile yapan müteahhitlerin avukatlığına soyunmuşlardı. Onlara göre bu afetler Allah’ın verdiği bir cezaydı. Küçücük çocukların ölmesini ise bir lütuf gibi gösteriyorlardı. Onlara göre çocuklar büyüyüp gâvur mu olsaydı.</p>

  <p class="block_7">Fetullah gibi Nurcu olan Yeni Asya Gazetesi’nin sahibi ilkokul mezunu Mehmet Kutlular, Demirel’inde bir zamanlar kutlama telgrafları gönderdiği ve Cumhuriyet bayramından evvel Molla Said için kutlamayı adet haline getirdikleri mevlitte Kocatepe Camii’nin avlusunda özetle şunları söylemiştir:</p>

  <p class="block_9">“... Allah’ın inkâr edildiği, peygamberin reddedildiği, ona, insanlara zulmedildiği, topluma zulüm yapıldığı zamanlarda semavi noktalardan böyle musibetlerin geldiğini Kur’an beşere söylüyor...</p>

  <p class="block_9">Bediüzzaman insanların kulluk şuurundan uzaklaşıp gaflet ve delalete saptıkları, harama itibar ettikleri, şükrü unutup nankörlük yaptıkları, azgınlık derecesine varan günahlara yöneldikleri, idareciler zulmederken çoğunluğunda sessiz kaldığı durumlarda ilahi ikaz silsilesinin geleceğini ısrarla hatırlatmıştır. Dine ve dindarlara yönelik zulümlerin şiddetlenmesinin ise musibetleri çabuklaştıracağını vurgulamıştır. Peygamber varisliliğinin de gereği olan bu ikazdan ders alması gereken hem toplumdur, hem de devleti yönetenlerdir.</p>

  <p class="block_9">Nitekim 17 Ağustos depreminde bu gerçek bir daha tecelli etmiştir...”</p>

  <p class="block_7">Fetullah Gülen’de “Prizma” adlı kitabında tabi afetler hakkında diğer nurcularla paralel düşünüyordu:</p>

  <p class="block_9">“...Bediüzzaman Hazretleri’nin İzmir ve Erzincan depremleriyle ilgili olarak şöyle dediği anlatılır; ‘ ya oralarda hiç hizmet eden yoktu veya onlar yenik durumda idiler ki, bu bela başlarına geldi.’ Demek ki, üç- beş insanın düşüncesi, çabası belaların defi için yeterli olmayabiliyor.</p>

  <p class="block_9">Ayrı bir husus; Böyle afetlere maruz kalmış insanlar, Allah’a tazarru edecekleri yerde, dönüp, kaymakama, valiye, hükümete, devlete hakaret eder ve. ‘devlet bu belatı hatırladı, alt yapı hazır değildi, inşaat ruhsatı verilmemeliydi vs.’ diyorlar. Hâlbuki İslam inancına göre maziye ve musibetlere kader açısından bakılır. Artık bu safhada bize Allah’a tevekkül etmek düşer. Yoksa böyle bir bakış açısı, musibeti Üstad’ın ifadesiyle ikileştirir.</p>

  <p class="block_9">Bu açıdan olumsuz düşünme, olumsuz davranma musibeti ikileştirir. Hem mal, hem can gider. Hem de şuna buna atf-ı cürümde bulunulursa din-iman gider. Kelimenin tam anlamıyla dünyada ve ahirette de kaybeden insanlar arasında yer alır...</p>

  <p class="block_9">Hâsılı, Allah tarafından gelen bela ve musibetlerin bizim düşüncelerimiz ve davranışlarımızla çok ilgisi vardır. O halde sadece ülkemizde değil, bütün dünyada sarsıntıların, sellerin, fırtınaların durmasını istiyorsak, topyekûn yeryüzünü ihya, imar ve Islah gayreti göstermeli, gösterip Kur’an’ı temsil etmeliyiz ki, bu belalara karşı şemsiye vazifesi görebilelim.”</p>

  <p class="block_7">Fetullah Gülen’i dinlersek, yok öyle sağlam inşaat yapmaya, yok demir hesabı, çimento, beton kontrolü gibi olaylara girmeye hiç gerek yok. Nurculara hizmet et yeter. Allah hiçbir musibet vermeyecekmiş. Gel şimdi buna da sorma: “Kardeşim, sen Allah’ın özel kalem müdürü, hırsız müteahhitlerin ve suç ortaklarının avukatı mısın?”</p>

  <p class="block_6">Okullar İmar Planlarına aykırı</p>

  <p class="block_7">Cemaate bağlı okulların imar durumları incelendiğinde, göze ilk önce çarpan bu binaların birkaç katlarının hatta bazılarında tamamının kaçak olduğudur. Örneğin Kırıkkale İli, yuva mahallesinde bulunan binaya ilk bakıldığında çevre inşaatların azami dört kat iken cemaatinkinin ise sekiz kat olduğu göze çarpıyordu. Üstelik binanın kurulduğu zeminin gevşek olduğu bilinmesine rağmen... Belediye Başkanları cemaat mensuplarının tepkisinden ve oy kaygusundan bu binaların kaçak bölümlerine bir şey diyemiyorlardı. Bina yıkılır deseler cevap hazırdı. “Bizim üzerimizde inayet var bir şey olamaz” Bina yıkıldığında ise cevap yine hazırdı. “Bu insanların içinde nurlara gereken hizmeti yapmakta gevşek davrananlar vardı. Ya da bu çocuklar büyüyüp gâvur mu olsalardı”</p>

  <p class="block_6">Ecevit, Fetullah’ı Seviyoo</p>

  <p class="block_7">Başbakan Yardımcısı ve DSP genel Başkanı sıfatıyla yaptığı açıklamalarla Fetullah’a övgüler düzen Ecevit, duygularını dile getirirken halkımızı yanıltmaktan da çekinmiyordu:</p>

  <p class="block_9">“Görüşmede siyasete dolaylı yoldan bile hiç girmedik. Samimi ve olgun düşünceleri olan bir kişi. Politika değil, din bilim ve felsefe konularında sohbet ettik. Fetullah Gülen ile üç kez görüştük. Hiçbirisinde siyasete değinmedik. Türk-İslam tasavvufundan konuştuk halk erenlerinin yaşattığı Orta Asya’da Hoca Ahmet Yesevi’de kaynaklanıp halk erenlerinin Anadolu’ya getirdiği bu topraklarda, Mevlana, Yunus Emre ve Aşık Paşaların şiirleriyle gelişen hoşgörülü, Allah korkusundan çok Allah sevgisine dayanan, o sevgiyi insana da yansıtan tasavvufu görüştük. Gördüm ki, bu tasavvuf kültürünü özümsemiş.</p>

  <p class="block_9">Felsefe din ilişkilerini konuştuk. Bu konularda çok açık düşünceli olduğunu gördüm, İran’daki kökten dinci akıma kesinlikle karşı. Vehhabiliğe yani Suudi Arabistan anlayışına soğuk bakıyor. Ben bugünkü gözlemlerim içinde Fetullah Gülen’i ve çevresindekileri rejim için kaygı verici bir durumda görmüyorum. Laiklik açısından bir tehdit oluşturdukları izlenimini almıyorum. Bilimin de izah edemediği konular var. Din, çok hassas bir konudur...”</p>

  <p class="block_7">Davos’ta yapılan Uluslararası zirveye Türkiye Cumhuriyeti’nin Başbakanı sıfatı ile katılan Ecevit, burada Fetullah’ın okullarını övüyordu. MGK’da bu durumdan Duyulan rahatsızlık kendine iletildiğinde ise sessiz kalmayı tercih ediyordu.</p>

  <p class="block_7">Her fırsatta Fetullah’ın laik, demokrat olduğunu yineleyen Ecevit, tezini güçlendirmek için askerlere: “ <i class="calibre1">Rahşan’ın elini sıktı”</i> diyordu. Elini sıkmayıp, neresini sıkacaksa!..</p>

  <p class="block_6">Ecevit, Yine Gülen’i Savundu</p>

  <p class="block_7">Fetullah Gülen’e olan sevgisini her fırsatta dile getiren Ecevit, maskesi düşmeye başlayıp, gerçek yüzü ortaya çıkmaya başladığında bile ona sahip çıkmaya devam ediyordu. Gerek görsel basında, gerekse yazılı basında Fetullah’ın gizli niyetleri açık açık yer almasına rağmen Demokratik Solcu Ecevit’in Fetullah’a olan hoş görüsü hala devam ediyordu. Fetullah’ın ATV’de yayınlanan ve devleti ele geçirmek için cemaatına uygulayacakları stratejileri anlattığı konuşmanın ardından, Ecevit’in açıklamaları kaygıyla karşılanıyor ve basında şu şekilde yer alıyordu:</p>

  <p class="block_7"><i class="calibre1">“Fetullah Gülen olayına temkinli yaklaşımı nedeniyle eleştirilere hedef olan Başbakan Bülent Ecevit, dün de “Takiyye, giderek içtenliğe dönüşebilir. Bu tür dinsel toplulukları, laik demokratik rejimi yıkmak için uğraş verenlerle bir cepheye itmeyelim”</i> dedi.</p>

  <p class="block_7">Ecevit’in bu sözleri, kulislerde ‘Gülen ve cemaatini dışlamayın’ mesajı olarak yorumlandı. Başbakan, dün parti grubunda, dünyada ve Türkiye’de tarikatçılık üzerine şu önemli mesajları verdi:</p>

  <p class="block_9">Halk Oyuna Gelmedi</p>

  <p class="block_9">Güya Türk Silahlı Kuvvetlerince, İslam’a ve Peygamberimize hakaretler içeren bir rapor hazırlanmış. Bu kesin olarak yalanlandığı halde, laiklik karşıtı bazı çevreler bu asılsız iddiayı, inatla yaymaya çalıştı. Mevlit Kandili’ni de aynı amaçla istismara kalkıştılar. Fakat halkımız bu oyuna gelmedi.</p>

  <p class="block_9">Dinsel akımların hepsi laikliğe karşı görünmüyor veya bazıları belki, takiyye yaparak, laikliğe karşı açık tavır.</p>

  <p class="block_9">Dünyada da Var</p>

  <p class="block_9">Tarikatçılık diye tanımlanan dinsel akımlar, bütün dünyada etkinliklerini artırıyorlar. Bunlardan bazılarının etkinlikleri, kimi gelişmiş ülkelerde, cinnet ve cinayet ölçüsüne varıyor. Neyse ki, bizde toplu cinayetleri veya intiharları teşvik eden akımlar yok.</p>

  <p class="block_9">Topluluklar Karışmasın</p>

  <p class="block_9">Gerçek eğilimlerini gizleme gereğini duymaları bile ülkemizde büyük halk çoğunluğunun laikliğe sahip çıktığını gösterir. Takiyye giderek, içtenliğe de dönüşebilir. Yeter ki, laikliği gerçekten benimseyen veyd takiyye yaparak da olsa benimsermiş gibi görünen dinsel topluluklar, laik demokratik rejimi yıkmak için açıktan uğraş veren topluluklarla bir safa, bir cepheye ve dayanışmaya itelenmesinler.”</p>

  <p class="block_9">Devleti Ele Geçiremezler,</p>

  <p class="block_9">56. Hükümet döneminde çıkarılan kararnamelerle, kamu kuruluşlarında partizanlığa, kayırmacılığa, kadrolaşmaya karşı etkili önlemler getirildi. Bu önlemler 57. Hükümet tarafından da benimsendi. Kimse kaygı ve kuşku duymasın. Bu önlemler, uygulamalar, bu kararlılık sürdükçe, dinsel veya siyasal amaçlı hiçbir topluluk veya kuruluş, devleti ele geçirme fırsatını bulamayacaktır.</p>

  <p class="block_14">Yer yerinden oynadı.</p>

  <p class="block_7">Fetullah Gülen’in gerçek yüzünü ortaya çıkaran kasetlerin medya organlarında yayınlanmasından sonra, Ankara kulisleri iki şok iddiayla çalkalandı. Gülen’in sözlerinin yer aldığı bantların, emekli Orgeneral Kemal Yavuz tarafından ATV’ ye verildiği iddia edildi.</p>

  <p class="block_7">Ankara’yı sarsan ikinci iddiaya göre ise, Fetullah Gülen’in laiklik karşıtı sözlerinin TV’lerde yayınlanacağı, kendisine daha önceden sızdırılmış. Bu olay basında şu şekilde yer aldı;</p>

  <p class="block_9">“Fetullah Gülen’in gerçek yüzünü ortaya çıkaran laiklik karşıtı konuşmalarının yer aldığı bantlarının medyaya yansımasının ardından, Ankara kulisleri dün 2 şok iddiayla çalkalandı.</p>

  <p class="block_9">Yandaşlarına ‘devleti ele geçirme’ emri veren Gülen ‘in sözlerinin yer aldığı bantların, eski Harp Akademileri Komutanı emekli Orgeneral Kemal Yavuz tarafından ATV’ ye verildiği iddia edildi. Ankara’yı sarsan ikinci iddiaya göre ise, Gülen’in laiklik karşıtı sözlerinin TV’lerde yayımlanacağı, kendisine daha önceden sızdırılmış”</p>

  <p class="block_14">Kasetleri Yavuz mu Verdi.</p>

  <p class="block_7">Hürriyet gazetesinin haberinde kasetleri ATV’ye emekli orgeneral Kemal Yavuz’un verdiği iddia ediliyordu:</p>

  <p class="block_9">“Fetullah Gülen’in, çevresinde topladığı müritlerine yaptığı konuşmada sarf ettiği laiklik karşıtı sözlerinin yer aldığı bantların, televizyonlarda sık sık boy gösteren emekli Orgeneral Kemal Yavuz tarafından ATV ye verildiği öne sürüldü.</p>

  <p class="block_9">28 Şubat kararlarından sonra sık sık medya da yer alarak ordunun görüşlerini aktardığı öne sürülen Yavuz, kasetin önceki gece ATV Ana Haberde yayımlanmasının ardından, Ali Kırca’nın yönettiği ve Gülen’in açıklamalarının tartışıldığı ‘Siyaset Meydanı”na konuk olmuştu. Orduya yakınlığıyla bilinen Yavuz, bu programda yaptığı konuşmada, Nurcular’ın lideri Gülen’in yazdığı, ancak 28 Şubat kararlarının ardından Gülen’in cemaati tarafından yüksek meblağlar ödenerek piyasadan toplatılan ‘Küçük Dünyam’ adlı, laiklik ve Atatürkçülük karşıtı sözlerin bulunduğu kitabından alıntılar yapmıştı Kasetlerin Kemal Yavuz tarafından ATV’ye verilmesi, bu konudaki istihbaratın askeri kaynaklı olduğu ihtimalini güçlendiriyor.”</p>

  <p class="block_6">Gülen Yayınlanacağını Biliyor muydu?</p>

  <p class="block_7">Hürriyet gazetesindeki haber şöyle devam ediyordu: <i class="calibre1">“Öte yandan Fetullah Gülen’in, konuşmalarının yer aldığı bantların yayınlanacağının önceden kendisine sızdırıldığı öne sürüldü. Gülen’in, cemaati tarafından yayınlanan Aksiyon Dergisi’nin dünkü sayısının, önceki gün TV’lerde yayınlanan Gülen’in gerçek yüzünü ortaya çıkaran konuşmalarına cevabi nitelikle sözler içermesi Ankara’yı sarsan bu iddiayı güçlendiriyor.</i></p>

  <p class="block_9">Gülen’in 28 Şubat kararlarının ardından düzenlenen MGK toplantılarından sonra sık sık ‘sağlık kontrolü’ gerekçesiyle ABD’ye gitmesi Gülen’in, özel istihbarat aldığı yorumlarına yol açtı. Fetullah Gülen, son olarak da geçen mart ayında kendi cemaatine bağlı İzmir’deki bir ‘Işıkevi’nde askeri okul öğrencilerinin basılmasının ardından yine ‘sağlık kontrolü’ gerekçesiyle ABD’ye gitmişti. Gülen, halen ABD’de bulunuyor.”</p>

  <p class="block_6">Fetullah şoku</p>

  <p class="block_7">Gülen’in TV’lerde yayınlanan konuşmaları her kesimde şok etkisi yapmış, gerçek yüzü biraz olsun aralanmıştı. Gülen’e yağcılıkta adeta birbiri ile yarışan basın kuruluşları artık tavırlarını yavaş yavaş değiştiriyorlardı:</p>

  <p class="block_9">“Türkiye dün Fetullah Gülen’in ilk kez kamuoyuna sızan iki şok kasetiyle sarsıldı. Gülen kasetteki konuşmalarında, yandaşlarına devlet kadrolarının ele geçirilmesinin önemini anlatıyor; özellikle mülkiye ve adliyedeki kadrolaşmanın genişletilmesi gerektiğini vurguluyor.</p>

  <p class="block_9">Türkiye, 18 Haziran 1999 tarihinde Fetullah Gülen’in ilk kez kamuoyuna yansıyan şok sözleriyle sarsıldı. ‘Nur Cemaati’nin lideri olarak kabul edilen Fetullah Gülen’in, aynı akşam ATV Ana Haber Bülteni’nde yayınlanan ve yandaşlarına devleti ele geçirmeleri öğüdünde bulunduğu iki konuşma kaseti, Türkiye’nin gündemine bomba gibi düştü.</p>

  <p class="block_9">Son günlerde Emniyet İstihbarat Daire Başkanlığı’nın, devleti ele geçirmeye çalıştığı ve cemaatinin ileride laik Cumhuriyet’e karşı bir kalkışmaya hazırladığı iddiasıyla hakkında rapor hazırladığı Nur Cemaati’nin lideri Fetullah Gülen, kasetteki konuşmalarında, yandaşlarına devlet kadrolarını ele geçirmenin önemini anlattı. Konuşmasında, özellikle Mülkiye ve Adliyedeki kadrolaşmanın genişletilmesi gerektiğini kaydeden Gülen, “Bunlar gelecek adına bizim o ünitelerde garantimizdir” şeklinde konuştu.</p>

  <p class="block_9">Cemaat üyelerine, sivri çıkışlarda bulunmamaları tavsiyesinde bulunan Gülen, aksi takdirde Türkiye’deki hareketlerinin sonunun Cezayir olacağı uyarısında bulundu. Gülen, müritlerine ‘aynı cephede sayılabilecekleri’ DYP ve RP çizgisindeki siyasal örgütlenmelerle ilişki kurulmasının gerektiğini belirtti. Fetullah Gülen, Konuşmasında Atatürk ‘ün silah arkadaşı ve Ulusal Kurtuluş Savaşı’nın önderlerinden İsmet İnönü’yü kast ederek, ‘Şef, Erzurum’da çarşaf giyen kadınları sokak ortasında astı’ iddiasında bulundu.</p>

  <p class="block_9">İzmir’de askeri okul öğrencilerinin kendi cemaatına bağlı bir evde basılmasının hemen ardından, ‘sağlık kontrolü’ gerekçesiyle ABD’ye giden ve halen yurtdışında bulunan ‘Nurcuların lideri Gülen, şunları söylüyordu:</p>

  <p class="block_6">İki Ana Hedef Mülkiye ve Adliye</p>

  <p class="block_9">“Arkadaşlarınızın mevcudiyeti, İslam’ın geleceği adına bu işin garantisidir yani. Bu açıdan Adliyede, Mülkiyede veya başka bir hayati müessesede bizim arkadaşlarımızın mevcudiyeti, öyle ferdi mecburiyetler seklinde ele alınıp öyle de gücendirilmemelidir. Yani bunlar gelecek adına bizim o ünitelerde garantimizdir. İstikbale yürümek için, sistemin püf noktalarını keşfedin. Hâlâ bu sistem devam ediyor. Bu sistem içinde arkadaşlarımız istikbale yürüyeceklerdir. Öyleyse o sistemin püf noktalarını bilmeleri lazım, keşfetmeleri lazım. Asmaları lazım. Bu da meselenin diğer bir yanıdır.</p>

  <p class="block_9">Kavga Etmeden Yolunuza Devam Edin.</p>

  <p class="block_9">Kuvvet dengesi olmadığı bir yerde kuvvete başvurmayacaksınız. Teknik-taktik yerinde sizin kalbiniz önemli. Dıştan bizi bazıları korkaklıkla itham edecekler. Fırsat bulup, hep yolunuza devam ediyorsanız, yine orada o esnekliği gösterecek, o eksantriği kullanacak, geriye çekiliyor gibi yapacak, fakat adımlarınızı daha açıp ileriye gideceksiniz. İster Mülkiyede çalışan arkadaşlarımız olsun, ister Adliyede çalışan arkadaşlarımız olsun herkes için söz konusudur bu.</p>

  <p class="block_9">Sivrilirsek Sonumuz Cezayir Olur.</p>

  <p class="block_9">Sivrilmeden, mevcudiyetinizi hissettirmeden çok ilerlere gitme. Mutlaka riayet edilmesi lazım. Müslümanların belli bir noktaya ve kıvama gelecekleri ana kadar bu şekilde hizmete devam etmeleri şarttır. Erken vuruş diyeceğim çıkışlar yaparlarsa, dünya Cezayir’deki gibi başlarını ezer. Zayiata meydan verilmemeli. Bu açıdan bizim is ter o dairede, ister diğer dairede arkadaşlarımızın korunması çok önemlidir. Cezayir’i, Suriye’yi, Mısır’ı yaşamayalım. Çok dikkatli ve çok tedbirli, temkinli hareket etme mecburiyeti var. Bu hizmetin içinde bulunanlar, bu hizmete göre hizmet vermek isteyenler, her birisi dünyayı idare edebilecek birer diplomat gibi hareket etmeli. Kendi planında meseleleri çözdükten sonra, ülkesinde çözmeye çalışmalı.</p>

  <p class="block_9">Kahramanlık Yapma Her Yeri Ele Geçir.</p>

  <p class="block_9">Bazı arkadaşlar birtakım cesaretli ruhları cesaretlendirmek, secaatlendirmek, birtakım ruhları heyecanlandırmak için belki kahramanca tavırlara da ihtiyaç vardır, böyle düşünebilirler. Fakat ben kuvvet dengesi olmadığım için şahsen o yol yerine, böyle kendi düşüncemi yayma, kendi düşünce sistemim adına varlığı, her tarafı fethetme, ele geçirme yolunu şahsen tercih ederim. Hususiyetle öyle devlet memuru olarak arkadaşlarımız kahramanlık yapamazlar, fuzuli kahramanlık olur. Gereği yoktur o tür şeylerin. O sahada daha verimli nasıl olacaklarsa dinimiz adına, İslami düşüncemiz adına. Ne yapabiliyorlarsa, bence onları yapmalıdırlar.</p>

  <p class="block_9">Başka Kuvvetleri Asarsak Şerri Asarız</p>

  <p class="block_9">Başka kuvvetler var bu ülkede. Oysaki usulünce gidilebilirdi, onların hissiyatları alınabilirdi. Onlara sorularak, onları arkamıza alarak yapabilirdik ve yürürdük orada. Bir şerci asardık Allah’ın in ayetiyle; geriye dönmezdik, falso yaşanmazdı. Bu Adliye içinde aynen söz konusudur. Yani siz hâkim değilsiniz. Başka kuvvetler var bu ülkede. Değişik kuvvetleri hesap ederek, böyle dengeli, dikkatli tedbirli, temkinli yürümekte yarar var ki, geriye adım atmayalım yani.</p>

  <p class="block_9">RP Ve DYP Çizgisine Destek</p>

  <p class="block_9">Aynı cephe sayılabilecek, bize sıcak bakabilen bir çerçeve içinde mütalaa edebileceğimiz siyasiler vardır. Refah’tan bugünkü manasıyla DYP’ye kadar uzanan siyasi yelpazedir. Bu insanlarla çatışmadan onlarla aramızdaki farklı müşterekleri ortaya koyarak, o çizgide belli bir münasebet tesisinde yarar var bence. Hatta gerek hukuki sahada gerekse mülki sahada icraatlarını diyalog içinde yürütmelerinde yarar olur.</p>

  <p class="block_9">Durmayın Maratoncu Olun.</p>

  <p class="block_9">Zıplayacaksın yerinde, duruyor gibi yapmayacaksın. Müslüman durmaz yani. Hep akar, çağlar. Baktın ki koşamıyorsun, yerinde zıplayacaksın, işler öyle hesap edilmeli ki, en kötü duruma göre, en handikap hale göre hesap edilmeli. Gerçekten adımlarınızı açarak, iyi bir maratoncu gibi koşacaksın. Ve hazırız, gerilimdeyiz, tam bir metafizik gerilim içinde, bir boşluk bulunca yeniden maratona geçeriz. Bazen hasımdan kaçmak bile çok önemli bir manevradır...”</p>

  <p class="block_9">İnönü Çarşaflıları Astı İddiası.</p>

  <p class="block_9">“...Şef dönemi onlar bir kısım şiirlerin mısralarında var. Bir kısım nesir kitaplarında var, göreceksiniz. Dinlerseniz zulüm dosyalarında var. Başına çarşaf geçirdiğinden dolayı Erzurum’da Cumhuriyet caddesinde kadınların asıldığı dönemde, ‘Niye çarşaf giydiniz’ diye demokrasinin rafta olduğu, istibdadın milleti kırıp, geçirdiği bir dönemde.</p>

  <p class="block_9">Meçhul Işık Evlerinde Şarj İtirafı.</p>

  <p class="block_9">Medrese zaviye gibi işleyen ‘şarj evleri’... Bu evler meçhul evlerdir. Bu evler sizin bildiğiniz gibi evler, minaresi olan, ezan okunduğu zaman herkesin içine gittiği malum evler değildir. Meçhul ev. Kelime karakteristik olarak seçilmiştir. Belirsiz evlerdir. Bunlar belirli olamazlar, çünkü o evlere girip çıkıp insanlar yakın takiptedir. Elden geldiğince evde kamufle edilmelidirler.</p>

  <p class="block_9">Yanlış Yapanın Başını Ezerler.</p>

  <p class="block_9">Benim kimseye bir şey tavsiye edecek durumum yok. İmana ve Kuran’a hizmet düşüncesini evlerimizde gerçekleştirmeyi çalışıyoruz. Sizin de aşina olduğunuz Işık evlerinde, Işık komplekslerinde gerçekleştirmeye çalışıyoruz. Arkadaşlarımız, tanıma imkânı ve fırsatını buldukları bu hizmeti benimsiyorlar, beğeniyorlarsa kendi dünyalarında da bu sistemi yaşayabilirler. Yanlış bir şey yapan, kirama ulaşılmadan özleriyle tam bütünleşmeden gereken mesafe alınmadan bir kısım erken huruç diyebileceğim çıkışlar yaparlarsa, dünya başlarını ezer.</p>

  <p class="block_9">Söylediklerimi Çıkınca Unutun.</p>

  <p class="block_9">Anayasal müesseselerdeki kuvveti cephenize çekmeden her adım erken. Kirama ereceğiniz ana kadar dünyayı sırtınıza alıp, taşıyabilecek güce ulaşacak ana kadar, o kuvveti temsil edeceğiniz şeyler elinizde olacağı ana kadar, Türkiye’deki devlet yapısı ölçüsüne göre bütün anayasal müesseselerdeki kuvveti cephenize çekeceğiz ana kadar her adım erken sayılır. Biliyorum ki elinizdeki meyve sularının boş kutularını dışarı çıkarken çöp kutusuna attığınız gibi bu düşünceleri de açık olma yanıyla çöp kutusuna atıp gideceksiniz...”</p>

  <p class="block_6">Vaizlikten trilyonların başına</p>

  <p class="block_7">1980’den önce İzmir Kestanepazarı Camii’ndeki vaizlikten, cemaatinin yarattığı trilyonluk sermayenin efendisi haline gelen ve Said-i Nursi’ye dayandırılan Nakşibendi tarikatı olan Nur cemaatinin lideri Fetullah Gülen hakkında bugüne kadar Emniyet İstihbaratı tarafından iki rapor hazırlandı. 12 Eylül 1980’de aranmasına rağmen serbestçe hacca giden Gülen hakkında 1992’de polisin hazırladığı rapor, DYP’nin iktidar ortaklığı döneminde Emniyet Genel Müdürlüğü’ne getirilen Mehmet Ağar tarafından hükümsüz sayılarak işleme konmadı.</p>

  <p class="block_7">Yine aynı günlerde Emniyette patlak veren Telekulak Skandalının ardından basına sızan ikinci Gülen raporunda da, cemaatin büyük bir hızla büyüdüğüne dikkat çekilerek, hareketin ikinci bir Şeyh Sait isyanına dönüşebileceği uyarısında bulunuldu. Raporu hazırlayan Ankara Emniyet Müdürü Cevdet Saral ve yardımcısı Osman Ak, bu raporun sızmasına neden olan Telekulak Skandalı nedeniyle görevden alındı. Halen ABD’de bulunan Gülen, hakkında hazırlanan ikinci raporun ardından yaptığı açıklamada, iddiaları yalanlayarak, “40 senelik vaazlarım bandrollü satılıyor. Bir tanesinde Cumhuriyet aleyhtarlığı yaptığıma dair bir şey söylesinler o zaman rapordaki her şeyi kabul ederim” şeklinde konuşmuştu.</p>

  <p class="block_6">Devlette herkes suspus</p>

  <p class="block_7">Nur Cemaati Lideri Fetullah Gülen’in, Türkiye Cumhuriyeti’ne yönelik gerçek düşüncelerini ortaya koyan iki kaset, Ankara’da şok yarattı. Geçmişte Gülen’e desteği ile tanınan başta Cumhurbaşkanı Süleyman Demirel ve Başbakan Bülent Ecevit olmak üzere, siyasi parti liderleri ve yöneticileri sessizliğe bürünmeyi tercih ederken, milletvekilleri de fazla yorum yapmaktan kaçındı.</p>

  <p class="block_7">Demirel, Gülen kasetiyle ilgili sorulan dün Ankara’daki okul açılışları sırasında duymazlıktan geldi.</p>

  <p class="block_7">Devlet Bakanı ve Başbakan Yardımcısı MHP Lideri Devlet Bahçeli de aynı yöndeki sorulara, “Soru yok” karşılığını vermekle yetindi. ANAP ve DYP yöneticileri ise aynı tavrı gösterdi, bazıları, “Daha okumadım” diyerek geçiştirmeye çalışırken, bir kısmı da “Bana bunu sorma” dedi.</p>

  <p class="block_6">MGK fevkalade hassas</p>

  <p class="block_7">Cumhurbaşkanı Demirel, Fetullah Gülen olayında “çok ciddi iddialar” olduğunu belirterek, “MGK tehlike haline gelme istidadında bulunan tehdit üzerinde fevkalade hassastır” dedi.</p>

  <p class="block_7">Cumhurbaşkanı Süleyman Demirel, Ülkeyi sarsan Fetullah Gülen olayıyla ilgili olarak açıklamalar yaptı. Demirel, “İddialar çok ciddi. ‘Devlete el koyacağız’ diyorlarsa, bu beni ciddi şekilde ilgilendirir. Devlete yönelmiş her şeyde, devletin yanındayım” dedi.</p>

  <p class="block_7">Demirel, Elazığ’a giderken, uçağın havalanmasının ardından elinde Keban barajıyla ilgili dosyayla gazetecilerin oturduğu bölüme geldi ve baraj hakkında bilgi verdi. Cumhurbaşkanı, hemen ardından soru sorulmasını beklemeden, “Gelelim Fetullah hocaya...” diyerek konuyu açtı.</p>

  <p class="block_7">Bir gazeteci Cumhurbaşkanı’na, ‘Dün akşamki kasetleri izlediniz mi? Sizinle ilgili iddiaları var. Demirel, zekâsının 4-5 katı üstünde konuşur. Özal ise 5-6 katı altında konuşur diyor” hatırlatması üzer ine, Demirel, “Çok iyi, çok iyi. Bana taş atmayan olmaz Türkiye’de. Nerede ne çıkarsa birisi bana bir taş fırlatır” dedi.</p>

  <p class="block_7">Gazetecilerin soruları ve Demirel’in verdiği yanıtlar şöyleydi:</p>

  <p class="block_7">“- Gülen’in, devleti ele geçirmeyi ima eden sözlerini nasıl değerlendiriyorsunuz.</p>

  <p class="block_7">- Türkiye’de yeni bir olay değildir. Uzunca zamandır tartışılan bir olaydır. Ve bu olay bir fikir olayı mıdır, bir siyasi olay mıdır, bir din olayı mıdır, bu zamana kadar kesin hatlarıyla ayırt edilmiş değildir tartışanlar tarafından.</p>

  <p class="block_14">Yargısız İnfaz İstemiyorum</p>

  <p class="block_7">Demirel konuşmasını şöyle sürdürüyordu;</p>

  <p class="block_9">“Kasetler, yeni ortaya atılan iddialar karşısında tabii ki bu iddialara muhatap olanlar ne söyleyecek onları bilemiyoruz. Bir yargısız infaz da yapmak istemiyorum. Fakat netice itibariyle, bütün bunların arkasındaki niyet devleti ele geçirmekse, o siyasidir. Yani, bu hareketin veçhesi belirlenmektedir. Siyasi bir hareket aslında her zaman siyasi bir suç unsuru taşımaz. Ama ne zaman ki Cumhuriyet’e, demokrasiye, Anayasa’ya sadığız deyip, sonra bir sadakatsizlik ortaya çıkarsa, bu da takiyye olur.</p>

  <p class="block_9">Türkiye Cumhuriyeti’nin kanunlarının suç saydığı bir şeyi islemek hiç kimsenin imtiyazı dahilinde değildir. Türkiye Cumhuriyeti Devleti’nin kanunlarının suç saydığı suç unsurlarının ortaya çıkarılması yargının işidir. Böylesi devleti ele geçirme gibi iddialar çok ciddi iddialardır. Ciddi telakki edilir. Öyle de edilmiştir. Devletin yargı organı meseleye el koydu. Tabi ki bu açık toplumdur. Açık toplum içinde her çeşit tartışma yapılmaya devam edecektir.</p>

  <p class="block_9">- MGK toplantılarında daha önceki dönemde Gülen ve cemaati için bir tehdit unsuru olduğuna dair herhangi bir değerlendirme yapıldı mı?</p>

  <p class="block_9">- Milli Güvenlik Kurulu toplantıları hakkında ben dahil, hiç kimse açıklama yapamaz. Onun için kurul kararı lazımdır Milli Güvenlik Kurulu ve devletin diğer organları Türkiye Cumhuriyeti’ ne yönelmiş evvela tehdit sonra da tehlike haline gelme istidadında bulunan tehdit üzerinde fevkalade hassastır.</p>

  <p class="block_9">- Gülen’in, özellikle mülkiye ve adliye teşkilatının içine sızacak ve kimliğinizi gizleyeceksiniz sözlerini nasıl değerlendiriyorsunuz?</p>

  <p class="block_9">- Benim onun üzerinde bir yorum yapmam mümkün değil. Eğer devleti ele geçirme hakikaten plan gereği ise yapılacak başlıca işler onlardır. Onda yadırganacak bir şey yok.</p>

  <p class="block_9">- Kendisine komplo kurulduğunu iddia ediyor.</p>

  <p class="block_9">- Onları ben tartışamam. Benim meseleye ilgim, devlete yönelmiş bir tehlike, bir tehdit olması halidir. ‘Devlete el koyacağız’ diyorlarsa, tabi o beni ilgilendirir. Ciddi şekilde ilgilendirir. Devlete yönelmiş her şeyde ben devletin yanı n dayım...”</p>

  <p class="block_6">Fetullah Hoca Okullarına Milli Eğitim Operasyonu</p>

  <p class="block_7">Fetullah Gülen’in, gerçek yüzünü biraz olsun aralayan konuşmasının ardından gerek basında gerekse devletin etkili ve yetkili yerlerinden birçok açıklamalar ve “ceğiz, cağız”lı konuşmalar ve haberler ortalıkta uçuşuyordu. İşte bunlardan bazıları:</p>

  <p class="block_9">“Fetullah Gülen cemaatine bağlı 500’ü aşkın okul ve dershaneye sıkı gözaltı geliyor. Milli Eğitim’in uygulayacağı operasyonla, tüm bu okul ve dershaneler tek tek denetlenecek.</p>

  <p class="block_9">Milli Eğitim Bakanlığı, laik Türkiye Cumhuriyeti’ni sinsi bir planla yıkmayı hedeflediği ileri sürülen Fetullah Gülen cemaatine ait yurtiçi ve dışındaki 500’den fazla okul ve dershanede deprem yaratacak bir operasyon hazırlıyor.</p>

  <p class="block_9">Milli Eğitim Bakanı Metin Bostancıoğlu’nun onayıyla yürürlüğe girecek operasyon, tüm tarikat okul ve kurslarını sarsacak. Operasyon, daha önce de Anasol-D hükümeti döneminde değiştirilmek istenen, ancak dönemin Başbakanı Mesut Yılmaz tarafından onaylanmayan, ardından da beklemeye alınan Özel Öğretim Kurumları Yönetmeliği ile yapılacak. Hürriyet, Milli Eğitim Bakanı Metin Bostancıoğlu’nun, yeniden devreye sokmak üz ere “Tamamlayıp, getirin” dediği Yönetmeliği ele geçirdi.</p>

  <p class="block_9">Yönetmelik, başta Gülen cemaati olmak üzere, aşırı İslamcı grupların eğitimi ve dolayısıyla devleti içten ele geçirme atağına büyük darbe vuracak. Vakıf, dernek ve belediyelerin, ‘amaç dışı’ okul, kurs ve dershane açmalarına izin verilmeyecek. Bu Kurumları paravan yaparak, rejim düşmanlığı aşıladıkları tespit edilenler de kapatılacak. Yönetmelik değişikliği ile start alacak operasyon şöyle işleyecek:</p>

  <p class="block_9">Işık Kolejlerine Yasak</p>

  <p class="block_9">Milli Eğitim Temel Yasası’nın temel ilkelerinden ‘Karma Eğitim’ ilk ve orta dereceli tüm kolej, kurs ve dershaneler için de esas olacak. Başta Gülen’in, ‘Işıkevleri’ modelindeki gibi kız ve erkekler için ayrı ve yatılı olarak açtığı kolejler gelmek üzere, tarikatların elindeki Vakıf ve derneklerin kız-erkek okulları, bu Öğretim yılı başında kapanmış olacak. Samanyolu Erkek Lisesi, Muradiye Erkek Lisesi, Hafzaana Kız Lisesi gibi özel okullar, 1999-2000 Öğretim yılında karma eğitime dönecek. Yeni okul, kurs ve dershaneyi ‘cinsiyet ayrımı’ gözeterek açmak isteyenlere izin verilmeyecek.</p>

  <p class="block_9">Kız Sınıfları olamayacak</p>

  <p class="block_9">Tarikatların, karma eğitime geçiş süreci bahanesi ile ‘kız sınıfları’ oluşturmasına da izin verilmeyecek. Yine özel kurs ve dershanelerin de cinsiyet ayrımcılığı yapmasına yasak getirilecek. Özel okulların, reklam ve ilanlarında türbanlı kız öğrenciye yer vermesi, ‘kız okulu’, ‘erkek okulu’ veya ‘kız sınıfı’ gibi ayrımlar koyması yasaklanacak. İlan ve reklamlar mutlaka valilik onayından geçecek. Yine, 8 yıla karşılık tanıtımlarında ‘ilkokul’ ve ‘ortaokul’ ifadelerinin kullanılmasına izin verilmeyecek.</p>

  <p class="block_9">İrtica Yuvalarına Takip</p>

  <p class="block_9">Şirket, Vakıf dernek ve belediyeler tarafından açılan ‘yaz okulu’, ‘yaz kursu’, ‘yaz spor okulu’ adlarıyla düzenlenecek Eğitim faaliyetlerinin ‘amaca uygun gerçekleştirilmesi’ yönetmelik hükmü yapılacak. Bu tür makyajlı irtica yuvalarına izin verilmeyecek.</p>

  <p class="block_9">Yatılı Kurslara Baskın</p>

  <p class="block_9">Yine Bakanlık’tan izin alınarak ‘beceri kursu’ adı altında açılan, ancak Türkiye Cumhuriyeti’nin yıkılmasına yönelik propagandalarla körpe beyinlerin zehirlendiği ‘hücre’ kurslar da kapanacak. ‘Biçki- dikiş, Bilgisayar, Muhasebe’ gibi isimler altında ‘yatılı’ açılan kursların yurtları kapatılacak. Bundan sonra ‘yatılı kurs’ açılmasına izin verilmeyecek. Yönetmeliğin yayım tarihinden önce hizmete girmiş bulunan ve pansiyonlar da, kurs süresi sonunda kapatılacak.</p>

  <p class="block_9">Ecevit temkinli: Kadrolaşmaya herkes çalışıyor</p>

  <p class="block_9">‘Fetullah Gülen skandalı’ konusunda önceki gün “İtham edilen tarafın ne söyleyeceği belli olmadan ve arkadaşlarımla görüşmeden konuşamam” diyen Başbakan Bülent Ecevit, dün de ayrıntılı değerlendirme yapmaktan kaçındı. Ecevit dün gazetecilerin. Gülen’in devlet içindeki örgütlenme taktiklerini anlattığı konuşmalarını hatırlatması üzerine, “Bütün kuruluşlar devlette kadrolaşmaya çalışıyor” demekle yetindi.</p>

  <p class="block_9">Ecevit dün evinden çıkarken DGM Başsavcılığının Gülen hakkında idam cezası talep edebileceği yönündeki haberler hakkındaki değerlendirmesini soran gazetecilere, şunları söyledi:</p>

  <p class="block_9">“Dün (önceki gün) söylediklerime ek olarak bir şey söylemem doğru olmaz. Bu konuda gerekenleri dün söyledim. Yine belirtmek isterim. Aslında Türkiye’de pek çok kuruluş siyasal amaçlı, siyasal işlevli veya din işlevli birçok kuruluş, devlette kadrolaşmaya çalışıyor, tek bir kuruluş değil. Hatta diyebilirim ki DSP dışında bütün siyasal kuruluşlar, devlette kadrolaşmaya çalışıyorlar. Biz de nesnel kurallar getirerek, objektif kurallar getirerek devlette her türlü kadrolaşmanın önlenmesi için gereken demokratik, hukuk devletine yaraşan önlemleri alıyoruz. Bundan önce katıldığımız hükümetler döneminde de bugünkü hükümet döneminde de ayni titizliği, ayni özeni göstereceğiz,”</p>

  <p class="block_9">Malları tehlikede</p>

  <p class="block_9">Bu gelişmelerin ardından, Fetullah Gülen in mal varlığına el konulması gündeme geldi. Gülen hakkında TCK’nin 14611 maddesi uyarınca idam istemiyle soruşturma başlatan Ankara Devlet Güvenlik Mahkemesi savcısı Nuh Mete Yüksel, Gülen’in televizyon kanallarında yayımlanan konuşma kasetlerini isteyerek Ankara Emniyet Müdürlüğü’ne deşifre ettirdi. Bu gelişmeler Hürriyet gazetesine, şu şekilde yansıdı:</p>

  <p class="block_9">“Gülen ve cemaatinin 25 milyar doları bulan akıl almaz malvarlığına el konulabilir. Ankara DGM Savcısı Yüksel, konuyla ilgili bilgi, belge ve raporları istedi. Yüksel, bilgi ve belgelerin toplanmasından sonra Gülen hakkında tutuklama kararı çıkartılmasını isteyebilecek. Ardından da kırmızı bülten çıkarttıracak.</p>

  <p class="block_9">Ankara DGM Cumhuriyet Savcısı Nuh Mete Yüksel, Nur Cemaati lideri Fetullah Gülen ve cemaat üyelerinin, büyüklüğü 25 milyar doları bulduğu iddia edilen akıl almaz malvarlığını masaya yatırıyor. Yüksel, dün ABD’deki Gülen in, perde gerisinde yönettiği şirketlerin mali durumu, cemaat, okul ve yurtların tüm bağlantıları hakkında bilgi, belge ve raporları istedi. Savcı Yüksel, bu bilgi ve dokümanlar geldikten sonra bir tek kurusu bulunmadığı iddia edilen Gülen ile cemaat üyelerinin malvarlığına da tedbir konulmasını isteyebilecek. TCK’nin 14611 maddesindeki, “Anayasal düzeni yıkmaya teşebbüs” suçundan idam talebiyle başlattığı soruşturmayı derinleştiren Yüksel, ayrıca Gülen’in devleti ve laik düzeni hedef alan konuşmaları ile ilgili istihbarat birimlerinden bilgi, belge ve kaset istedi. Gülen’in kasetlerinin sayısının da 50’yi bulduğu öne sürüldü. Yükselin, Gülen’in gerçek yüzünü ortaya koyan şok kasetini ilgili televizyon kanalından getirttiği ve deşifresi yapılmak üz ere Emniyete gönderdiği öğrenildi.</p>

  <p class="block_9">Genelkurmaydan Rapor</p>

  <p class="block_9">-Yükselin, Genelkurmaydan Gülen ve cemaati ile ilgili Batı Çalışma Grubunun raporunu ve İslami sermayeye ilişkin bilgi ve belgeleri de isteyeceği öğrenildi. Refah yol dönemindeki şok Genelkurmay brifinginde yer alan “İrticai sermaye” ile ilgili Bazı bilgilerin de soruşturmaya ışık tuttuğu öğrenildi. Yüksel, Gülen’in başta Türk cumhuriyetleri olmak üzere okullarını da mercek altına yatırıyor. Yüksel, belge ve bilgilerin toplanmasının ardından Gülen’e gıyabi tutuklama kararı çıkarılması konusunda talepte bulunacak. Ardından da Gülen’e kırmızı bülten çıkarılması söz konusu olabilecek. Ancak, savcılık gıyabi tutukluma kararı konusundaki kararını tüm belgelerin toplanmasının ardından netleştirecek. Gülen’in, Türkiye’ye dönmesi halinde ise Ankara DGM Başsavcılığı tarafından ifadeye çağrılacağı bildirildi. DGM Savcılığı’nın Gülen’in, 1982 yılı Mayıs ayında Konya’daki Nurcu liderlerle düzenlediği toplantı, 7.8.1982de Keşan’ın bir köyündeki çalışmalarını da soruşturma kapsamına aldı. Gülen’in, “Molla ve Dahhak” ile “M. Abdülfettah Şahin” takma adıyla yazdığı kitapları da inceliyor. Gülen’in, Sızıntı Grubu tarafından Mekke’de satışa sunduğu kasetlerle ilgili de araştırma yapılıyor.”</p>

  <p class="block_9">Sarsılan imparatorluk</p>

  <p class="block_9">Ankara Devlet Güvenlik Mahkemesi tarafından başlatılan soruşturmayla sarsılan Fetullah Gülen imparatorluğu, yüzlerce okut, şirket ve vâkıftan oluşuyordu. Beş kıtada inanılmaz bir güçle hüküm süren Gülen’in, finans kaynakları, Hürriyet gazetesinde şöyle açıklanıyordu:</p>

  <p class="block_9">“Devleti içten ele geçirme planları yaptığı anlaşılan Fetullah Gülen’in, ‘gizli hedefi’ne ulaşmak için 5 kıtaya yayılan yüzlerce okul, üniversite, kurs ve öğrenci yurdu, on binlerce öğrencisi, sermayeleri milyarlarca dolara vuran şirketler, devlet destekli vakıflar, basın ve yayın kuruluşları ile tam bir imparatorluk kurduğu belirlendi. Fetullah cemaatinin Türkiye dahil ve 54 ülkeyi içine alan Eğitim ağı içinde on binlerce çocuk ve genç, “Işık askeri” olarak yetiştiriliyor. Dershane ve kurslar aracılığıyla, başarılı çocuklar cemaat içine çekiliyor. Tüm dünya üzerinde inanılmaz boyutta bir güçle hüküm süren Fetullah Gülen İmparatorluğu’nun finans kaynakları ve etki alanlarının özeti şöyle:</p>

  <p class="block_9">Eğitim Ağı</p>

  <p class="block_7"><i class="calibre1">Türkiye’de Fatih, Azerbaycan da Çağ Öğretim İşletmeleri’ne ait Kafkas ve Kazakistan’da Feza Gazetecilik AŞ’ye ait Fatih olmak üzere üç üniversitesi, Ankara’da Fatih Üniversitesi’ ne bağlı Ahmet Örs Hastanesi, Türkiye genelinde 200den fazla özel okul, binlerce ışık evi, 460 dershane ve kurs, 500 öğrenci yurdunun yanısıra Türk Cumhuriyetlerinden Kanada’ya, Nijerya’dan Singapur’a uzanan 54 ülkede toplam 250 özel okul, bu ülkelerde 21 öğrenci yurdu, 6 üniversiteye hazırlık kursu ve on binlerce öğrencisi var. Cemaate Bağlı bu Eğitim kurumlarında</i> 7 <i class="calibre1">binden fazla öğretmen, 500-1500 dolar karşılığı görev yapıyor. Gülen’in ‘Altın nesil’ yetiştirme iddiasıyla yola çıkarak açtığı okulların maliyeti ise 1,5 milyar dolar olarak hesaplanıyor.</i></p>

  <p class="block_9">Para</p>

  <p class="block_9">50 milyar dolara ulaşan İslami sermayenin yarısının, Fetullah Gülen cemaatinin destekleyicilerine ait olduğu belirtiliyor. Büyük bölümü kayıt dışı olan bu sermayeyi, cemaatin kontrolündeki şirketler elinde tutuyor. Bu şirketlerin yıllık iş hacmi ise 2 milyar doları aşıyor. Cemaat, Asya Finans, Samanyolu TV, FEM Dershaneleri, Zaman Gazetesi dahil 56’si büyük kuruluş olmak üzere 500 Şirket tarafından destekleniyor.</p>

  <p class="block_9">İşadamları</p>

  <p class="block_9">Gülen’in icazetiyle kurulan ve 2000’i a şan üyesi bulunan İş Hayatı Dayanışma Derneği (İŞHAD) bünyesinde 500ün üzerinde iş adamı ve Şirket bulunuyor. İŞHAD ile birlikte Türkiye genelinde 17 işadamı Derneği Gülen’i destekliyor.</p>

  <p class="block_9">Asya Finans</p>

  <p class="block_9">Fetullah Gülen cemaatinin ekonomik alt yapısını oluşturan ve 1996da kurulan Asya Finans Kurumu’nun kuruluş bütçesi 2 trilyon lira. Günlük işlem hacmi trilyonları aşan kurumun başında Mehmet Emin Hasırcılar var. Kurumu destekleyen işadamları arasında, Asya Finans’ın yönetim kurulu Başkanı da olan İhsan Kalkavan, Demir Ali Bayraktar, Sadık Pisan, Mehmet Şirin, Beyhan Nakipoğlu, Faruk Berksan, Selçuk Berksan, Mustafa Fırat gibi isimler bulunuyor. Asya Finans’ın öncelikli hedefi uluslararası düzeyde bir banka olmak.</p>

  <p class="block_9">Işık Sigorta</p>

  <p class="block_9">Cemaatin izlerini büyük ölçüde taşıyan Işık Sigorta, 200 milyar TL. sermayeyle 1996da kuruldu. Yönetim Kurulu üyeleri arasında ihsan Kalkavan, Mehmet Emin Hasırcılar, Ahmet Kurucan ve Fazıl Karaman gibi isimlerin yer aldığı şirketin, Türkiye genelinde 400 acentesi bulunuyor.</p>

  <p class="block_9">Gebze Araştırma Ve Pazarlama</p>

  <p class="block_9">Cemaatin Asya ülkelerindeki Eğitim atağı, basta Gebze araştırma ve Pazarlama AŞ. olmak üzere Çalık Grubu ve Yengin Holding tarafından destekleniyor.</p>

  <p class="block_9">Vakıflar</p>

  <p class="block_9">Cemaatin Vakıf sayısı 200. Yasa uyarınca, bu vakıflar gelir, veraset, intikal, emlak, gümrük vergileri ve harçlardan muaf tutuluyor. En büyüğü “Akyazılı” olan bu vakıflar teşvik kredileri kullanıyorlar. Cemaatin Vakıf zincirinde trilyonlar dönüyor.</p>

  <p class="block_9">Akyazılı Vakfı</p>

  <p class="block_9">1972 yılında İzmir’de bir evde kurulan Akyazılı Vakfı, bugün 300 gayrimenkul, 46 yurt, 16 dershane, işyeri, arsa, otel ve lokanta gibi yerlerle Gülen ve cemaatine en büyük parasal desteği sağlıyor.</p>

  <p class="block_9">Medya Kuruluşları</p>

  <p class="block_9">Gülen’in kamuoyuna sesini duyurmak için Burç FM ve Mert FM en ünlüleri olmak üzere 25 radyo, Samanyolu TV, Feza Gazetecilik adına yayımlanan Zaman Gazetesi ile Aksiyon ve Sızıntı Dergileri bulunuyor.</p>

  <p class="block_9">Okullarına gözaltı</p>

  <p class="block_9">Ankara DGM Cumhuriyet Savcısı Nuh Mete Yüksel, Fetullah Gülen’in yurtlarında sabah namazından sonra üçer, beşer ve yedişer defa erkek öğrencilerin ellerini aşağı doğru çevirerek yaptıkları, “Allah’ım kadınların şerrinden, belasından ve fitnesinden koru esirge” duası yaptırılıp yaptırılmadığını ve şeriat kurallarının uygulanıp uygulanmadığını da araştırma konusu yaptı. Bu yüzden Gülen’in okul ve yurtları da gözaltına alınacak.”</p>

  <p class="block_6">Onlar da desteklemiş</p>

  <p class="block_7">Malvarlığı bu denli büyük olan Fetullah Gülen, imparatorluğunu kurarken Devletin en üstündeki kişilerden bile destek gördü. Gülen, Türkiye Cumhuriyeti’nin Yedinci Cumhurbaşkanı Turgut Özal ve Cumhurbaşkanı Süleyman Demirel’in referans mektuplarıyla pek çok ülkede okullar açtı. Hürriyet gazetesinde yayımlanan yazı dizisinde, Özal ve Demirel’in Gülen’e yardımcı olunması için yazdığı referans mektuplarına da yer verildi.</p>

  <p class="block_7">“Devleti ele geçirmeye çalışan Fetullah Gülen’i, devletin Cumhurbaşkanları Özal ve Demirel’in referans mektuplarıyla destekledikleri belirlendi.</p>

  <p class="block_7">1980’lerden itibaren hakkında raporlar tutulan ve devleti ele geçirme yolundaki girişimleri konusunda yetkililerin dikkati çekilen Fetullah Gülen, tüm bunlara karşın devletin en üst düzeyindeki kişilerden destek ve koruma gördü. Bu destek ve koruma, uluslararası düzeyde de kendini gösterdi. Dönemin Cumhurbaşkanı merhum Turgut Özal ile Cumhurbaşkanı Süleyman Demirel, kişisel yakınlıklarının dışında, Kafkaslar ve Orta Asya’daki cumhuriyetlerin devlet ya da Cumhurbaşkanlarına Fetullah Gülen’in girişimlerine yönelik referans mektupları yazdılar.</p>

  <p class="block_6">Özal’ın Mektubu</p>

  <p class="block_7">Türkiye’nin 8. Cumhurbaşkanı Turgut Özal’ın 10 Kasım 1992 tarihinde Kazakistan Cumhurbaşkanı Nur-sultan Nazarbayev’e hitaben yazdığı mektup:</p>

  <p class="block_9">“Sevgili karındaşım.</p>

  <p class="block_9">Ülkelerimiz arasında ilişkilerin her alanda çok süratli bir şekilde geliştiğini görmekten büyük bir memnuniyet duymaktayım. Zat-i alilerinin de benimle ayni görüşleri paylaştığından eminim.</p>

  <p class="block_9">Ekim 1992 ayı sonunda Ankara’da yapılan ve çok başarılı geçen zirve, ülkelerimiz arasındaki ilişkilerin geliştirilmesi için gerekli siyasi iradenin mevcudiyetini bir kez daha ortaya koymuştur.</p>

  <p class="block_9">Bu gelişmelere paralel olarak, çok sayıda Türk müteşebbis ülkenize gelmekte ve hemen her konuda yatırım imkânlarını araştırmaktadır. Türk basın sektöründe önemli bir yere sahip olan Zaman Gazetesi’nin Bölge Müdürü, şahsen tanıdığım Ali Bayram, Zaman Gazetesi ve televizyonu konularında işbirliği imkânlarını araştırmak üzere Kazakistan’a gelecektir. Kendisine gerekli kolaylığı göstererek, yardımlarınızı esirgemeyeceğinizden eminim.</p>

  <p class="block_9">Bu vesileyle Zat-i alilerine ve şahsınızda tüm Kazak halkına en iyi dileklerimi sunarım.”</p>

  <p class="block_9">Turgut Özal, Cumhurbaşkanı</p>

  <p class="block_6">Demirel’in Mektupları</p>

  <p class="block_7">Eski Cumhurbaşkanı Süleyman Demirel’in 21 Eylül 1993 tarihinde Gürcistan Devlet Başkanı Eduard Sevardnadze’ye hitaben yazdığı mektup:</p>

  <p class="block_9">“Sayın Cumhurbaşkanı, Aziz Kardeşim.</p>

  <p class="block_9">Bu mektup ile taziyelerine Türkiye’nin güzide Eğitim kurumlarının tecrübeli yetkililerini takdim etmek istiyorum.</p>

  <p class="block_9">Söz konusu Eğitim Kurumları, uluslararası bilgi yarışmalarında Türkiye adına başarılı sonuçlar elde eden öğrencileri yetiştirmekle haklı bir gurur duymaktadırlar. Bu kurumların ülkenizde de faaliyete geçtiklerini memnuniyetle öğrenmiş bulunuyorum.</p>

  <p class="block_9">Ülkelerimiz ve halklarımız arasında işbirliğinin Eğitim alanında da gelişmesi, ilişkilerimizin bir bütün olarak her alanda dengeli ve kapsamlı şekilde ileriye götürülmesine ve genç nesiller arasındaki karşılıklı anlayışın artırılmasına olumlu yönde katkıda bulunacaktır.</p>

  <p class="block_9">Bu vesile ile saygı ve sevgilerimi yinelemek isterim.” Süleyman Demirel Cumhurbaşkanı</p>

  <p class="block_7">Demirel, 23 Kasım 1998 tarihinde de Kazakistan Cumhurbaşkanı Nursultan Nazarbayev’e de bir mektup yazdı:</p>

  <p class="block_9">“Sayın Cumhurbaşkanı; Aziz Kardeşim.</p>

  <p class="block_9">Ülkelerimiz arasındaki tarihi ve manevi bağları güçlendirmek amacıyla yürütülen çalışmaları memnuniyetle izlemekteyim.</p>

  <p class="block_9">Bu çerçevede, Gazeteciler ve Yazarlar Vakfı akraba halkların kaynaşmasına katkılarından dolayı çeşitli Devlet Başkanlarına “Türk Dünyası ve Akraba Toplulukları Kaynaşma Ödülü” tevcih etmeyi kararlaştırmıştır. Bu ödülü tarafıma takdim eden anılan Vakfın Genel Sekreteri Prof. Dr. Şerif Ali Tekalan, ayni ödülü Zat-i Alileri’ne de takdim etmek istediklerini bildirmiştir.</p>

  <p class="block_9">Ülkelerimiz arasında daha sıcak ilişkiler kurulması yönünde faaliyet gösteren Genel Sekreter Prof Tekalan ve Vakfın diğer görevlilerinden her zamanki yakın ilgi ve desteğinizi esirgemeyeceğinizden eminim.</p>

  <p class="block_9">Bu vesileyle Zat-i Alileri’ne sağlık ve afiyet, kardeş Kazakistan halkına esenlikler dilerim.”</p>

  <p class="block_9">Süleyman Demirel Cumhurbaşkanı</p>
</body>
</html>
