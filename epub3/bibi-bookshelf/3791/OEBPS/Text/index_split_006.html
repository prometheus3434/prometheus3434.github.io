<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="en">
<head>
  <title>Kanla Abdest Alanlar</title>
  <link href="../Styles/stylesheet.css" rel="stylesheet" type="text/css" />
  <link href="../Styles/page_styles.css" rel="stylesheet" type="text/css" />
</head>

<body class="calibre">
  <p class="block_9">“Hurşit Uçak, Ankara 20. Asliye Ceza Mahkemesi’nde verdiği ifadesinde, ‘Kaybolan kartuşun yerine gizlice yedeklediğim kartuşu, sanki kaybolan kartuşmuş gibi kayıp tutanağı düzenlemiştim. Aslında bu kartuş kaybolan kartuş değildi. Benim sakladığım kartuştu. Fakat kaybolan kartuş gibi tutanak düzenledim’ demiştir.</p>

  <p class="block_9">Görüldüğü gibi Hurşit Uçak’ın ifadeleri çelişkili ve güven verici olmaktan çok uzaktır. Mahkemede kaybolan kartuşun yerine kendi yedeklediği kartuşu kayıp kartuşmuş gibi tutanak tuttuğunu dahi söyleyebilmiştir.”</p>

  <p class="block_7">DGM başsavcılığının bu kararına göre meslekten men cezası alması gereken Hurşit Uçak, Fetullah Gülen’in sığındığı Amerika’ya iki yıllığına eğitim amaçlı olarak gönderildi.</p>

  <p class="block_7">Ve bunların iftiraları yargıdan dönerken, Saral, Ak ve ekibi yıllardır süren mağduriyetlerinin sancısıyla baş başa bırakılmışlardır. Kimileri görevden alınırken birçoğu da haksız cezalara uğradıkları yıllar sonra anlaşılmıştı.</p>

  <p class="block_7">Cevdet Saral ve ekibi Nurcuların iftiralarına uğrayarak mağdur olan insanlar arasında ne ilkti bu gidişle ne de son olacak 1998-99 yılları arasında Ankara’da Kurtuluş adlı örgüte yapılan baskında ele geçen telefon defterine bir isim eklenerek, bu ismin Bu örgüte yardım ve yataklık ettiği iddia edilir.</p>

  <p class="block_7">Hemen çalıştığı birime iftira belgesi olarak ele geçen deftere sonradan ismi eklenen şahıs Emniyetteki nurcular tarafından bildirilir. Ankara GATA’da irticaya karşı tavizsiz bir tutum sergileyen bu Yüzbaşı’nın görevden atılmasına yol açılır.</p>

  <p class="block_6">Hanefi Avcı Hürriyet’te</p>

  <p class="block_7">Çocuklarını Samanyolu kolejinde okutması ile de ünlü istihbaratçılardan Hanefi Avcı 26 Ocak 2003 tarihli Hürriyet Gazetesi’nin Pazar ekinde AKP milletvekili Suat Kılıç’la yapılan söyleşinin yer aldığı sayfada yanında Suat Kılıç, AKP’li Zeki Ergezen, Abdullah Gül ve Salih Kapusuz ile birlikte Ergezenlerin çiftlik evinde piknik(!) yaparken çekilmiş fotoğraflarıyla yer alıyordu.</p>

  <p class="block_6">Emniyetten 100 bin Dolar</p>

  <p class="block_7">Ankara DGM de görülen Fetullah Gülen davasında tanık olmamın ardından Ankara ve İstanbul Emniyetinin çok yoğun ablukası altına giriyordum. Emniyet genel Müdürlüğü, “Bizde Fetullahçı yapılanma yoktur” diyordu ama Emniyetteki Fetullahçı yapılanma tarafından adeta kuşatma altına almıyordum.</p>

  <p class="block_7">Ankara Emniyetinde amir olarak görev yapan yıllardır tanıdığım şahıs yanıma geliyor davada müdahil talebinde bulunmamam için 100 bin dolar öneriyor, paranın kaporasını da önüme koyuyordu. Amir, diğer tanık ve müdahillerin de parayı aldıklarını bu nedenle bunların davadan çekildiklerini bunlara ortalama 7 biner dolar verdiklerini belirtiyor, Mahkeme başkanı ve savcılarında Fetullahçılardan menfaat temini yoluna gittiklerini vurgulayarak çoluk çocuğumla birlikte bana refah içinde bir hayat sunu yordu.</p>

  <p class="block_7">100 bin dolarlık rüşveti almadığım Amirin beni en çok düşündüren cümlesi şu oluyordu;</p>

  <p class="block_9">“Polis; rejimin teminatıdır”</p>

  <p class="block_7">İstanbul terörle mücadeleden yanıma gelen kendini Mesut Öz olarak tanıtan, Cevdet Saral, Osman Ak ve ekibinin hazırladığı Fetullahçılar üstesinin 83. Numarasında yer alan Bayram Özbek isimli komiser de benden hesap numarası istiyor, “Fetullahçı evler” diye ilgisiz yerlerin adreslerini veriyordu.</p>

  <p class="block_7">Bayram Özbek isimli bu komiser Çağdaş Eğitim Vakfına yardımcı olma bahanesi ile giriyor. Burada yaptığı konuşmaları gizli gizli çekiyor. Telefon görüşmelerini kaydediyor. Daha sonra bu konuşmaları çarpıtarak Işık TV’de yayınlatıyor. Gülen’in kâbusu olan Vakfına Terörle Mücadelenin Arslanları(!) tarafından aranmasını sağlıyor, bu yolla Çağdaş Eğitim Vakfı’nın sindirilmesi amaçlanıyordu.</p>

  <p class="block_7">Gizli kamera çekimleri TV’lerde yayınlanan bu komiser Emniyet genel Müdürlüğü Merkez Disiplin Kurulu’nun 17.01.2003 tarih, 2003/20 sayılı “Ceza tayinine mahal olmadığı” şeklindeki kararı ile kurtarılıyordu.</p>

  <p class="block_7">İşin ilginç tarafı bu karar anında Zaman Gazetesi avukatlarının eline geçiyor ve onlara yargılandıkları mahkemeye sunuyorlardı.</p>

  <p class="block_7">Tabi burada belirtmem gereken bir konu da; Emniyetçi Amirin rüşvet aldığını iddia ettikleri diğer kişilerin böyle bir şeye kalkıştıklarına asla inanmamam.</p>

  <p class="block_7">Örneğin Fetullah için “Erteleme” kararı veren Hakimin iki gün sonra Yargıtay’a seçilmesi; bilgili ve özverili çalışmasının karşılığı olsa gerektir.</p>

  <p class="block_7">Diğer tanık ve müdahil tanıkların ise sık sık fikir değiştirmeleri de “Vicdanlarının seslerini dinleme” ye bir başka örnektir.</p>

  <p class="block_6">Yeni Asya Emrediyor, Cunta İşkenceye Alıyor</p>

  <p class="block_7">Nurcular bugün nasıl düzenledikleri tezgâhlarla, attıkları iftiralarla nasıl insanlarımızı çaresiz ve mağdur ediyorlarsa dünde aynı taktiklerle insanlarımızı felaketlere sürüklüyorlardı. 12 Mart muhtırasının verildiği günlerde Nurcu iftira şebekesi yine işbaşındaydı.</p>

  <p class="block_7">Süleyman Demirel’i büyük bir hararetle destekleyen Nurcuların yayın organı “Yeni Asya” gazetesi yaptığı yayınla Erim’in beyin takımdan intikamını alıyordu.</p>

  <p class="block_7">Yeni Asya gazetesi Nihat Erim’in bilim adamlarından Anayasa değişikliği ile ilgili görüşler almasını sekiz sütuna manşetten; “Erim kimlerden akıl alıyor” başlığı ile veriyor, Fetullah Gülen’in dava ve cezaevi arkadaşı Nurcu Bekir Berk ise “Müşavere... Fakat kimlerle?” diyerek, Erim’in danışmanlarını Marksist veya komünistlere rapor yazan kişiler olarak iri iri harflerle “Tağmaç’ın Dikkatine” şeklinde lanse ederek şöyle sıralıyordu:</p>

  <p class="block_7">‘Prof. Bahri Savcı, Prof. Mümtaz Soysal, Prof. Bülent Nuri Esen, Prof. Muammer Aksoy, Prof. Hüseyin Naili Kübalı...”</p>

  <p class="block_7">Nurcu ve Demirelci Yeni Asya Gazetesi’nin bu ihbarı anında meyvelerini veriyor, bilim adamları tutuklanarak işkenceden geçiriliyordu. Bu ihbar olayını bizzat Yeni Asya yayınlarından çıkan “12 Mart’ın İç Yüzü” adlı her sayfasında Demirel izi taşıyan Hüseyin Demirel’in yazdığı kitaptan öğrenelim:</p>

  <p class="block_9">“Yeni Asya, Erim’in Marksist profesörleri çağırarak onların anayasa değişikliği ile ilgili görüşlerini almasına şiddetle mukabele ederek, “Erim Kimlerden akıl alıyor” diye sekiz sütun manşet atmıştır...</p>

  <p class="block_9">Yeni Asya, Erim’in akıl aldığı danışmanların hüviyetlerini bir bir sıralayıvermiştir. İri iri harflerle Tağmaç’ın dikkatine; Prof. Bahri Savcı, Prof. Mümtaz Soysal, Prof. Bülent Nuri Esen, Prof. Muammer Aksoy, Prof. Hüseyin Naili Kübalı’nın Marksist veya komünistlere müsbet rapor veren kişiler oldukları sunuluyordu. Avukat Bekir Berkte “Müşavere... Fakat kimlerle?” başlıklı makalesinde aynı meseleyi işliyordu.</p>

  <p class="block_9">Nitekim bu yayın tesirini göstermekte gecikmedi. Marksist Proflar bir gece içinde sıkıyönetim tarafından nezarete alındı ve Erim, antikomünist profesörleri göreve çağırmak zorunda kaldı...”</p>

  <p class="block_7">Yine aynı kitapta Erim’in, Demirel ile paralel bir düşünceyi savunan “garip” demeci de şu şekilde yer alı yordu:</p>

  <p class="block_7"><i class="calibre1">“Erim ünlü Fransız gazetesi Le Monde’a verdiği beyanatta “tedhişçilerin amacı Leninist ve Maoist bir düzen getirmektir”</i> şeklinde konuşurken sanki(!) Demirel’i doğruluyordu.”</p>

  <p class="block_7">Fetullah Gülen’de 12 Mart muhtırasından önce muhaliflerinden yakınıyor, cemaatler arsındaki çekişmelerin olduğunu anlatıyordu. Darbeden önce herkesin kendine muhalif olduğunu aktarıyor, muhtıradan sonra tek lider olarak ta kendi ortaya çıkıyordu. Darbe; Demirel gibi onun da yerini korumasına hatta sağlamlaştırmasına yol açmıştı, Fetullah Gülen, o günleri şöyle anlatıyor:</p>

  <p class="block_9">“27 Mayıs sol güdümlü bir harekettir. 12 Martta öyle olsun isteniyordu. Fakat ihtilale beş kala hadiseye el koyan Memduh Tağmaç ve arkadaşları muhtıranın macerasını birilerinin güdümünden kurtardı. Ondan böyle bir atak beklemeyen solcular ne yapacaklarını şaşırdılar. Onlarda görülen 12 Mart aleyhtarlığı, biraz da yetişemediğine ekşi diyenin durumu gibi bir tavır. Eğer 9 Martta yapılmak istenen harekâta mani olunmasaydı, yapılacak ihtilal çok başka olacak ve “Devrim Anayasası” adıyla hazırlanan taslak yürürlüğe girecek, Türkiye isim olarak olmasa bile sistem olarak tam bir komünist ülke haline getirilecekti... Bu solcu güçler ve onların akıl hocalığını yapan devrimbaz sivillerin ortak arzusuydu. Nitekim Ziverbey soruşturmasında hepsinin maskesi düşmüş ve menfur düşünceleri bir bir ortaya çıkmıştır.</p>

  <p class="block_9">12 Mart bir ihtilal ve darbe değildir. Hükümeti belli konularda uyaran bir ikazdır. Elbette askeri olması yönüyle tasvip edilemez. Hür iradeyi güç kullanmak suretiyle dize getirmenin tasvip edilmesi mümkün değildir de ondan. Fakat, çok daha kötü bir hareketi önlemesi bakımından bu harekete iyimser bakmak mümkündür. Yani, kötüdür ama çok daha kötüye göre o k adar kötü değildir.</p>

  <p class="block_9">12 Mart 1971 Cuma günü saat 13 te radyodan okunan bildiri üzerine Muhtıra resmen verilmiş oldu. Asker devreye girmişti. Sol panik içinde, sağ mütevekkil olacakları bekliyordu...</p>

  <p class="block_9">Muhtıradan kısa bir müddet sonra tutuklamalar başladı. Solun liderliğine soyunanların birçoğu müstehak oldukları için, Müslümanlardan birçoğu da sırf denge için tutuklanmış ve gözaltına alınmışlardı...</p>

  <p class="block_9">...Allah bir zamanlar Cengiz, Hülagu ve Timurlenk’in eliyle hırpaladığı ve ikaz ettiği İslam alemini bugün de batılılar vasıtasıyla hırpalayıp ikaz etmektedir. Taaki Müslümanlar kendilerine gelsin ve ruh köklerine dönsünler. Devletler çapında görülen bu durum Türkiyede Müslüman cemaatlar arasında vardı. Dolayısıyla Müslümanlar böyle bir sarsıntıya, kendi iradeleriyle müstehak olmuşlardı. Fikir ve düşünceler çarpışıyor ve Müslüman cemaaatler her geçen gün birbirinden uzaklaşıyordu.</p>

  <p class="block_9">Meselenin bir de hususi olarak kendimizle alakalı yönü vardır. Gıybet İslamın en çok üzerinde durduğu hususlardan biridir. Kur’an gıybet etmeyi mümin kardeşinin etini çiğnemeye teşbih etmektedir. Durum böyle olmasına rağmen o devrede gıybet revaçtaydı. Herkes birbirinin arkasından hiç te yakışmayacak şeyler konuşabiliyordu.</p>

  <p class="block_9">Söz dinlememeye güzel bir de kılıf bulunmuştu: “Kardeş kardeşe peder olamaz, mürşit tavrını takınamaz” deniyor. Ve herkes kendi bildiğine hareket ediyordu. Bilhassa, tedbir ve dikkat konusunda söylenenleri hiç kimse dinlemiyordu. Hatta bazı kesimler, akıllarına yatmış olsa da sırf bana muhalefet olsun diye aksini söylüyor, aksini yapıyordu...”</p>

  <p class="block_6">Çağdaş Eğitim Vakfına Polis Komplosu</p>

  <p class="block_7">Çağdaş Eğitim Vakfı ve Sivil Toplum Kuruluşları Birliği (STKB) “Hocanın okulları” adlı bir kitap yayınlayarak, Gülen cemaatının gençlerimiz üzerindeki oyunlarını deşifre ettiler.</p>

  <p class="block_7">Bu olayın gerek görsel gerekse yazılı medyada yer almasıyla birlikte, özellikle vakıf ve başkanı Gülseven Yaşer üzerinde baskılar oluşturulmaya başlanıyordu.</p>

  <p class="block_7">Vakıf yetkililerinin İçişleri Bakanlığına müracaatları ertesinde kendini Hayri Canöz olarak tanıtan ve Polis kimliğini göstererek kendilerine yardımcı olacağını söyle yen bir sivil memur vakfa geliyordu.</p>

  <p class="block_7">Bu sivil memur vakıf başkanıyla kendi yönlendirmeleri suretiyle yaptığı konuşmaları banda alarak, bunu 6 Mayıs 2002 tarihindeki Gülen davası öncesinde Işık TV’ye sızdırıyor, Işık TV yaptığı yayında polisi, Gülseven Yaşer’in arkadaşı olarak lanse etmek suretiyle, polisin konuşmaları üzerinden “Vakıf PKK’ya yardım ediyor” Gülen’in ceza almasını PKK’lılar istiyor gibi yalanlara ve iftiralara sarılıyorlardı. Ardından Kanal 7 ve Samanyolu gibi kanallarda bu TV kanalının yayınına atıfta bulunarak saldırıya geçiyorlardı.</p>

  <p class="block_7">Işık TV yetkilileri, Necip Hablemitoğlu’ndan Alman Vakıfları için demeç alıyor, daha sonra bu demeci yaptıkları komplo yayında kullanıyorlardı. Hablemitoğlu’nun “niye böyle yaptınız” sorusuna karşılık, “Doğru olmadı ama maksat hâsıl oldu” cevabını veriyorlardı.</p>

  <p class="block_7">Işık TV ve Gülenciler davayı çarpıtmak amacıyla MK adlı derginin yaptığı bir habere atıfta bulunuyorlardı. Atatürk’ün adım kullanan bu dergi, Gülen’in kasetleri basında yer alıp, Gülen’in maskesi düşmeye başlayınca, hemen kendisine destek olmak için bir haber hazırlıyorlar, sözde Apo ile avukatının telefon görüşmesini ele geçirdik diyerek, Gülen’in kasetlerini APO yanlılarının b asına sızdırdıkları iddiasında bulunuyorlardı.</p>

  <p class="block_7">Aynı derginin yazı işleri müdürü Cumhur Erdin, Gülen’e DGM’de dava açılınca ne menem bir Atatürkçü olduğunu kanıtlamak için Akit gazetesi tarafından çıkarılan Cuma dergisine bi koşu demeç verip <i class="calibre1">“Bu jakoben bir davranıştır. DGM’lerde dava açılarak bir yerlere varılamaz”</i> diyebiliyordu.</p>

  <p class="block_7">Vakıf yetkilileri TV’lerde görüntüleri yerine sadece sesi verilen şahsı sesinden tanıyor, ardından yapılan araştırma neticesinde polisin İstanbul Terörle Mücadele Şubesinde çalışan komiser Bayram Özbek olduğu ortaya çıkıyordu.</p>

  <p class="block_7">Bir Emniyet mensubu, Fetullah Gülen davasında gerek kamuoyunu gerekse mahkemeleri yanıltmak için Anayasal Nizamı yıkma arzusu her kesçe bilinen Fetullahçıların adına casusluk ve provokatörlük çalışmasında bulunmuş, bunu görsel ve yazılı basında yayınlatma cüretini bile gösterebilmiştir.</p>

  <p class="block_7">Yine aynı şahıs Gülen davası öncesinde yani bir başka deyişle Işık TV’de kasetin yayınlandığı tarihte Ankara’ya gelerek bu davada aynı gün dinleneceğim dava da beni de yanıltmaya çalışmış, bana bir takım adresler vererek “buralar Işık evleri, bu evlere katıldığını söylersen tanıklığın daha etkili olur” diyebilmiştir.</p>

  <p class="block_7">Ancak, tanıklık yapılırken sadece gerçeklerin söyleneceği unutan kendisinin verdiği bilgileri kullanmamam sayesinde Gülen ve çevresi Nurcu yandaşları gibi amacına ulaşamamıştı.</p>

  <p class="block_7">Daha sonra bu şahsın verdiği adresleri incelediğim de, bu adreslerin randevu evleri olduğu ortaya çıkıyordu. Nurcular kendilerince çok iyi bir plan yapmış, benim bu adresleri kullanacağımı zannederek, ertesinde yayın organlarında “Ergün Poyraz, randevu evlerini, Işık evleri olarak söyledi” şeklinde manşetleri bile hazırlamışlardı. Ancak bu planları boşa çıkmıştı.</p>

  <p class="block_7">DGM’de görülen davada, daha önce hiçbir yerde yayınlanmamış, hiçbir istihbarat örgütünün de arşivlerinde yer almayan Fetullah Gülen’e ait, demokrasiyi yerden yere vuran konuşmaları, demokrasinin mutlaka yıkılacağını iddia eden vaazları, yine aynı tarikata ait yayınlanan kitaplarda Gülen’in ve tarikatının asıl amacının Hilafeti diriltip yerine şeriat devleti getirmeyi amaçlayan yayınları mahkemede deşifre etmemin ardından, mahkeme heyeti de bu ifadeler üzerine anılan konuşma ve kitapları buldurtmak için savcılığa yazı yazılmasına karar veriyordu.</p>

  <p class="block_7">Bu gelişmeler sonucunda telaşa kapılan bu Nurcular Provokatör polisin düzenlediği senaryonun ardından polisin ÇEV’de yaptığı bir aramada, Savcıya ait bir montaj kaseti ele geçiriyordu. Polis bir yığın kaset ve CD buluyor, tabi yanlarında kimse yokken, sonra yine aynı vakıfta arama sırasında bu görüntüler izlenirken tesadüf bu ya(!!!)savcı bir kadınla uygunsuz olarak görülüyordu.</p>

  <p class="block_7">Mahkeme safhasında Gülen’in maskesinin inmesini hazmedemeyen yandaşları insanlara iftira atarak, “Gülen’in ceza almasını PKK’lılar istiyor” şeklindeki yalanlarının yanında Savcı Nuh Mete Yüksel’i de montaj kasetlerle tehdit ederek, ileri gitmesi halinde daha kötü şeylerinde olacağını da pervasızca söyleyebiliyorlardı.</p>

  <p class="block_6">Jandarma Komutanlığı’nın Raporu</p>

  <p class="block_7">Jandarma Genel Komutanlığı’nın Eylül 1999 tarihli; “HizbuIIah Terör Örgütü ve Diğer İrticai Faaliyetler” adlı raporunda; Nurculuk başlığı altında, Fetullah Gülen grubu nurcular hakkında bilgiler veriyordu. Raporda: Şeriat esaslarına dayalı devlet kurma yolunda farklı yöntem izledikleri açıkça anlatılıyor, “Türkiye’de Silahlı Kuvvetler olmasaydı bugün hayalini kurdukları İslam devletini tesis etmiş olacaklardı.” deniyordu... Raporda Fetullah’ın bilinmeyen birçok yönlerine de yer veriliyordu:</p>

  <p class="block_9">“Nurculuk Türkiye genelinde dokuz ayrı gurup halinde faaliyet yürüttükleri bilinen nurcu unsurlardan en önemlisi Fetullah Gülen gurubu nurculardır. Şeriat esaslarına dayalı bir devlet kurma yönündeki amaçlarını gerçekleştirmek için izledikleri yöntem itibarıyla diğer nurcu kesimlerle ve diğer taraftarlarla mukayese edildiğinde,</p>

  <p class="block_9">İslamiyet’i Türklük şuuru ile yorumlaması, Demokrasi kurallarına uygun yasal ve çağdaş yapılanmalarla faaliyet göstermesi, Medya imkânlarını en iyi şekilde kullanarak halka açılması. Her fırsatta bizzat liderleri vasıtasıyla devlet yanlısı olduklarını ifade etmeleri... Devlet yöneticileri ve halkın önemli bir kısmından kabul görmelerini sağlamıştır.</p>

  <p class="block_9">Gurubun yurt içi ve yurt dışı örgütlenmesinin, mali kaynaklarının, masum ve devlet yanlısı gibi gözüken faaliyetlerinin gerçekte şeriat devletini oluşturmak için gerekli olan kadroyu oluşturmaya yönelik bir strateji olduğu artık ortaya çıkmıştır.</p>

  <p class="block_9">I. Yurt içi faaliyetleri</p>

  <p class="block_9">1969 yılından itibaren faaliyet gösteren F. Gülen Gurubu, yurt içinde etkin bir örgütlenmeye ve geniş bir taraftar kitlesine sahiptir.</p>

  <p class="block_9">Nitekim; hali hazırda yurt sathında anılan guruba ait 200 Vakıf, 200 özel okul, 56’sı büyük 500 şirket, 460 dershane ve yaklaşık 500 öğrenci yurdu mevcuttur.</p>

  <p class="block_9">Ayrıca biri İngilizce yayınlanan 14 adet dergi, 300 bin tirajlı Zaman gazetesi, ulusal düzeyde yayın yapan 2 radyo ve uluslararası yayın yapan Samanyolu TV, gurubun en önemli ve etkili organlarıdır.</p>

  <p class="block_9">Gurubun faaliyetleri, tüm yurt sathında yaygın bir görünüm arz etmekle birlikte, Samsun- Adana ekseninin batısında kalan illerde ve üniversite çevreleri ile Erzurum’da yoğunlaşmaktadır.</p>

  <p class="block_9">Uluslararası boyut kazanan faaliyetlerinin finansmanını düzenli hale getirmek maksadıyla; büyük ölçekli sigorta ve finans kurumu olan Işık sigorta ve Asya finans kurumunu faaliyete geçirmişlerdir.</p>

  <p class="block_9">Hedefledikleri noktaya büyük oranda ulaştıklarını iddia eden gurup, son zamanlarda organize bir şekilde yurt dışı faaliyetlere yönelmiştir.</p>

  <p class="block_9">II. Yurt dışı faaliyetleri,</p>

  <p class="block_9">1992 yılında eğitim başta olmak üzere ticari işletmelerle başlattığı yurt dışı açılımında K. Afrika’dan Rusya Federasyonuna, Uzakdoğu’dan ABD’ye yayılan bir genişleme söz konusudur.</p>

  <p class="block_9">Bu kapsamda hali hazırda 54 Ülke (Fas, Senegal, Sudan, Nijerya, Yemen, Kenya, Uganda, Pakistan Hindistan, Bangladeş, Kazakistan, Türkmenistan, Özbekistan, Kırgızistan, Azerbaycan, Nahcivan, Tataristan, Tacikistan, Gürcistan, Çeçenistan, Dağıstan, Afganistan, Batı Rusya, Moğolistan, Sibirya, Başkürdistan, Abhazya, Çerkezli, Almanya, İngiltere, Danimarka, Belçika, Hollanda, Arnavutluk, Bosna-Hersek, Makedonya, Romanya, Moldova, Japonya, Güney Kore, Kamboçya, Tayland, Tayvan, Filipinler, Singapur, Endonezya, Papua Yeni Gine, ABD, Avusturya) da 6 üniversite-yüksekokul, 250 lise, 2 ilkokul, 8 dil ve bilgisayar merkezi, 6 üniversiteye hazırlık kursu ile 21 öğrenci yurdu olmak üzere toplam 293 eğitim kuruluşunu faaliyete geçirmiştir.</p>

  <p class="block_9">Açılmış olan bu tesislerde Türkçe ve İngilizce dersler ağırlıklı olmak üzere 40 bin öğrenci, 3 bini yabancı olmak üzere toplam 7 bin idareci ve öğretmen nezaretinde eğitim görmektedir.</p>

  <p class="block_9">Modern ders araç-gereç imkânlarına sahip bu okullara yurt dışında büyük rağbet olup, öğrenciler sınavla seçilmektedir.</p>

  <p class="block_9">Öğretmenlerin maaşları 600-1500 dolar arasında değişmektedir. Türk öğretmenlerin maaşları, Türk işadamları, yabancı öğretmenlerin maaşları mensup olduğu ülke tarafından ödenmektedir.</p>

  <p class="block_9">III. F. Gülen Gurubunun Faaliyetlerinin Analizi</p>

  <p class="block_9">Günümüzde yasal zemin ve devlet politikaları ile uyum içinde gerçekleşen faaliyetleri, yatırımları, örgütlenme biçimi, finans imkânları ve yurt dışı açılımları irdelendiğinde, devlet benzeri bir yapılanma içinde oldukları görülmektedir.</p>

  <p class="block_9">Devlet kontrolünün yetersiz kaldığı, laik ve sivil toplum kuruluşlarının da yeterince ilgilenmediği başta eğitim olmak üzere birçok alanda ön plana çıkmakta, kontrolü altındaki kuruluşların fonksiyonlarını, siyasi nüfuz ve kamu kurum kuruluşlarındaki sempatizanları ile Türkiye’nin siyasi konjonktürüne göre düzenleyebilmededir.</p>

  <p class="block_9">Nitekim; F. Gülen gurubunun, Refah ve sonrasında Fazilet Partilerine şimdiye kadar destek vermemesinin esas nedeni de bu stratejiden kaynaklanmaktadır. Çünkü; gurup, bu partiler yerine daha fazla imkâna sahip olan iktidar partilerini desteklemek suretiyle, cemaatin gelişmesine imkân tanıma yönünde rasyonel bir tercih kullanmaktadır.</p>

  <p class="block_9">Grubun kontrolünde bulunan özel eğitim kuruluşları da 8 yıllık kesintisiz zorunlu eğitim yasasından önemli ölçüde kazançlı çıkmışlardır. Cemaatin sahip olduğu orta öğretim veren özel okullarına, ilkokul bölümü eklenmek suretiyle, sisteme entegre olmaları sağlanmıştır.</p>

  <p class="block_9">Ayrıca İHL’nin kontrol altına alınmasından sonra gurubun kontrolündeki bu okullar, irticai kesim tarafından rağbet edilen eğitim kurumları haline dönüşmüştür. Zaman içersinde söz konusu okulların birer illegal İHL’lerine dönüşebilecekleri kuvvetle muhtemeldir.</p>

  <p class="block_9">Cemaatin kamuoyunda adının duyulmasında önemli bir faktör olan yurt dışındaki okullarının, Türk Cumhuriyetleri, Balkan ve Ortadoğu ülkeleri dışında, ABD ve İngiliz vatandaşlarının önemli bir kesiminin yaşadığı Uzakdoğu ve Afrika ülkelerinde de açılmaları Türkiye’deki İslami çevreler içerisinde kendilerine muhatap arayan bu iki ülkenin Gülen gurubu ile ilişki içersinde olduğu kanaati uyandırmaktadır.</p>

  <p class="block_9">Bu nedenle; Fetullah Gülen’in Ortodoks Fener Rum Patriği Bartholemeos ve Katolik dini lideri Papa II. Paul ile görüşerek, batılı güçlerin kendisine verdiği desteğe karşılık verdiği değerlendirilmektedir.</p>

  <p class="block_9">Kendilerinin bir tarikat olmadığını iddia eden cemaat lideri, resmi dini sıfatı bulunan papa ve patrik ile görüşerek; kendisine Diyanet İşleri Başkanı’na alternatif bir konum yaratmak istemesi açısından dikkat çekicidir.</p>

  <p class="block_9">Gurubu genel olarak tanıdıktan sonra şimdi de 1988-1993 yılları arasında grup içersinde faaliyet gösteren bir şakirt’in yani nur öğrencisinin ağzından Fetullah cemaatini tanıyalım;</p>

  <p class="block_9">(AA) F. Gülen’in Cemaata Tanıtımı:</p>

  <p class="block_9">Kişisel hayatı, kendi anlattığı şekliyle cemaat, ev ve yurtlarda; teyp ve video kasetlerinden öğretilir ve okutulur.</p>

  <p class="block_9">İnsan ötesi bir yaratık olarak tanıtılır.</p>

  <p class="block_9">İnsan ötesi bir yaratığın her dediğine sizde inanırsınız. Çünkü siz kirlisiniz, günaha batmışsınız, ama O yani lider, sizin çok üstünüzde sizin ulaşamayacağınız bir noktadadır. Size ötelerden haber getiren bir insandır.</p>

  <p class="block_9">Cemaatın ana liderinin peygamber, fikri liderinin Said-i Nursi ve görünürdeki liderinin de Fetullah Gülen olduğu empoze edilir.</p>

  <p class="block_9">(BB) Cemaat üyelerini birbirine bağlayan temel öğeler:</p>

  <p class="block_9">Teşkilatı ayakta tutan üste itaat, üstün dediklerini sorgulamadan yapmaktır.</p>

  <p class="block_9">Ayrıca cemaat üyelerini bir arada tutan diğer unsur da histir. Duygusal birliktelik cemaatı birleştiren bir yapışkan gibidir.</p>

  <p class="block_9">Lidere rabıta, yani tam bağlılık çok önemlidir ve ana unsurlardan birini teşkil eder. Lider kavramı cemaatin birlikteliği ve devamı için çok önemlidir.</p>

  <p class="block_9">(CC) Cemaatin görevleri, nihai hedefi</p>

  <p class="block_9">Unutmamalı ki F. Gülen’in nihai hedefi ve rüyası, Türkiye liderliğinde İslam Birliği ve tanrının sözünü topluma egemen olmasını sağlamaktır.</p>

  <p class="block_9">Şifre, kendisinin ifadesi ile üç kademelidir. İman, hayat, iktidar. Said Nursi onlara göre imani dirilmeyi sağlamıştır, içinde bulunulan safa ise imanı hay ata geçirme ve yaşama safhasıdır. “Altın Nesil” de iktidarı sağlayacaktır.</p>

  <p class="block_9">Cemaatin tüm çabası Türkiye’deki siyasal ve ekonomik güç dengesinde söz sahibi olmak ve ranta ortaklıktır.</p>

  <p class="block_9">İnsanlara yaklaşılırken “Liberal İslam” anlayışı ile hareket edilmekte ve İslam’ın siyasal yüzünü göstermekten çok tüm insanları kucaklayan bir hoşgörü felsefesi olduğu lanse edilmektedir.</p>

  <p class="block_9">Üniversiteleri hedef alan çalışmalarında cemaatin herhangi bir şekilde Türkiye’de laik demokratik düzeni bozmaya yönelik bir maksadının olmadığı bilakis Türk insanını eğitime hamlesi olduğu tezi işlenir.</p>

  <p class="block_9">Bu maksatla Türk Cumhuriyetlerinde açtıkları okulların ve orada yetişen çocukların Türk kültürünü nasıl öğrendikleri konusunda hazırladıkları video kasetler kullanılır. Bu okullardaki gençlere rehberlik faaliyetleri adı altında cemaat öğretisinin verildiğinden hiç bahsedilmez.</p>

  <p class="block_9">(DD) Örgütlenme ve Cemaate adam kazandırma esasları:</p>

  <p class="block_9">Cemaat tek tip insan yetiştirme gayreti içindedir. Gerçi 1990’larda tahminlerin ötesinde büyüdüğü için bu amaç biraz sekteye uğramıştır.</p>

  <p class="block_9">Hedef kitle; ortaokulun son sınıfındaki ve liselerdeki öğrencilerdir. Çünkü bir gencin en cahil olmakla beraber en idealist olduğu devir bu çağdır.</p>

  <p class="block_9">Çocuğun aile durumu ve kişisel durumuna göre aylarca dinle ilgili hiçbir şey söylenmeyebilir. Yapılan şey bu gençlere bir abi gibi davranmak, ona derslerinde yardımcı olmak ve geleceğe ait planlarda yol göstermektir. Uygun ortam oluştuğunda cemaatin öğretisi verilmeye başlanır.</p>

  <p class="block_9">Genç, evinde ne kadar sorunluysa başarı oranı o kadar yüksektir.</p>

  <p class="block_9">İlk hedef büyümedir. Bunun da yolu okulların etrafında örgütlenmeden geçer.</p>

  <p class="block_9">Büyümenin iki yolu vardır; Okuyan gençler ve Esnaflar.</p>

  <p class="block_9">Gençler, cemaatin insan kaynağını, esnaflar ise lojistik ve para kaynağım oluşturur. F. Gülen’e göre cemaatin lokomotifi Anadolu insanı ve himmetidir. Hiçbir dış katkı yoktur.</p>

  <p class="block_9">Belli bir zamana kadar cemaatin ana hedefi “eğitim” olduğu için hep öğretmen yetiştirmeye çalışmışlardır. Cemaat büyüdükçe bu ihtiyaç yerini diğerlerine bırakmış, bugün sanatçısından mühendisine kadar toplumun her kesimini yetiştirme gayreti içindedirler. Ama ağırlık halen eğitim ve öğretmenler üzerinedir. Çünkü gençlerle buluşan tek meslek gurubu öğretmenliktir.</p>

  <p class="block_9">Harp okullarına ve askeri liselere sokulacak çocuklar gizlilik içersinde eğitilir. Bu çocuklar özel evlere giderler. Cemaat içindeki sorumlular dışında insanlar bu evlerin ne yaptığını bilmezler. Çünkü Cemaatin örgütlenemediği tek kurum askeriyedir. Son olarak İzmir Maltepe Askeri Lisesinden 3, Balıkesir astsubay okulundan 2 öğrencinin Işık evlerinde Nur eğitimi aldıkları, okulda dikkat çekmemek için abdest yerine teyemmüm etmeleri, namazı gözle kılmaları, oruç tutmamaları, konusunda talimat aldıkları okul bitene kadar kendilerinden bir şey beklenmediği tespit edilmiştir.</p>

  <p class="block_9">Eğitim, Hukuk ve Siyasal bilgiler fakültelerindeki teşkilatlanmaları çok üst düzeydedir.</p>

  <p class="block_9">Üniversiteye hazırlanan gençlerin kendi dershanelerine gitmelerini sağlamaya çalışırlar. Üniversiteye hazırlık dershaneleri en verimli çalışan organlardır. Buralara büyük insan kaynağı ve parasal destek yapılmıştır, İstanbul’da Fem dershaneler, İzmir’deki Akyazılı bunlara birer örnektir.</p>

  <p class="block_9">Dershane binaları çok fonksiyonludur. Buralarda örgüt toplantıları da yapılır. Ayrıca, F. Gülen’in ikamet ettiği yerlerden biri de Altunizade Fem Dershanesidir. Burada kendisine tahsisli bir oda vardır.</p>

  <p class="block_9">Ev ile hazırlık dershanesi ilişkisi çok önemlidir.</p>

  <p class="block_9">Cemaatın 90’lı yıllarda çok güç kazanmış diğer önemli bir organı da öğretim kurumlarıdır. Okullar yatılı olduklarından öğrencilere çok daha etkili olmaktadır.</p>

  <p class="block_9">Bu okul ve dershanelerdeki eğitim seviyesi, diğer okul ve dershanelerden daha yüksektir. Çünkü kadrolarında işi para için değil inandıkları için yapan birçok gönüllü vardır.</p>

  <p class="block_9">Özellikle Fen liselerindeki örgütlenme çok önemlidir. En zeki çocukları yetiştiren bu okullar, cemaat için çok uygun bir genişleme sahası oluşturur. Çocukların lise çağında hafta sonları gördükleri ilgi ve sıcak ev yemekleri bu çocukları cemaat elemanı yapmak için yeterlidir.</p>

  <p class="block_9">Bahsedilen evlerin dışında üniversite öğrencilerine hitap eden evler de vardır. Bunlar üniversitelerde yeni başlayan insanlara hizmet verir. Bu evlerin ilk amacı, cemaatin aktif elemanları yerine “sempatizanlarını” yaratmaktır. Çünkü Fethullahçılar bu cemaatin belli bir zaman sonra “cemiyet-toplum” olacağını hesaplarlar.</p>

  <p class="block_9">Işık evlerine arada bir, daha üst seviyeden “abi”ler gelir ve cemaatin son durumu hakkında olsun, teşvik edici yüreklendirici konuşmalarda bulunurlar. Monotonluğu yok etmek ve her cemaat elemanının yukarıyla olan temasını kuvvetlendirmek için bu önemlidir.</p>

  <p class="block_9">(EE) Empoze edilen fikir ve düşünceler:</p>

  <p class="block_9">Fettullah Gülen’i ve cemaati tanıtan kasetlerde ve verilen vaazlarda sık sık yinelenen temalar kısaca şunlardır.</p>

  <p class="block_9">Türk insanı son yüzyılda İslamın özünden uzaklaşarak materyal ve ruhsal bağlamda geride kalmıştır. Tanrı inancından uzaklaşmak bu dünyada mutsuzluk ve tatminsizliği, öteki dünyada ise cehennem hayatını getirir. Türk insanını bu hatadan kurtarmak görevi ise yeryüzünde bu cemaatin omuzlarına Tanrı tarafından verilmiştir.</p>

  <p class="block_9">Harcadığınız her nefeste İslam dinine uygun yaşamalısınız.</p>

  <p class="block_9">Fen ilimlerini ve teknolojiyi öğrenmek gerekir. Ama bunun da amacı gelişme değil, tanrıya daha çok yaklaşmaktır.</p>

  <p class="block_9">Yaşamın amacı, dolaylı veya dolaysız tanrıya hizmettir.</p>

  <p class="block_9">Cemaatin dışında bir hayat cehennemdir. Ve cemaatten çıkanda bir daha iflah olamaz ve cehennemliktir.</p>

  <p class="block_9">(FF) cemaatte hiyerarşik yapı</p>

  <p class="block_9">Cemaatin muazzam bir hiyerarşik yapısı vardır ve Türkiye’de askerden sonra en iyi teşkilatlanmış örgüttür.</p>

  <p class="block_9">1990’lara kadar ana cemaat birimi onların “dershane” veya “Işıkevleri” dediği, öğrencilerin ve onların “abi”lerinin kaldığı evlerdir. Cemaatin “iyi” elemanları hep buralarda yetişmektedir.</p>

  <p class="block_9">Her “dershane” ve “ev” bir bölgeye bağlıdır.</p>

  <p class="block_9">Her ev hacmine göre 5-6 kişiden oluşur ve evlere kimlerin dağıtılacağı “Bölge imamları” tarafından belirlenir.</p>

  <p class="block_9">Ayrıca her evin bölge imamları tarafından tayin edilmiş bir imamı vardır. Ev imamları genellikle yaşça daha kıdemli insanlardır.</p>

  <p class="block_9">Evlerde hayat özetle şöyledir:</p>

  <p class="block_9">Evin birincil amacı “adam kazanmak” ve yeni kazanılan insanlara cemaat öğretisini empoze etmektir. Bu fonksiyonu yitiren evlerin kadrosu dağıtılır.</p>

  <p class="block_9">İkincil amaç, evde kalanların kendilerini cemaat öğretisi paralelinde devamlı yetiştirmeleri,</p>

  <p class="block_9">Üçüncül amaç ta barınacak bir yer tedarik etmektir. Evin her türlü ihtiyacı cemaat tarafından karşılanır.</p>

  <p class="block_9">Her evin sorumlu olduğu özel bir misyonu vardır.</p>

  <p class="block_9">Ev sakinlerinin hizmet dışı sokakta dolaşması tasvip edilmez. Çünkü sokak günahlarla doludur.</p>

  <p class="block_9">(GG) hedef kurum ve kuruluşlar</p>

  <p class="block_9">F. Gülen’e göre askeriye, mülkiye - hukuk ve eğitim teşkilatlanması gereken ilk üç kurumdur.</p>

  <p class="block_9">Üst düzey bürokratlarla sıkı ilişkiler kurmak, içişleri ve polis teşkilatına sızmak cemaatin vizyonu içindedir.</p>

  <p class="block_9">Spor dünyasını bile ihmal etmeyen cemaat, özellikle Galatasaray Futbol Kulübündeki aktiviteleri ile biliniyor. Bu küçük örnek cemaatin politika belirleyicilerinin vizyonlarının genişliği ve hedeflerinin derinliğini göstermektedir.</p>

  <p class="block_9">Boğaziçi, ODTÜ, ve Bilkent gibi üniversitelerde örgütün fakülte düzeyinde yapılanması kuvvetli değildir. Fakat bu üniversitelerde asistan veya doktora çalışması yapan cemaat mensupları mevcuttur.</p>

  <p class="block_9">YÖK ve MEB’in 5-6 sene önce başlattığı proje ile yeni üniversitelerin kadro ihtiyacını karşılamak için yurt dışına binlerce öğrenci gönderilmiştir. Bir öğrencinin devlete maliyeti senede 40.000 Amerikan dolarıdır. Her fırsatı değerlendirmekte usta olan cemaat bu fırsatı da çok iyi kullanmıştır. Yurt dışına gönderilen bu öğrencilerin çoğunluğu bu cemaate mensuptur.</p>

  <p class="block_9">Özel Üniversiteler bazında Fatih Üniversitesi onlarındır.</p>

  <p class="block_9">(HH) Gelir kaynakları ve sermaye gelişimi</p>

  <p class="block_9">Esnaflar üzerindeki örgütlenme özellikle 90’larda artmıştır. Şu anda muazzam bir finansal güçleri vardır. 50 milyar dolara ulaşan İslami sermayenin % 50’sinin F. Gülen cemaatinin destekleyicilerine ait olduğu değerlendirilmektedir.</p>

  <p class="block_9">İlk zamanlarda esnaf teşkilatlandırılmamıştı. Bunların fonksiyonu cemaate parasal ve lojistik destek vermekti. Para toplama olayına “himmet” denir ve en büyük yardım da Ramazan ayında toplanır. Cemaatin üst bir elemanı gelir, duygusal bir konuşma yapar ve insanlar bir sonraki ramazan ayına kadar verilmek üzere para veya mal taahhüt ederler.</p>

  <p class="block_9">Yeni bir strateji ile esnaf bir- araya getirilmiş ve 1996 yılında İstanbul’da İŞHAD (İş hayatı dayanışma derneği) oluşturulmuştur. Bu dernek ile esnafın eğitimi ve bir araya gelmesi sağlanmıştır.</p>

  <p class="block_9">Türk Cumhuriyetlerinin iş potansiyelinde en büyük pay onlarındır.</p>

  <p class="block_9">Anadolu Kaplanları denilen yerli girişimcilerin önemli bir kısmı Fethullahçıların destekler. Aralarında güçlü bir iş ortaklığı ve bilgi transferi vardır. Bu dayanışma dış ticarete de yansımıştır.</p>

  <p class="block_9">II. İbadet</p>

  <p class="block_9">Evlerde namazlardan sonra sürekli ya Nur Risaleleri ile Fetullah Gülen’in kaleme aldığı kitaplar okunur ya da kasetler dinlenir veya izlenir. Sabah, akşam, yatsı namazları bunun için en uygun vakitlerdir.</p>

  <p class="block_9">(JJ) Basın ve yayın faaliyetleri</p>

  <p class="block_9">Medyanın öneminin farkında olan cemaat, bu konu da hem basın yayın elemanı yetişmesini teşvik etmekte, hem de finansman sağlamaktadır.</p>

  <p class="block_9">Zaman Gazetesi, Samanyolu TV, Sızıntı, Yeni Ümit dergileri gibi 14 dergi, 25 Radyo bu konudaki teşebbüslerindendir.</p>

  <p class="block_9">(KK) Cemaatin Geleceği</p>

  <p class="block_9">Fetullah Gülen ve üst düzey elemanlarının cemaatin geleceği konusundaki niyetlerini ve beyanatlarını hiçbir yerde bulamazsınız.</p>

  <p class="block_9">Bazı müesseselerde rantı paylaşamama yüzünden kavgalar başlamıştır. Cemaatin içinde üst düzeyde bile birbirinden nefret eden, birbirinin kuyusunu kazmaya çalışan insanlar mevcuttur.</p>

  <p class="block_9">Siviller, Fethullahçıların sahip oldukları gerek siyasi gerekse finansal potansiyelinden dolayı, radikal İslamın alternatifi ve ılımlı İslam’ın temsilcisi olarak himaye etmektedirler.</p>

  <p class="block_9">Türkiye’de silahlı kuvvetler olmasaydı, bugün hayalini kurdukları İslam devletini tesis etmiş olacaklardı. Şu anda Türkiye’de Fetullahçılarla askerler arasında gizli bir satranç oynanmaktadır. Cemaatin askere bakışı bellidir. Askerliği her fırsatta övdükleri halde büyümeleri için önünde tek engelin de askerlik kurumu olduğunun farkındadırlar.</p>

  <p class="block_9">Yakın geçmişte Refah Partisi ve yandaşlarının uğradığı akıbetten ders alarak radikal davranmanın ne zararlar getirdiğini görmüş ve “hoşgörü” felsefe ve politikasını cemaatin amblemi olarak lanse etmişlerdir. Analiz ve araştırmadan uzak Türk halkı ve küçük burjuvazisi bu maskeye hemen inanmış ve çabuk verilmiş kararlarla “ılıman İslam” olarak gördükleri örgütü desteklemişlerdir. Ama örgütün diğer bütün dinci örgütlerden daha akıllı olduğunun ve kritik güce ulaşana kadar bu “hoşgörü” maskesini taktığının farkında değildir.”</p>

  <p class="block_6">Amerikan Pasaportlu öğretmenler</p>

  <p class="block_7">Amerikan istihbarat Servisi ClA’nın Fetullah’ın cemaatına bağlı okullarda öğretmenlik yapan yaklaşık üç bin ABD’li öğretmene yalnızca devlet görevlilerine verilen diplomatik pasaporta eşdeğerde resmi pasaport verdiği ortaya çıkıyordu.</p>

  <p class="block_9">Fetullah’ın cemaatına bağlı okullarda çalışan üç bin ABD’li öğretmende, yalnızca devlet görevlilerine verilen ABD resmi pasaportu bulunuyor. Çoğunluğu Türk Cumhuriyetlerinde faaliyet gösteren okullardaki ABD’li öğretmenler, İngilizce adıyla, “Offical Passeport”a sahiptirler. Amerikan Eğitim Bakanlığı personeli olmayan Amerikalı öğretmenlerin normal olarak turist pasaportu sahibi olmaları gerekiyor. Buna rağmen Amerikan devleti, Fetullah Gülen’in Nur cemaatına bağlı okullarında çalışanları resmi görevli sayıyor. Bu sebeple diplomatik pasaportla eş değerde resmi pasaport veriyor. Türkiye’deki karşılığı yeşil pasaport olan “Official Passeport” ABD’li öğretmenlere diplomatik dokunulmazlık sağlıyor.</p>

  <p class="block_8">Gülen ve Patrik</p>

  <p class="block_7">Dünyanın dört bir yanında okullar açarak nurcu düşünceyi yaymayı amaçlayan Fetullah Gülen, Yunanistan’da yaşayan Türkleri de tarikatına katmak için ilginç bir yöntem izledi. Heybeli Ada’daki Ruhban Okulu’nun yeniden açılması için, Fener Rum Patriği Bartholomeos ile dönemin Başbakanı Mesut Yılmaz arasında aracılık yapmayı kabul eden Gülen’in asıl amacı, Batı Trakya’da kendi okullarını kurmaktı. “Yeni Hayat” dergisinde Bilge Orhunlu imzasıyla yayımlanan yazıda bu ilginç olay şöyle anlatılıyordu:</p>

  <p class="block_9">“Fener Rum Patriği Bartholomeos, 1996 yılında sürekli olarak, Heybeliada Ruhban Okulu’nun tekrar açılması meselesini gündeme getirmeye çalışmıştır.</p>

  <p class="block_9">Heybeliada Ruhban Okulu, veya diğer adlarıyla; Heybeliada Papaz Okulu veya Heybeliada Rum Papazı Okulu, Osmanlı’nın çok hukukluluğa dayalı dinsel özerklik düzeni içerisinde Fener Rum Patrikhanesi tarafından kurulmuştur. Okul, Patrikliğin kendisine tahsis edilen ödeneği ile yaşatılmıştır. Açık olduğu süre içerisinde de Patrikhane’nin Dini Meclis’ine, yani kendi adıyla “Sinod Meclisi” ne bağlı olmuştur. Heybeliada Ruhban Okulu, Amerikan Robert Koleji’nin yüksek kısmının Boğaziçi Üniversitesi adıyla devletleştirilerek devlet okulu haline getirilmesine ilişkin kararla birlikte 1971 yılında kapatılmıştır. Öte yandan okul esasında Türkiye’deki Rum azınlığın ihtiyacını karşılamak yerine, Patrikliğin kendi adına adam yetiştirme yuvası olmuştur. Okula alınanların milliyetlerine bakacak olursak, mesela, 1950 yılından kapanış tarihi olan 1971 yılına kadar okul, 38 TC. yurttaşı Rum, 162 Yunan, 8 İngiliz, 2 Ugandalı, 1 Fransız, 8 Habeşistanlı, 2 Suriyeli, 1 ABD’li, 1 İtalyan, 3 Lübnan’lı olmak üzere toplam 226 mezun vermiştir. Dolayısıyla Heybeliada Ruhban Okulu, bir azınlık okulu olmaktan çıkmış. Patrikliğin milletlerarası eğitim yeri haline gelmiştir. İşte Fener Rum Patrikliği, ısrarla bu okulun tekrar açılmasını istemekte ve her fırsatta da bu isteğini dile getirmektedir.</p>

  <p class="block_7">Mesela, Mesut Yılmaz’ın 1996 yılının Nisan ayı başlarında Yunanistan’a önerdiği barış ve diyalog ilişkisi ile ilgili olarak Patrik Bartholomeos, basına açıklama yaparken, hemen okul meselesini de o arada belirtmiştir. Patrik, ayrıca, Yılmaz ile Ankara’da görüştüğünde, Başbakan Yılmaz’ın, patrikhanenin meseleleriyle ilgilendiğini ve mevcut yasalar çerçevesinde çözüm vaadinde bulunduğu nu açıklayarak, okul hakkında da;</p>

  <p class="block_7">“Fener için en önemli sorunun, Heybeliada Ruhban Okulu’nun yeniden öğrenime açılması olduğunu” söylemiştir.</p>

  <p class="block_7">O günlerde, Fetullah Gülen ile de görüşmüş olan Patrik, gazetecilerin aynı açıklama sırasında bu görüşmeyi de sormaları üzerine, dinler arası hoşgörünün önemini vurgulayarak Gülen ile görüşmesinin bu anlamda güzel mesajlar verdiğini belirtmiş ve Fetullah Gülen’i de; “Çok önemli şahsiyet, görüşleri ve faaliyetleri ile önder bir din adamı” olarak tanımlamıştır!</p>

  <p class="block_7">Peki, patriğin Gülen hakkındaki bu yorumu ve tanımı neye dayanmaktadır. Ya da diğer bir değişle, bu övgünün “sebeb-i hikmet”i nedir?..</p>

  <p class="block_7">Bunun da cevabını yine patrikten öğrenmekteyiz!.. Şöyle ki, Fener Patriği, resmi konuğu olarak İstanbul’da bulunan Ermeni Baş Patriği 1. Karekin Gatoğigos’a özel bir yatla adaları gezdirirken, gazetecilere bazı açıklamalar yapar. İşte, Gülen’e olan muhabbetinin sebebini de dolaylı olarak o sırada dile getirir. Fener Patriği, Ermeni Başpatriği’ne Heybeliada Ruhban Okulu (Ayatriada Kilisesi) ile Kınalıada’daki Metamorfosis Rum Kilisesi’ni gezdirir. Tabii bu arada adadaki Ermeniler Patriğe büyük bir ilgi gösterirler. İki patriğin buluşması ile ilgili olarak, Ermeni Baş patriği, gazetecilere:</p>

  <p class="block_7">“Ziyaretim, son asırların en büyük olayıdır.” der. Fener Rum Patriği Bartholomeos ise, gazetecilerin, Fetullah Gülen ile yapmış olduğu görüşmeye tekrar değinerek bu görüşmede okulun açılmasının gündeme gelip gelmediğini sormaları üzerine şöyle cevap verir:</p>

  <p class="block_9">“Bundan söz ettik. Gülen, biliyorsunuz dini okullar açılması hususunda büyük çaba gösteriyor.”</p>

  <p class="block_7">Gazetecilerin, bu defa “Bu konuda ısrarcı oldunuz mu?” sorusunu yöneltmeleri üzerine de Fener Patriği:</p>

  <p class="block_7"><i class="calibre1">“Israrımız olamaz, ricamız olabilir.”</i> şeklinde bir cevap verir.</p>

  <p class="block_7">Fener Patriği, Heybeliada Ruhban Okulu’nun açılması için, Mesut Yılmaz ile yaptığı görüşmeden ayrı olarak bu konuda destek sağlayabilmek için Fetullah Gülen ile de görüşmüştür. Tabii Patrik, bu meseleyi Gülen’in sadece kendi halinde bir din adamı olmasından dolayı değil, iktidarı belli bir ölçüde etkileyebilmek için, onunla görüşmüştür. Nitekim, bu konuda ricada bulunduğunu da açıkça söylemiştir. İşin açığı, Fetullah Gülen de bu okulun açılmasına taraftardır. Fakat bu destek sadece bir din hoşgörüsü sebebiyle değil, bu okula karşılık Yunanistan’daki Türkler için de kendisinin orada okul açabilmesi niyetiyledir!.. Yani, Türk Cumhuriyetleri’nin yanısıra Yunanistan’daki Türkler de aynı pota içinde eritilmek istenmektedir. Bu da nurculuk ve İngilizce eğitimdir!.. Yoksa, Batı Trakya Türklüğünün lideri Dr. Sadık Ahmet in ölümü üzerine, ağzından iki kelime çıkmayan Fetullah Gülen, oradaki Türkleri sırf Türklük aşkına düşünmemektedir!..</p>

  <p class="block_7">Nitekim, onun bu davasını, basındaki propagandacılarından Şahin Alpay da şu şekilde ifade etmektedir:</p>

  <p class="block_7">“Gülen, kuşku yok ki, Nur Hareketi’nin Said Nursi’den sonraki en önemli temsilcisi. Said Nursi’nin öğretisi doğrultusunda, İslam’ın özgürlük ve bilim alanında sağlanan ilerlemelerle uyumlu bir yorumunu geliştiriyor.”</p>

  <p class="block_7">Keza, Kürt Said doğrultusunu, Gülen’in kendisi de aşağıda ayrıca ele alacağımız Ufuk Turu’nda defalarca ortaya koymaktadır. Dikkat edilecek olursa, Fetullah Gülen’in gündemde tutulmasını sağlayan ve onun propagandasını yapanlar, aynı zamanda siyasi ve kültürel yönlerden Kürt haklarını isteyenlerdir. Bu bilinçli kesim dışındakiler ise, ya maddi çıkar karşılığı ya da başka bir etnik sebeple Osmanlı özlemi çekerek konuşanlardır!.. “</p>

  <p class="block_6">Hahambaşından Fetullah’a ziyaret</p>

  <p class="block_7">İsrail’in Sefaret Hahambaşısı Eliyahu Bakşi Doron, Nur cemaatinin lideri Fetullah Gülen’i ziyaretinde Kudüs’e davet ediyordu. Gülen de bu davete en kısa zamanda icabet edeceğini söyledi. Gülen’le Doron bir süre yalnız görüştü. Gülen İsrail de okul açma konusunda;</p>

  <p class="block_7"><i class="calibre1">“Devlet nezdinde diyalog var. Onlar bize biz onlara talebe gönderdik”</i> dedi.</p>

  <p class="block_7">Fetullah Gülen, Rum Ortodoks Patriği ile de görüşmeler yapıyor, Yunanistan’da da okullar açıyordu. Resmi günlerin dışında hiçbir Türk yetkili ile görüşmeyen patrik ne hikmetse Fetullahla çok sıkı ilişkilere giriyordu. Tabi patriğin idealine Heybeliada Rum Ortodoks Okulunu faaliyete geçirmekti. Bunda da en çok güvendiği kişi ise Fetullah’tı.</p>

  <p class="block_7">Fetullah’ın cemaati PKK’nın burnunun dibinde Irak’ta okullar açıyor, Asya, Afrika, Amerika bırakmıyor hummalı faaliyetlere giriyor. Trilyonları bu uğurda harcıyordu. Fakat insanın aklının almadığı, tebeşire muhtaç birçok Türk okullarına bir kuruş bile yardım yapmıyorlardı.</p>

  <p class="block_6">Fetullah Gülen Ve Papa</p>

  <p class="block_7">1998 yılının Şubat ayının sevgililer gününe denk düşen günlerde Fetullah Gülen ile Papa II. Jean Paul Vatikan’da buluştular. Bu buluşmayı ise CIA organize etti. Gülen’in basın önündeki itirafından da anlaşılacağı üzere ABD Ankara eski büyükelçisi Morton Abramowitz buluşmada başrolü oynadı. Fetullah Gülen 8 Şubat 1998 Pazar günü Vatikan’a hareketinden önce yaptığı açıklama da,</p>

  <p class="block_7"><i class="calibre1">“Birkaç ay önce Abramowitz cenaplarının yardımıyla bu buluşma gerçekleşti”</i> dedi.</p>

  <p class="block_7">ABD eski Savunma Bakan yardımcısı Richard Perle, FBI ve MOSSAD’ın paravan Yahudi örgütü Ayrımcılıkla Mücadele Birliği (And- Defamation league/ ADL) ve Moon tarikatı bu buluşmayı organize edenler arasındaydı.</p>

  <p class="block_7">Vatikan buluşmasının temelleri, Gülen’in sağlık(!) kontrolü gerekçesiyle bulunduğu New York’ta atıldı. Bu günlerde görüştüğü Amerikalılardan biri de, 1996 yılında CIA Başkanlığına aday gösterilen, Carnegie Vakfı Başkanı Morton Abramowitz idi.</p>

  <p class="block_7">Morton Abramowitz ile görüşmesinin ortak dostları Kasım Gülek vasıtasıyla tanışmasından sonra gerçekleştiğini açıklayan Gülen, Abramowitz ile:</p>

  <p class="block_7"><i class="calibre1">“Toplum hadiselerinin sebepleri ve sonuçları hakkında konuştuk. Daha sonra teşekkür mektubu yazdı”</i> diyordu.</p>

  <p class="block_7">Gülen, Abramowitz’e Ortadoğu ve Türkiye konusunda yazdığı kitap için yardım etme sözü verirken, Amerika’daki Siyonist lobisinin en güçlü kolu ADL Gülen’in bir kitabını İngilizce olarak Amerika’da yayınlama garantisi veriyordu.</p>

  <p class="block_7">Zamanın İsrail Başbakanı Benyamin Netanyahu’ya yakınlığı ile tanınan ADL Başkanı Abraham H. Foxman Zaman gazetesindeki açıklamasında kitap olayım şöyle anlatıyor: <i class="calibre1">“Kendisinden İslam’da hoşgörüyü anlatan bir kitap yazmasını rica ettik”</i></p>

  <p class="block_7">Gülen’in, ABD yönetiminde ve BM ‘de etkiye sahip Papa’nın sağ kolu kardinal John O’Connor ile Eylül 97’de New York’ta gerçekleşen görüşmesinde, Roma ziyaretinin tarihi kararlaştırıldı.</p>

  <p class="block_7">ADL’nin Türkiye’de MOSSAD’a yakın Yahudi çevrelerle yakın bağlantıları bulunuyor. ADL’nin ABD dışında, Avrupa’da özellikle Fransa ve İngiltere’de de birçok faaliyetleri bulunmaktadır.</p>

  <p class="block_7">ADL’nin kuruluş yılı 1913. Kurulduğu günden itibaren, yine aynı dönemde kurulan Amerikan iç istihbarat örgütü FBI ile yakın işbirliği içinde oldu. FBI; Edgar Hoover’in başkanlığı döneminde ADL’yi kanatları altına aldı ve geliştirdi.</p>

  <p class="block_7">Klu Klux Klan örgütü ADL kanalıyla finanse edildi. Dernek gibi örgütlenen ve otuza yakın şubesi bulunan ADL, görünüşte konferanslar düzenliyor, ödüller dağıtıyordu.</p>

  <p class="block_7">Ancak, ADL’nin gerçek kimliği 1992 yılında iki ajanının yakalanmasıyla belgelendi. Ajanlar, Tom Gerard ve Roy Bullock’ın evlerinde çıkan bilgiler ve ifadeler ADL’nin kirli ilişkilerini gün yüzüne çıkardı. New York’Iu gazeteci, John Ross’un haberine göre; “ADL’nin MOSSAD, CIA, Güney Afrika ırkçı rejimi ve İngiliz istihbaratıyla bağlantıları ortaya serildi.”</p>

  <p class="block_7">Yakalanan kimi üyelerinin istihbarat faaliyetleri yaptıkları ortaya çıktı. ADL ajanları, muhalif örgütler ve kişileri fişlediklerini itiraf ettiler. ADL ajanları bu faaliyetlerinde ilginç bir olayı da gerçekleştiriyorlar, FBI’ın istihbarat kayıtlarından yararlanıyorlardı.</p>

  <p class="block_7">Abramowitz’in yakın arkadaşı Perle bir Yahudi ve ADL yönetimiyle ilişki içinde. Uzun seneler Pentagon’un Türkiye sorumluluğunu yürüten Perle, bir süre önce Irak’ı bölme planlarını Washington Post’ta açıkça yazdı. Bosna’ya ilgili olarak ABD’de kurulan kriz merkezi ekibi içinde de yer alan Perle, Türkiye İran arasındaki savaş kışkırtıcılığında da baş roldeydi.</p>

  <p class="block_7">Fetullah Gülen’in hamiliğine soyunan ADL, Moon tarikatı ile de çok yakın ilişki içinde. Washington’daki iki büyük gazeteden biri olan Washington Times’in sahibi, Moon tarikatı. ADL ve Moon tarikatı bu gazete içinde birlikte çalışıyor. Gazete CIA’nın yayın organı olarak tanınıyor. 1981’de kurulan gazete, Reagan ve Bush’a olan yakınlığı ile biliniyor.</p>

  <p class="block_7">Moon Tarikatı, Kore’nin bölünmesinden hemen sonra kuruldu. Kurucusu, CIA’nın yan kuruluşları gibi çalışan, Kore İstihbarat Teşkilatı. Kore nüfusunun yüzde onunun Budizm’den Hıristiyanlığa geçişini organize edenlerden. Bu çalışmalar sonucu bugün Güney Kore nüfusunda Hıristiyanların oranı yüzde 35’i buldu. Moon tarikatı CIA’nın dünya çapında kullandığı etkili bir kamuflaj aracı. 1980’li yıllarda tarikatın adı İrangate skandalına karıştı.</p>

  <p class="block_7">Moon tarikatının bir süre önce ölen Türkiye temsilcisi Kasım Gülek, Fetullah Gülen’in sağ koluydu.</p>

  <p class="block_6">Kobra Yuvası</p>

  <p class="block_7">Fetullah Gülen, bir zamanlar temiz insanlarımızı saflarına çekebilmek amacıyla Vatikan hakkında esip savuruyor, onu bütün akan kanların sorumlusu ve “kobra yuvası” olarak tanımlıyordu:</p>

  <p class="block_9">“Bu güne kadar dünyanın dört bir yanında bütün vahşet tablolarının arkasında maalesef iştiyak vardır, misyoner teşkilatı vardır, Vatikan vardır. Kobra yuvası, Saraybosna’da akan kanın arkasında Vatikan vardır. Keşmir’de akan kanların arkasında Vatikan vardır.”</p>

  <p class="block_7">Bir zamanlar “Kobra yuvası” olarak nitelediği Vatikan’ın kapısından ayrılmayan Fetullah Gülen, “Saraybosna’da, Keşmir’de akan kanların arkasında Vatikan vardır” şeklindeki sözlerini de yalayıp yutuyordu. Ya da; Vatikan’ın bu eylemleri karşısında büyük bir keyif alarak sonra da duracağı safını belirliyordu:</p>

  <p class="block_7">Fetullah Gülen, “Fasıldan Fasıla” adlı kitabının 1. Cildinde, “Batının çöküşü” başlığı altında; Amerika ve Avrupa’nın batıyı temsil ettiğini anlatıyordu. Fetullah Gülen, Batı’nın bizi hiçbir zaman sevip kabul etmediğini, bizi ezmek için her türlü entrikalar çevirdiğini, ülkemizde mezhep kışkırtıcılığı yaptığını, ülkemize misyonerler göndererek bizleri Hıristiyan yapmak amacıyla bir kısım insanları satın alacağını söylüyordu. Bu söylemler Fetullah Gülen’in hayatında nadir doğrulardan biriydi. Şimdi onun bu açıklamalarına bakalım:</p>

  <p class="block_9">“Oysaki, Batı bizi hiçbir zaman sevip kabullenmedi... O, güçlü olduğumuz zaman, tabasbus, riya ve entrikalarla, güçlendiği dönemlerde de bizi ezerek ve inleterek hep kendi hedeflerini takip etti. Tabii bu hedeflerin başında da İslam’ın sesini kesmek geliyordu...</p>

  <p class="block_9">Mezhep mülahazasıyla kıyam edenle onun tahrikiyle kıyam ediyordu. Irkçılık düşüncesiyle başkaldıranların arkasında o vardı. Defaatla ülkemizi dört bir yandan sarıp tehdit eden aynı dünya, binlerce masum çocuğu, talihsiz genci, bedbaht ihtiyarı kendi topraklarında cellatlar gibi boğazlayanlarda aynı kanlı ellerdi. Evet, o elleri şeytanları bile ürkütecek cinayetleri alkışlayanlar. Onlardı Ermeniye çanak tutup, güney doğudaki eşkıyaya yeşil ışık yakanlar!”</p>

  <p class="block_7">Amerika ve Avrupa’nın temsil ettiğini söylediği batı için bu sözleri sarf eden Fetullah Gülen, yerin dibine batırdığı bu toplumun dini liderinin ayağına gitmek için yalvar yakar oluyor daha sonra bu hülyasına kavuşuyor, “sizin parçanız olmak için geldik” diyebiliyordu. Fetullah Parçası olduğu toplumu şöyle tanıtmaya devam ediyordu:</p>

  <p class="block_9">“Medeniyetin öncüsü olduğu iddiasını kimseye bırakmayan bu dost(!) dünya değil miydi ki, hemen her zaman bir kanlı kabus gibi başımıza dikildi ve bizi ezdi, ezdirdi!..</p>

  <p class="block_9">Batı, Müslüman Türk dünyasında bir kısım canavarların kanlı pençeleri ve onların amansız-imansız elleri altında parçalanan, didiklenen binlerce masumun hak, hürriyet ve emniyetleri için bugüne kadar müspet manada hiçbir şey yapmadığı gibi bir kerecik olsun, erkekçe haykırma mertliğini dahi göstermemiştir...”</p>

  <p class="block_7">Bu mertliği göstermeyen batının Müslümanlara karşı yapılan bu insanlık dışı hareketleri desteklediğini de ifade eden Gülen, batının ülkemize misyonerler göndererek insanlarımızı Hıristiyanlaştıracağını, ülkemizde satın alacağı insanları başımıza bela edeceğini sanki aynada görmüş gibi anlatıyordu:</p>

  <p class="block_9">“... Ülkemize misyonerler göndererek, Müslümanları Hıristiyanlaştırmaya çalışmayacağını, içimizden satın aldığı insanları başımıza musallat etmeyeceğini, hasılı, bu kin ve nefret dünyası, bütün o eski huylarından vazgeçip Hazreti Mesih’in yumuşaklık, müsamaha ve şefkat tavsiyelerine uyacağını beklemek apaçık bir gaflet ve aldanmışlıktır.”</p>

  <p class="block_7">Batılılardan yumuşaklık, müsamaha ve şefkat beklemenin gaflet ve aldanmışlık olduğunu savunan Fetullah Gülen, bu sözlerini unutarak bakın halklar arası diyalogu bir de dinler arası diyalog maskesini takarak insanlarımızı bir defa daha yanıltıyordu. Gülen Diyaloga girdiği insanları tanıtmaya devam ediyordu, hem de oldukça iddialı sözlerle...</p>

  <p class="block_9">“Biz nasıl düşünürsek düşünelim, o, bir zaman haçlı orduları ve işgalci güçleriyle dilediğini yapıp- yaptırdığı gibi şimdi de, İÇİMİZDEN KİRALADIĞI BİR KISIM YABANCILAŞMIŞ KİMSELERLE kendi hedefini takip etmektedir.”</p>

  <p class="block_7">Fetullah Gülen’in ve cemaatinin papalık misyonunun bir parçası olduğu ortaya çıkmadan önceki düşüncelerine devam edelim:</p>

  <p class="block_9">“Papa yine sahnede... (Zaman, 22 Nisan 1990).</p>

  <p class="block_3"> </p>

  <p class="block_9">“Vatikan ve İngiltere Tarsus’u ABD Patrikhaneyi Merkez yapmak istiyor”. (Zaman, 17Haziran, 1990)</p>

  <p class="block_3"> </p>

  <p class="block_9">“Patrikhane entrika peşinde... İstanbul’a gelen Yunana milletvekilleri hezeyan kustu: Patrikhane İstanbul’da mahpusmuş”. (Zaman, 18 Haziran, 1991)</p>

  <p class="block_3"> </p>

  <p class="block_9">“Hıristiyan teşkilatlarının Müslümanlara yönelik çalışmaları endişe ile takıp ediliyor, İslam Dünyası’nda Hıristiyanlık atağı”. (Zaman, 31 Ekim 1991)</p>

  <p class="block_3"> </p>

  <p class="block_9">“..Bizans Hayali:</p>

  <p class="block_9">“Bir yıl önce kararlaştırılan ve adım adım hayata geçirilen bu plana göre; 1- Ortodoks dinine mensup Sırp milletinin devleti olan Sırbistan kurulacak. 2- Hıristiyan halkların tarihlerinin, törenlerinin tanımaları için yoğun faaliyetler yapılacak. 3- Son olarak güçlü bir Ortodoks-Hıristiyan ittifakı ile başkentin İstanbul olacağı... Büyük Bizans İmparatorluğu kurulacak”. (Zaman, 11 Ekim 1991)</p>

  <p class="block_3"> </p>

  <p class="block_9">“PKK Hıristiyan işbirliği...” (Zaman, 25 Şubat 1992)</p>

  <p class="block_3"> </p>

  <p class="block_9">“Maddi vaatlerle diyalog kurdukları çocukların beyinlerini yıkamaya çalışıyorlar”. “İşte misyonerlerin merkezi”. (Zaman, 24 Temmuz 1992)</p>

  <p class="block_3"> </p>

  <p class="block_9">“Kiliseden sinsi tuzak, İslami değerlere saygılı görünerek Müslümanlara Hıristiyanlığı anlatacaklar...” (Zaman, 9 Haziran 1993)</p>

  <p class="block_3"> </p>

  <p class="block_9">“Patriğin cihan rüyası: Gazetemizin sempozyumu izlemesine yasak getiren Fener Rum Ortodoks Patriği Bartholomeos; “Rum Fener Patrikhanesi ekümeniktir dedi” (Zaman, 25 Eylül 1995)</p>

  <p class="block_3"> </p>

  <p class="block_9">“Çift başlı kartal bulunan Bizans bayrakları ile süslenen Patmos Adası’nda kutlamalarda, Patrik Bartholomeos, Sırp Ortodoksları temsilcisi Eirineos’a plaket verdi”. (Zaman, 27 Eylül 1995)</p>

  <p class="block_3"> </p>

  <p class="block_9">“Patrikhane Lozan’ı zorluyor. Bartholomeos ve beraberindeki 13 patrik Türnepa Yön. Kur. Başkanı Rahmi Koç’un verdiği yemeğe katıldı”. (Zaman, 22 Eylül 1995)</p>

  <p class="block_3"> </p>

  <p class="block_7">Bunlarda, Vatikan’ın bir parçası olma yolunda ve olduktan sonraki değişimlerin sonuçları:</p>

  <p class="block_9">“Vatikan’dan sıcak mesaj... (Zaman, 17 Nisan 1996) “Patrik Barthelomoes ve F. Gülen Hocaefendi toplumsal barışın önemini vurgulayan konuşmalar yaptılar”. (Zaman, 1 Ekim 1996) Medeniyetler arası diyalog için ilk adım; Fener Rum Patriği Barthelomoes konuşmasının ardından, F. Gülen’e bir hediye takdim etti”. (Zaman, 2 Ekim 1996)</p>

  <p class="block_3"> </p>

  <p class="block_9">“Vatikan’da uzlaşma zirvesi”. (Zaman, 9 Şubat 1998)</p>

  <p class="block_3"> </p>

  <p class="block_9">“F. Gülen Hocaefendi, İslam ve Hıristiyan dünyasını temsilen “Dinler-arası Diyalog” çerçevesinde Papa 2. Jean Paul ile yarım saat görüştü”. “Barthelomoes bol ürün bekliyoruz”. (Zaman, 10 Şubat 1998)</p>

  <p class="block_9">“Yunanistan’dan gelen 45 delegenin iştirak ettiği toplantıya Fener Rum Ortodoks Patriği Barthelomoes de katıldı. Patrikten hoşgörü mesajı”. (Zaman, 19 Şubat 1998)</p>

  <p class="block_3"> </p>

  <p class="block_9">“Ehl-i kitap iftarda. İftara Rum Ortodoks Patriği Barthelomoes’ un yanı sıra, Ermeni Ortodoks Patriği Mutafyan, İstanbul Musevi Hahambaşısı David Aseo... katıldı.” (Zaman, 24 Aralık 1998)</p>

  <p class="block_3"> </p>

  <p class="block_9">“F. Gülen in başlattığı diyalog çalışmaları sürüyor. Gülen önceki gün İstanbul’da Yahudi Örgütleri Başkaları Konferans Heyetini kabul etti”. (Zaman 10 Mart 1998).</p>

  <p class="block_3"> </p>

  <p class="block_9">“F. Gülen ile Papa görüşmesi önemli bir olaydır” (Zaman, 12 Nisan 1998)</p>

  <p class="block_3"> </p>

  <p class="block_9">“Zaman’a özel açılamalarda bulunan Protestan Kiliseleri Birliği İslam Dünyası ile İlişkiler Başkanı... (Zaman, 30 Kasım 1998)</p>

  <p class="block_3"> </p>

  <p class="block_9">“Harran’da Semavi Dinleri bir araya getirecek ilahiyat Okulu açılmasının, hoşgörü ve uzlaşmaya katkı sağlayacağı vurgulandı”. (Zaman, 15 Şubat 1998).</p>

  <p class="block_3"> </p>

  <p class="block_7">Gülen ve cemaatinde yukarıda ancak birkaç misalle açıklamaya çalıştığım büyük bir değişim süreci yaşandı. Değişim öncesi ne diyorlardı ve değişim sonrası ne demeye başladılar, her iki evreden de tarihleriyle beraber örnekler verdim. Bizim kadar, başkalarının da cevaplanmasını isteyeceği bu değişim sebebi şu ana kadar açıklanmadı. Açıklanmak şöyle dursun niye böyle değiştiniz diye kendilerine soru soranlar da “siz bizi kıskanıyorsunuz, bizi çekemiyorsunuz, yaptığımız çalışmalar sizi çatlatıyor”... şeklinde karşılık görüyorlardı.</p>

  <p class="block_7">Aslında Nurcuların kıblesi olan ve inanç kitapları da sayılan Kürt Said’in Risaleleri incelendiğinde görülecektir ki, Gülen Vatikan ve Batı’ya karşı çıkarken de “takiyye” yapmış, insanların bu kesime karşı olan hissiyatlarını kullanmış, zamanı gelince de etrafına topladığı kalabalıkları bu kerre de aynı kesime sempati duymaya çağırmıştır. Çünkü Nurculuğun mayasında vardır, Papa ve misyonerlerle işbirliği... Kürt Said’in, “Emirdağ Lahikası” adlı kitabının 139. sayfasında beraber aynı amaca doğru yürüdükleri Misyonerler ve Hıristiyan ruhanilere uyanlar gönderiyordu:</p>

  <p class="block_9">“Misyonerler ve Hıristiyan ruhanileri, hem nurcular, çok dikkat etmeleri elzemdir. Çünkü, herhalde Şimal cereyanı, İslam ve İsevi dininin hücumuna karşı kendini müdafaa etmek fikriyle, İslam ve misyonerlerin ittifaklarını bozmaya çalışacak.”</p>

  <p class="block_7">Gülen, Zaman gazetesince dağıtılan “Şüpheler ve çıkış yolları” adlı kitabındaki, <i class="calibre1">“Çünkü onlar, belli bir devreden sonra sapıtmış, delalete düşmüş ve kendi ufuklarım karartmışlardır”</i> diyerek, yıllarca lanetlediği ve daha sonra yalvar yakar olduğu Hıristiyanlığın lideri Papa’nın ayağına giderek, Papa’nın tebliğine muhatap olmuş, ondan ilk Hıristiyan misyoner ve İncil’deki beyanlarına göre, Hırsız, ikiyüzlü, sahtekâr Pavlus ile yine İncil’e göre Korkak Petrus’un kabartma tablolarını almış ve onları bağrına basmış, kendisi Müslüman bir din adamının yapması gereken “tebliğ” görevini yapmamış-yapamamıştır. Ve sizin misyonunuzun bir parçası olmaya geldik, yani Papa’nın açıklamasıyla ülkemizin de Asya’nın Hıristiyanlaştırılmasının da bir parçası olmaya geldik demiştir.</p>

  <p class="block_7">Hıristiyanların kutsal kitapları <i class="calibre1">“Gökten bir melek dahi size İsa’dan başka bir kurt arıcı olduğunu söylerse lanet olsun ona” der.</i></p>

  <p class="block_7">Gülen, bu lanete uğramaktan korktuğundan olacak bırakın Müslüman bir din adamının yapması mecburi olan “tebliğ” görevini yapmamış/ yapamamıştır.</p>

  <p class="block_6">Fetullah’ın Papa’ya Arzu-hali</p>

  <p class="block_7">9 Şubat 1998 tarihinde papa ile görüşen Fetullah, “Pek muhterem Papa cenapları” diyerek başladığı konuşmasında, İslam’ın yanlış anlaşılan bir din olduğunu söyleyerek, bunda esas suçun Müslümanlarda olduğunu iddia ederek yüksek fikirlerini şöyle beyan eyledi:</p>

  <p class="block_9">“Pek muhterem Papa cenapları,</p>

  <p class="block_9">Üç büyük dinin doğum yeri olarak bilinen toprakların dünyayı daha iyi yaşanabilir bir mekân kılma yolundaki kutsal misyonumuzu tam manasıyla bilen Türk halkından size en içten selamları getirdik. Yoğun gündeminizde bize zaman ayırarak sizinle müşerref olmayı bahşettiğiniz için zatı alilerinize en derin kalbi teşekkürlerimizi sun arız.</p>

  <p class="block_9">Papa 6. Paul cenapları tarafından başlatılan ve devam etmekte olan Dinler arası Diyalog için Papalık Konseyi (PCID) misyonunun bir parçası olmak üzere burada bulunuyoruz. Bu misyonun tahakkuk edişini görmeyi arzu ediyoruz. En aciz bir şekilde hatta biraz cüretle, bu pek kıymetli hizmetinizi icra etme yolunda en mütevazı yardımlarımızı sunmak için size geldik.</p>

  <p class="block_9">İslam yanlış anlaşılan bir din olmuştur ve bunda en çok suçlanacak olan Müslümanlardır. Uygun bir yerdeki vakitli bir gayret bu yanlış anlamanın büyük oranda azalmasına katkı sağlayabilir. Müslüman dünyası, İslam’ın asırlarla ölçülen yanlış algılanmasını silip atacak bir diyalog imkânını bağrına basacaktır.</p>

  <p class="block_9">Beşeriyet çelişen görüşler ortaya koydukları gerekçesiyle, zaman zaman bilim adına dini, din adına da bilimi inkâr etmiştir. Bilginin tamamı Allah’a aittir ve din Allahtandır. O halde bu ikisi nasıl çelişebilir? İnsanlar arasında anlayışı ve hoşgörüyü artırmaya yönelik dinler arası diyaloga yönelik ortak gayretlerimiz çok iş görebilir.</p>

  <p class="block_9">Kendi memleketimizde şimdiye kadar çeşitli Hıristiyan mezheplerinin liderleriyle diyalog içinde olduk. Bu naçiz gayretlerin boşa çıkmadığını âcizane ifade etmek isteriz. Amacımız bu üç büyük dinin inananları arasında hoşgörü ve anlayış yoluyla bir kardeşlik tesis etmektir. Bizler bir araya gelmek suretiyle sözde medeniyetler çatışmasının gerçekleşmesini görmek isteyen yolunu şaşırmış ve şüpheci kimselere karşı dalga kıranlar gibi, isterseniz bariyerler gibi deyin, karşı durabiliriz.</p>

  <p class="block_9">Geçen yıl bazı ünlü uluslararası bilim adamlarının katıldığı medeniyetler arası barış ve diyalog konulu bir sempozyum düzenledik. Bu gayretin başarısından aldığımız teşvikle bu tür etkinlikleri tekrarlamak istiyoruz. Hali hazırda üç büyük dinin bağlıları arasındaki bağları güçlendirmeye yönelik olarak dinler arası diyalog kon usunda Vatikan’ın da temsil edileceğini ümit ettiğimiz bir konferans düzenleme sürecinde bulunuyoruz.</p>

  <p class="block_9">Yeni fikirlerimiz varmış iddiasında bulunmuyoruz. Yine MÜSAHAMANIZA SIĞINARAK, bu misyonun hedeflerine yakından hizmet etmek için üstlenmek istediğimiz birkaç teklifte bulunmayı arzu ediyoruz. Hıristiyanlığın üçüncü bin yılına girişi münasebetiyle yapılacak olan kutlamalar vesilesiyle Ortadoğu’daki Antakya, Tarsus, Efes ve Kudüs gibi bazı kutsal yerlere müşterek ziyaretleri içeren birçok etkinlikler önermek istiyoruz. Bunu sayın cumhurbaşkanımız Demirel’in, cenaplarının ülkem izi ziyaretine ve mezkûr kutsal mekânları göstermeye davetini tekrarlamak için bir fırsat addediyoruz, Anadolu halkı size misafirperverliğini göstermeyi ve şevkle selamlamayı hararetle beklemektedir. Filistinli liderlerle diyalog kurmak suretiyle Kudüs’ü birlikte ziyaret etmemize davetiye çıkarabiliriz. Bu ziyaret bu mübarek şehri Hıristiyanlar, Yahudiler ve Müslümanların, hiçbir kısıtlama, hatta vize dahi olmaksızın serbestçe ziyaret edebileceği uluslararası bir bölge olarak ilan etme gayretlerine yönelik dev bir adım teşkil edebilir.</p>

  <p class="block_9">Üç büyük dinden liderlerin işbirliği ile, ilki Washington DC’de olmak üzere muhtelif dünya başkentlerinde bir konferanslar serisinin gerçekleştirilmesini teklif ediyoruz. İkinci serinin zamanı için Hz. İsa’nın doğumunun 2000. Yıl dönümü ideal olabilir.</p>

  <p class="block_9">Bir öğrenci değişim programı da çok faydalı olacaktır, inançlı genç insanların birlikte eğitim görmesi birbirlerine yakınlıklarını artıracaktır. Öğrenci değişim programı çerçevesinde üç büyük dinin babası olduğu ikrar edilen Hazreti İbrahim’in doğum yeri olarak bilinen Urfa şehrindeki Harran’da bir ilahiyat okulu kurulabilir. Bu, ya Harran Üniversitesi’ndeki programların genişletilmesi suretiyle ya da üç dinin ihtiyaçlarını da temin edecek şümullü bir müfredata sahip bağımsız bir üniversite şeklinde gerçekleştirilebilir.</p>

  <p class="block_9">Önerilen programlar aşırı büyük işler gibi algılanabilir; ama bunlar erişilmez değildir. Dünyada iki tip insan vardır. Bazıları kendini topluma adapte etmeye çalışır. Diğer bazıları ise topluma uymaktansa toplumu kendi değerlerine adapte etmek ister. Toplum bütün ilerlemeleri bu ikinci tip insanlara borçludur. Onları yarattığı için Rabb’e şükürler olsun.</p>

  <p class="block_7"><i class="calibre1">M. Fethullah Gülen /</i> <i class="calibre1">Rabb’in aciz kulu 19 Şubat 1998”</i></p>

  <p class="block_6">Dinlerarası Diyalog</p>

  <p class="block_7">Hıristiyan Misyonerlerin dört bir yanda cirit attığı ve alabildiğine Hıristiyanlık propagandası yapılan bir dünyada yaşamaya adeta mahkûm edilmişiz. ‘Dinlerarası diyalog ve hoşgörü’ sloganlarıyla dünyayı Hıristiyanlaştırma ve Batı’nın iyice kölesi haline sokma projesi adım adım uygulanmak istenmektedir. Papa II. John Paul’un 2000 yılına girerken yani 24 Aralık 1999 tarihinde yayınladığı mesajdan da bu gerçeği anlamak mümkündür.</p>

  <p class="block_9">“Birinci bin yılda Avrupa Hıristiyanlaştırdı. İkinci bir yılda Amerika ve Afrika Hıristiyanlaştırıldı. Üçüncü bin yılda ise Asya’yı Hıristiyanlaştıralım.”</p>

  <p class="block_7">Yine; ilk defa 1962’de toplanan ve 2. Ve 3. oturumu 6 Ağustos 1964’de yapılan II. Vatikan Konsilinin bu iki oturumu arasında Papa VI. Paul’ün, temel konusu “Diyalog” olan “Ecclesiam Suam” isimli genelgesinden sonra aynı çizgiyi takip eden papa II. John Paul’ün 1991 yılında ilan ettiği “Redemptoris Missio”, “Kurtarıcı Misyon” isimli genelgesinde aynen şöyle deniyordu:</p>

  <p class="block_9">“Dinlerarası diyolog, Kilise’nin bütün insanları Kilise’ye döndürme amaçlı misyonunun bir parçasıdır... Bu misyon aslında Mesih’i ve İncil’i bilmeyenlere ve diğer dinlere mensup olanlara yöneliktir. Tanrı, Mesih vasıtasıyla bütün insanları kendine çağırmakta, vahyinin ve sevgisinin mükemmelliğini onlarla paylaşmak istemektedir... Bu açıklamalar yapılırken, kurtuluşun Mesih’ten geldiği ve diyalogun evangelirasyon (misyon)dan ayrılmadığı gerçeği göz ardı edilmemiştir”</p>

  <p class="block_7">(John Paul II, Redemptoris Missio - Encyclical Letter of the Supreme Pontiff on the Permanent Validity of the Church’s Missionary Mandate - Libreria Editrice Vaticana, Roma 1991).</p>

  <p class="block_7">1964 yılında 2. Vatikan Konsili esnasında Papa VI. Paul’ün talimatıyla kurulan ‘Hıristiyan Olmayanlar Sekreteryası’nın 1973 yılında sekreterlik görevine getirilen Pietro Rossano, Sekreterya’nın yayın organı Bulletin’deki bir yazısında, yine aynı amaçtan kıl payı sapmadan şunu belirtiyordu:</p>

  <p class="block_9">“Diyalogdan söz ettiğimizde, açıktır ki bu faaliyeti, Kilise şartları çerçevesinde misyoner ve İncil’i öğreten bir cemaat olarak yapıyoruz. Kilise’nin bütün faaliyetleri, üzerinde taşıdığı şeyleri yani Mesih’in sevgisini ve Mesih’in sözlerini nakletmeye yöneliktir. Bu sebeple diyalog, Kilise’nin İncil’i yayma amaçlı misyonunun çerçevesi içinde yer alır.”</p>

  <p class="block_7">1984 yılından beri “Hıristiyan Olmayanlar Sekreteryası”nın başkanlığını yapan Kardinal Francis Arinze ise, geçmişten bugüne gelinen noktayı anlatırken; <i class="calibre1">“Papa VI. Paul’ün vizyonu gerçekleşmektedir. Çünkü dinlerarası diyalog, Kilise misyonunun normal bir parçası olarak görülmektedir”</i> diyordu.</p>

  <p class="block_7">(Francis A. Arinze, Prospects of Evangelization With Reference to the Areas of the Non-Christian Religions, Twenty Years After Vatikan II. Bulletin, 59/XX-2,1985,124).</p>

  <p class="block_7">Dinlerarası diyalogu şimdiki papanın açık ve net ifadeleriyle tekrar edersek Kilisenin hayallerindeki son merhaleyi bir kere daha görürüz:</p>

  <p class="block_9">“Dinler arası diyalog, Kilise’nin insanları Kilise’ye döndürme amaçlı misyonunun bir parçasıdır.”</p>

  <p class="block_7">Diyalog maskesini II. Vatikan Konsili’nde ortaya atan ve faaliyete geçiren Papa VI. Paul’de diyalogun amacının bu olduğunu açıklamıştı. Yıllardır bilinen ve açıkça beyan edilen bu gerçeklerden sonra Papa’nın ayağına gidilerek “Pek Muhterem Papa Cenapları”na sunulan bir mektuptaki şu ifadelerin ne anlama geldiğini açıklama görevi, elbette ki öncelikle Gülen’e aittir:</p>

  <p class="block_9">“Papa VI. Paul cenapları tarafından başlatılan ve devam etmekte olan Dinlerarası Diyalog İçin Papalık Konseyi/ PCID misyonunun bir parçası olmak üzere burada bulunuyoruz. Bu misyonun tahakkuk edişini görmeyi arzu ediyoruz. En aciz bir şekilde hatta biraz cüretle, bu pek kıymetli hizmetinizi icra etme yolunda en mütevazı yardımlarımızı sunmak için size geldik...”</p>

  <p class="block_7">Aydınlık Dergisi 2.4.2000 tarihinde dinler arası diyalog toplantılarının vazgeçilmez isimlerinden Prof. Dr Niyazi Öktem’e şu soruyu sorar:</p>

  <p class="block_7"><i class="calibre1">“Dinlerarası Diyalog’un, Papa</i> 6. <i class="calibre1">Paul ile Kasım Gülek dostluğundan, Papa 2. Paul ile Fetullah Gülen işbirliğine uzanması, Gülek’in Gülen için Pentagon’a referans vermesi, hepsinin ilişkisinin ortak paydası olarak “dinlerarası diyalog” un gözükmesi, tesadüf mü”</i></p>

  <p class="block_7">Soruya verecek cevap bulamayan Öktem şu açıklama ile yetinir:</p>

  <p class="block_9">“İnsanların kafasında komplo teorisi olursa, öküzün altında buzağı ararlar”</p>

  <p class="block_7">Oysa Kasım Gülek ölmeden önce Amerikan patentli Moon tarikatının Türkiye temsilciliğini de yapmaktaydı. Bilindiği gibi aynı zamanda bir zamanlar CHP Genel Sekreterliği de yapan Kasım Gülek’in cenaze namazını da Fetullah Gülen kıldırmıştı.</p>

  <p class="block_7">“İbrahimî dinlerde buluşma”, “Üç büyük din” gibi teklif ve tanımlar; bugünkü Hıristiyanlık ve Yahudiliğin de, bugünkü İnciller ve Tevrat’ın da hak olduğu düşüncesini doğurarak, özellikle İslam’ın hayat bahşeden mesajından mahrum bırakılmış gençlerimizin Hıristiyanlığa meyletmesine sebep olabilmektedir. Zaten diyalogdan da murat budur, “papalık misyonunun bir parçası olmaya geldik” şeklindeki sözlerin altında yatan gerçek de budur.</p>

  <p class="block_7">Dinlerarası diyalogun mimarlarına göre diyalogun bir raconu da “Benim dinîm son dindir” inancından vazgeçmektir. Dense de, Papa diyalogdan amaçlarının ne olduğunu açık ve net olarak her fırsatta açıklıyordu. Papa Diyanet İşleri Başkanı M. Nuri Yılmaz ile görüşmesinin ardından 25 Haziran 2000 tarihinde San Pietro Kilisesi önünde Pazar günleri düzenlenen ayinde hedeflerini bir kere daha ilan ediyordu:</p>

  <p class="block_9">“Kilise ile diğer dinler arasındaki diyaloga evet. Ama aynı zamanda tek kurtarıcının İsa olduğunu ilan etmek gerekiyor”</p>

  <p class="block_6">Son Haçlı Seferinin Müslüman kılavuzları ve Urfa</p>

  <p class="block_7">Diyanet İşleri Başkanlığı 27 Mayıs 2000’de, hem de Saint-Paul Kilisesi uydurmasıyla Papanın Hıristiyanlığın kutsal beldesi ilan ettiği Tarsus’ta, “2000 Yılı İnanç ve Hoşgörü Toplantısı” adıyla bir toplantı düzenlemeye kalkışıyor. Fakat davet ettikleri Kiliseler, Diyanet İşleri Başkanlığının bu davetine icabet etmiyorlar; iyi de ediyorlar. Bunun üzerine toplantı iptal edilmek zorunda kalmıyor.</p>

  <p class="block_7">Davet edilenlerin buna icabet etmeyişlerinin nedeni de, biraz aşağıda değineceğim gibi, yine Mayıs ayı içerisinde benzer bir başka toplantının daha yapılacak olmasıydı. Bu toplantının tertipçisi ise Fetullah Gülen’in onursal başkanı olduğu bir vakıftır. Davet edilip de buna icabet etmeyenler, böylelikle; 1) Diyanet İşleri Başkanlığını hiç kaale almadıklarını, 2) Dinsel otorite ve karşılarında muhatap olarak Diyanet İşleri Başkanlığını değil, o teşkilattan emekli bile olamamış, ilkokulu bile doğru dürüst bitiremeyen sabık bir seyyar vaizi ve onun örgütünü tanıdıklarını anlatmış oluyorlar; tabii anlayana...</p>

  <p class="block_7">Bilindiği üzere, daha önce Papa da aynı şeyi yapmış; Diyanet İşleri Başkanımızı n randevu taleplerine dahi karşılık vermezken, seyyar vaiz Fetullah’ı ala yü vala ile yüksek huzurlarına(!) kabul buyurmuşlardı. Diyanet İşleri Başkanı ve Başkanlığı, böylece adı geçen sabık mensubu yüzünden ikinci kez hakarete uğramış oluyor? Peki ama, sabık bir seyyar vaize gösterilen bu teveccühün sebebi nedir? Bir kısmını aşağıda izah edeceğiz; fakat şimdilik yalnızca onun yukarıda belirtilen görüşme öncesi Papa’ya yazmış olduğu 9 Şubat 1998 tarihli mektuptan bir alıntıyı tekrar tekrar vermekle yetinelim:</p>

  <p class="block_9">“ Papa 6. Paul cenapları tarafından başlatılan ve devam etmekte olan Dinlerarası Diyalog için Papalık Konseyi (PCID) misyonunun bir parçası olmak üzere burada bulunuyoruz. Bu misyonun tahakkuk edişini görmeyi arzu ediyoruz. En aciz bir şekilde hatta biraz cüretle, bu pek kıymetli hizmetinizi icra etme yolunda en mütevazı yardımlarımızı sunmak için geldik amacımız bu üç dinin inananları arasında hoşgörü ve anlayış yoluyla bir kardeşlik tesis etmektir.”</p>

  <p class="block_7">Şimdi bu sözler üzerinde, zaten gerek de yok ya!.. Hiçbir yorumda bulunmadan, bu tür hoşgörü çığırtkanlarına şunu sormak gerekiyor: Ülkemizde çok yoğun olarak yapılan Hıristiyanlaştırma faaliyetlerini, bu “dinlerarası diyalog, hoşgörü ve anlayış”ının neresine sığdırıyorsunuz? Hıristiyan misyonerliği yapan ve sayısız kitap, broşür, film vesaireyi parasız dağıtan onlarca belki yüzlerce Hıristiyan kurum ve kuruluşundan o pek sevdiğiniz, muhterem Papa cenaplarının haberi yok mu? Mademki kendi dinleri dışındaki dinleri ve bu dinlerin mensuplarını hoşgörü ve anlayışla karşılıyorlar; o halde, niçin bu insanların dinlerini değiştirmek için onca para sarfına ve zahmete(!) katlanıyorlar?</p>

  <p class="block_7">Hıristiyanlaştırma faaliyetlerinin bu derece pervasızca yapılıyor olmasının ve adeta meşruiyet kazanmasının temelinde de yine, “uzlaşma, diyalog, hoşgörü” gibi kavramları dillerinden düşürmeyen seyyar vaiz ve cemaatinin, bu suretle zemini yumuşatma çabalarının büyük rolü olmuştur ve olmaktadır. İşte bazı Müslüman kılavuzların görevi budur; zemini ve ortamı yumuşatma. Bu iş için de “yumuşak İslamcılardan” daha elverişli bir grup yoktur. Osmanlı tarihi ve Osmanlıcılık ideolojisi de yine aynı sebeplerle bu çevrenin sık sık başvurduğu bir referans çerçevesini oluşturmaktadır. Bunun için verilen en tipik örnek, Osmanlı’nın Camiyi, Kiliseyi ve Havrayı bir arada, yan yana tutabildiğidir. Bu söylemlerle, bir yandan da jakoben diye suçladıkları Türkiye Cumhuriyetini karalama ve mahkûm etme amacı güdülüyor. Tabii bütün bu alıştırmaların hemen arkasından dinler arası diyalog ile üç dini birleştirme projeleri gelecektir. Nitekim sabık seyyar vaiz Fetullah Gülen’in fahri başkanı olduğu Gazeteciler ve Yazarlar Vakfının, bu amaçla 2000 yılının Mayıs ayında Şanlı Urfa’da, “Diyalogda bir ümit sembolü: Hz. İbrahim” konulu bir sempozyum düzenleyeceği açıklanmış bulunu yordu. Ve düzenlediler de, ancak Amerikalı bir rahip olan ve ilahiyat fakültelerinde de ders(!)ler veren Thomas Michel’in yazdığı kitapta ‘Vatikan’a bağlı olarak dinlerarası diyalog sekreteryasında çalıştığını ve yine dinlerarası diyalog toplantılarını kendisinin düzenleyip organize ettiğini açıklıyordu. Harran’a üç dinin ruhanilerini yetiştirecek bir Üniversite kurulması projesinin de bunun arkasından tekrar gündeme geldiği gibi Hıristiyan bir erkekle Müslüman bir kadının dinlerin ruhuna aykırı olarak, sadece saf insanları aldatma amaçlı olarak evlenme törenlerini de yaptılar.</p>

  <p class="block_7">Çünkü, Andrew Swanson adlı bir Hıristiyan’ın yazdığı ve Ankara ve ülkemizdeki kiliselerde bugün bile dağıtılan kitaplarda; Hıristiyanlar kitaplarında Müslümanlarla evlenmenin şeytanın çocuğuyla evlenmek demek olduğunu arılattıkları gibi yine Müslümanla evlenmenin ömür boyu bir düşmanla beraber yaşamak demek olduğunu da vurguluyorlardı.</p>

  <p class="block_7">Dinlerarası diyalog toplantılarının Urfa’da yapıyor olmasının konumuzu doğrudan ilgilendiren bir yanı var ki, o da, Urfa’nın Haçlı seferleri tarihinde çok özel bir yerinin bulunmasıdır. 1096 yılında başlayan ilk Haçlı seferi sırasında, Haçlılar, -Antakya’yı saymazsak-Anadolu’nun başka hiçbir yerinde tutunamamışlarda ama Urfa şehrini ele geçirmişler(1098) ve burada Urfa Haçlı Kontluğunu kurmuşlardır. Urfa şehrini Hıristiyanların elinden Türk-Selçuklu Musul ve Halep Atabeki İmadüddin Zengi 1144 yılında kurtarmıştır. Son Haçlı Seferinin ilk karargâhının da yine aynı yerde kurulacak olması acaba tesadüf mü? Hiç zannetmiyorum. Böyle bir toplantı için Urfa’dan daha uygun bir yer de herhalde düşünülemezdi. Eğer yer seçimini Vatikan yaptı ise diyecek söz yok; ama eğer Gazeteciler ve Yazarlar (asıl işi şişirme şöhretlere ödül pazarlar) Vakfı yaptı ise doğrusu bravo! Kılavuzluk diye işte buna denir!</p>

  <p class="block_6">AB Yolundaki Gerçek</p>

  <p class="block_7">Avrupa Birliğine giriyoruz, gireceğiz, kapısındayız, kenarında, köşesindeyiz masallarını kesin bir dille sona erdiren açıklamayı Vatikan Kilisesi yapıyor, bizim dangalaklar ise Avrupa Birliği masallarıyla hala saf insanlarımızı kandırıyorlardı. Alman Başbakanı Kohl bile Avrupa birliği, bir Hıristiyan birliği dememiş miydi. Bu nedenle Türkler bu birliğe katılamazlar diye haykırmamış mıydı. Hıristiyan din adamlarının gazetesi L’Avvanire Türkiye’nin Avrupa Birliği’ne üyeliği hakkında şunları yazıyor, bu haber 10.01.2000 tarihli Milliyet gazetesinde ve Metin Aydoğan tarafından kaleme alınan “Bitmeyen Oyun” adlı kitapta yer alıyordu:</p>

  <p class="block_7">“Helsinki Zirvesi’nden yaklaşık bir ay sonra Katolik Kilisesi Türkiye’nin AB’ne üyeliği konusunda görüşlerini açıkladı. İtalyan piskoposlarının gazetesi L’Avvenire, 3 Ocak 2000 günlü sayısında şunları yazdı:</p>

  <p class="block_9">‘Müslüman Türkiye’nin AB’ne girmesi kimliğimize gölge düşürür. Bu üyelik yanyana büyüyen Hıristiyan gelenekleri ile şekillenen Avrupa medeniyetlerinin temelindeki ittifakları sarsar. Unutmamalı ki ‘Avrupalı Fikri’, başlı başına ‘Düşman Türk’lere’ ve Türkiye’nin başını çektiği İslam dünyasına karşı gelişti. Ankara ile yakın ilişkiler geliştirmeye evet. Ama farklı tarihi ve kültürel gerçekler farklı kalmalıdır.’</p>

  <p class="block_7">Fetullah Gülen, Nevval Sevindi ile yaptığı New York sohbetinde Avrupa Birliğini “Masum bir entegrasyon” olarak tanımlıyor ve onları göklere çıkarıyordu:</p>

  <p class="block_9">“...Ben AB’ne girmeyi öyle gönülden arzu etmiştim. Çünkü daha masum bir araya geliş, daha masum bir entegrasyon, onları endişelendirmeyecek bir şekilde bir birlik beraberlik...”</p>

  <p class="block_7">Gülen konuşmasında batıldan tahrik edecek şeylerden kaçınılmasını isterken, camilerin bile onları tahrik edeceğini söylüyor ve bunlardan uzak durulması gerektiğini vurguluyordu. İslam’ın üslubunu gözden geçirmesini de ihtar eden Gülen, batılıların şimdiye kadar dinlerine sığındıklarını hatta masum olduklarını da belirttikten sonra, teknoloji, sanayi, medeniyet vb. üstünlüklerine sığınarak İslam dünyasını ezer geçerler diyordu. Gülen, bu tavrı ile de asıl inançlarına adeta ışık tutuyordu.</p>

  <p class="block_6">ABD’de Gülen Konferansı</p>

  <p class="block_7">ABD yıllarca el altından desteklediği Ankara DGM’de yargılanan Gülen’e desteğinin tam olduğunu ispat için başkenti Washington’da Fetullah Gülen konferansı düzenliyordu. Konferansta konuşanların çoğunun CIA’ görevlisi olarak tanınması da olayın ilginçliğini artırıyordu.</p>

  <p class="block_7">Aralarında Türkiye’de yakından tanınan Graham Fuller, Alan Makovsky, George Harris, Dr. Hakan Yavuz ve Bekim Akal gibi isimlerinde yer aldığı, “İslami Moderniteler: Fetullah Gülen ve Çağdaş İslam” konulu konferans ABD’nin başkenti Washington’da bulunan Georgetown Üniversite’sinin ev sahipliğinde ve yine Washington’da bulunan Rumi Forum Dinler Arası Diyalog Vakfı’nın sponsorluğunda 26-27 Nisan 2001 tarihinde yapıldı.</p>

  <p class="block_7">Konferansın açılışını, “Georgetown Müslüman-Hıristiyan Anlayış Merkezi” direktörü John Esposito yaparken çeşitli ülkelerden gelen ve bilim adamı olarak tanıtılan 15 konuşmacı, Fetullah Gülen konulu bildirilerini sundular. Fetullah Gülen üzerine uluslararası düzeyde gerçekleştirilen ilk toplantı olmak özelliğini taşıyan konferansta açılış konuşmasını yapan John Esposito, 20. Yüzyılın özellikle son yansında İslam Dünyasından “Modernite” İle İslam’ın bağdaşabileceğini belirten düşünürler çıktığını, ancak bunların düşüncelerini kurumsallaştıramadıklarını anımsatarak, <i class="calibre1">“Gülen olgusu, Türkiye’deki İslam karakterinin önde gelen heyecan vericidir örneğidir”</i> dedi.</p>

  <p class="block_7">Sağlık sorunlarını öne sürerek konferansa katılmayan Fetullah Gülen, konferansa gönderdiği mektubunda, katılımcılara kendisine gösterdikleri ilgiden dolayı teşekkürlerini iletti.</p>

  <p class="block_7">Konferansın ikinci gününde yapılan panelde “Türkiye’de İslam” konusu tartışıldı. Panelde “Kemalizm bitti... Türkiye bir Kürt devletinin kurulmasını engellemeye çalışırsa, Bunun Türkiye’ye pahalıya mal olacağını ve Türkiye’nin önemli toprak kaybına uğrayacağını öne süren, CIA’nın Ortadoğu masası görevlisi ve ABD’nin İstanbul eski Başkonsolosu Graham Fuller (Rand), Dr. Elizabet Özdalga (İsveç Araştırma Enstitüsü Müdürü), Dr. Hakan Yavuz (Utah Üniversitesi) konuştu.</p>

  <p class="block_7">Konferansa izleyici olarak katılanlar arasında tanıdık adlar da bulunuyordu. Bunların başında da Ortadoğu Enstitüsü Başkanı Roscoe Suddart, Washington Enstitüsü Türkiye Uzmanı emekli Diplomat George Harris’de yer alıyordu.</p>

  <p class="block_7">İleriki günlerde sunulan bildirilerin bir kitapta toplanıp yayınlanacağı ve konuya ilişkin görüş bildiren Amerikalı aydınların bu görüşlerine de kitapta yer verileceği açıklandı.</p>

  <p class="block_7">Konferansa konuşmacı olarak katılan öteki kişiler şunlardı:</p>

  <p class="block_7">Doç. Dr. Yasin Aktay (Utah Üniversitesi-ABD). Prof. Dr. Osman Bakar (Pierre Mendes Üniversitesi-Fransa), Mücahit Bilici (Utah Üniversitesi), Prof Dr. Thomas Michel (Dinler Arası Diyalog Başkanı Amerikalı Rahip, Vatikan), Prof. Dr. John Ovoll (Georgetown Üniversitesi-ABD)...</p>

  <p class="block_7">Konferansa katılanların çoğunun CIA ajanı olması Gülen’in ABD’de bulunma ve fonksiyonu hakkında da ipuçları veriyordu.</p>

  <p class="block_6">Yağmurcu</p>

  <p class="block_7">Gülen, hakkında soruşturma açılınca sağlık sebepleri ile gittiği Amerika’da bir ilki gerçekleştiriyor (!?) yağmur duasına çıkardığı arkadaşlarının sayesinde ABD’yi kuraklıktan kurtarıyordu. Gülen, duaya kendisinin gitmediğini belirtiyor, arkadaşlarını gönderdiğini ilk gün yağmur yağmayınca üç gün devam edin yağacak dediğini söyleyerek, gaybdan haber verdiğini, “Gaybı Allah’tan başka kimse bilmez” kur alını tanımadığını da resmen ilan ediyordu.</p>

  <p class="block_9">“Geçen yıl burada (ABD) kuraklık vardı. Uzun süre arkadaşlara yağmur duasına çıkmalarım söyledim. Kendim gitmedin neme lazım ben çıksam yağmayabilirdi... Arkadaşlar çıktılar, ilk gün yağmur gelmedi. Kendilerine, ‘İlk gün hemen gelseydi bunu kendinizden ve duanızdan bilebilirdiniz. Üç gün duaya devam edin dedim. Üçüncü gün yağdı.”</p>

  <p class="block_7">İsmail Ünal tarafından yazıldığı ileri sürülen ve Işık yayınlarından çıkan Fetullah’ın seyir defteri düzeninde yazılmış “Fethullah Gülenle Amerika’da bir ay” adlı kitapta da bu yağmur yağdırma işi anlatılıyor, Bu kitaptan alıntı yapan Milliyet Gazetesi ne hikmetse bu bölümün altındaki ayrıntıyı es geçiyordu.</p>

  <p class="block_7">Fetullah’ın yağmur yağdırdığı masalını anlatan kitabın 51. sayfasının sonunda onun bu saçmalığı anlattıktan sonra şekerinin de 40’a düştüğü belirtiliyordu. Şeker hastalığı ile uzaktan yakından ilgili olan herkes bilir ki, şeker seviyesi 40 ve onun altına düşünce beyinde zedelenmelerin, hafıza kaybının oluşmasının yanında en önemli unsurun da hayal görme ve uydurma gibi davranış bozukluklarının oluştuğu gerçeğidir.</p>

  <p class="block_6">Redaktör Fetullah</p>

  <p class="block_7">Bir insan Amerika’da sözde tedavi olurken aynı zamanda İzmir’de bulunan bir yayınevinde redaktör olarak Cumartesi -Pazar dahil haftanın yedi günü çalışabilir ve milyarlarca lira kazanabilir mi?..</p>

  <p class="block_7">Bu zat Fetullah Gülen olursa cevap biraz karışır. Zira Fetullah Gülen dava ettiği insanlardan haksız yere fazla tazminat koparabilmek için, akıllara durgunluk verecek bir buluş yapmış, kendini İzmir’de faaliyet gösteren Cemaatına bağlı Nil Basın Yayın ve Dağıtım Ambalaj sanayi ve Ticaret A.Ş’de “redaktör” olarak göstermiştir.</p>

  <p class="block_7">Şirketten Gaziemir-İzmir’de bulunan Sarnıç Karakol Amirliği’ne gönderilen yazıda; Fetullah Gülen’in firmalarında “Redaktör” olarak çalıştığı bildirilmiş, aylık net ücret olarak ta 500 milyon lira aldığı bildirilmiştir... Şirketin yazısından anlaşıldığı üzere Gülen, 2000 yılında toplam 11 milyar 700 milyon lira telif ücreti kazanmış, bu parayı hak etmek için de hafta içi 20 saat çalıştığı belirtilirken Cumartesi ve pazar günleri de beşer saat çalıştığı bildirilmiş, yıllık izin, sosyal izin ve rapor kullanmadığı da vurgulanmıştır...</p>

  <p class="block_7">Fetullah’ın Müslümanlığının tezahüründen olacak; savunmasız insanlardan mahkemeleri de yanıltarak haksız yere daha fazla para kazanmak için böyle “yalan” beyanlara başvurmayı sevap saymak... Üstelik bu beyana 2001 yılı Haziran ayına kadar da 500 milyon maaş kazandığını beyan ederek, Bu tarihten sonra ne olmuş derseniz yanıt; herhalde maaşına okkalı zam olmuştur.</p>

  <p class="block_6">Şeriatçı Canilere Övgü</p>

  <p class="block_7">15 Şubat 2000 tarihli Cumhuriyet Gazetesi’nde bu başlık altında Ebru Toktar imzası ile verilen haberde özetle şöyle deniyordu:</p>

  <p class="block_7">“Başbakan Bülent Ecevit’in Türk Dili ve kültürünü yaydığı için övdüğü Gülen’in Hizbullah’ı öven kaseti ortaya çıktı. Araştırmacı-Yazar Ergün Poyraz tarafından bulunan kasette, Gülen’in ‘Allah’ın askerleri olduktan sonra, kutsiler ordusu olduktan sonra, Allah’ın kulu olduktan sonra, Hz. Muhammed’in erleri olduktan sonra zaman ve mekân onları ayıramaz.’ dediği saptandı...</p>

  <p class="block_7">Gülen, Pendik Camii’nde yaptığı konuşmada, cemaatine şöyle sesleniyor: “Sürekli ittikaya (Allah’tan korkma) kendisini salmış, kaptırmış, arayışına girmiş, yakalamış, takvanın dahasını arayan derinlerden daha derin kutsiler, Hz. Muhammed Mustafa’nın askerleri, Hizbullah -Allah cemaati tabiri caizse Allah partisi, siyasi boğuşmalar, siyasi partiler karşısında Allah Partisi...”</p>

  <p class="block_7">Fetullah, Avukatları Orhan Erdemli ve Hasan Günaydın aracılığı ile aynı gün yaptığı ve Akit-Zaman gibi gazetelerde de yayınlanan açıklamasında kendisini şöyle savunuyordu:</p>

  <p class="block_7">“...Diğer yandan, Fethullah Gülen’in 1992 yılında binlerce kişinin huzurunda verdiği bir vaazda kutsal kitabımız Kur’an-ı Kerim’de birçok defa geçen Hizbullah ve Cihad kavramlarını İslam’ın sevgi ve hoşgörü ile Allah’ın birliği düşünceleri çerçeveleri içinde yorumlanmasını bugünkü örgütü ve onun canilerini övdüğü biçiminde yorumlamak, hiçbir insaf ölçüsüne sığmayan ağır bir iftiradır.”</p>

  <p class="block_7">Zaman Gazetesi’nin köşe yazarları da hep bir ağızdan bunun Kur’an da geçen Hizbullah olduğunu iddia ediyorlardı.</p>

  <p class="block_9">Tabi ki, inşanın aklına gelen ilk soru: Konuşmada geçen siyasi partiler, siyasi boğuşmalar karşısında Allah Partisi sözleri oluyor, öyle ya bundan bin dört yüz küsur sene önce siyasi partiler var mıydı?</p>

  <p class="block_9">16 Şubat 2000 Tarihli Cumhuriyet gazetesinde ise “Fethullah Din Devleti İstiyor” başlıklı haberde ise özetle:</p>

  <p class="block_7">“Araştırmacı ve yazar Ergün Poyraz tarafından ele geçirilen ve ‘Fetullah’ın Seyir Defteri’ adlı kitapta ayrıntıları ile açıklanan Gülen’in yeni kasetinde; Cumhuriyet’i eleştirdiği, ak şeriatın da ancak Kanuni Sultan Süleyman dönemindeki Osmanlı Yönetim biçimiyle gerçekleşebileceğini söylediği belirlendi’</p>

  <p class="block_6">Fetullah’ın Ödülleri</p>

  <p class="block_7"><i class="calibre1">“Sayın Cumhurbaşkanım bu gece zatıâlinizin başkanlığında yurdun değişik yörelerinden gelen aile fertleri bir araya geldi. Bugün ülkemizde en çok muhtaç olduğumuz şey, herkesi kendi kurumunda kabul etmek ve ulusal uzlaşmayı yaygınlaştırmaktır.”</i> Fetullah’ın onursal başkanlığını yaptığı Gazeteciler ve Yazarlar Vakfı Genel Baş kanı Haldun Tokat gecenin açılış konuşmasını bu sözleriyle yaptı ve çılgınca alkışlandı.</p>

  <p class="block_7">Gazeteciler ve Yazarlar Vakfı 1994 yılında kuruldu. Onursal başkanı Fetullah Gülen, 25 Aralık 1998 tarihinde İstanbul Hilton Oteli’nde “Ulusal Uzlaşma Teşvik Ödülleri”ni verdi. Ödül törenine Cumhurbaşkanı Süleyman Demirel’de katıldı. Fetullah Gülen ile yan yana oturan Demirel’e de şükran plaketi verildi. Demir el plaketini Fetullah Hoca’nın elinden aldı.</p>

  <p class="block_7">Gece boyunca sürekli “Biz bir aileyiz” teması vurgulandı. Herkes ödülünü aldıktan sonra sıra Demirel’e geldi. Sunucu şöyle anons etmeye başladı: <i class="calibre1">“Aile babasız olur mu”</i> Demirel sahneye Fetullah Gülen ile beraber geldi. Ve mikrofondan geri çekilerek, konuşma şurasını Fetullah Gülen’e verdi. Gülen, <i class="calibre1">“Günümüzün en büyük devlet adamı, Sayın cumhurbaşkanımıza, gönüllerimizin derinliklerinden kopup gelen en samimi duygularımızı sunmayı isterdim. Ben sözü söz sultanına bırakıyorum”</i> dedi.</p>

  <p class="block_7">İslam köylü Süleyman Demirel ise özetle şöyle konuştu: <i class="calibre1">“Sayın Gülen’e fevkalade veciz sözlerinden dolayı teşekkür ediyorum. Bu geceyi tertip edenleri tebrik ediyorum. Bir buçuk saat içinde anlamlı anlar yaşadık. İbretli ders dolu bir geceydi. Bu tören gerçekten çok öğretici olmuştur...”</i></p>

  <p class="block_7">Ödüle layık görülenler ise şunlardı. Süleyman Demirel, Rıza Zelyut, Nevval Sevindi. Gülay Göktürk, Şahin Özer, Hülya Koçyiğit, Sami Yıldırım, Nilüfer Göle, Yaşar Nuri Öztürk, Halil İnancık, Şerif Mardin, İhsan Doğramacı, Üzeyir Garih, Nihat Gökyiğit, Sakıp Sabancı, Aydın Doğan, Bayram Meral, Hikmet Çetin, Bülent Ecevit, Mustafa Kalemli, Nazlı Ilıcak...</p>

  <p class="block_7">Fazilet Partisi İstanbul Milletvekili Nazlı Ilıcak gecede şöyle konuştu:</p>

  <p class="block_7"><i class="calibre1">“Ben Sayın Demirel’in bu toplantıya teşrifini bir çirkinliği, bir hatayı düzeltme gayreti olarak görüyorum. Bazı mahfillerde Fetullah Hoca’nın başını çektiği hizmet hakkında incitici sözler söylenmektedir. Demirel’in burada bulunması, burada, Ankara’da ileri geri konuşanlara bir cevap mahiyetindedir. Muhterem hocamızı bir iki seneden beri tanıyorum. Kendisi çok</i> hassas <i class="calibre1">bir insandır. Ankara’da konuşulanlar onu o kadar rencide etti, o kadar üzüldü ki, hepimizin gözbebeği olan o okulları Milli Eğitim’e veririm dedi. Kendisi verse bile, bizler buna razı olmayız. Muhterem hocam size Demirel’in bana Zincirbozan’dan yazdığı bir cümle ile hitap etmek istiyorum. ‘Ay en zayıf halinde bile, hatta ay tutulması olsa bile işte orada diye parmakla gösteriyorum’ Davanız nice gönülleri tutuşturmaya devam ediyor. Bir ay tutulması hiç kalıcı olabilir m i, hepinize hürmetlerimi sunuyorum”</i></p>

  <p class="block_7">Aynı gecede ailenin, dergilere yarı üryan pozlar vererek ününe ün katan üyesi Nevval Sevindi ise hayallerini sevindirik bir şekilde haykırarak dile getiriyordu:</p>

  <p class="block_9">“Sayın Fetullah Gülen’in Büyük düşleri vardır. Benim de büyük düşlerim var.”</p>

  <p class="block_6">Bu Yolun Sonu nereye Çıkar</p>

  <p class="block_7">Bundan önce yazdığım “Fetullah’ın Gerçek Yüzü” adlı kitapta, <i class="calibre1">“Eski gezici Vaiz Fetullah Gülen’in gerek kitapta yer alan eylemleri, gerekse bugüne kadar Basına yansıyan hareketleri, gerekse hakkında Ankara DGM başsavcılığına yapılan ihbar ve verilen ifadelerin sonucu varacağı yer, T.C.K’nun 146.</i> <span class="text_3">Ve</span> <i class="calibre1">ilgili diğer maddeleridir. Sanıyorum kitap elinize geçtiğinde veya geçtikten bir süre sonra Fetullah hakkında Ankara Devlet Güvenlik Mahkemesi’nde hak ettiği dava açılacaktır.”</i> Demiştim. Dava açıldı ancak “Çete” oluşturmak suçundan, Oysa Fetullah ve çevresinin yargılanması gereken eylemlerinin karşılığı Anayasal nizamı yıkmaktır.</p>

  <p class="block_7">Son söz olarak fazla bir şey söylemeden Ulusal Kurtuluş savaşımızın kahramanı Atatürk’ün bir sözüyle satırlarımızı bitirelim:</p>

  <p class="block_7"><i class="calibre1">“</i><i class="calibre1">Din lüzumlu bir müessesedir. Dinsiz, milletlerin devamına</i> <i class="calibre1">imkân</i> <i class="calibre1">yoktur. Yalnız şurası var ki din; Allah ile kul arasındaki bağlı</i><i class="calibre1">lıktır. Softa takımının din simsarlığına müsaade edilmemelidir. Dinden maddi menfaat temin edenler iğrenç kimselerdir. İşte biz bu vaziyete muhalifiz ve buna müsaade etmiyoruz. Bu gibi din ticareti yapan insanlar saf ve masum halkımızı aldatmışlardır. Bizim ve sizlerin asıl mücadele edeceğimiz ve ettiğimiz bu kimselerdir.</i><i class="calibre1">”</i></p>
</body>
</html>
