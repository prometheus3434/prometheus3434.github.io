<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-13</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-13" xml:lang="tr-TR">
		<div>
			<p> </p>
			<p id="_idParaDest-13"><st c="0">13. </st><st c="4">BÖLÜM   </st><br /><st c="10">KADIKÖY’ÜN KRALI</st></p>
			<p><span><br /><br /></span></p>
			<p><st c="26">Ben kapıdan çıkacağımızı sanırken Keroessa bahçenin deniz tarafına yöneldi.</st></p>
			<p><st c="102">“Bu taraftan gidelim tatlım,” dedi. </st><st c="139">“Bahçenin sonunda sahile inen bir merdiven var. </st><st c="187">Porfirion sahilde bizi bekliyor.”</st></p>
			<p><st c="220">“Porfirion mu?” diye sordum, şaşkınlıkla. </st><st c="263">“O da kim?”</st></p>
			<p><st c="274">“Porfirion, benim özel deniz aracımın adı. </st><st c="318">Gideceğimiz yerlere bizi Porfirion götürecek bugün.”</st></p>
			<p><st c="370">Buna sevinmiştim. </st><st c="389">Deniz yolculuğuna bayılırdım. </st><st c="419">Hem böylece kimseye görünmeden köşkten çıkabilecektik. </st><st c="474">Sokakta Musa abiye yakalanma korkusundan kurtulmuştum. </st><st c="529">Şu Porfirion nasıl bir deniz aracıydı acaba? </st><st c="574">İstanbul Perisi’nin özel aracı olduğuna göre herhalde olağanüstü bir şeydi. </st></p>
			<p><st c="650">Aklımdan geçenleri yine anlayan Keroessa, “Porfirion’u mu merak ediyorsun?” dedi. </st><st c="732">“Sabret, birazdan göreceksin onu.” Gözlerinin içi gülüyordu. </st><st c="793">Geziye gideceğimiz için o da benim kadar sevinçliydi. </st></p>
			<p><st c="847">Bahçenin sonundaki yosun tutmuş taş merdivenden Moda sahiline indik. </st><st c="916">O zamanki sahilde şimdiki gibi bir uçtan bir uca uzanan geniş bir yürüyüş yolu yoktu. </st><st c="1002">Deniz kenarındaki kayalık ve toprak yolda biraz ilerledikten sonra salaş bir kulübeye ulaştık. </st><st c="1097">Kulübenin önünde şekilsiz tahtalardan yapılmış derme çatma bir iskele vardı. </st><st c="1174">İskeleye halatla bağlanmış küçük bir balıkçı teknesi, denizin kıpırtısına ayak uydurarak olduğu yerde dans eder gibi sallanıyordu. </st><st c="1305">İskelenin kenarına balık ağları yığılmıştı.  </st></p>
			<p><st c="1349">Keroessa, kulübenin açık duran kapısına yaklaşıp “Amikos, Amikooos! </st><st c="1417">İçerde misin?” diye seslendi. </st><st c="1447">Ama cevap veren olmadı.</st></p>
			<p><st c="1470">Tam Amikos’un kim olduğunu sormaya hazırlanırken, kapının kenarına dayalı bir demir çubuk gördüm. </st><st c="1569">Paslanmış çubuğun bir ucu üç dişli çatal biçimindeydi.</st></p>
			<p><st c="1623">“Poseidon’un asası!” diye haykırdım heyecanla.</st></p>
			<p><st c="1670">“Evet,” dedi Keroessa, şaşkın şaşkın yüzüme bakarak. </st><st c="1724">“Nereden tanıyorsun sen Poseidon’u?”</st></p>
			<p><st c="1760">“Arkeoloji Müzesi’nden... </st><st c="1787">Orada heykelini görmüştüm, elinde bu asanın aynısından vardı.”</st></p>
			<p><st c="1849">“Aferin sana,” diyerek yanağımı okşadı İstanbul Perisi. </st><st c="1906">“Arkeoloji Müzesi’ne gitmene çok sevindim. </st><st c="1949">Bir zamanlar ben de giderdim oraya. </st><st c="1985">Eski mutlu günlerde...” </st></p>
			<p><st c="2009">Susup denize baktı. </st><st c="2029">Güzel gözleri buğulanmıştı. </st><st c="2057">Bu haliyle onu anneanneme benzettim. </st><st c="2094">Geçmişteki mutlu günlerini andığı zaman anneannemin de gözleri yaşarırdı böyle. </st><st c="2174">Demek yaşlı bir peri de tıpkı insanlar gibi eski günlerini özleyebiliyordu. </st><st c="2250">Ama saatlerce anılarına dalıp kendi kendine dertlenen, dertlendikçe de huysuzlaşan anneannemin aksine, Keroessa bir anda değişip o kederli halinden sıyrılıverdi.</st></p>
			<p><st c="2411">“Bu asa niye burada duruyor, biliyor musun Pelin?” dedi. </st><st c="2469">“Bu kulübede yaşayan Amikos, Poseidon’un oğullarından biridir de ondan... </st><st c="2543">Kendi asasının bir eşini ona hediye etmiş Poseidon.” </st></p>
			<p><st c="2596">“Poseidon’un oğlu mu?” dedim şaşkınlıkla. </st></p>
			<p><st c="2638"> “Evet tatlım,” diyerek güldü İstanbul Perisi. </st><st c="2684">Sonra sesini alçaltıp sır verir gibi devam etti: “Benden duymuş olma ama, aslında baba-oğul pek anlaşamazlar. </st><st c="2794">Gençliğinde çok saldırganmış Amikos. </st><st c="2831">Önüne gelenle dövüşürmüş. </st><st c="2857">Poseidon da onu sarayından uzaklaştırıp buraya yollamış. </st><st c="2914">İlk Çağ’da buralara Bitinya Bölgesi denirdi. </st><st c="2959">Bitinya’da Bebrikler denilen bir halk yaşardı. </st><st c="3006">Amikos, Bebriklerin başına geçti, buraların kralı oldu. </st><st c="3062">İstanbul’un Anadolu yakasında Kadıköy, Moda, Karadeniz’e kadar bütün bu topraklar onun ülkesinin içindeydi. </st><st c="3170">Gelgelelim, huylu huyundan vazgeçer mi? </st><st c="3210">Kral olunca bu sefer de ülkesine gelen yabancılara saldırmaya başladı bizimki. </st><st c="3289">Onlarla yumruklaşır, kimseyi sokmazdı topraklarına. </st><st c="3341">Sonra yıllar yılları kovaladı, krallık falan kalmadı, her şeyini kaybetti. </st><st c="3416">Babasının yanına da dönemedi. </st><st c="3446">Burada, Moda sahilinde yaşayıp gidiyor işte.”</st></p>
			<p><st c="3491">“Komşumuz İdil abla söylemişti, Poseidon’un denizin dibinde kocaman bir sarayı varmış.”</st></p>
			<p><st c="3579">“Evet, Ege Denizi’ndedir sarayı, Gökçeada ile Bozcaada arasındaki derin suların dibinde.”</st></p>
			<p><st c="3669">“Ah, keşke bilseydim!” diye atıldım heyecanla. </st><st c="3717">“Geçen yaz Bozcaada’ya gittik biz. </st><st c="3752">Bilseydim, denize dalıp arardım Poseidon’un sarayını. </st><st c="3806">Çok güzel yüzerim ben, nefesimi de çok uzun süre tutabilirim denizin içinde.”</st></p>
			<p><st c="3883">“Tatlım, senin dalabileceğin yerlerde değil o saray. </st><st c="3937">Nefesin yetmez o derinliğe.”</st></p>
			<p><st c="3965">“Hiç göremeyecek miyim yani?” diyerek boynumu büktüm.</st></p>
			<p><st c="4019">Keroessa bir an düşündükten sonra, “Üzülme,” dedi, “belki buradaki sarayı görürsün.”</st></p>
			<p><st c="4104">“Burada da mı sarayı var Poseidon’un?”</st></p>
			<p><st c="4143">“Evet, Marmara Denizi’nde de bir yazlık sarayı vardır, kimse bilmez orayı. </st><st c="4219">Kışın Ege’deki büyük sarayda oturur, yaza doğru Marmara’daki sarayına taşınır Poseidon. </st><st c="4307">Bak, şu karşıdaki adayı görüyor musun?”</st></p>
			<p><st c="4346">Gözlerimi kısıp Keroessa’nın işaret ettiği adaya baktım. </st><st c="4404">Uzakta, denizin gökle birleştiği ufuk çizgisinin tam üstünde duruyordu.</st></p>
			<p><st c="4475">“Hayırsız Ada derler oraya,” diye devam etti Keroessa. </st><st c="4531">“Sivri Ada diye de bilinir. </st><st c="4559">Bizans Dönemi’nden kalma yıkık bir manastır var üzerinde. </st><st c="4617">Bizanslılar sürgün yeri olarak kullanırlardı bu adayı. </st><st c="4672">Yalnız Hayırsız Ada değil, İstanbul’un bütün adaları öyleydi o zamanlar. </st><st c="4745">Cezalandırılan Bizans prensleri adalara sürgün edilip buralardaki manastırlara hapsedilirlerdi. </st><st c="4841">O yüzden Prens Adaları denir bu adalara. </st><st c="4882">Tam dokuz tane Prens adası vardır tatlım: Büyük Ada, Heybeli Ada, Burgaz Adası, Kınalı Ada, Sedef Adası, Kaşık Adası, Tavşan Adası, Yassı Ada ve Hayırsız Ada. </st><st c="5041">İlk saydığım beş adayı sen de bilirsin, İstanbulluların yazlığa gittiği adalardır onlar. </st><st c="5130">Diğerleri ise ıssızdır, kimse yaşamaz. </st><st c="5169">Hayırsız Ada da bu ıssız adalardan biri. </st><st c="5210">Poseidon’un yazlık sarayı işte o adanın altındaki sulardadır.”</st></p>
			<p><st c="5272">Şaşkınlıktan ağzım açık kalmıştı. </st><st c="5307">O sivri kafalı ada bizim evin balkonundan da görünürdü. </st><st c="5363">Anneannem Poseidon’la komşu olduğunu bilse ne derdi acaba?</st></p>
			<p><st c="5421">“Ama orası da çok derin,” dedim. </st><st c="5455">“Oraya dalmaya da yetmez ki nefesim.”</st></p>
			<p><st c="5492">“Benim de yetmez,” dedi Keroessa. </st><st c="5527">“Su perisi değilim ki ben, kara perisiyim. </st><st c="5570">Ama hiç merak etme, denizkızları bize yardım eder. </st><st c="5621">Ben her zaman onlarla birlikte inerim denizin dibine.” </st></p>
			<p><st c="5676">“Yaşasın!” dedim. </st><st c="5694">Bunu duyduğuma gerçekten sevinmiştim.</st></p>
			<p><st c="5731">O sırada kulübenin arka tarafından sesler yükseldi. </st><st c="5784">Adamın biri bas bas bağırıyordu:</st></p>
			<p><st c="5816">“Heyy, durun orada! </st><st c="5837">Sınırı geçmek yasak!”</st></p>
			<p><st c="5858">“Eyvah, Amikos yine birileriyle dalaşıyor,” dedi Keroessa. </st><st c="5918">“Gel şekerim, başını belaya sokmadan yetişelim şuna.”</st></p>
			<p><st c="5971">Kulübenin arka tarafına geçtiğimizde üç adam gördük. </st><st c="6025">İri yarı, dev gibi olanı diğer ikisinin karşısına dikilmiş, uzun sakalını titrete titrete bağırmaya devam ediyordu:</st></p>
			<p><st c="6140">“Bir adım daha atarsanız yumruğu yersiniz! </st><st c="6184">Ülkeme izinsiz girmek yasaktır.”</st></p>
			<p><st c="6216">“Bırak kardeşim ya,” diyerek sırıttı diğer adamlardan biri. </st><st c="6277">“Ne ülkesi, ne izni? </st><st c="6298">Deli misin nesin? </st><st c="6316">Şuradan geçip gideceğiz işte...”</st></p>
			<p><st c="6348">“Gidemezsiniz!” diye gürledi sakallı dev. </st><st c="6391">“Öyle elinizi kolunuzu sallayarak geçemezsiniz buralardan. </st><st c="6450">Kadıköy’ün kralıyım ben! </st><st c="6475">Önce benimle boks yapmak zorundasınız, ancak beni yenerseniz geçmenize izin veririm.”</st></p>
			<p><st c="6560">Adamların cevap vermesine fırsat kalmadan Keroessa araya girdi:</st></p>
			<p><st c="6624">“Hiç tavsiye etmem beyler. </st><st c="6652">Amikos gelmiş geçmiş en büyük boksördür. </st><st c="6693">Boks eldivenini de o icat etmiştir. </st><st c="6729">Gerisini siz düşünün artık...”</st></p>
			<p><st c="6759">Keroessa konuşurken, Amikos sırtındaki balıkçı yağmurluğunun kocaman ceplerinden çıkardığı boks eldivenlerini takmış, yumruklarını kaldırıp dövüşmeye hazırlanmıştı.</st></p>
			<p><st c="6924">“Çattık belaya,” dedi sırıtığın arkadaşı. </st><st c="6967">“Yürü, öbür yoldan gidelim.”</st></p>
			<p><st c="6995">İki adam, bir an bize garip garip baktıktan sonra gerisin geri dönüp kaçar gibi uzaklaştılar.</st></p>
			<p><st c="7089">Amikos, adamların arkasından gök gürültüsü gibi bir kahkaha patlattı. </st><st c="7160">“Anca gidersiniz!” diye bağırdı, havaya yumruklar savurarak. </st><st c="7221">Sanki karşısında biri varmışçasına kendi kendine boks yapıyordu.</st></p>
			<p><st c="7285">“Hoş geldiniz,” dedi, neden sonra bize dönüp. </st><st c="7332">“Keroessa, bıraksaydın da pataklasaydım şunları. </st><st c="7381">Hah hah haaa, yumruğu görünce nasıl kaçtılar ama...”</st></p>
			<p><st c="7433">“Amikos, bu huyundan vazgeç,” dedi Keroessa. </st><st c="7479">“Sataşma insanlara. </st><st c="7499">Bir gün birisi sana bıçak çekecek ya da alnına bir silah dayayacak diye ödüm kopuyor. </st><st c="7585">İnsanlar eskisi gibi değil, sen de buraların kralı değilsin artık. </st><st c="7652">Devir değişti. </st><st c="7667">Elinde kalan şu son toprak parçasında kimseye bulaşmadan sakin sakin yaşamayı öğren artık. </st><st c="7758">Gelene geçene aldırma; balığını tut, denizinde yüz, keyfine bak sen.”</st></p>
			<p><st c="7827">Sakallı dev, Keroessa’nın karşısında komik bir biçimde eğilip abartılı bir selam çaktı.</st></p>
			<p><st c="7915">“Emredersiniz kraliçem. </st><st c="7940">Fakirhaneme buyurmaz mısınız? </st><st c="7970">Size ve bu güzel kıza balık çorbası ikram edeyim.”</st></p>
			<p><st c="8020">“Amikos, bu güzel kız, sana bahsettiğim küçük arkadaşım Pelin,” dedi Keroessa. </st><st c="8100">“Biliyorsun, bugün Pelin’le küçük bir İstanbul gezisi yapacağız. </st><st c="8165">Zaman kaybetmeden yola çıksak iyi olur. </st><st c="8205">Başka bir gün de balık çorbanı içmeye geliriz, değil mi Pelin?”</st></p>
			<p><st c="8268">“Evet, gelelim,” dedim. </st><st c="8293">Balık çorbasına bayılırdım. </st><st c="8321">Bu komik devden de çok hoşlanmıştım.</st></p>
			<p><st c="8357">“Anlaştık,” diyerek şefkatle bana baktı Amikos. </st><st c="8406">Mavi gözleri, güneşten kavrulmuş kırışık yüzünde cam misketler gibi parlıyordu. </st><st c="8486">“O zaman hemen Porfirion’u hazırlayayım ben.”</st></p>
			<p><st c="8531">Sonra hızlı adımlarla iskeleye doğru yürüdü, biz de peşinden gittik. </st><st c="8601">Ama onun bir adımı bizim üç adımımıza bedel olduğundan, biz kulübenin önüne geldiğimizde o çoktan iskeleye ulaşmıştı.</st></p>
			<p><st c="8718">“Zavallı, hâlâ ayak uyduramıyor bugünün dünyasına,” dedi Keroessa. </st><st c="8786">“Bir zamanlar Kadıköy’ün kralıyken, şimdi şu küçücük yerde sıkışıp kalmayı kabullenemiyor. </st><st c="8877">Eskiden herkesten saygı görürdü, şimdiki insanların onu takmaması zoruna gidiyor. </st><st c="8959">Neyse ki balığa çıktığı zaman unutuyor dünyayı.”</st></p>
		</div>
	<div id="charCountTotal" value="9007"></div></body>
</html>
