<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-12</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-12" xml:lang="tr-TR">
		<div>
			<p id="_idParaDest-12"><st c="0">12. </st><st c="4">BÖLÜM   </st><br /><st c="10">MORSALKIMIN SAÇLARI</st></p>
			<p><span><br /><br /></span></p>
			<p><st c="29">Köşke vardığımda soluk soluğa kalmıştım. </st><st c="71">Saçlarım terden alnıma yapışmıştı. </st></p>
			<p><st c="106">İstanbul Perisi bahçedeydi. </st><st c="134">Elinde bir makasla morsalkımların arasında dolaşıyordu. </st><st c="190">Yine uzun etekli güzel bir elbise giymişti. </st><st c="234">Zümrüt yeşili elbisesi aynı renkte dantellerle süslüydü. </st><st c="291">Bir davete gider gibi hazırlanmıştı. </st><st c="328">Dudaklarına kırmızı ruj sürmüş, hep omuzlarına döktüğü tozpembe saçlarını ensesinde toplamıştı. </st><st c="424">Beni görünce heyecanla yanıma koştu.</st></p>
			<p><st c="460">“Tatlım, ne bu halin? </st><st c="483">Ter içinde kalmışsın. </st><st c="505">Bir şey mi oldu?”</st></p>
			<p><st c="522">Anneannemin evde olmadığını ve Musa abilere görünmeden nasıl kaçtığımı bir bir anlattım.</st></p>
			<p><st c="611">“Ah canım, çok yorulmuşsun sen,” dedi, terli saçlarımı okşayarak. </st><st c="678">“Otur şuraya, dinlen biraz.”</st></p>
			<p><st c="706">“Dinlenmesem de olur,” dedim. </st><st c="737">“Zaman kaybetmeyelim. </st><st c="759">Anneannem gelmeden eve dönmüş olmalıyım.”</st></p>
			<p><st c="800">“Haklısın şekerim, zamanımız kısıtlı. </st><st c="839">Keşke zamanı durdurabilseydim. </st><st c="870">Ama böyle bir gücüm yok ne yazık ki... </st><st c="909">Bir sorsaydın anneannene, belki izin verirdi. </st><st c="955">Böyle kaçmakla falan uğraşmazdın.”</st></p>
			<p><st c="989">“Vermezdi... </st><st c="1003">Hem böylesi daha heyecanlı.”</st></p>
			<p><st c="1031">“Eh, sen bilirsin tatlım,” dedi Keroessa. </st><st c="1074">“Hemen çıkalım o zaman. </st><st c="1098">Bir dakika bekle, içeriden şapkamı alıp geleyim.” </st></p>
			<p><st c="1148">Gitmeden önce elindeki makası bir ağacın dibine bıraktı. </st><st c="1205">Makasa dikkatle baktım. </st><st c="1229">Düz saplı, demir bir makastı. </st><st c="1259">Bildiğim makaslara benzemiyordu.</st></p>
			<p><st c="1291">“Çok değişik bir makas,” dedim. </st><st c="1324">“Ne işe yarıyor?”</st></p>
			<p><st c="1341">“Buna bahçıvan makası derler. </st><st c="1372">Mor salkımların saçlarını kesmeye yarar.”</st></p>
			<p><st c="1413">“Niye kesiyorsunuz? </st><st c="1434">Hani kel kalmalarını istemiyordunuz?”</st></p>
			<p><st c="1471">“Merak etme tatlım, o iş yaramaz rüzgârın marifetiydi. </st><st c="1527">Benim yaptığıma ise budamak denir. </st><st c="1562">Dallarını biraz kesip kısaltıyorum yalnızca, çiçeklerine dokunmuyorum. </st><st c="1633">Ara sıra budanırsa daha gür çıkar bunların saçları. </st><st c="1685">Sen de budamak ister misin?”</st></p>
			<p><st c="1713">“Bilmem... </st><st c="1725">Yapabilir miyim acaba?”</st></p>
			<p><st c="1748">“Yaparsın, yaparsın... </st><st c="1772">Al bakayım makası, bak, tam şuradan keseceksin.”</st></p>
			<p><st c="1820">Keroessa’nın söylediği gibi kesmeye başladım. </st><st c="1867">Bir apartman çocuğu olarak hayatımda ilk defa bitki buduyordum.</st></p>
			<p><st c="1930">“Aferin,” diyerek cesaret verdi güzel peri. </st><st c="1975">“Bahçıvanlığa elin yatkınmış, ben gelinceye kadar devam et.”</st></p>
			<p><st c="2035">Bu işi sevmiştim. </st><st c="2054">Büyük bir dikkatle kesiyordum morsalkımların saçlarını. </st><st c="2110">O gün yaramaz rüzgâr da ortada olmadığı için hepsi uslu uslu duruyordu karşımda. </st><st c="2191">Ama bu sessizlikleri uzun sürmedi.  </st></p>
			<p><st c="2226">“Şişt, dikkat etsene biraz!”</st></p>
			<p><st c="2254">Ses, elimin altındaki tombul morsalkımdan gelmişti. </st><st c="2307">Belki öbür morsalkımlardan birine söylüyordur diye, hiç aldırmadan işime devam ettim.  </st></p>
			<p><st c="2393">“Heyy, saçımı kesen kız, sana söylüyorum, duymuyor musun?”</st></p>
			<p><st c="2451">“Bana mı?”</st></p>
			<p><st c="2462">“Evet, sana... </st><st c="2478">O kadar kısa kesilir mi? </st><st c="2503">Kuşa çevirdin saçlarımı!”</st></p>
			<p><st c="2528">“Duyduk,” dedim. </st><st c="2546">“Ne bağırıyorsun? </st><st c="2564">Hiç de kuşa çevirmedim, o kadar kestiğim halde hâlâ uzun saçların.”</st></p>
			<p><st c="2631">“Boyunu kısaltma artık, yanlardan al,” diye cırladı morsalkım hanım. </st><st c="2701">“Hiç güzel kesemiyorsun zaten, beceriksiz şey! </st><st c="2748">Çirkinleştirdin beni.”</st></p>
			<p><st c="2770">Bu kadarı fazlaydı, kendini ne sanıyordu bu çiçek!</st></p>
			<p><st c="2821">“Ne biçim konuşuyorsun sen öyle!” dedim. </st><st c="2863">“Ben senin özel kuaförün müyüm? </st><st c="2895">Saçlarının hepsini keseyim de gör gününü!”</st></p>
			<p><st c="2937">“Yapma!” diyerek araya girdi, tombulun önündeki ince morsalkım. </st><st c="3002">“Sen onun kusuruna bakma şekerim. </st><st c="3036">Aslında iyi bir çiçektir, ama bugün huysuzluğu üstünde.” Sonra kulağıma eğilip ekledi: “Morali bozuk da biraz...”</st></p>
			<p><st c="3149">“Merak etme, kesecek değildim zaten, yalnızca gözünü korkutmak istemiştim o şımarığın,” diye fısıldadım ince morsalkıma. </st><st c="3271">“Hem niye bozukmuş morali?”</st></p>
			<p><st c="3298">“Rüzgâr bugün gelmedi ya, ondan...” dedi ince morsalkım.</st></p>
			<p><st c="3355">“Rüzgârla dans edemediğine mi üzüldü? </st><st c="3394">Çok mu seviyor dans etmeyi?”</st></p>
			<p><st c="3422">“Dansı seviyor tabii, ama rüzgârı daha çok seviyor. </st><st c="3475">Senin anlayacağın şekerim, rüzgâra âşık olmuş bizimki. </st><st c="3530">Saçlarını çok kısa kesersen rüzgâr beğenmez diye korkmuştur.”</st></p>
			<p><st c="3591">“Ne fısıldaşıyorsunuz siz? </st><st c="3619">Benim dedikodumu mu yapıyorsunuz yoksa?” diye cırladı yine tombul morsalkım. </st><st c="3696">“Bu kız kessin bütün saçlarımı da kurtulayım! </st><st c="3742">Rüzgârın da geleceği yok zaten.”</st></p>
			<p><st c="3774">“Bir dakika susar mısın şekerim?” dedi ince morsalkım, tombula. </st><st c="3839">Sonra bir an çevreyi dinledikten sonra ekledi: “Hafif bir esinti mi çıktı, yoksa bana mı öyle geliyor? </st><st c="3942">Bizim rüzgârın sesini duydum sanki uzaklardan.”</st></p>
			<p><st c="3989">“Sana öyle geliyor,” dedi tombul morsalkım, ağlamaklı bir sesle. </st><st c="4055">“Ne esintisi, baksana yaprak kımıldamıyor bahçede. </st><st c="4106">Hem gelmesin zaten rüzgâr, görmesin bu kırpık saçlarımı. </st><st c="4163">Şu kız ne hale getirdi beni, ühüüüü...”</st></p>
			<p><st c="4202">“Ağlama,” dedim, üzüntüyle. </st><st c="4231">Öfkem çoktan geçmişti, tombul morsalkıma acıyordum şimdi. </st><st c="4289">“Keşke kesmeseydim saçlarını. </st><st c="4319">Nereden bilebilirdim ki...”</st></p>
			<p><st c="4346">O sırada arka taraftaki morsalkımlar yavaş yavaş sallanmaya başladılar.  </st></p>
			<p><st c="4419">“Rüzgâr geldi işte!” diye bağırdı, ince morsalkım. </st><st c="4470">“Ben sana dememiş miydim? </st><st c="4496">Bak, arkadakiler dansa başladı bile.”</st></p>
			<p><st c="4533">“Eyvah, bu tarafa geliyor!” dedi tombul morsalkım, telaşla. </st><st c="4594">“N’olur saklayın beni kızlar, görmesin bu halimi.”</st></p>
			<p><st c="4644">Ama çok geç kalmıştı. </st><st c="4667">Bir anda tombul morsalkımın yanında biten rüzgâr, çiçeğin çevresinde fır dönmeye başladı.  </st></p>
			<p><st c="4757">“Bugün çok güzelsin,” dedi rüzgâr. </st><st c="4792">“Saçlarını mı kestirdin? </st><st c="4817">Bu model çok yakışmış sana.”</st></p>
			<p><st c="4845">“Öyle mi?” dedi tombul morsalkım şaşkınlıkla. </st><st c="4892">“Gerçekten beğendin mi?” </st></p>
			<p><st c="4917">“Çok beğendim.”</st></p>
			<p><st c="4932">“Ah, çok teşekkür ederim,” diye şakıdı morsalkım. </st><st c="4983">Deminki cırlak sesinden eser kalmamıştı. </st><st c="5024">“Şu güzel kız kesti saçlarımı, asıl ona teşekkür etmek gerek.”</st></p>
			<p><st c="5086">“Bravo sana tatlı kız,” diyerek yüzüme üfledi rüzgâr. </st><st c="5141">“Güzel çiçeğimi daha da güzelleştirmişsin.”</st></p>
			<p><st c="5184">“Beğendiğine sevindim,” dedim. </st></p>
			<p><st c="5216"> “Biraz eğilsene canım,” dedi tombul morsalkım bana. </st><st c="5268">Sonra da kulağıma fısıldadı: “Deminki sözlerim için özür dilerim. </st><st c="5334">Bundan sonra hep sen kes saçlarımı, olur mu?”</st></p>
			<p><st c="5379">“Olur,” diyerek çiçeğe bir öpücük kondurdum, güzel kokusunu içime çektim.</st></p>
			<p><st c="5453">Çok mutluydum. </st><st c="5469">Ben de çiçeklerin ve rüzgârın dilinden anlayabiliyordum artık. </st><st c="5532">Keroessa haklıydı, can kulağıyla dinleyince doğanın seslerini duyabiliyordu insan.</st></p>
			<p><st c="5614">O sırada Keroessa göründü. </st><st c="5642">Başına geniş kenarlı, kırmızı çiçeklerle süslü hasır bir şapka takmıştı. </st><st c="5715">Şapkasına bayıldığımı bakışımdan anlayıverdi hemen.</st></p>
			<p><st c="5766">“Şapkasız çıkamam sokağa,” diyerek güldü. </st><st c="5809">“Alışkanlık işte... </st><st c="5829">Aa, sen ne güzel budamışsın morsalkımları, eline sağlık tatlım.” </st></p>
			<p><st c="5894">Sonra yavaş yavaş sallanan morsalkımlara seslendi:</st></p>
			<p><st c="5944">“Çocuklar, biz çıkıyoruz. </st><st c="5971">Böyle uslu uslu dans edin rüzgârla. </st><st c="6007">Yaramazlık yapmayın, olur mu?”</st></p>
			<p><st c="6037">“Güle güleee!” diye sevinçle bağırdı, morsalkımlar ve rüzgâr bir ağızdan. </st><st c="6112">Biz gider gitmez hora tepmeye başlayacakları o kadar belliydi ki...  </st></p>
		</div>
	<div id="charCountTotal" value="6180"></div></body>
</html>
