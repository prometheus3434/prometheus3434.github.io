<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-7</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-7" xml:lang="tr-TR">
		<div>
			<p id="_idParaDest-7"><st c="0">7. </st><st c="4">BÖLÜM   </st><br /><st c="10">KARYATİD’LERİN KAHKAHASI</st></p>
			<p><span><br /><br /></span></p>
			<p><st c="34">Ertesi gün okul dönüşü Perili Köşk’ün önüne gelince, bu kez hiç duraksamadan bahçe kapısından içeri daldım. </st><st c="143">Eve geç kalmak umurumda bile değildi. </st><st c="181">Köşkün perisini yeniden görmeye can atıyordum.</st></p>
			<p><st c="227">Bahçedeki morsalkımlar kıpır kıpırdı. </st><st c="266">Aralarında dolaşan neşeli bir rüzgâr hepsini bir sağa bir sola sallayarak dans ettiriyordu. </st><st c="358">Bahçeden hızla geçip köşke çıkan merdivene yöneldim. </st><st c="411">Ben basamakları ikişer ikişer tırmanırken, kapıda nöbet bekleyen mermer kadınlar yine dalgın dalgın uzaklara bakıyordu.</st></p>
			<p><st c="530">Kapı aralıktı, ama artık evin boş olmadığını bildiğime göre yine pat diye içeri dalamazdım. </st><st c="623">Etrafta zil göremeyince kocaman bir aslan pençesi biçimindeki kapı tokmağına uzandım. </st><st c="709">Paslanmış demir pençeyi tam kapıya vuracaktım ki, köşkün perisi eşikte belirdi.   </st></p>
			<p><st c="789">“Hoş geldin Pelinciğim” dedi gülümseyerek. </st><st c="832">Yaşasın, adımı unutmamıştı! </st><st c="860">Sonra da eğilip yanaklarımdan öptü. </st><st c="896">Teni, bahçedeki morsalkımlar gibi kokuyordu.  </st></p>
			<p><st c="941">“Merhaba Keroessa,” dedim, ona hayran hayran bakarak. </st><st c="995">“Bugün yine çok şıksınız.” </st></p>
			<p><st c="1022">“Yok canım, ne şıklığı, ev kıyafeti işte,” diyerek bir kahkaha attı. </st><st c="1091">“Yine de iltifatına teşekkür ederim tatlım.” </st></p>
			<p><st c="1136">O gün baştan aşağı pembeler içindeydi Keroessa. </st><st c="1184">Saçlarıyla aynı renkte, tozpembe bir elbise giymişti. </st><st c="1238">Belinde pembe güllerden yapılmış bir kemer vardı. </st><st c="1288">Uzun eteğinin altından görünen pembe terlikleri minik incilerle süslüydü. </st><st c="1362">Boynuna parıldayan bir yıldız takmıştı. </st><st c="1402">Bu yıldızı, anneannemin özel günlerde taktığı elmas kolyesine benzettim. </st><st c="1475">En son bir yıl önce, bir akrabamızın düğününe giderken görmüştüm o kolyeyi anneannemin boynunda. </st><st c="1572">Anneannem o gün çok güzeldi. </st><st c="1601">Gözlerinin renginde mavi bir tuvalet giymiş, siyah saçlarını topuz yaptırmış, kulaklarına elmas kolyesine uygun küpeler takmıştı. </st><st c="1731">Keşke yalnızca özel günlerde değil, evin içinde de hep Keroessa gibi süslü püslü giyinseydi anneannem.</st></p>
			<p><st c="1833">“Okuldan geliyorsun, değil mi?” diye sordu Keroessa. </st><st c="1887">“Dersler nasıl geçti bugün?”</st></p>
			<p><st c="1915">“İyi geçti.”</st></p>
			<p><st c="1928">“Ama okul deyince yüzün asıldı birden. </st><st c="1968">Canını sıkan bir şey mi oldu tatlım? </st><st c="2005">Arkadaşlarına falan mı kızdın?”</st></p>
			<p><st c="2036">“Yok... </st><st c="2045">Öğretmenimiz İstanbul’la ilgili bir ödev vermişti de o geldi aklıma.”</st></p>
			<p><st c="2114">“Öyle mi?” dedi Keroessa. </st><st c="2141">“Aklına gelince böyle sıkıntı bastığına göre zor bir ödev olmalı. </st><st c="2207">Ben de hava almak için bahçeye çıkıyordum. </st><st c="2250">Gel, şurada oturup konuşalım biraz. </st><st c="2286">Belki bir yardımım dokunur sana.” </st></p>
			<p><st c="2320">Bahçenin denize bakan tarafında, morsalkımların arasına gizlenmiş bir bankı gösteriyordu.</st></p>
			<p><st c="2409">“Tamam!” dedim sevinçle. </st><st c="2435">El ele tutuşup merdivenden inmeye başladık. </st><st c="2479">Son basamağa geldiğimizde arkamda bir ses duydum. </st><st c="2529">Sanki birileri kahkaha atmıştı. </st><st c="2561">Dönüp baktığımda, kapının iki yanındaki sütun kadınlardan başka kimseyi göremedim. </st><st c="2644">Ama garip olan bir şey vardı, kadınların yüzleri her zamanki gibi asık değildi şimdi. </st><st c="2730">Durakladığımı gören Keroessa merakla bana baktı.</st></p>
			<p><st c="2778">“Ne oldu tatlım?”</st></p>
			<p><st c="2796">“Güldüler,” dedim heyecanla. </st><st c="2826">“Mermer kadınlar... </st><st c="2846">sütunlar yani... </st><st c="2863">Demin kahkahalarını duydum. </st><st c="2891">Bakın hâlâ gülümsüyorlar.”</st></p>
			<p><st c="2917">“Yanılmış olmalısın,” dedi Keroessa. </st><st c="2955">“Karyatid’ler asla gülmezler. </st><st c="2985">Kederli kadınlardır onlar.”</st></p>
			<p><st c="3012">“Karyatid’ler mi? </st><st c="3031">İsimleri bu mu? </st><st c="3047">Niye kederliler?”</st></p>
			<p><st c="3064">“Karyatid’ler, Karyalı kadınlar demektir. </st><st c="3107">Çok eskiden Yunanistan’da Karya adında bir kent vardı. </st><st c="3162">İran’dan gelen Persler Yunanistan’a saldırdığı zaman, bu Karyalılar kendi yurttaşlarına yardım edecek yerde Perslerin tarafını tuttular. </st><st c="3299">Yunanlar o kadar kızdılar ki, savaş bitince Karyalıları cezalandırmak için kentin bütün erkeklerini öldürdüler, kadınlarını da köle yaptılar. </st><st c="3441">Zavallı kadınlar, o günden sonra hem taşıdıkları ağır yüklerin, hem de duydukları utancın ağırlığı altında ezilerek keder içinde yaşadılar. </st><st c="3581">Yüzleri hiç gülmedi bir daha. </st><st c="3611">Bu yetmezmiş gibi, yapıları da onların sırtına yüklediler. </st><st c="3670">Yapıları taşıyan sütunlar kadın heykeli biçiminde yapıldı, bunlara Karyatid adı verildi. </st><st c="3759">Kadıncağızlar sonsuza dek yük taşımaya mahkûm oldular. </st><st c="3814">Daha sonra dünyanın her tarafına yayıldı bu sütun kadınlar. </st><st c="3874">Karyatid’lerin niye gülmediğini anladın mı şimdi?” </st></p>
			<p><st c="3925">“Anladım. </st><st c="3935">Ama şimdi gülüyorlar, bakın...”</st></p>
			<p><st c="3966">O zaman Keroessa dönüp baktı ve Karyatid’lerin gerçekten gülümsediğini görünce şaşırdı.</st></p>
			<p><st c="4054">“Aa, evet, gülüyorlar. </st><st c="4078">Çok tuhaf... </st><st c="4091">Hiç görmemiştim güldüklerini.” </st></p>
			<p><st c="4122">Yaşlı peri bunları söylerken gözleri bana takıldı. </st></p>
			<p><st c="4173">“Pelin, dön bakayım sırtını, nedir o arkanda sallanan şey?”</st></p>
			<p><st c="4232">Sırtımı döndüğümde o da gülmeye başlamıştı.</st></p>
			<p><st c="4276">“Karyatid’lerin niye güldüğü anlaşıldı,” dedi kıkırdayarak. </st><st c="4337">“Baksana şuna...”</st></p>
			<p><st c="4354">Uzanıp arkamdan aldığı şeyi bana gösterdiğinde utancımdan kıpkırmızı kesildim. </st><st c="4434">Bir maymun kuyruğuydu bu, birinci sınıfların yılsonu gösterisi için hazırlanan kuyruklardan biriydi. </st><st c="4535">O gün son derste tiyatro salonuna gidip miniklerin provasını izlemiştik öğretmenimizle birlikte. </st><st c="4632">Çocuklar, değişik hayvanların kılığına girdikleri şarkılı bir oyun hazırlıyorlardı. </st><st c="4716">Prova bitince onların soyunup giyinmesine yardım etmiştik. </st><st c="4775">İşte o sırada soyunma odasından aşırdığı bu kuyruğu bana takmış olmalıydı Bora. </st><st c="4855">Ondan başkası yapmış olamazdı. </st><st c="4886">Böyle şakalar Bora’nın işiydi. </st><st c="4917">Demek okuldan çıktıktan sonra bütün yolu arkamda sallanan o maymun kuyruğuyla yürümüştüm ben!</st></p>
			<p><st c="5010">“Rezil oldum!” diye haykırdım. </st><st c="5042">“Mahalleden geçerken herkes beni gördü. </st><st c="5082">Arkamdan ne kadar gülmüşlerdir!”</st></p>
			<p><st c="5114">“Tatlım,” dedi Keroessa, “niye dertleniyorsun? </st><st c="5162">İnsanları güldürmek fena bir şey değil ki... </st><st c="5207">Bak, şu taş kesilmiş kadınları bile güldürdün. </st><st c="5254">Kederlerini bir an unuttular sayende.”</st></p>
			<p><st c="5292">Karyatid’lere baktım, yüzleri yine eski halini almıştı. </st><st c="5349">Dudakları sımsıkı kapanmış, gözleri uzaklara dalmıştı her zamanki gibi. </st><st c="5421">Olsun, bir an için güldürmüştüm ya onları.</st></p>
		</div>
	<div id="charCountTotal" value="5463"></div></body>
</html>
