<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-5</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-5" xml:lang="tr-TR">
		<div>
			<p id="_idParaDest-5"><st c="0">5. </st><st c="4">BÖLÜM   </st><br /><st c="10">NEREDESİN İDİL ABLA?</st></p>
			<p><span><br /><br /></span></p>
			<p><st c="30">Üst kattaki komşumuzun kızı İdil abla, üniversitede arkeoloji bölümünde okuyordu. </st><st c="113">Onu çok severdim. </st><st c="131">Ara sıra bana mitolojik öyküler anlatırdı. </st><st c="174">Bir keresinde beni Arkeoloji Müzesi’ne götürmüş, bana ülkemizin eski uygarlıklarından kalan eserleri göstermişti. </st><st c="288">Arkeologların toprağı kazarak gün ışığına çıkardıkları bu eserler çok etkilemişti beni. </st><st c="376">Eski çağların mitolojik tanrı ve tanrıçalarının, efsane kahramanlarının heykelleri önünde bana onların öykülerini anlatmıştı İdil abla. </st><st c="512">Onu dinlerken dalıp gitmiştim. </st><st c="543">Konuşan İdil abla değil, heykelin kendisiydi sanki; dile gelmiş anlatıyordu bana öyküsünü. </st><st c="634">Bir ara birbirine çok benzeyen iki tanrı heykeli görünce aklıma bir soru takılmıştı. </st><st c="719">Heykeller aynı tipteydi, sakalları bile aynıydı. </st><st c="768">Bence ikisi de aynı tanrının heykeliydi, ama birinin altındaki tabelada </st><span><st c="840">Zeus</st></span><st c="844">, diğerininkinde </st><span><st c="861">Poseidon</st></span><st c="869"> yazıyordu. </st><st c="881">Hangisinin Zeus, hangisinin Poseidon olduğunu nereden biliyorlardı acaba? </st><st c="955">İdil ablaya sorduğumda, “Bak Pelinciğim,” demişti, “Zeus’un elindeki yıldırımları görüyor musun? </st><st c="1052">Yanında da bir kartal var. </st><st c="1079">Bunlar onu tanımamıza yarayan simgelerdir. </st><st c="1122">Zeus, İlk Çağ’ın Gök Tanrısı’dır. </st><st c="1156">Yıldırımları gökten onun fırlattığına inanırmış eskiden insanlar. </st><st c="1222">Kartal ise Zeus’un kutsal kuşudur. </st><st c="1257">Bunun için heykellerinde genellikle elinde bir yıldırım demeti, yanında da bir kartal olur Zeus’un. </st><st c="1357">Diğer sakallı ise Deniz Tanrısı Poseidon’dur. </st><st c="1403">Onu da elindeki çatallı asadan tanırız. </st><st c="1443">Asasını bir savurdu mu, dalgaları kabartır, denizlerde korkunç fırtınalar yaratırmış Poseidon. </st><st c="1538">Bütün tanrı ve tanrıçaların böyle kendilerine özgü simgeleri vardır. </st><st c="1607">Bu simgeleri görünce kimin heykeli olduğunu şıp diye anlar arkeologlar. </st><st c="1679">Mesela, Haberci Hermes’in simgesi kanatlı pabuçlarıdır. </st><st c="1735">Hermes, Zeus’un buyruklarını iletmek için oradan oraya haber taşırken kanatlı pabuçlarıyla uçarmış çünkü. </st><st c="1841">Bereket Tanrıçası Demeter’in simgesi elinde tuttuğu buğday başağı, Aşk ve Güzellik Tanrıçası Afrodit’inki ise güvercindir. </st><st c="1964">Bunların çoğunu mitolojik öykülerden öğreniriz. </st><st c="2012">Efsane dediğimiz mitolojik öyküler, binlerce yıldır dilden dile dolaşan söylencelerdir ve arkeologların en büyük yardımcısıdır.”</st></p>
			<p><st c="2140">İdil ablanın anlattıklarını merakla dinlemiş, müze gezisinden çok zevk almıştım o gün.  </st></p>
			<p><st c="2228">“Hah, iyi akıl ettin,” dedi anneannem, anneme. </st><st c="2275">“İdil, tam bu işin adamı.” Sonra ikinci porsiyonunu almak üzere tatlı tabağına uzandı. </st><st c="2362">Vişneli ekmek kadayıfına hiç dayanamazdı.</st></p>
			<p><st c="2403">“Adam değil o,” dedim.</st></p>
			<p><st c="2426">Anneannemin servis kaşığını tutan eli havada asılı kaldı. </st><st c="2485">“Ne biçim konuşuyorsun sen öyle?” dedi, kaşlarını çatarak. </st><st c="2544">“Ne demek adam değil! </st><st c="2566">Akıllı uslu, terbiyeli bir kız İdil, daha ne olsun?”</st></p>
			<p><st c="2618">“Tamam, ben de onu diyorum işte. </st><st c="2652">Adam değil ki, kız o.”</st></p>
			<p><st c="2674">Bu sözlerim üzerine annemle babam gülmeye başladılar. </st><st c="2729">Anneannem de kaşlarını tekrar eski haline döndürüp bir kahkaha attı. </st><st c="2798">“Hay, çok yaşa sen,” dedi. </st><st c="2825">“İdil’in kız olduğunu ben de biliyorum evladım. </st><st c="2873">Tam bu işin adamı derken, bu işi en iyi o yapar demek istemiştim. </st><st c="2939">Bir deyimdir bu.”</st></p>
			<p><st c="2956">Bu sefer ben de güldüm. </st><st c="2981">Bu neşeli ortamdan yararlanan annem, anneannemin ikinci porsiyonu almasına fırsat vermeden tatlı tabağını mutfağa kaçırıverdi. </st><st c="3108">Zavallı anneannem, hâlâ elinde tuttuğu servis kaşığıyla annemin arkasından bakakaldı, ama hiçbir şey demedi. </st><st c="3217">Son yaptırdığı tahlilde kan şekeri sınırda çıkmıştı, o kadar çok tatlı yerse yakında şeker hastası olacağını kendi de biliyordu. </st><st c="3346">Annemle babam sofrayı toplarken, o da gidip televizyonunun karşısındaki koltuğuna yerleşti. </st><st c="3438">En sevdiği program başlamak üzereydi.  </st></p>
			<p><st c="3476">“Pelin, istersen çık bir bak İdil’e,” diye seslendi annem mutfaktan. </st><st c="3545">“Evdeyse ilgilenir senin ödevle.”</st></p>
			<p><st c="3578">“Olur,” deyip odama gittim, defterimi aldıktan sonra üst kata çıktım. </st><st c="3649">Kapıyı İdil ablanın annesi Semiha teyze açtı. </st><st c="3695">İdil abla evde yoktu, Side’ye kazıya gitmişti.</st></p>
			<p><st c="3741">“Arkeologlar orada eski bir kent bulmuşlar,” dedi Semiha teyze. </st><st c="3806">“Ta Milat öncesinden kalmaymış. </st><st c="3838">Evler, hamamlar, koca bir tiyatro, daha neler neler çıkmış toprağın altından, yıllardır kaza kaza bitirememişler. </st><st c="3952">İşte o kazıya gitti İdil ablan hocasıyla birlikte. </st><st c="4003">Bir aydan önce gelmez.”</st></p>
		</div>
	<div id="charCountTotal" value="4026"></div></body>
</html>
