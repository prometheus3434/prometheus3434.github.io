<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-22</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-22" xml:lang="tr-TR">
		<div>
			<p id="_idParaDest-22"><st c="0">22. </st><st c="5">BÖLÜM   </st><br /><st c="11">ADİL BEY</st></p>
			<p><span><br /><br /></span></p>
			<p><st c="19">Yine geldiğimiz yollardan geçerek Karaköy’e indik. </st><st c="71">Amikos balıkçılarla birlikte kıyıdaki kahvede oturuyordu. </st><st c="129">Herkes onun anlattıklarını dinliyor, arada bir kahkahalar patlıyordu. </st><st c="199">Oturdukları masanın yanında duran yaşlı bir adam vardı. </st><st c="255">Adamın saçı sakalı birbirine karışmıştı. </st><st c="296">Dilenci gibi avucunu açmış bekliyordu.</st></p>
			<p><st c="334">“Ooo, Adil Bey, sen de mi buradaydın?” dedi Keroessa yaşlı adama. </st><st c="401">“Nasılsın, iyi misin?”</st></p>
			<p><st c="423">“İyiyim, çok şükür,” dedi Adil Bey. </st><st c="460">“Bugün bu taraflara geldim dolaşmaya. </st><st c="498">Gelmişken balıkçı arkadaşları da bir ziyaret edeyim dedim.”</st></p>
			<p><st c="557">“İyi etmişsin,” diyerek güldü Keroessa. </st><st c="598">“Seni gördüğüme sevindim. </st><st c="624">Biz de arkadaşım Pelin’le dolaşıyoruz. </st><st c="663">Pelin’in İstanbul’la ilgili bir ödevi var. </st><st c="706">Onu gezdirip eski öyküleri anlatıyorum, efsane kahramanlarıyla tanıştırıyorum. </st><st c="785">Seninle de tanışması iyi olacak.”</st></p>
			<p><st c="818">Sonra bana döndü İstanbul Perisi:</st></p>
			<p><st c="852">“Pelin, tatlım, Adil Bey de İstanbul’un efsanelerinden biridir. </st><st c="917">Ticaret dünyasında önemli bir yeri vardır onun. </st><st c="965">Bizans ve Osmanlı çağlarında Sultan Ahmet Meydanı’nda dururdu. </st><st c="1028">Tüccarlar bir malın fiyatında anlaşamazlarsa gidip ona danışırlardı. </st><st c="1097">Adil Bey her malın kaç para ettiğini bilir, adı gibi adil biri olduğu için en adaletli fiyatı belirler. </st><st c="1201">Paraları Adil Bey’in avucuna saymaya başlarlar, Adil Bey avucunu kapadığı zaman, o malın değeri o kadar demektir. </st><st c="1315">Eğer satıcı fazla para istemişse, alıcının kandırılmasını önlemiş olur böylece. </st><st c="1395">O zamanlar herkes onu Sultan Ahmet’te bulurdu. </st><st c="1442">Ama İstanbul çok büyüdüğü için artık dolaşmaya başladı.”</st></p>
			<p><st c="1498">“Heh heh heee...” diye güldü Adil Bey. </st><st c="1538">“Eskiden halk benim ayağıma gelirdi, şimdi ben halkın ayağına gidiyorum. </st><st c="1611">Önemli olan hizmettir efendim. </st><st c="1642">Kimse kimseyi kazıklamasın diye çabalıyorum. </st><st c="1687">Hiç unutmam, Osmanlı zamanında iki adam gelmişti bana. </st><st c="1742">Birisi ötekine at satacakmış, ama fiyatta anlaşamamışlar. </st><st c="1800">Satıcı at için on bin akçe istemiş, alıcı pahalı bulmuş. </st><st c="1857">‘Sayın avucuma paraları’ dedim. </st><st c="1889">Bir akçe, iki akçe, üç akçe... </st><st c="1920">Böyle böyle kırka kadar saydılar. </st><st c="1954">Kırk deyince avucum kapandı. </st><st c="1983">Satıcı pek öfkelendi bu işe, ama o cılız at kırk akçeden fazla etmezdi efendim. </st><st c="2063">Ben olmasam göz göre göre kazıklayacaktı adamcağızı herifçioğlu.”</st></p>
			<p><st c="2128">O sırada kıyıdaki teknelerin yanında duran balıkçılardan biri Adil Bey’e seslendi. </st><st c="2212">Kıvırcık saçlı genç bir adamdı. </st></p>
			<p><st c="2244">“Adil abi, bir bakar mısın buraya?”</st></p>
			<p><st c="2279">“Geldim,” diyen Adil Bey hemen o yana seğirtti. </st><st c="2328">Ben de merakla peşinden gittim bu ilginç adamın.</st></p>
			<p><st c="2376">“Bu arkadaşın sandalı satılıkmış,” dedi kıvırcık saçlı, yanındaki pos bıyıklı adamı göstererek. </st><st c="2473">“Ben alayım diyorum, ama çok para istiyor. </st><st c="2516">Bak bakalım, sen ne diyeceksin.”</st></p>
			<p><st c="2548">“Hangisi senin sandal?” diye sordu Adil Bey, pos bıyıklıya.</st></p>
			<p><st c="2608">“Şu kırmızı olan.”</st></p>
			<p><st c="2627">“Kaç para istiyorsun buna?”</st></p>
			<p><st c="2655">“Bin beş yüz lira.”</st></p>
			<p><st c="2675">“Sayın bakalım avucuma paraları.”</st></p>
			<p><st c="2709">Kıvırcık saçlı balıkçı, cebinden bir tomar para çıkarıp saya saya Adil Bey’in avucuna koymaya başladı:</st></p>
			<p><st c="2812">“Elli, yüz, yüz elli, iki yüz...”</st></p>
			<p><st c="2846">Yedi yüz elli lira olunca Adil Bey avucunu kapatıverdi.</st></p>
			<p><st c="2902">“Olmaz!” diye bağırdı pos bıyıklı. </st><st c="2938">“Dünyada vermem sandalımı bu fiyata.”</st></p>
			<p><st c="2975">“Vermezsen verme,” dedi kıvırcık saçlı. </st><st c="3016">“Ben de yedi yüz elli liradan bir kuruş fazla vermem. </st><st c="3070">Adil abi en adil fiyatı bilir. </st><st c="3101">O köhne sandalını hiç kimseye satamazsın sen bin beş yüz liraya.”</st></p>
			<p><st c="3166">“O zaman bin lira ver, anlaşalım,” dedi pos bıyıklı.</st></p>
			<p><st c="3219">Ama kıvırcık saçlı balıkçı kararlıydı:</st></p>
			<p><st c="3258">“Olmaz. </st><st c="3267">Adil abinin biçtiği fiyat üzerinde pazarlık yapılmaz. </st><st c="3321">Sen buralı değilsin galiba, bilmiyorsun. </st><st c="3362">Buralarda herkes güvenir Adil abiye.”</st></p>
			<p><st c="3399">“Hadi, uzatmayın,” diye araya girdi Adil Bey. </st><st c="3446">“Pos bıyıklı, al şu parayı da bitsin bu iş. </st><st c="3490">Akşama kadar sizinle uğraşamam.”</st></p>
			<p><st c="3522">“Öyle olsun,” dedi pos bıyıklı. </st><st c="3555">Adil Bey’in avucundaki yedi yüz elli lirayı aldı, sonra kıvırcık saçlı balıkçıya döndü:</st></p>
			<p><st c="3642">“Sandal senindir artık arkadaş, hayrını gör.”</st></p>
			<p><st c="3688">İki adam el sıkışıp ayrıldılar. </st><st c="3721">Pos bıyıklı kahveye girip kendine bir çay söyledi. </st><st c="3772">Adil Bey de avucunu kıvırcık saçlıya uzattı.</st></p>
			<p><st c="3816">“Ah, pardon abi,” dedi balıkçı. </st><st c="3849">“Senin danışmanlık ücreti vardı, değil mi? </st><st c="3892">Ne kadardı?”</st></p>
			<p><st c="3904">“Gönlünden ne koparsa,” dedi Adil Bey. </st><st c="3944">“Maksadımız vatandaşa hizmet etmek.”</st></p>
			<p><st c="3980">Kıvırcık saçlı balıkçı cebinden birkaç lira çıkarıp Adil Bey’in avucuna koydu.</st></p>
			<p><st c="4059">“Sağ ol, Allah ne muradın varsa versin,” dedi Adil Bey ona.</st></p>
			<p><st c="4119">O sırada Amikos’un beni çağırdığını duydum:</st></p>
			<p><st c="4163">“Peliin, hadi gidiyoruz.”</st></p>
			<p><st c="4189">Amikos ve Keroessa tekneye binmiş, beni bekliyorlardı. </st><st c="4245">Adil Bey’le kıvırcık balıkçıya “Hoşça kalın,” diyerek tekneye koştum. </st><st c="4315">Martı çığlıkları arasında yavaş yavaş Karaköy’den uzaklaştık. </st><st c="4377">Kıyıdan iyice açıldığımızda, küçük teknemiz hafifçe sarsıldı. </st><st c="4439">Bizi bekleyen Porfirion’un yine gelip tekneyi sırtladığını anladım.</st></p>
			<p><st c="4506">“Haydi oğlum Porfirion, tam yol ileri!” diye gürledi Amikos.</st></p>
			<p><st c="4567">“Evet, çabucak dönelim artık,” dedi Keroessa. </st><st c="4614">“Güneş batmadan Pelin’i eve yetiştirelim.”</st></p>
			<p><st c="4656">Porfirion denizi yara yara uçar gibi gitmeye başladı. </st><st c="4711">Gelip geçen vapurların arasından hızla Anadolu yakasına doğru yol aldık. </st><st c="4784">Uzaktan Kız Kulesi’ni gördüğümde aklıma Prenses’in börekleri geldi.</st></p>
			<p><st c="4851">“Börek yiyelim mi?” dedim İstanbul Perisi’ne.</st></p>
			<p><st c="4897">“Yiyelim,” dedi Keroessa, gözleri parlayarak. </st><st c="4944">O da benim gibi acıkmış olmalıydı. </st><st c="4979">Sonra kaptanımıza seslendi: “Amikos, sen de ister misin bir dilim börek?”</st></p>
			<p><st c="5052">“Teşekkür ederim,” diye bağırdı Amikos. </st><st c="5093">“Ben Karaköy’de atıştırdım bir şeyler. </st><st c="5132">Size afiyet olsun.”</st></p>
			<p><st c="5151">Böylece, Keroessa’yla ikimiz Prenses’in böreklerini afiyetle yedik. </st><st c="5220">Sonra başımı İstanbul Perisi’nin omzuna dayadım. </st><st c="5269">Rüzgâr saçlarımı uçuşturuyor, uzaklardan denizkızlarının aryaları duyuluyordu. </st><st c="5348">Kırmızı bir topa dönüşen güneş ufuk çizgisine iyice yaklaşmıştı. </st><st c="5413">Moda sahiline varıncaya dek hiç konuşmadan güzel İstanbul’u seyrettik.  </st></p>
		</div>
	<div id="charCountTotal" value="5484"></div></body>
</html>
