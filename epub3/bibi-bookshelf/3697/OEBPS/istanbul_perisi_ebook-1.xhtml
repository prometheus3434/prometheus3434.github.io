<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-1</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-1" xml:lang="tr-TR">
		<div>
			<p id="_idParaDest-1"><st c="0">1. </st><st c="3">BÖLÜM   </st><br /><st c="9">PERİLİ KÖŞK</st></p>
			<p><br /><br /></p>
			<p><st c="20">Aradan çok uzun yıllar geçti... </st><st c="53">Ama o köşkü hiç unutmadım.</st></p>
			<p><br /></p>
			<p><st c="79">Bizim sokağın denize bakan köşesinde bildim bileli duran terk edilmiş bir köşktü; semttekiler “Perili Köşk” derlerdi. </st><st c="198">Tekinsiz bir yer olduğu, bazı geceler içeriden garip sesler geldiği söylenirdi. </st><st c="278">Köşkün sahibini tanıyan, bir zamanlar orada kimlerin yaşadığını bilen yoktu. </st><st c="355">Söylediklerine göre yıllardan beri hep öyle bomboş duruyordu Moda Burnu’nda.</st></p>
			<p><st c="431">Mahallemizdeki bu gizemli köşk, alçak duvarlarla çevrili büyük bir bahçenin ortasına kondurulmuş taş bir yapıydı. </st><st c="546">Yüzünü Marmara Denizi’ne vermişti. </st><st c="581">Pencerelerin kırık dökük kepenkleri lodoslu havalarda birbirine çarpıp takırdardı. </st><st c="664">Rüzgârın uğultusuna karışan o takırtıları duyunca ürperirdi insan. </st><st c="731">Köşkün bahçesi vahşi bir ormana benzerdi, yabanî otlar neredeyse insan boyuna ulaşmıştı. </st><st c="820">Ama bahar gelince iş değişirdi. </st><st c="852">Canlanan morsalkımlar bir anda evi sarmakla kalmaz, bahçe duvarının üstünden dışarı sarkıp sokağı da neşeye boğardı. </st><st c="969">Bu çiçekleri çok severdim. </st><st c="996">Onların coşkusu korkumu giderir, ıssız köşk gözüme şirin görünürdü. </st><st c="1064">Okuldan dönerken karşı kaldırımdan yürümek yerine, bahçe duvarının yanından geçmeye başlardım artık. </st><st c="1165">Arada durup içeriyi gözlerdim. </st><st c="1196">Köşkün yıpranmış duvarlarına, pencerelerin üst kısımlarındaki aslan kafalarına, büyük giriş kapısının iki yanındaki mermer sütunlara uzun uzun bakardım. </st><st c="1349">Bu sütunlar kadın biçimindeydi. </st><st c="1381">Bir tanesinin burnu kopmuş, öbürünün de kolu kırılmıştı. </st><st c="1438">Koskoca yapıyı başlarının üstünde taşımaktan yorulmuş gibi görünürlerdi. </st></p>
			<p><st c="1511">Dokuz yaşıma bastığım yıldı. </st><st c="1540">İstanbul’a yine morsalkım mevsimi gelmişti. </st><st c="1584">O gün okuldan dönerken öğretmenimizin verdiği ödevi düşünüyordum. </st><st c="1650">Bu ödev benim için çok önemliydi, çünkü öğretmenimiz en güzel ödevi okulun girişindeki panoya asacağını söylemişti. </st><st c="1766">Tam bir hafta orada sergilenecekti ödev, okula girip çıkan herkes görecekti. </st><st c="1843">O panoya benim ödevim asılmalıydı. </st><st c="1878">Bunu o kadar çok istiyordum ki… </st></p>
			<p><st c="1910">Perili Köşk’ün önüne gelince durdum. </st><st c="1947">Burnumu bahçe kapısının serin parmaklıklarına dayayıp içeri baktım. </st><st c="2015">Her zamanki ıssızlığındaydı köşk. </st><st c="2049">Taş kesilmiş kırık kadınlar yine dalgın dalgın denize bakıyorlardı. </st><st c="2117">Canlı olan tek şey morsalkımlardı. </st><st c="2152">O yıl iyice coşmuş, üst kat pencerelerindeki aslan kafalarına kadar tırmanmışlardı. </st><st c="2236">Aslanların kulaklarını gıdıklayarak kendi aralarında eğleniyorlardı.</st></p>
			<p><st c="2304">Orada öylece dururken bir müzik çalındı kulağıma. </st><st c="2355">Dikkatle dinledim. </st><st c="2374">Evet, köşkten geliyordu. </st><st c="2399">Hiç bilmediğim değişik bir melodiydi. </st><st c="2437">Çok meraklanmıştım. </st><st c="2457">Birden tüm cesaretimi toplayıp bahçe kapısını ittim. </st><st c="2510">Paslanmış demirler gıcırdayarak açıldı.</st></p>
			<p><st c="2549">Otların arasından geçerek köşke doğru ilerledim. </st><st c="2599">Müzik beni çekiyordu, köşke yaklaştıkça cesaretimin arttığını hissediyordum. </st><st c="2676">Büyük kapıya çıkan mermer basamakları yavaş yavaş tırmanmaya başladım. </st><st c="2747">Sütun kadınlar aralarından geçişimi hiç umursamadılar, uzaklara bakmayı sürdürdüler. </st><st c="2832">Kapıya vardığımda müzik birden sustu. </st><st c="2870">Durup çevreyi dinledim, mor salkımların fısıltısından başka bir ses duyulmuyordu şimdi. </st></p>
			<p><st c="2958">O anda içimi yine bir korku sardı. </st><st c="2993">Ama merakım korkumdan büyüktü. </st><st c="3024">Bu köşkün içini hep görmek istemiştim. </st><st c="3063">Şimdi bu kadar yaklaşmışken bir kere bile bakmadan geri dönemezdim. </st><st c="3131">Kapıyı hafifçe ittim, hemen aralanıverdi. </st><st c="3173">Yavaşça içeri süzüldüm. </st></p>
			<p><st c="3197">Girdiğim yer büyük bir salondu. </st><st c="3229">Zemini satranç tahtası gibi siyah-beyaz mermerlerle döşeliydi. </st><st c="3292">Sağ ve sol duvarlarda karşılıklı iki boy aynası duruyordu. </st><st c="3351">Neredeyse tavana kadar yükselen bu dev aynalar birbirinin tıpatıp eşiydi, çerçeveleri yaldızlı oymalarla süslüydü. </st><st c="3466">Tam karşıda yılan gibi kıvrılarak üst kata çıkan sağlı sollu merdivenler vardı. </st><st c="3546">Merdivenlerin korkulukları pembe camdan yapılmıştı. </st><st c="3598">Salonun tavanı ise kocaman bir tabloya benziyordu, baştan sona resimlerle bezeliydi. </st><st c="3683">Rengârenk çiçekler, ağaçlar, bir çimenlikte el ele dans eden orman perileri, berrak bir gölden su içen ceylanlar, ağaçların arasından akan bir ırmak… Harika bir kır tablosuydu bu. </st></p>
			<p><st c="3863">Şaşkınlıktan ağzım açık kalmıştı. </st><st c="3897">Ben örümcek ağlarıyla kaplı kırık dökük bir yer beklerken karşıma şahane bir ev çıkmıştı. </st><st c="3987">Üstelik her yer pırıl pırıldı. </st><st c="4018">O koskoca aynaların üstünde bile toz yoktu. </st><st c="4062">Çok garipti, hani kimse yaşamıyordu burada? </st><st c="4106">Yıllardır boş duran bakımsız bir köşkün içi nasıl böyle tertemiz kalabilirdi? </st></p>
			<p><st c="4184">Bu düşünceler içinde merdivenlere doğru yürüdüm. </st><st c="4233">Acaba üst kat da böyle miydi? </st><st c="4263">Tam ilk basamağa adım atmıştım ki, yukarıdan ayak sesine benzeyen tıkırtılar duydum. </st><st c="4348">Ödüm kopmuştu! </st><st c="4363">Hemen kapıya koştum. </st><st c="4384">Ama çok geç kalmıştım.</st></p>
		</div>
	<div id="charCountTotal" value="4406"></div></body>
</html>
