<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-18</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-18" xml:lang="tr-TR">
		<div>
			<p id="_idParaDest-18"><st c="0">18. </st><st c="5">BÖLÜM   </st><br /><st c="11">DENİZ CANAVARI</st></p>
			<p><span><br /><br /></span></p>
			<p><st c="25">Denizkızlarının arasında sevinçten uçarak yüzüyordum. </st><st c="80">Mutluluk denizinde yüzmek dedikleri bu olsa gerekti. </st><st c="133">Hepimiz neşe içinde konuşup gülüşüyorduk. </st><st c="175">Yolda rastladığımız balıklardan bazıları şaşkın şaşkın, bazıları ilgisizce bakıyorlardı kalabalık ve şamatacı grubumuza. </st><st c="296">Şarkılı konuşmalarımız, sonu gelmez kahkahalarımız denize yayılıyordu. </st><st c="367">Sanki bir opera sahnesindeydim. </st><st c="399">Opera sanatçıları da tıpkı denizkızları gibi konuşurlardı. </st><st c="458">Operayı anneannemden öğrenmiştim. </st><st c="492">Anneannem opera seyretmeyi çok sever, ara sıra beni de operaya götürürdü. </st><st c="566">İlk götürdüğünde, perdenin açılmasını beklerken “Oyuncuların şarkı söyleyerek konuştuğu tiyatro oyunu” diyerek açıklamıştı operayı bana. </st><st c="703">Ama oyun başlayınca bu şarkıların bildiğim şarkılara benzemediğini görmüştüm. </st><st c="781">Bunlar bağırmalı şarkılardı. </st><st c="810">Sahnedeki sanatçılar oyundaki her sözü şarkı olarak söylerken öyle çok bağırıyorlardı ki... </st><st c="902">İlk başta garipsemiştim, ama zamanla kulağım alışmış ve operadan zevk almaya başlamıştım. </st><st c="992">Opera şarkılarına “arya”, operanın kadın sanatçılarına “soprano” deniyordu. </st><st c="1068">Erkek sanatçıların ise üç ayrı adı vardı. </st><st c="1110">Onlar seslerinin kalınlığına göre tenor, bariton ve bas olarak adlandırılıyorlardı. </st><st c="1194">Baslar en kalın seslilerdi, gerçekten de bas bas bağırırlardı sahnede. </st><st c="1265">Anneannem dünyaca ünlü sopranomuz Leyla Gencer’e hayrandı. </st><st c="1324">Bir gün beni onun başrolde oynadığı Aida operasına götürmüştü. </st><st c="1387">Konusu eski Mısır’da geçen bir operaydı Aida. </st><st c="1433">Anneannem bu operanın müziğinin ünlü İtalyan besteci Giuseppe Verdi’nin eseri olduğunu söylemişti. </st><st c="1532">Müzik harikaydı, ama ben asıl dekor ve kostümlerden etkilenmiştim. </st><st c="1599">Sahnede gerçek bir Mısır sarayı vardı sanki. </st><st c="1644">Resimlerle süslü duvarlar, kocaman sütunlar, rengârenk giysiler içindeki Mısırlılar ve bütün bunların ortasında Prenses Aida rolündeki Leyla Gencer! </st><st c="1793">Bugün de evimde hâlâ Leyla Gencer’in plaklarını dinler ve bana opera zevkini aşılayan canım anneannemi sevgiyle anarım. </st><st c="1913">Onunla birlikte yıllarca pek çok opera seyrettik. </st><st c="1963">Ama operaya bu kadar düşkün olan anneannemin komik bir yanı vardı: Bazen operada uyuyakalırdı. </st><st c="2058">Sorduğum zaman “Uyumuyorum ben, gözlerimi kapatıp ruhumla dinliyorum müziği,” derdi. </st><st c="2143">Tabii ki buna hiç inanmazdım. </st><st c="2173">Bana göre resmen horul horul uyuyordu.</st></p>
			<p><st c="2211">Denizin derinlikleri hem güzel, hem de biraz ürperticiydi. </st><st c="2271">Bazen nereden geldiğini anlayamadığım bir ışıkla aydınlanan yerlerden geçiyorduk, o zaman altımızdaki yosun tarlaları fosforlu kalemle boyanmış gibi parlıyordu. </st><st c="2432">Yosunların arasındaki kayalara yapışmış baygın gözlü ahtapotlar, yosunlarla birlikte bir sağa bir sola sallanan oyuncu yılan balıkları sanki bana göz kırpıyordu. </st><st c="2594">Bazen de korkunç denizaltı mağaralarının yanından geçiyorduk. </st><st c="2656">Kocaman açılmış karanlık ağızlarıyla bizi yutmaya hazırlanan canavarlara benziyordu bu mağaralar. </st><st c="2754">Belki de içlerinde deniz canavarları yaşıyordu. </st><st c="2802">Yalnız başıma buralarda dolaşmaya asla cesaret edemezdim. </st><st c="2860">İyi ki denizkızı kardeşlerim yanımdaydı. </st><st c="2901">İnsan bu neşeli sopranoların arasında hiçbir şeyden korkmuyordu.</st></p>
			<p><st c="2965">Ama korkabilirmiş... </st><st c="2987">Çok geçmeden bunu anlayacaktım.</st></p>
			<p><st c="3018">Bir ara bir deniz uçurumunun üstünde yüzüyorduk. </st><st c="3068">Uçurumun tepesindeki kayalarda yine karanlık ağızlı bir canavar mağarası vardı. </st><st c="3148">Mağaranın yanından geçerken “Acaba burada bir canavar var mıdır, varsa nasıl bir yaratıktır?” diye düşünüyordum. </st><st c="3261">Aklıma gelen başıma geldi. </st><st c="3288">Birden mağaranın ağzından kara bir gölge fırlamaz mı! </st><st c="3342">Balık kuyruğum korkudan tir tir titremeye başlamıştı. </st><st c="3396">Demek bu mağaralarda gerçekten canavarlar yaşıyordu. </st><st c="3449">Keroessa ve denizkızları da benim kadar kadar korkmuş görünüyorlardı. </st><st c="3519">Herkes olduğu yerde donup kalmıştı.</st></p>
			<p><st c="3554">“Sakın kıpırdama Pelin,” diye fısıldadı Keroessa. </st><st c="3605">“Denizlerin en acımasız canavarı Skilla’dır bu. </st><st c="3653">Denizde hareket eden her şeyi midesine indirir. </st><st c="3701">Hareket edersek bizi de yutar. </st><st c="3732">O gidinceye kadar kıpırdamadan beklemeliyiz.”</st></p>
			<p><st c="3777">Zaten kıpırdayacak halim yoktu, bir anda taş kesilmiştim. </st><st c="3836">Skilla’ya baktıkça korkudan bayılacak gibi oluyordum. </st><st c="3890">Gördüğüm en korkunç yaratıktı. </st><st c="3921">Şekilsiz bir gövdesi ve tam altı kafası vardı. </st><st c="3968">Kadın yüzlü bu kafalar yılan gibi kıvrılan upuzun boyunların üstünde duruyordu. </st><st c="4048">Hepsinin saçları kapkara, gözleri kan çanağı gibiydi. </st><st c="4102">Vahşice açılmış ağızlarından sivri dişleri görünüyordu. </st></p>
			<p><st c="4158">Ben en küçük bir hareket yapmaktan korkarak heykel gibi dururken, denizkızları birden kıpırdanmaya başladı. </st><st c="4266">Bunu yaratık da hissetmiş olmalıydı. </st><st c="4303">Kafalarını bize doğru uzatarak korkunç sesler çıkarmaya başlamıştı. </st><st c="4371">Her kafasından ayrı bir ses çıkıyordu. </st><st c="4410">Sonra da hızla üstümüze saldırdı.</st></p>
			<p><st c="4443">“Ne yaptınız?” diye haykırdım. </st><st c="4475">“Canavara yem edeceksiniz bizi!”</st></p>
			<p><st c="4507">Hemen geri dönüp kaçmaya çalıştım, ama korkudan kaskatı kesilmiştim, bir türlü hareket edemiyordum. </st><st c="4608">Canavarın sesi iyice yaklaşmıştı. </st><st c="4642">Birazdan midesine inecektim. </st><st c="4671">Annem, babam, anneannem beni asla bulamayacaktı. </st><st c="4720">Belki de ölmezdim. </st><st c="4739">Canavar beni sindiremezse midesine otururdum. </st><st c="4785">Yıllarca canavarın karnında yaşadıktan sonra bir gün kurtulup dönerdim annemlerin yanına. </st><st c="4875">Bunları düşünürken Doto’nun konuştuğunu duydum:</st></p>
			<p><st c="4922">“Gördünüz mü kızlar, Skilla’nın sakalları çıkmış. </st><st c="4973">Dişi bir canavar için ne feci bir durum, değil mi?”</st></p>
			<p><st c="5024">Doto’nun bu sözleri üzerine denizkızları kahkahalara boğuldular. </st><st c="5090">Merakla dönüp baktığımda canavarın gerçekten sakallı olduğunu fark ettim. </st><st c="5164">Altı çenesinin her birinde yosundan sakallar vardı. </st><st c="5216">Canavar da olsa, sakallı bir kadın komik görünüyordu doğrusu. </st><st c="5278">Elimde olmadan ben de güldüm.</st></p>
			<p><st c="5307">Sakallarıyla alay etmemizin Skilla canavarını öfkeden kudurtacağını sanmıştım. </st><st c="5387">Ama yanılmışım. </st><st c="5403">Tam tersine, birden sakinleşivermişti canavar. </st><st c="5450">Az önce korkudan ödümüzü patlatan o azgın yaratık, çevresine doluşan denizkızlarının ortasında süt dökmüş kedi gibi duruyordu şimdi. </st><st c="5583">Kızların şakacıktan sakallarını çekiştirmesine bile ses çıkarmıyordu. </st></p>
			<p><st c="5653">“Boşuna uğraşma baba, bizi kandıramazsın,” diye şakıdı Proto. </st><st c="5715">“Bu sefer de sakallarını yok etmeyi unutmuşsun. </st><st c="5763">Tanıdık seni.”</st></p>
			<p><st c="5777">Proto bunları söyler söylemez, Skilla canavarı bir anda biçim değiştirerek ihtiyar bir adam oluvermez mi! </st><st c="5884">Tıpkı denizkızları gibi, onun da belden aşağısı balıktı. </st><st c="5941">Kocaman kuyruğu yeşil pullarla kaplıydı. </st><st c="5982">Saçları ve sakalları kıvırcık yosundandı. </st><st c="6024">Kollarının yan kısımlarında, omuzlarından ellerine kadar birer sıra yüzgeç uzanıyordu. </st><st c="6111">Kırış kırış yüzünde boncuk gözleri şefkatle parlayan çok sevimli bir balıkadamdı bu. </st></p>
			<p><st c="6196">“Seni gidi deniz ihtiyarı, beni bile kandırıyordun neredeyse,” dedi Keroessa gülerek.</st></p>
			<p><st c="6281">“Hoş geldin Keroessa!” diye bas bas bağırdı ihtiyar balıkadam. </st><st c="6345">Deniz operamızın bası da sahneye çıkmıştı işte.</st></p>
			<p><st c="6392">“Pelinciğim, bu bizim babamız Nereus,” dedi Proto. </st><st c="6444">“Bazen böyle kılık değiştirerek bizi kandırmaya çalışır, ama her seferinde tanırız onu.”</st></p>
			<p><st c="6532">“Eh, kızları da ondan aşağı kalmıyor,” dedi Keroessa. </st><st c="6587">“Demin denizkestanesi kılığında bizi kandırmaya çalışanlar kimlerdi? </st><st c="6656">Sülalece böyledir bunlar Pelinciğim. </st><st c="6693">Kılık değiştirmeye bayılırlar.” Sonra ihtiyar balıkadama döndü: </st></p>
			<p><st c="6757">“Nereus, bugün küçük arkadaşım Pelin’i de getirdim yanımda. </st><st c="6817">Onu sizlerle tanıştırmak istedim. </st><st c="6851">Poseidon’un sarayına gidiyoruz, sen de gelir misin bizimle?”</st></p>
			<p><st c="6911">“Gelmez miyim,” dedi Nereus. </st><st c="6941">“Oturup sohbet ederiz biraz. </st><st c="6970">Ama önce Pelin’den bir öpücük isterim. </st><st c="7009">O da Nereid’lerden biri sayılır artık.”</st></p>
			<p><st c="7048">Hemen koşup balıkadamın yosun kokan buruşuk yanağına bir öpücük kondurdum. </st><st c="7124">O da beni şefkatle bağrına bastı. </st><st c="7158">Benim arkamdan diğer denizkızları da sırayla babalarını öptü. </st><st c="7220">Sonra hep birlikte yola devam ettik. </st><st c="7257">Deniz İhtiyarı Nereus, İstanbul Perisi Keroessa ve Denizler Kraliçesi Amfitrite önden yüzüyor, biz denizkızları da onları izliyorduk.</st></p>
			<p><st c="7390">“Nereid’ler kim?” diye sordum, yanımda yüzen mavi saçlı güzel Melite’ye.</st></p>
			<p><st c="7463">“Biziz canım,” dedi. </st><st c="7485">“Nereid’ler Nereus’un kızları demektir. </st><st c="7525">Denizlerde böyle tanırlar bizi.”</st></p>
		</div>
	<div id="charCountTotal" value="7557"></div></body>
</html>
