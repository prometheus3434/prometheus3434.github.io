<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-25</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-25" xml:lang="tr-TR">
		<div>
			<p id="_idParaDest-25"><st c="0">25. </st><st c="5">BÖLÜM   </st><br /><st c="11">ÖDEV</st></p>
			<p><br /><br /></p>
			<p><st c="15">Öğretmenimiz hepimizin ödevlerini tek tek topladıktan sonra masasına oturup gözlüğünü takmış, ödevleri okumaya koyulmuştu. </st><st c="139">Biz de onun önceden tahtaya yazdığı matematik sorularını çözüyorduk. </st><st c="208">Ama aklımız ödevlerdeydi. </st><st c="234">Aramızda heyecanla fısıldaşıyorduk. </st><st c="270">Herkes kimin ödevinin birinci seçileceğini çok merak ediyordu. </st><st c="333">Bütün ders böyle geçti. </st><st c="357">Teneffüs zili çaldığında biz bahçeye koşarken öğretmenimiz sınıfta kalıp ödevleri okumaya devam etti.</st></p>
			<p><st c="458">Ders ziliyle birlikte tekrar sıralarımıza yerleştiğimizde, gözlüğünü çıkarıp gülerek bize baktı öğretmenimiz. </st></p>
			<p><st c="569">“Çocuklar, ödevlerinizi okudum,” dedi. </st><st c="608">“Hepinize teşekkür ederim, çok güzel ödevler hazırlamışsınız. </st><st c="670">Herkes İstanbul’la ilgili öyküler öğrenmiş, yararlı geziler yapmış. </st><st c="738">Ama ödevler arasında bir tanesi var ki, onu çok yaratıcı buldum. </st><st c="803">Bu ödevi hazırlayan arkadaşınız gezdiği yerlerin öykülerini âdeta yaşamış, efsane kahramanlarını günümüze getirmiş. </st><st c="919">O kahramanlarla gerçekten tanışmış ve öyküleri onlardan dinlemiş gibi aktarmış bize öğrendiklerini. </st><st c="1019">İşte benim istediğim de buydu. </st><st c="1050">Tarihteki öyküsünü bilirsek, gezdiğimiz yerler çok farklı görünür gözümüze, hayal gücümüz canlanır. </st><st c="1150">Oralarda dolaşırken geçmişi yaşarız, öykü ve efsanelerin içine gireriz. </st><st c="1222">Şimdi bu renkli ödevin sahibi tahtaya kalkıp bize yazdıklarını okusun. </st><st c="1293">Pelin, gelir misin lütfen?”</st></p>
			<p><st c="1320">Heyecandan kalbim duracak sandım. </st><st c="1355">Öğretmenimizin bu kadar övdüğü ödevin sahibi bendim demek! </st><st c="1414">Arkadaşlarımın sevinç çığlıkları arasında tahtaya kalkıp ödevimi okumaya başladım. </st><st c="1497">Bütün sınıf sus pus olup ilgiyle beni dinledi. </st><st c="1544">Okumam bittiğinde büyük bir alkış koptu.</st></p>
			<p><st c="1584">“Herkes beğendiğine göre panoya Pelin’in ödevini asacağız,” dedi öğretmenimiz. </st><st c="1664">“Arkadaşınız hem çok güzel yazmış, hem de harika resimlerle süslemiş ödevini. </st><st c="1742">Pelin, şimdi de bu ödev için nasıl bir araştırma yaptığını anlat bize. </st><st c="1813">Sadece öyküleri anlatmakla kalmamış, İstanbul’un kuruluşundan bu yana geçirdiği dönemleri de özetlemişsin. </st><st c="1920">Bu bilgileri nereden öğrendin? </st><st c="1951">Hangi kaynaklara baktın? </st><st c="1976">Sana kim yardımcı oldu?”</st></p>
			<p><st c="2000">“İstanbul Perisi,” dedim. </st><st c="2027">“Aynen ödevimde yazdığım gibi öğretmenim... </st><st c="2071">İstanbul Perisi yardım etti bana.”</st></p>
			<p><st c="2105">“İstanbul Perisi gerçekten güzel bir buluş, hayal gücüne diyecek yok Pelinciğim. </st><st c="2187">İstanbul’un bir perisi olsaydı, bence de kentin efsanevi kurucusu Bizas’ın annesinden başkası olamazdı. </st><st c="2291">Keroessa’nın öyküsünü hangi kitaptan öğrendin sen?”</st></p>
			<p><st c="2342">“Kendisi anlattı öğretmenim. </st><st c="2372">İstanbul Perisi olduğunu da kendisi söyledi.”</st></p>
			<p><st c="2417">“Anlıyorum,” diyerek bana göz kırptı Leyla Öğretmen. </st><st c="2471">“Ödevin için yaptığın araştırmayı bizimle paylaşmak istemiyorsun. </st><st c="2537">Dediğin gibi olsun, bu yaratıcı ödevin büyüsü bozulmasın. </st><st c="2595">Haydi bakalım çocuklar, şimdi hep birlikte gidip Pelin’in ödevini panoya asalım.”</st></p>
		</div>
	<div id="charCountTotal" value="2676"></div></body>
</html>
