<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-20</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-20" xml:lang="tr-TR">
		<div>
			<p id="_idParaDest-20"><st c="0">20. </st><st c="5">BÖLÜM   </st><br /><st c="11">TOMBUL PRENSES</st></p>
			<p><span><br /><br /></span></p>
			<p><st c="25">“Amikos!” diye seslendi İstanbul Perisi, keyifle bir ıslık tutturmuş olan sakallı deve. </st><st c="114">“Şimdi de Üsküdar’a gidelim, Kız Kulesi’ne uğrayalım.”</st></p>
			<p><st c="168">“Emredersiniz kraliçem,” diyen Amikos yerlere kadar eğildi. </st><st c="229">Sonra da bana göz kırptı.</st></p>
			<p><st c="254">Benim aklım hâlâ denizkızlarındaydı. </st><st c="292">Gözümü denizden ayırmamaya çalışıyordum. </st><st c="333">Tekrar yüzeye çıkacak olurlarsa onları kaçırmamalıydım. </st><st c="389">Keroessa bunu hemen fark etti.</st></p>
			<p><st c="419">“Boşuna bekleme tatlım, gelmezler artık.”</st></p>
			<p><st c="461">“Niye?” dedim. </st><st c="477">“Gelirlerse yine büyülü yosun isteyeceğim onlardan. </st><st c="529">Saraya dönüp biraz daha oynasak olmaz mı?”</st></p>
			<p><st c="571">“Olmaz, bir günde iki büyülü yosun yiyemezsin, dokunur sana. </st><st c="633">Denizkızları da gayet iyi bilir bunu. </st><st c="671">O yüzden bugün görünmezler bir daha.”</st></p>
			<p><st c="708">“Demek öyle...” dedim, hayal kırıklığı içinde. </st><st c="756">“Ama başka bir gün yine geliriz, değil mi Keroessa?”</st></p>
			<p><st c="808">“Geliriz tatlım. </st><st c="826">Ben de çok severim deniz ülkesini.”</st></p>
			<p><st c="861">“Deniz ülkesindekiler de sizi çok seviyor, çok da saygı duyuyorlar.”</st></p>
			<p><st c="930">“Öyledir,” dedi İstanbul Perisi. </st><st c="964">Sonra kulağıma eğilip sır verircesine fısıldadı: “Biliyor musun, bir zamanlar Poseidon’la evliydim ben. </st><st c="1068">Bizas, ikimizin oğludur. </st><st c="1093">Ne yazık ki uzun süre bir arada kalamadık, dünyalarımız ayrıydı; Poseidon denize aitti, ben karaya. </st><st c="1193">Mecburen ayrıldık, ama hep dost kaldık. </st><st c="1233">Sonra Amfitrite’yle evlendi Poseidon. </st><st c="1271">Bir denizkızı ona daha uygun bir eş oldu.”</st></p>
			<p><st c="1313">Şaşırıp kalmıştım. </st><st c="1333">Demek İstanbul’da ilk kenti kuran Bizas’ın babası Poseidon’du. </st><st c="1396">Bunu hemen defterime not ettim. </st><st c="1428">Öğrendiklerimi unutmamak için yolda ara sıra böyle notlar yazıyordum defterime. </st><st c="1508">Evde ödevimi hazırlarken işimi kolaylaştıracaktı bu notlar. </st><st c="1568">Artık hiç kuşkum yoktu, en güzel ödev benimki olacaktı. </st><st c="1624">Marmara’nın tek balinası Porfirion’un sırtında geziyordum. </st><st c="1683">İstanbul Perisi sayesinde Kadıköy’ün kralı Amikos’la, Bizans İmparatoriçesi Teodora’yla, Deniz Tanrısı Poseidon’la, Deniz İhtiyarı Nereus’la ve bütün denizkızlarıyla tanışmıştım. </st><st c="1862">Hepsinin öykülerini öğrenmiş, yaşadıkları yerleri görmüştüm. </st><st c="1923">Ödevim için bu kadarı bile yeterdi aslında. </st><st c="1967">Ama bu gezi yalnızca bir ödev değil, heyecanlı bir serüvendi benim için. </st><st c="2040">Bitmesini hiç istemiyordum.</st></p>
			<p><st c="2067">“Oğlunuz Bizas nerede?” diye sordum. </st><st c="2105">“Onu da görecek miyiz?”</st></p>
			<p><st c="2128">Bir an gözleri dalar gibi oldu İstanbul Perisi’nin. </st><st c="2181">Sonra hemen neşesi yerine geldi.</st></p>
			<p><st c="2213">“O uzaklara gitti tatlım. </st><st c="2240">Yeni dünyalar keşfedip yeni kentler kurmaya...” </st></p>
			<p><st c="2288">O sırada Amikos, Keroessa’ya seslendi:</st></p>
			<p><st c="2326">“Deniz halkı nasıldı? </st><st c="2349">Keyifleri yerinde mi? </st><st c="2371">Babam beni sordu mu hiç?”</st></p>
			<p><st c="2396">“Sormaz mı?” dedi Keroessa. </st><st c="2425">“Poseidon selam söyledi sana. </st><st c="2455">Özlemiş seni, bir gün ziyaretine gelecekmiş. </st><st c="2500">Deniz halkının da çok selamı var.”</st></p>
			<p><st c="2534">Bu sözler Amikos’u keyiflendirmişti. </st><st c="2572">Gür sesiyle yine o heyamolalı şarkısını söylemeye başladı. </st></p>
			<p><st c="2631">Amikos da Poseidon’un oğlu olduğuna göre, onun annesi kimdi acaba? </st><st c="2698">Keroessa değildi besbelli. </st><st c="2725">Amfitrite de olamazdı, Denizler Kraliçesi, Amikos’tan gençti çünkü. </st><st c="2793">Aklıma takılanları sorduğumda, İstanbul Perisi şu öyküyü fısıldadı kulağıma:</st></p>
			<p><st c="2869">“Amikos’un annesi Melia adlı bir Okyanus kızıydı. </st><st c="2920">Poseidon gençliğinde bu kızı sevmiş, alıp buralara getirmiş. </st><st c="2981">Ama hep yurt özlemi çekmiş kızcağız, Marmara Denizi de, Ege de dar gelmiş ona. </st><st c="3060">Okyanus özlemiyle yanıp tutuşuyormuş her gün. </st><st c="3106">Sonunda dayanamamış, oğlunu da yanına alıp yurdunu ziyaret etmek istemiş. </st><st c="3180">O zamanlar Amikos çok küçükmüş. </st><st c="3212">Yol uzun olduğu için Poseidon annesiyle yollamamış onu. </st><st c="3268">Böylece Melia yalnız başına gitmiş. </st><st c="3304">Gidiş o gidiş... </st><st c="3321">Bir daha haber alınamamış ondan. </st><st c="3354">Belki de Okyanus’a varamadan yolda bir deniz canavarına yem olmuştur zavallı. </st><st c="3432">Amikos annesiz kalınca huysuzlaşmış, büyüdükçe önüne geleni yumruklar olmuş. </st><st c="3509">Boksörlüğü o günlerden kalmadır işte. </st><st c="3547">Sonrasını biliyorsun, Poseidon onunla baş edemeyince bir süreliğine saraydan sürgün etti. </st><st c="3637">Amikos da karaya çıkıp Kadıköy’e yerleşti, oraların kralı oldu.”</st></p>
			<p><st c="3701">“Demin o niye gelmedi bizimle deniz ülkesine?”</st></p>
			<p><st c="3748">“Gelemez tatlım, çünkü toprak yemiş. </st><st c="3786">Deniz halkından birisi karaya çıkınca toprak yerse bir daha deniz ülkesine dönemez. </st><st c="3870">Toprak yiyenler kara halkından olur, sonsuza dek karada yaşamak zorunda kalır. </st><st c="3949">Büyülü yosun da fayda etmez onlara. </st><st c="3985">Amikos onu sürgün eden babasına o kadar kızmış ki, bir daha Poseidon’un yanına dönmemek için karaya çıkar çıkmaz toprak yemiş. </st><st c="4112">Zamanla eski kırgınlıklarını unutup barıştılar, ama iş işten geçmişti tabii. </st><st c="4189">Şimdi ancak Poseidon, Amikos’u ziyarete geldiğinde görüşebiliyorlar. </st><st c="4258">Bazen de Amikos balığa çıktığında Poseidon da sudan başını çıkarıyor, ayaküstü iki laf ediyorlar.”</st></p>
			<p><st c="4356">Biz bunları konuşurken Porfirion Kız Kulesi’ne yaklaşmıştı. </st><st c="4417">Denizin ortasında, Üsküdar kıyılarına yakın bir yerde duran bu kuleyi vapurla karşıya geçerken hep görürdüm, ama oraya hiç ayak basmamıştım. </st><st c="4558">O zamanlar şimdiki gibi lokanta olarak kullanılmıyordu, halka açık değildi. </st><st c="4634">Tepesinde yanıp sönen ışığıyla gemilere yol gösteren bir deniz feneriydi yalnızca.</st></p>
			<p><st c="4716">“Çok eski bir kuledir bu,” dedi İstanbul Perisi. </st><st c="4766">“</st><span><st c="4767">2500</st></span><st c="4771"> yıldır burada duruyor. </st><st c="4795">Bizans Dönemi’nden kalmadır.”</st></p>
			<p><st c="4824">“Kuleye girebilecek miyiz?” diye sordum. </st><st c="4866">“Yasak olduğunu duymuştum.”</st></p>
			<p><st c="4893">“Evet, yasaktır. </st><st c="4911">Kuledeki kızın babası kimsenin içeri girmesine izin vermez. </st><st c="4971">Bir tek ben girebilirim.”</st></p>
			<p><st c="4996">“Aa!” dedim şaşkınlıkla. </st><st c="5022">“Kulede bir kız mı var? </st><st c="5046">Hiç bilmiyordum.”</st></p>
			<p><st c="5063">“Var tabii,” diyerek güldü İstanbul Perisi. </st><st c="5108">“Birazdan göreceksin, çok cici bir kızdır. </st><st c="5151">Onun için Kız Kulesi deniyor buraya.”</st></p>
			<p><st c="5188">“Bekçinin kızı mı? </st><st c="5208">Babam kulenin bir bekçisi olduğunu söylemişti.”</st></p>
			<p><st c="5255">“Aslında bir Bizans prensesidir o, Üsküdar tekfurunun kızıdır. </st><st c="5319">Bekçi, Prenses’e göz kulak oluyor, ona yemek getiriyor. </st><st c="5375">Zavallı kızın bekçiden ve benden başka kimseyi gördüğü yok zaten. </st><st c="5441">Tekfur, kızcağızı buraya kapattı. </st><st c="5475">Ne dışarıdan bir yabancı girebilir kuleye, ne de Prenses dışarı çıkabilir.”</st></p>
			<p><st c="5550">“Tekfur ne demek?”</st></p>
			<p><st c="5569">“Bizans valilerine tekfur denir tatlım. </st><st c="5610">Kendi bölgelerinin kralıdır onlar.”</st></p>
			<p><st c="5645">“Tekfur niye kuleye kapattı kızını? </st><st c="5682">Ne biçim babaymış!”</st></p>
			<p><st c="5701">“Kötülüğünden kapatmadı aslında... </st><st c="5737">Kâhinin biri, kızının on sekiz yaşına geldiğinde öleceğini söylemiş tekfura. </st><st c="5814">Güya zehirli bir yılan sokacakmış Prenses’i. </st><st c="5859">Tekfur da kızını yılanlardan korumak için denizin ortasındaki bu kuleye kapatmaktan başka çare bulamadı.”</st></p>
			<p><st c="5964">Bu arada Amikos tekneyi Kız Kulesi’ne yanaştırmıştı. </st><st c="6018">Porfirion yine teknenin altından uzaklaşıp açıklara gitmiş olmalıydı. </st><st c="6088">Amikos bizi kulenin rıhtımına çıkardıktan sonra tekrar tekneye döndü. </st><st c="6158">Arka tarafa uzanıp yüzünü güneşe verdi.</st></p>
			<p><st c="6197">“Yorulmuşum,” dedi. </st><st c="6218">“Sizi beklerken biraz kestireyim bari şurada.”</st></p>
			<p><st c="6264">Biz de Keroessa’yla kulenin kapısına gittik. </st><st c="6310">Prenses’i çok merak ediyordum. </st><st c="6341">Nasıl bir kızdı acaba?</st></p>
			<p><st c="6363">Keroessa kapıyı tıklatır tıklatmaz içeriden telaşlı ayak sesleri duyuldu, sonra da kapı ardına kadar açıldı. </st><st c="6473">Eşikte tombul bir kız belirmişti. </st><st c="6507">Gözlerinin içi gülen, elma yanaklı bir kızdı. </st><st c="6553">Başında yapma çiçeklerle süslü çember biçiminde bir taç vardı. </st><st c="6616">Simsiyah saçları omuzlarına dökülüyordu. </st><st c="6657">Mavi elbisesinin altına kırmızı pabuçlar giymişti.  </st></p>
			<p><st c="6708">“Ay kimler gelmiş!” diyerek sevinçle İstanbul Perisi’nin boynuna atıldı tombul Prenses. </st><st c="6796">“Hoş geldin Keroessa!”</st></p>
			<p><st c="6818">“Hoş bulduk canım, nasılsın?”</st></p>
			<p><st c="6848">“Nasıl olacağım, bildiğin gibi işte... </st><st c="6888">Can sıkıntısından patlıyorum. </st><st c="6918">İçeri gelsene, konuşuruz biraz.”</st></p>
			<p><st c="6950">O sırada beni fark etti Prenses. </st><st c="6984">Keroessa’nın tam arkasında durduğum için baştan görmemişti herhalde.</st></p>
			<p><st c="7052">“Ay bir konuğum daha varmış,” dedi. </st><st c="7089">“Sen de hoş geldin canım.” Sonra da boynuma sarılıp şapur şupur öptü beni. </st><st c="7164">Ne tatlı bir prensesti bu böyle.</st></p>
			<p><st c="7196">“Seni Pelin’le tanıştırayım,” dedi Keroessa.</st></p>
			<p><st c="7241">“Ayy ne güzel!” diye bağırdı Prenses. </st><st c="7280">“Uzun zamandır kimseyle tanışmamıştım. </st><st c="7319">Hadi, içeri buyurun.”</st></p>
			<p><st c="7340">Kulenin içi loş ve serindi. </st><st c="7369">Duvarda yarım ay biçiminde kemerli pencereler vardı. </st><st c="7422">Bu küçük pencerelerden giren ışık demetleri havada uçuşan tozları aydınlatıyordu. </st><st c="7504">Mobilyalar anneannemin “eski yüzlü” dediği türdendi. </st><st c="7557">Koltukların kumaşları yıpranmış, ahşap sehpalar çiziklerle dolmuştu. </st><st c="7626">Yere halı gibi hasırlar serilmişti. </st><st c="7662">Odanın en güzel eşyası, rafları kitaplarla dolu olan antika bir kitaplıktı. </st><st c="7738">Bir köşede üst kata çıkan dar bir merdiven görünüyordu.</st></p>
			<p><st c="7793">Prenses bizi pencere kenarındaki masaya buyur etti. </st><st c="7846">Sonra bir koşu mutfağa gidip koca bir tepsi getirdi. </st><st c="7899">Tepside çeşit çeşit kurabiyeler, kekler ve tepeleme dolu bir meyve tabağı vardı. </st><st c="7980">Bunları masaya dizdikten sonra yine gitti, bu sefer de bir börek tabağıyla döndü.</st></p>
			<p><st c="8061">“Çayı da yeni demlemiştim, şansınıza,” dedi, başıyla masanın kenarında duran demliği işaret ederek. </st><st c="8162">“Tek başıma içecektim, ne iyi ettiniz de geldiniz. </st><st c="8213">Hadi buyurun.”</st></p>
			<p><st c="8227">“Bekçi yok mu bugün?” diye sordu Keroessa.</st></p>
			<p><st c="8270">“Yok, şehre indi, yapacak işleri varmış.”</st></p>
			<p><st c="8312">Karnım çok acıkmıştı, börek de çok güzel görünüyordu. </st><st c="8367">Hemen iri bir dilim alıp yemeye başladım. </st><st c="8409">İçinde patates ve kıyma vardı, tadı nefisti. </st><st c="8454">Keroessa da bir dilim aldı. </st><st c="8482">Ama biz daha ilk dilimlerimizi bitirmeden, Prenses ikinci dilimi midesine indirmişti.</st></p>
			<p><st c="8567">“Görmeyeli çok kilo almışsın şekerim,” dedi Keroessa ona. </st><st c="8626">“Her gün böyle börek çörek mi yiyorsun? </st><st c="8666">Bekçiye söyle de sana diyet yemeği getirsin.”</st></p>
			<p><st c="8711">“Ne yapayım, can sıkıntısından kendimi yemeğe vurdum,” diye sızlandı Prenses. </st><st c="8790">“Aslında diyete girmiştim bugün, yalnızca sebze ve meyve yiyecektim, ama sizi görünce sevincimden unutuvermişim.”</st></p>
			<p><st c="8903">Sonra meyve tabağına uzanıp kıpkırmızı bir elma aldı, iştahla dişlemeye başladı.</st></p>
			<p><st c="8984">“Sadece diyetle olmaz, biraz da spor yap,” dedi Keroessa.</st></p>
			<p><st c="9042">“Haklısın, ama nerede spor yapayım? </st><st c="9079">Kulede yürünecek yer mi var? </st><st c="9108">Sabahları Üsküdar sahiline inip yürüyeyim diyorum, ama babam izin vermiyor ki kuleden çıkmama. </st><st c="9203">Biliyorsun işte...”</st></p>
			<p><st c="9222">“Canım, yürüyüşten başka spor mu yok?” diyerek güldü Keroessa. </st><st c="9286">“Günde üç kere kulenin merdivenlerini inip çık, o bile yeter sana.”</st></p>
			<p><st c="9353">“Doğru söylüyorsun, ama çok üşeniyorum. </st><st c="9394">Bu kasvetli kulede ömrüm tükendi, uyuştum kaldım. </st><st c="9444">Canım hiçbir şey yapmak istemiyor artık. </st><st c="9485">Eskisi gibi nakış bile işleyemiyorum. </st><st c="9523">Yalnızca kitap okumak iyi geliyor bana. </st><st c="9563">Kitaplar beni bambaşka dünyalara götürüyor, sıkıntım dağılıyor o zaman.”</st></p>
			<p><st c="9635">Onlar böyle konuşurken, ben de yanı başımdaki kemerli pencereden görünen İstanbul manzarasına dalmıştım.</st></p>
			<p><st c="9740">“Ama çok güzel bir yerde oturuyorsunuz,” dedim Prenses’e. </st><st c="9799">“Kimsenin evinde böyle şahane bir manzara olamaz. </st><st c="9849">Ne kadar şanslısınız.”</st></p>
			<p><st c="9871">“Orası öyle,” dedi Prenses. </st><st c="9900">“Çok özel bir yer burası. </st><st c="9926">İki kıta arasındaki suların üstündeyim. </st><st c="9966">Oturma odam Avrupa manzaralı, yatak odam Asya. </st><st c="10013">Ama manzara da bir yere kadar şekerim, her gün tek başına baka baka bıkıyor insan, kimseyle paylaşmayınca tadı çıkmıyor. </st><st c="10134">Artık ben de insan içine karışmak istiyorum. </st><st c="10179">İstanbul sokaklarında yürümek, kalabalık yerlerde gezmek istiyorum. </st><st c="10247">On sekiz yaşımı çoktan geçtim, hâlâ bu kuleden burnumu çıkarmadım. </st><st c="10314">O aptal falcının sözleri fos çıktı, on sekizimde ölmediğime göre ölmem artık diyorum babama, ama laf anlamıyor ki adam! </st><st c="10434">Off, Battal gelse de kurtarsa beni.”</st></p>
			<p><st c="10470">“Battal Gazi mi?” diye sordum. </st><st c="10502">Aklıma Cüneyt Arkın’ın oynadığı Battal Gazi filmi gelmişti. </st><st c="10562">Bu tarihi filmi televizyonda izlemiştim. </st><st c="10603">Türk komutanı Battal Gazi rolündeki Cüneyt Arkın, İstanbul’u Bizanslıların elinden almak için onlarla savaşıyordu.  </st></p>
			<p><st c="10718">“Ta kendisi!” dedi Prenses, gözleri parlayarak. </st><st c="10766">“Tanır mısın şekerim? </st><st c="10788">Ne kadar yakışıklı, değil mi?”</st></p>
			<p><st c="10818">“Evet, annemle anneannem de çok beğenirler onu.”</st></p>
			<p><st c="10867">“Ah, beğenmeyen mi var? </st><st c="10892">Ama hiç kıskanmam, çünkü Battal yalnızca beni seviyor. </st><st c="10947">Yıllar önce babamın askerleriyle savaşırken Üsküdar’a gelmişti. </st><st c="11011">Ben de o gün hava almak için kulenin rıhtımında dolaşıyordum. </st><st c="11073">Kıyıdan görmüş, pek beğenmiş beni. </st><st c="11108">Sonra bana yemek getiren bekçiyle beraber kuleye geldi bir gün. </st><st c="11172">Gemici kılığına girmişti. </st><st c="11198">Görür görmez âşık olduk birbirimize. </st><st c="11235">Bekçi görmeden yanına gittim, gizlice konuştuk. </st><st c="11283">Beni bu kuleden kurtarmaya söz verdi. </st><st c="11321">‘Bir gün gelip seni kaçıracağım, beni bekle...’ dedi. </st><st c="11375">Yıllardır Battal’ı bekliyorum. </st><st c="11406">Bir gün mutlaka gelecek.”</st></p>
			<p><st c="11431">“Gelecek tabii,” diyerek Prenses’in yanağını okşadı Keroessa, küçük bir çocuğu avutmak istercesine. </st><st c="11532">Prenses’e acıyarak baktığını fark ettim. </st></p>
			<p><st c="11573">“Birer çay daha alır mısınız?” dedi Prenses. </st><st c="11618">“Şu kurabiyelerden hiç yemediniz. </st><st c="11652">Meyveli keklerim de pek güzel.” </st></p>
			<p><st c="11684">“Teşekkür ederiz tatlım, hepsinden yedik, ellerine sağlık,” dedi Keroessa. </st><st c="11759">“Yukarıya çıkalım mı biraz? </st><st c="11787">Pelin bir de kulenin tepesinden baksın manzaraya.”</st></p>
			<p><st c="11837">“Elbette,” dedi Prenses. </st><st c="11863">“Yukarısı biraz dağınık, ama kusura bakmazsınız artık. </st><st c="11918">Etrafı toparlamaya bile üşenir oldum son günlerde. </st><st c="11969">Neyse, siz yabancı değilsiniz. </st><st c="12000">Hadi, çıkalım.”</st></p>
			<p><st c="12015">Masadan kalkarken Prenses kaşla göz arasında ağzına bir kurabiye tıkıverdi. </st><st c="12092">Bunu Keroessa’ya belli etmeden yapmıştı. </st><st c="12133">Benim gördüğümü anlayınca parmağını dudağına götürüp sus işareti yaptı. </st><st c="12205">Anlaşılan bu tombul kızın diyete başlaması zor olacaktı.</st></p>
			<p><st c="12261">Dar merdivenden ikinci kata çıktık. </st><st c="12298">Orası Prenses’in yatak odasıydı. </st><st c="12331">Dağınık yatağının başucundaki komodinin üstü tepeleme kitap doluydu. </st><st c="12400">Bazı kitaplar da yerlere yayılmıştı. </st><st c="12437">Kenardaki kanepenin üstünde bir giysi yığını vardı. </st><st c="12489">Prenses sırtından çıkardığı giysileri dolaba kaldıracağına bu kanepeye fırlatıveriyordu herhalde. </st><st c="12587">Bunu ben de yapardım. </st><st c="12609">Anneannem, odama saçtığım giysileri söylene söylene toplar, yerlerine kaldırırdı. </st><st c="12691">Ama bu zavallı Prenses’in arkasını toplayacak biri yoktu.</st></p>
			<p><st c="12748">Merdiveni çıkmaya devam edip üçüncü kata yöneldik. </st><st c="12800">Prenses önde, ben hemen arkasındaydım. </st><st c="12839">O sırada Keroessa’nın aşağıdan seslendiğini duyduk. </st></p>
			<p><st c="12891">“Kızlar, siz çıkın yukarıya, ben tuvalete uğrayıp geleceğim,” diyordu.</st></p>
			<p><st c="12961">Böylece biz de kulenin en üst katı olan üçüncü kata çıktık. </st><st c="13022">Bu kat eski püskü eşyalarla doluydu. </st><st c="13059">Eşyalardan bazıları duvar kenarına çekilmiş, üstlerine örtüler örtülmüştü.</st></p>
			<p><st c="13133">“Burası da ardiye gibi bir yer işte,” dedi Prenses. </st><st c="13186">“Kullanmadığım eşyalar duruyor. </st><st c="13218">Ama öyle güzel bir balkonu var ki... </st><st c="13255">Dünyada eşi benzeri yoktur bu balkonun manzarasının. </st><st c="13308">Keroessa o yüzden görmeni istedi.”</st></p>
			<p><st c="13342">Prenses’le birlikte kuleyi çepeçevre saran balkona çıktık. </st><st c="13402">Kız Kulesi’nin tepesinden İstanbul’a bakıyordum. </st><st c="13451">Dört bir yanım denizdi. </st><st c="13475">Karşımdaki Avrupa yakasında zarif minarelerle süslü Tarihi Yarımada uzanıyordu, arkamda da Anadolu yakası. </st><st c="13582">Altımızdan vapurlar geçiyor, başımızın üstünde martılar uçuşuyordu.</st></p>
			<p><st c="13649">Manzarayı hayranlıkla seyrederken denizde iki yunus gördüm. </st><st c="13710">Suya dalıp çıkarak bir vapurun peşinden gidiyorlardı.</st></p>
			<p><st c="13763">“Aaaa, Huni’yle Muni!” diye haykırdım sevinçle.</st></p>
			<p><st c="13811">Prenses bana garip garip baktı. </st><st c="13844">Hiçbir şey anlamamıştı.</st></p>
			<p><st c="13867">“Yunuslar,” dedim. </st><st c="13887">“Şuradaki yunusları görüyor musun Prenses? </st><st c="13930">Ben tanıyorum o yunusları. </st><st c="13957">İsimleri Huni ve Muni. </st><st c="13980">Denizkızlarının arkadaşı onlar.”</st></p>
			<p><st c="14012">“Öyle mi?” dedi Prenses. </st><st c="14038">“Denizkızlarını da tanır mısın?”</st></p>
			<p><st c="14070">“Tanırım tabii... </st><st c="14089">Biraz önce onlarla birlikteydim denizin dibinde.”</st></p>
			<p><st c="14138">“İyi...” dedi Prenses, küskün küskün. </st><st c="14177">“Bir daha görürsen söyle, bana da uğrasınlar. </st><st c="14223">Uzaktan geçtiklerini görüyorum bazen, el sallıyorum gelsinler diye, ama hiç gelmiyorlar. </st><st c="14312">Gelseler iki laf ederdik, arkadaş olurlardı bana.”</st></p>
			<p><st c="14362">“Söylerim,” dedim. </st><st c="14382">“Ben söylersem mutlaka gelirler, çok severler beni.”</st></p>
			<p><st c="14434">O sırada Keroessa göründü.</st></p>
			<p><st c="14461">“Manzarayı beğendin mi Pelin?”</st></p>
			<p><st c="14492">“Çok beğendim, her yer görünüyor buradan. </st><st c="14535">Huni’yle Muni’yi bile gördüm denizde.”</st></p>
			<p><st c="14573">“Çok sevindim tatlım, ama gitmemiz gerekiyor artık.”</st></p>
			<p><st c="14626">“N’olur gitmeyin,” diye yalvardı Prenses. </st><st c="14669">“Biraz daha kalın, n’olur Keroessa, n’olur!”</st></p>
			<p><st c="14713">“Kalamayız canım, bugün zamanımız kısıtlı. </st><st c="14757">Başka bir gün yine ziyaret ederiz seni Pelin’le.”</st></p>
			<p><st c="14806">“Peki,” diyerek boynunu büktü Prenses. </st><st c="14846">“Ama şimdiden söyleyeyim, o gün bu kadar çabuk bırakmam sizi. </st><st c="14908">Gece yatısına da kalırsınız. </st><st c="14937">Buraya güzel bir yer yatağı yaparım size. </st><st c="14979">Dalgaların sesiyle uyur, martı çığlıklarıyla uyanırsınız. </st><st c="15037">Sabah da aşağıya güzel bir kahvaltı sofrası kurarım, tam denizin üstüne. </st><st c="15110">Ay ne güzel olur! </st><st c="15128">Mutlaka bekliyorum.”</st></p>
			<p><st c="15148">“Geliriz Prensesim,” dedi Keroessa. </st></p>
			<p><st c="15185">Bunu duyan Prenses sevincinden etekleri zil çalarak merdivenden inmeye başladı. </st><st c="15265">Biz de onu izledik. </st><st c="15285">Üç beş basamak sonra birden zınk diye durup bize döndü.</st></p>
			<p><st c="15340">“Ama ya sizden önce Battal gelirse? </st><st c="15377">O zaman evde bulamazsınız ki beni. </st><st c="15412">Battal’la kaçıp gitmiş olurum. </st><st c="15443">Gelince bir de bakmışsınız, kapı duvar.”</st></p>
			<p><st c="15483">“Prensesim, sen buradan kurtul da ben razıyım kapıdan dönmeye,” dedi İstanbul Perisi.</st></p>
			<p><st c="15569">“Ay diyete başlayayım hemen. </st><st c="15599">Battal gelinceye kadar incecik olmalıyım,” diyen Prenses, bizi arkada bırakıp bir solukta ikinci kata iniverdi.</st></p>
			<p><st c="15710">“Ay, ay, ay, burası ne hale gelmiş böyle!” diye bağırdığını duyduk yatak odasından.</st></p>
			<p><st c="15794">İkinci kata geldiğimizde Prenses’in neden öyle bağırdığını anladım. </st><st c="15863">Biraz önce yukarı çıkarken darmadağınık gördüğümüz yatak odası şimdi pırıl pırıldı. </st><st c="15947">Yatak toplanmış, yerdeki kitaplar düzenli bir şekilde üst üste dizilmiş, kanepenin üstündeki giysi yığını yok olmuştu. </st></p>
			<p><st c="16066">“Bir perinin eli değmiş buraya,” dedi Prenses, bana göz kırparak. </st><st c="16132">“Tuvalete gitme bahanesiyle arkada kalıp odayı mı düzeltmiş o peri? </st><st c="16200">Ah, ne kadar iyisin Keroessa, çok teşekkür ederim, canım benim. </st><st c="16264">Ayy, kitapların tozunu bile almışsın.”</st></p>
			<p><st c="16302">“Bir şey değil tatlım,” dedi Keroessa, “küçücük bir yardım sadece...” </st></p>
			<p><st c="16373">“Evet,” diye söze karıştım. </st><st c="16401">“Bir peri için bunlar çok kolay işler.”</st></p>
			<p><st c="16440">Böyle konuşa konuşa en alt kata indik. </st><st c="16480">Prenses az önce çay içtiğimiz masada kalan patatesli börekleri peçeteye sarıp elime tutuşturdu.</st></p>
			<p><st c="16575">“Sen bu börekleri çok sevdin Pelinciğim. </st><st c="16617">Yolda acıkırsan yersin.”</st></p>
			<p><st c="16641">Sonra Prenses’le vedalaşıp tekneye atladık. </st><st c="16686">Amikos çoktan uyanıp dümenin başına geçmişti. </st><st c="16732">Kız Kulesi arkamızda gitgide küçülürken, tombiş Prenses gözden kayboluncaya dek ona el salladım. </st><st c="16829">İçimden Battal Gazi’nin bir an önce gelip onu kurtarmasını diledim.</st></p>
			<p><st c="16896">“Şimdi de Avrupa yakasına geçelim,” diye seslendi Keroessa, Amikos’a. </st><st c="16967">“Galata Kulesi’ne gidiyoruz.” </st></p>
		</div>
	<div id="charCountTotal" value="16997"></div></body>
</html>
