<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-4</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-4" xml:lang="tr-TR">
		<div>
			<p id="_idParaDest-4"><st c="0">4. </st><st c="4">BÖLÜM   </st><br /><st c="10">SOFRADA</st></p>
			<p><span><br /><br /></span></p>
			<p><st c="17">Akşamları annemle babam işten gelmeden önce sofrayı hazır ederdi anneannem. </st><st c="94">Titizlikle yıkayıp ütülediği beyaz örtülerinden birini masaya serer, gündüzden yaptığı yemekleri özenle servis tabaklarına koyardı. </st><st c="226">Bütün hafta mutfak işleriyle o ilgilenirdi. </st><st c="270">Hafta sonunda ise görevini bize devredip dinlenmeye çekilirdi. </st><st c="333">O zaman yemekleri annemle babam pişirir, sofrayı da ben kurardım. </st><st c="399">Annemle babam, mutfakta saatlerce yeni yemek tarifleri denemekten, kendilerine özgü değişik yemekler uydurmaktan hoşlanırlardı. </st><st c="527">Hele yemeğe birilerini davet etmişlerse iyice coşarlardı. </st><st c="585">Onları yemek yaparken izlemeyi çok severdim. </st><st c="630">İkisi birlikte hevesle çalışır, bir yandan da sohbet ederlerdi. </st><st c="694">Bazen malzemeler konusunda anlaşamadıkları olurdu. </st><st c="745">Birisi yemeğe kimyon katmak isterken diğeri istemez, bir baharat için dakikalarca tartışırlardı. </st><st c="842">Ben de ufak tefek işler yaparak onlara yardım ederdim. </st><st c="897">İstedikleri malzemeleri dolaptan çıkarıp vermek, annem başka bir yemek için soğan doğrarken ocakta bıraktığı çorbayı karıştırmak, babamın ıslak ellerine havlu yetiştirmek gibi işlerdi bunlar. </st><st c="1089">Asıl görevim ise yemeklerin tadına bakmaktı. </st><st c="1134">Babam kaşığın ucuyla ağzıma bir lokma verir, annem gözlerini kocaman açıp merakla fikrimi sorardı. </st><st c="1233">Annemle babamın yemeklerini ilginç bulsam da, her zaman anneannemin geleneksel yemeklerini yeğlerdim ben. </st><st c="1339">Onun sebze çorbasını, etli yaprak dolmasını, zeytinyağlı fasulyesini, patates püreli köftesini, hele sakızlı muhallebisini hiçbir şeye değişmezdim.</st></p>
			<p><st c="1486">O akşam da anneannemin güzel yemeklerinden oluşan bir menü vardı sofrada. </st><st c="1561">Ama yemekler az kalsın bana zehir olacaktı, çünkü anneannem yine okuldan dönüş konusunu açmıştı. </st><st c="1658">Yollarda çok oyalandığım için hiçbir gün eve zamanında dönmediğimden, onu merakta bıraktığımdan yakınmayı sürdürüyordu. </st><st c="1778">İyi ki o günlerde henüz cep telefonu icat edilmemişti, yoksa anneannem dakika başı beni arardı herhalde. </st><st c="1883">Meraktan kurtulması için okuldan yine kapıcımız Musa abi almalıydı beni; bu konuda ısrarlıydı.</st></p>
			<p><st c="1977">Ağzımdaki lokmayı yutamadım, neredeyse ağlayacaktım. </st><st c="2031">Sabahları zaten annemle babam bırakıyorlardı beni okula. </st><st c="2088">Dersler bitince de bize yakın oturan üç arkadaşımla birlikte dönüyordum. </st><st c="2161">Arkadaşlarım evlerine dağıldıktan sonra bizim eve kadar tek başıma yürüyeceğim iki sokaklık kısa bir yolum vardı yalnızca. </st><st c="2284">İki yıldır bu düzene alışmışken şimdi birinci sınıf çocuğuymuşum gibi okul çıkışında yine Musa abiyi mi dikecekti başıma anneannem?</st></p>
			<p><st c="2415">Neyse ki, babam artık koskoca kız olduğumu söyleyerek bu konuyu kapattı ve sebzeli pilavın lezzetini övmeye başladı. </st><st c="2533">Böylece anneannemin gönlünü alıp işi tatlıya bağladı. </st><st c="2587">Tatlıyı yerken keyfim yerine gelmişti artık. </st><st c="2632">Annemle babam işlerinden konuşuyorlar, hastalarıyla ilgili komik şeyler anlatıp beni güldürüyorlardı. </st><st c="2734">İkisi de diş doktoruydu, ortak bir muayenehaneleri vardı. </st><st c="2792">Ben de onlara o gün okulda neler yaptığımızı anlattım, sonra da öğretmenimizin verdiği ödevden söz ettim:</st></p>
			<p><st c="2897">“Bu hafta kentimizin geçmişini tanıyalım konusunu işliyoruz. </st><st c="2959">Öğretmenimiz, İstanbul’un tarihiyle ilgili öyküler bulmamızı istedi. </st><st c="3028">Öykülerin geçtiği yerler ve öykü kahramanlarıyla ilgili bilgi toplayacakmışız. </st><st c="3107">Bunlar gerçekten yaşanmış öyküler de olabilirmiş, mitolojik öyküler de... </st><st c="3181">Herkes ödevinde en az iki öykü anlatmalıymış.”   </st></p>
			<p><st c="3228">“Çok yararlı bir ödev,” dedi annem. </st><st c="3264">“İdil yardım eder sana. </st><st c="3288">Bunlar tam İdil’in konuları. </st><st c="3317">Kaynak kitap da çoktur onda.”</st></p>
		</div>
	<div id="charCountTotal" value="3346"></div></body>
</html>
