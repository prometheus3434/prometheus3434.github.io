<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-11</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-11" xml:lang="tr-TR">
		<div>
			<p id="_idParaDest-11"><st c="0">11. </st><st c="5">BÖLÜM   </st><br /><st c="11">KAÇIŞ</st></p>
			<p><br /><br /></p>
			<p><st c="16">Ertesi gün okulda saatlerin geçmesini sabırsızla bekledim. </st><st c="76">Kafamı derslere veremiyordum, aklım fikrim Keroessa’daydı. </st><st c="135">Hangi öyküleri anlatacağını, beni nerelere götüreceğini çok merak ediyordum. </st><st c="212">Son derste, ödevimizle ilgili bir araştırma yapıp yapmadığımızı sordu öğretmenimiz. </st><st c="296">Bazı arkadaşlar parmak kaldırıp ilginç İstanbul öyküleri bulduklarını söylediler, hafta sonundaki gezi planlarından söz ettiler. </st><st c="425">Hepsi de anne ve babasıyla gidecekti geziye. </st><st c="470">Bunları duydukça içimden kıs kıs gülüyordum. </st><st c="515">Beni İstanbul Perisi’nin gezdireceğini bilseler kim bilir nasıl kıskanırlardı. </st><st c="594">Üstelik onlar gibi hafta sonunu beklememe de gerek yoktu, ben herkesten önce bitirecektim ödevimi. </st><st c="693">Ama pazartesiye kadar kimseye bir şey anlatmamaya kararlıydım.</st></p>
			<p><st c="755">Okuldan çıkınca doğru eve koştum. </st><st c="790">Perili Köşk’ün önünden fırtına gibi geçerken, birazdan orada olacağımı düşünüp seviniyordum. </st></p>
			<p><st c="883">Musa abi, elinde anahtarla apartmanın önünde bekliyordu. </st><st c="940">Yanında karısı Fatma abla da vardı. </st><st c="976">Üçümüz birlikte asansöre binip bizim kata çıktık. </st><st c="1026">Musa abi evin kapısını açtığında, Fatma abla bana yiyecek bir şeyler hazırlayacağını söyleyerek içeri dalmaz mı! </st><st c="1139">Ödüm patladı, Fatma abla yüzünden bütün planlarım altüst olabilirdi.</st></p>
			<p><st c="1207">“Teşekkür ederim Fatma abla,” dedim. </st><st c="1245">“Okulda yemek yedik biz. </st><st c="1270">Siz gidin, ben ders çalışacağım, yarın sınavım var.” Sonra da anahtarı Musa abinin elinden kapıp cebime atıverdim.</st></p>
			<p><st c="1384">“Eh, peki o zaman,” dedi Fatma abla. </st><st c="1422">“Ben bir ara gelip yoklarım seni. </st><st c="1456">Bir şey istersen haber ver, olur mu?”</st></p>
			<p><st c="1493">Kapıyı kapatınca bir oh çektim. </st><st c="1526">Ucuz kurtulmuştum. </st><st c="1545">Hemen odama koşup okul kıyafetlerimi çıkardım, en sevdiğim pembe gömleğimle kot pantolonumu giydim. </st><st c="1645">Okula giderken annemin hep atkuyruğu yaptığı saçlarımı açıp güzelce fırçaladım. </st><st c="1725">Yeni spor ayakkabılarımı da ayağıma geçirdikten sonra Nezahat teyzenin evini aradım. </st><st c="1810">Telefona gelen anneannem, oradaki konukların gürültüsü yüzünden sesimi duymakta zorlanıyor, sanki ben de onu duymuyormuşum gibi, bas bas bağırarak konuşuyordu.</st></p>
			<p><st c="1969">“Kapıyı kimseye açma, derslerine çalış, dolapta yemek var, kurabiye de bıraktım sana, acıkırsan bir şeyler atıştır,” diyerek bir solukta öğütlerini sıraladıktan sonra telefonu kapattı. </st></p>
			<p><st c="2155">Bu işi de halletmiştim, artık zaman kaybetmeden Perili Köşk’e gitmeliydim. </st><st c="2230">Evden çıkmadan önce mutfaktaki kurabiyeleri bir torbaya doldurup çantama tıkıştırdım. </st><st c="2316">Not defterimi de yanıma almayı unutmamıştım.</st></p>
			<p><st c="2360">Kapıdan başımı uzatıp etrafı kolaçan ettim. </st><st c="2405">Apartmanın içinde ses seda yoktu. </st><st c="2439">Tam asansöre binecekken, son anda vazgeçip merdivene yöneldim. </st><st c="2502">Asansör tehlikeliydi. </st><st c="2524">Musa abi aşağıdaysa, asansörün kapısından çıktığım anda burun buruna gelebilirdik. </st><st c="2607">Ses çıkarmamaya çalışarak merdivenden inmeye başladım. </st><st c="2662">Arada bir durup etrafı dinliyordum. </st><st c="2698">Neyse ki hiçbir komşuyla karşılaşmadan aşağıya ulaştım. </st><st c="2754">Musa abi ortada görünmüyordu. </st><st c="2784">Hemen apartmanın arka kapısına giden koridora koştum. </st><st c="2838">Tam kapıya yaklaşmıştım ki, Fatma ablanın sesi koridorda çın çın çınladı.</st></p>
			<p><st c="2911">“Ahmeeeet, Ahmeeeet!.. </st><st c="2935">Neredesin? </st><st c="2946">Çabuk çık ortaya!”</st></p>
			<p><st c="2964">Korkuyla duvarın dibine sindim. </st><st c="2997">Fatma ablaya yakalanırsam işim biterdi. </st><st c="3037">Kendimi can havliyle merdiven altındaki dolaba attım. </st></p>
			<p><st c="3091">Temizlik malzemelerinin konduğu geniş bir dolaptı burası. </st><st c="3149">Kapısını kapatınca içerisi kapkaranlık oldu. </st><st c="3194">Hiçbir şeyi devirmemeye çalışarak bir kenara iliştim. </st><st c="3248">Fatma ablanın ayak sesleri gitgide yaklaşıyordu. </st><st c="3297">O anda yanımda bir kıpırtı hissettim. </st><st c="3335">Yumuşacık bir şey koluma sürtünüyordu! </st><st c="3374">Korkudan bayılacak gibi oldum. </st><st c="3405">Neydi bu? </st><st c="3415">Fare mi, yılan mı, yoksa daha korkunç bir yaratık mı? </st><st c="3469">Hemen yerimden doğruldum, Fatma ablaya yakalanmayı göze alarak dışarı fırlamaktan başka çarem yoktu. </st><st c="3570">Ama yaratık birden koluma sarılıvermesin mi!</st></p>
			<p><st c="3614">“Pelin abla, korkma, benim.”</st></p>
			<p><st c="3643">“Of, ödümü patlattın Ahmet! </st><st c="3672">Ne işin var burada? </st><st c="3692">Annen seni arıyor, duymuyor musun?”</st></p>
			<p><st c="3727">“Ben de annemden saklanıyorum zaten... </st><st c="3767">Evde top oynarken en sevdiği vazoyu kırdım, yakalarsa terliği kafama yerim. </st><st c="3843">N’olur burada olduğumu söyleme Pelin abla.”</st></p>
			<p><st c="3886">“Olur,” dedim. </st><st c="3902">“Ama sen de beni gördüğünü söylemeyeceksin, tamam mı? </st><st c="3956">Sen söylersen ben de söylerim, ona göre...”</st></p>
			<p><st c="3999">“Tamam, söylemem.”</st></p>
			<p><st c="4018">Fatma ablanın ayak sesleri dolabın önünden geçerken ikimiz de soluğumuzu tuttuk. </st><st c="4100">Sonra bir kapı kapandı, her taraf sessizliğe gömüldü.</st></p>
			<p><st c="4153">“Ben çıkıyorum,” dedim Ahmet’e. </st><st c="4186">“Sen de çık birazdan, burası çok havasız. </st><st c="4228">Unutma sakın, beni gördüğünü söylemek yok.”</st></p>
			<p><st c="4271">“Tamam Pelin abla.”</st></p>
			<p><st c="4291">Dolabın kapısını aralayıp koridora bir göz attım. </st><st c="4342">Tehlike yoktu. </st><st c="4357">Ok gibi fırlayıp apartmandan çıktım, Perili Köşk’e kadar hiç durmadan koştum.  </st></p>
		</div>
	<div id="charCountTotal" value="4435"></div></body>
</html>
