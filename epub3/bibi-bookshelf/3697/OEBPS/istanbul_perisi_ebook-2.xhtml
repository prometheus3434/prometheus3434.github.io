<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-2</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-2" xml:lang="tr-TR">
		<div>
			<p id="_idParaDest-2"><st c="0">2. </st><st c="4">BÖLÜM   </st><br /><st c="10">KEROESSA</st></p>
			<p><br /><br /></p>
			<p><st c="18">“Kim var orada? </st><st c="35">Kimsiniz?”</st></p>
			<p><st c="45">Olduğum yerde donup kaldım. </st><st c="74">Ne yürüyüp gitmeye, ne arkama bakmaya cesaretim vardı. </st><st c="129">Ne yapacağımı şaşırmıştım.</st></p>
			<p><st c="155">“Size söylüyorum küçük hanım. </st><st c="186">Duymuyor musunuz beni?”</st></p>
			<p><st c="209">Çekinerek arkama döndüm. </st><st c="235">Merdivenlerin tepesinde duruyordu. </st><st c="270">Sırtında camgöbeği renginde uzun bir elbise vardı. </st><st c="321">Teni kar beyazı, saçları tozpembeydi. </st><st c="359">Yaşlıydı, ama hayatımda gördüğüm en güzel kadındı.</st></p>
			<p><st c="409">“Şeyy… çok affedersiniz,” diye kekeledim. </st><st c="452">“Ben bu evi boş sanıyordum da... </st><st c="485">Perili Köşk diyorlardı… ondan yani… merak etmiştim.”</st></p>
			<p><st c="537">Bir kahkaha attı. </st><st c="556">“Doğru söylemişler tatlım,” dedi. </st><st c="590">“Burası Perili Köşk, ben de perisiyim.”</st></p>
			<p><st c="629">İyice afallamıştım.</st></p>
			<p><st c="649">“Peri mi? </st><st c="660">Siz mi?”</st></p>
			<p><st c="668">“Evet tatlım,” diyerek merdivenden inip yanıma geldi. </st><st c="723">Tam karşımda durup yemyeşil gözlerini gözlerime dikti. </st><st c="778">“Ne o, çok mu şaşırdın? </st><st c="802">Periye benzetemedin mi beni? </st><st c="831">Peri dediğin hep genç ve güzel olacak değil ya, benim gibi yaşlı periler de var işte.”</st></p>
			<p><st c="917">“Ama siz çok güzelsiniz zaten!” dedim, yüzüne hayranlıkla bakarak. </st><st c="985">Üzerindeki camgöbeği elbise de çok güzeldi. </st><st c="1029">Camgöbeği rengini çok severdim, benim için İstanbul ve vapur demekti. </st><st c="1099">İstanbul’un iki yakası arasında yolcu taşıyan Şehir Hatları vapurları Marmara Denizi’nde yol alırken, arkalarında beyaz köpükten bir yol oluştururlar. </st><st c="1250">Bu köpüklerin arasında kalan sular camgöbeği rengine bürünür. </st><st c="1312">İşte o rengin hayranıydım ben. </st><st c="1343">Ne zaman vapura binsek, hemen vapurun en arkasına koşup korkuluklara yaslanır, o köpükten yola dalıp giderdim. </st><st c="1454">Eğer annem ya da anneannemle birlikteysem, orada dikilip duracağıma yanlarında oturmamı söyleyerek keyfimi kaçırırlardı. </st><st c="1575">Rüzgârın karmakarışık ettiği saçlarını toparlamaya çalışırken, yaz gününde bile kapalı salona geçmemiz için ısrar ederdi anneannem. </st><st c="1707">Bana kızgın kızgın bakar, etrafta insanlar olduğu için beni istediği gibi azarlayamazdı. </st><st c="1796">Ben de bundan yararlanıp inatlaştıkça inatlaşır, sonunda dediğimi yaptırırdım. </st><st c="1875">Ama babamla birlikteysem hiç sorun çıkmazdı. </st><st c="1920">Vapura biner binmez doğruca vapurun en arkasına gider, ikimiz birlikte korkuluklara yaslanırdık. </st><st c="2017">Yol boyu babam keyifle İstanbul’u seyrederken, ben de beyaz köpüklere karışan camgöbeği sulardan bir denizkızının başını çıkarmasını beklerdim. </st><st c="2161">İşte aynı o suların rengindeydi Perili Köşk’ün perisinin elbisesi. </st><st c="2228">Aslında elbiseden çok, şık bir tuvalete benziyordu. </st><st c="2280">Göğüs kısmı gümüş pullarla süslüydü. </st><st c="2317">Dikkatle bakınca, bu minik pulların deniz canlıları biçiminde olduğunu fark ettim. </st><st c="2400">Denizyıldızları, yunuslar, denizatları, çeşit çeşit balıklar, denizanaları, deniz kaplumbağaları, denizkestaneleri… Elbisenin eteğindeki motifler ise denizin dalgalarını andırıyordu. </st><st c="2583">Sanki denizi sırtına giymişti bu güzel kadın.        </st></p>
			<p><st c="2629"> “Teşekkür ederim tatlım,” diyerek yanağımı okşadı. </st><st c="2680">“Sen de çok güzelsin. </st><st c="2702">Adın ne senin?”</st></p>
			<p><st c="2717">“Pelin.”</st></p>
			<p><st c="2726">“Benim adım da Keroessa. </st><st c="2752">Benimle bir çay içer misin Pelin? </st><st c="2786">Biraz sohbet ederdik. </st><st c="2808">Güzel kurabiyelerim de var.”</st></p>
			<p><st c="2836">“Çok teşekkür ederim, ama eve dönmem gerek. </st><st c="2881">Gecikirsem anneannem merak eder.” </st></p>
			<p><st c="2915">“Anneannenle mi oturuyorsun?”</st></p>
			<p><st c="2944">“Evet… yani, o bizimle oturuyor. </st><st c="2978">Dedem öldükten sonra bizim eve taşındı. </st><st c="3018">Tek başına yaşayamazmış, annem öyle diyor. </st><st c="3061">Okul dönüşü evde hep anneannem karşılar beni. </st><st c="3107">”</st></p>
			<p><st c="3108">“Peki tatlım, anneanneni merak ettirmeyelim öyleyse. </st><st c="3161">Ama yine gel, olur mu?”</st></p>
			<p><st c="3184">“Gelirim. </st><st c="3195">Hoşça kalın.”</st></p>
			<p><st c="3208">“Güle güle tatlım, her zaman beklerim.”                                             </st></p>
		</div>
	<div id="charCountTotal" value="3249"></div></body>
</html>
