<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-10</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-10" xml:lang="tr-TR">
		<div>
			<p id="_idParaDest-10"><st c="0">10. </st><st c="5">BÖLÜM   </st><br /><st c="11">“GÜN”</st></p>
			<p><span><br /><br /></span></p>
			<p><st c="16">Yolda ilk heyecanım geçince sevincim söner gibi oldu. </st><st c="71">Perili Köşk’te yaşanan her şey normal görünüyordu insana, ama kapıdan çıkar çıkmaz dışarıdaki dünyanın sorunlarıyla yüzleşmek gerekiyordu. </st><st c="210">İşte o sorunlar başıma üşüşmeye başlamıştı bile. </st><st c="259">Ertesi gün Keroessa’yla geziye çıkacağımı bizimkilere nasıl söyleyecektim? </st><st c="334">Anneannem buna asla izin vermezdi. </st><st c="369">Peki, ya izin almadan gitsem, okuldan sonra birkaç saatliğine ortadan kaybolsam, olmaz mıydı? </st><st c="463">Olmazdı tabii! </st><st c="478">Anneannem ortalığı ayağa kaldırır, annemle babamı telaşa verirdi. </st><st c="544">Eve dönünce kimbilir ne dertler açılırdı başıma. </st><st c="593">Bir yalan mı uydursaydım acaba? </st><st c="625">Okul çıkışı Ayşelere gidip ders çalışacağız, desem? </st><st c="677">Yok, bu da olmazdı. </st><st c="697">Anneannem mutlaka Ayşe’nin annesini arayıp oraya sağ salim vardığımı duymak isterdi. </st><st c="782">Yalanım da hemen ortaya çıkardı tabii. </st><st c="821">En iyisi okula hiç gitmemekti. </st><st c="852">Okul saatleri boyunca Keroessa’yla gezer, sonra da okuldan geliyormuş gibi eve dönerdim. </st><st c="941">Yapacak başka bir şey yoktu.  </st></p>
			<p><st c="970">Kararımı verdikten sonra adımlarımı hızlandırıp eve ulaştım. </st><st c="1031">Anneannem, kafasında koca bigudilerle kapıyı açtı. </st><st c="1082">Onu böyle görünce gülmem tuttu.</st></p>
			<p><st c="1113">“Ne gülüyorsun?” dedi, yalancıktan kaşlarını çatarak. </st><st c="1168">“Bigudili kafa görmedin mi hiç?” Sonra o da güldü, yine biraz geç geldiğimin farkında değildi sanki. </st><st c="1269">“Yarın güne gideceğim de ona hazırlanıyorum,” diye ekledi. </st><st c="1328">Belli ki kendi işlerine dalıp zamanı unutmuştu.</st></p>
			<p><st c="1375">“Kimin gününe?” diye sordum, ayakkabılarımı çıkarıp tavşanlı terliklerimi giyerken.</st></p>
			<p><st c="1459">“Nezahat Hanım’ın,” diyerek mutfağa yürüdü. </st><st c="1504">“Kurabiye yaptım, gel bir tadına bak.”</st></p>
			<p><st c="1542">“Güne gitmek” anneannemin önemli bir sosyal etkinliğiydi. </st><st c="1601">Öğleden sonraları evlerde yapılan çaylı, pastalı, börekli bir arkadaş toplantısıydı “gün”. </st><st c="1692">Tam adı “kabul günü”ydü, ama herkes kısaca “gün” derdi. </st><st c="1748">Anneannemin bütün arkadaşlarının birer “günü” vardı. </st><st c="1801">“Ayın beşi İnci Hanım’ın günü, dokuzu da Gülten Hanım’ın...” diye konuşurlardı aralarında. </st><st c="1892">Sokakta birbirlerine rastladıkları zaman, “Günüme beklerim şekerim,” diye hatırlatma yaparlardı. </st><st c="1989">Zaten herkes ayın kaçında kimin günü olduğunu bilir, davet beklemeden kalkıp giderdi. </st><st c="2075">Adı üstünde “kabul günü”ydü, gelen her konuk kabul edilirdi.</st></p>
			<p><st c="2135">Anneannemin “günü” ayın on beşiydi. </st><st c="2172">Anneannem her ayın on beşinde sabahtan hazırlanır, konuklarını beklerdi. </st><st c="2245">Çok ahbabı olduğu için günü kalabalık olurdu. </st><st c="2291">Okul dönüşü ben de bu kalabalığın ortasına düşer, bir sürü yaşlı kadınla öpüşmek ve ne kadar büyüyüp güzelleştiğime dair iltifatlar dinlemek zorunda kalırdım. </st><st c="2450">Ama anneannemin günü için özel olarak hazırladığı nefis yiyecekler bu sıkıntıya değerdi. </st><st c="2539">Yalnızca ben değil, bütün konukları bayılırdı onun çay sofralarına. </st><st c="2607">Masaya dizilmiş çeşit çeşit böreklerin, pasta ve kurabiyelerin lezzetini öve öve bitiremezlerdi. </st><st c="2704">O yüzden anneannem de arkadaşlarının günlerine giderken armağan olarak kendi elleriyle yaptığı yiyecekleri götürmeyi severdi.</st></p>
			<p><st c="2829">Mutfakta anneannemin Nezahat teyze için hazırladığı cevizli kurabiyelerin tadına bakarken için için seviniyordum. </st><st c="2944">Çok şanslıydım, anneannem güne gittiği zaman benim okuldan dönüş saatimde evde olmaz, akşama kadar da gelmezdi. </st><st c="3056">Annemle babam ise zaten daha geç gelirlerdi işten. </st><st c="3107">Okulu kırmama gerek kalmamıştı artık. </st><st c="3145">Keroessa’yla rahat rahat gezebileceğim koca bir öğleden sonra vardı. </st><st c="3214">Tabii önce Musa abiden anahtarı alıp onun gözetiminde eve girmem gerekiyordu. </st><st c="3292">Anneannemin evde olmadığı zamanlarda benim güvenliğimden Musa abi sorumluydu çünkü. </st><st c="3376">Eve girince Nezahat teyzeyi arayıp anneanneme geldiğimi bildirdikten sonra da özgürdüm. </st><st c="3464">Musa abiye görünmeden apartmanın arka kapısından kaçabilirdim. </st><st c="3527">Bu kadar basitti işte!</st></p>
			<p><st c="3549">“Nasıl olmuş kurabiyeler?” diye sordu anneannem. </st><st c="3599">“Lezzeti yerinde mi?”</st></p>
			<p><st c="3620">“Nefis olmuş anneanneciğim,” dedim. </st><st c="3657">“Eline sağlık, harikasın sen.”</st></p>
			<p><st c="3687">“Eh, meleğim beğendiyse tamamdır,” dedi. </st><st c="3729">“Bizim evin gurmesi sensin ne de olsa.” </st></p>
			<p><st c="3769">Yüzüme en sevimli gülümseyişimi kondurup ona bir öpücük gönderdim. </st><st c="3836">O da bana tatlı tatlı güldü. </st><st c="3865">Meleğinin şeytanca kaçış planlarını bilse yine böyle güler miydi acaba?</st></p>
			<p><st c="3936">Akşam annemle babam her zamanki saatlerinde eve geldiler. </st><st c="3995">Babam o gün işten erken çıkıp öyküleri araştırmak için beni kütüphaneye götüreceğini tamamen unutmuştu. </st><st c="4099">Hiç sesimi çıkarmadım. </st><st c="4122">Zaten buna gerek kalmamıştı artık.</st></p>
		</div>
	<div id="charCountTotal" value="4156"></div></body>
</html>
