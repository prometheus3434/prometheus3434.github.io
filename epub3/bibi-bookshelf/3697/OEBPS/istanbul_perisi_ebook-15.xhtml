<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-15</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-15" xml:lang="tr-TR">
		<div>
			<p id="_idParaDest-15"><st c="0">15. </st><st c="5">BÖLÜM   </st><br /><st c="11">BALİNANIN NEFESİ</st></p>
			<p><span><br /><br /></span></p>
			<p><st c="27">“Porfirion hiç suyun yüzüne çıkmaz mı?” diye sordum Keroessa’ya. </st><st c="93">“Televizyonda görmüştüm, balinalar denizden başlarını çıkarıp burunlarından su fışkırtıyorlardı.”</st></p>
			<p><st c="190">“Çıkar tatlım, Porfirion da her balina gibi ara sıra çıkıp nefes alır. </st><st c="262">Nefes verirken de tepesindeki suları işte öyle fışkırtır havaya. </st><st c="327">” </st></p>
			<p><st c="329"> “Aaa, nefes almaya mı çıkıyorlar? </st><st c="363">Ben de oyun olsun diye su fışkırtıyorlar sanmıştım. </st><st c="415">Denizin içinde nefes alamıyor mu yani balina? </st><st c="461">Ne biçim balık!”</st></p>
			<p><st c="477">“Memeli balık,” diyerek kah kah güldü İstanbul Perisi. </st><st c="533">“Balina denizde yaşayan bir memeli hayvandır Pelinciğim. </st><st c="590">Diğer memeliler ve insanlar gibi akciğerleri vardır onun. </st><st c="648">Normal balıklar gibi solungaçları olsaydı denizin içinde nefes alabilirdi. </st><st c="723">Ama akciğerleri olduğu için havaya ihtiyaç duyar balina. </st><st c="780">O nedenle ara sıra su yüzeyine çıkıp nefes alması gerekir. </st><st c="839">Koca ciğerlerini havayla doldurunca da bir saat denizin içinde kalabilir. </st><st c="913">Anlayacağın şekerim, o da senin gibi nefesini tutuyor suyun içinde.”</st></p>
			<p><st c="981">“Çok merak ediyorum Porfirion’u. </st><st c="1015">Ne zaman nefes almaya çıkacak?”</st></p>
			<p><st c="1046">“Şimdi çıkar, şu vapurun iyice uzaklaşmasını bekliyordur. </st><st c="1105">Çevremizde başka tekneler varken ortaya çıkmamasını tembihlemiştim. </st><st c="1173">İnsanlar onu görüp korkmasınlar.”</st></p>
			<p><st c="1206">Biz böyle konuşurken denizde bir dalgalanma oldu. </st><st c="1257">Küçük teknemiz sarsılmaya başlamıştı. </st><st c="1295">Sanki suyun dibinde deprem oluyordu.</st></p>
			<p><st c="1331">“Çıkıyor işte, çıkıyor... </st><st c="1358">Bak!” diye bağırdı Keroessa.</st></p>
			<p><st c="1386">O zaman dalgaların arasında balinayı gördüm. </st><st c="1432">Görmemle birlikte teknemiz havalanıverdi. </st><st c="1474">Sudan çıkan Porfirion’un sırtında biz de yükselmiştik. </st><st c="1529">Uzaktan bakanlar teknemizin bir adanın üstünde durduğunu sanabilirlerdi.</st></p>
			<p><st c="1601">Hiç korkmuyordum. </st><st c="1620">Tam tersine, heyecanlı ve mutluydum. </st><st c="1657">Arkadaşlarım bir balinaya bindiğimi duyduklarında öyle şaşıracaklardı ki! </st><st c="1731">Bunu düşününce içim içime sığmıyordu. </st></p>
			<p><st c="1769">Yanı başımdaki Keroessa da benim kadar heyecanlıydı. </st><st c="1822">Kim bilir kaç bin yaşındaki İstanbul Perisi benimle birlikte çocuklaşmıştı. </st><st c="1898">Teknenin kenarından sarkıp Porfirion’un sırtını okşarken birbirimize bakıp kıkır kıkır gülüyorduk. </st><st c="1997">“Aman da güzel oğlum, Porfirion’um,” diyerek çocuk sever gibi seviyordu koca balinayı Keroessa. </st><st c="2093">Balinanın gri derisi yumuşak ve pürüzsüzdü, ama bazı yerlerine midyeye benzer küçük deniz kabukluları yapışmıştı. </st></p>
			<p><st c="2207">“Bu gördüğün yalnızca sırtı,” dedi İstanbul Perisi, bana göz kırparak. </st><st c="2278">“Suyun altındaki gövdenin büyüklüğünü de sen düşün artık.”</st></p>
			<p><st c="2336">“Ön tarafa gidip kafasına bakalım mı?” dedim. </st><st c="2383">“Nefes alışını kaçırmak istemiyorum.”</st></p>
			<p><st c="2420">“Hadi gidelim,” diye bağırdı Keroessa sevinçle. </st><st c="2469">Benimle yaşıt bir oyun arkadaşı gibiydi.</st></p>
			<p><st c="2509">Amikos’un durduğu kaptan yerinin yanından geçip teknenin burnuna çıktık. </st><st c="2583">Bizi gören Amikos, oraya niye geldiğimizi anlamış gibi, “Şimdi çıkarır kafasını bizim ihtiyar delikanlı,” diye seslendi. </st><st c="2704">Sakallı dev bunu der demez, Porfirion sanki onun komutunu beklermişçesine başını sudan çıkarıverdi. </st><st c="2804">Teknenin kenarından iyice sarkıp yüzünü görmeye çalıştım. </st><st c="2862">Ama bulunduğum yerden yalnızca tek gözünü görebiliyordum. </st><st c="2920">Kalın ve şiş göz kapaklarının arasından bana çevrilen o gözle bir süre bakıştık. </st><st c="3001">Sonra göz kapakları kapandı ve kafasının üstünde iki yarık gibi görünen burun deliklerinden buhar püskürmeye başladı.</st></p>
			<p><st c="3118">“Bak, nefes veriyor,” dedi Keroessa. </st><st c="3156">“Ciğerlerinde ısınan hava dışarı çıkınca buhara dönüşüyor böyle. </st><st c="3221">Ay, bizi de ıslattı kerata!”</st></p>
			<p><st c="3249">Porfirion nefesini dışarı salarken, aynen Keroessa’nın daha önce söylediği gibi, tepesindeki suları da fışkırtmış, ikimiz de sırılsıklam olmuştuk. </st><st c="3397">Ama hiç aldırmadık. </st><st c="3417">Güneş gökyüzünden gülümseyip duruyordu nasıl olsa. </st><st c="3468">Öyle güzel bir gündü ki...</st></p>
			<p><st c="3494">“Seni yaramaz,” diye yalancıktan Porfirion’u azarladı Keroessa. </st><st c="3559">“Hadi şimdi de nefes al, ciğerlerini iyice doldur temiz havayla. </st><st c="3624">Daha çok yolumuz var.”</st></p>
			<p><st c="3646">O sırada Amikos da yanımıza gelmişti.</st></p>
			<p><st c="3684">“Aferin oğlum!” diye seslendi sakallı dev, Porfirion’a. </st><st c="3741">“Şimdi dal ve çabucak Fenerbahçe’ye götür bizi.”</st></p>
		</div>
	<div id="charCountTotal" value="3789"></div></body>
</html>
