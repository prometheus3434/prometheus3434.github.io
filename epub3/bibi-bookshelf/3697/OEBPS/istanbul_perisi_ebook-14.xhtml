<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-14</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-14" xml:lang="tr-TR">
		<div>
			<p id="_idParaDest-14"><st c="0">14. </st><st c="5">BÖLÜM   </st><br /><st c="11">PORFİRİON</st></p>
			<p><span><br /><br /></span></p>
			<p><st c="20">İskeleye vardığımızda Amikos küçük balıkçı teknesini karaya bağlayan halatı çözmekteydi. </st></p>
			<p><st c="110">“Balığa mı çıkacak?” diye sordum Keroessa’ya. </st><st c="156">“Hani Porfirion’u hazırlayacaktı? </st><st c="190">Porfirion nerede?”</st></p>
			<p><st c="208">“İşte!” dedi Keroessa, gururla balıkçı teknesini göstererek.</st></p>
			<p><st c="269">Gerçekten de teknenin adı Porfirion’du; burnunun kenarına eğri büğrü harflerle yazılmıştı bu ad. </st></p>
			<p><st c="367">“Bu muydu?” dedim. </st><st c="386">Hayal kırıklığımı saklayamamıştım.</st></p>
			<p><st c="420">“Beğenmedin mi tatlım? </st><st c="444">Sen nasıl bir şey hayal etmiştin?” </st></p>
			<p><st c="479">“Şey... </st><st c="487">bilmem...” diye kekeledim. </st><st c="514">“Sizin özel deniz aracınız olduğunu söylemiştiniz. </st><st c="565">Yani... </st><st c="573">siz de İstanbul Perisi olduğunuza göre...”</st></p>
			<p><st c="615">“Olağanüstü bir şey bekliyordun tabii,” diyerek cümlemi tamamladı Keroessa. </st><st c="692">Sonra şen bir kahkaha attı. </st><st c="720">“Yanılmadın tatlım,” dedi. </st><st c="747">“Porfirion olağanüstü bir şeydir zaten. </st><st c="787">Öyle değil mi Amikos?”</st></p>
			<p><st c="809">“Öyledir,” diye gürledi sakallı dev neşeyle. </st><st c="855">“Hadi, atlayın bakalım hanımlar.” Kendisi tekneye binmiş, motoru çalıştırmıştı bile.  </st></p>
			<p><st c="940">“O da mı bizimle geliyor?” diye fısıldadım Keroessa’ya.</st></p>
			<p><st c="995">“Evet şekerim, Amikos bize kaptanlık yapacak. </st><st c="1042">Porfirion gibi muazzam bir deniz yaratığını ancak Denizler Tanrısı’nın oğlu idare edebilir.”</st></p>
			<p><st c="1134">“Deniz yaratığı mı? </st><st c="1155">Nasıl yani?”</st></p>
			<p><st c="1167">“Bekle,” dedi Keroessa, bana muzip bir çocuk gibi göz kırparak. </st><st c="1232">“Birazdan görürsün.”</st></p>
			<p><span xml:lang="en-GB"><st c="1252">Amikos’un yardımıyla tekneye atladık. </st><st c="1291">Amikos, Keroess</st></span><st c="1306">a’yla beni teknenin kıçındaki açık bölüme oturttu, kendisi de ön taraftaki üstü kapalı kaptan yerine girip dümenin başına geçti. </st></p>
			<p><st c="1436">“Amikos,” diye seslendi Keroessa. </st><st c="1470">“Önce Fenerbahçe’ye götürelim Pelin’i.”</st></p>
			<p><st c="1509">“Başüstüne Keroessa.”</st></p>
			<p><st c="1531">Tekne iskeleden uzaklaşırken sakallı devin gür sesi dört bir yanda yankılanıyordu:</st></p>
			<p><st c="1614">“Poseidon baba, yolumuzu açık et!”</st></p>
			<p><st c="1649">Bembeyaz teknemiz denizde hızla yol almaya başlayınca Keroessa kıkır kıkır gülerek bana döndü:</st></p>
			<p><st c="1744">  “Sen şimdi bu Porfirion’u kendi halinde küçük bir balıkçı teknesi sanıyorsun, öyle mi?”</st></p>
			<p><st c="1832">“Öyle değil mi yani?” dedim merakla.</st></p>
			<p><st c="1869">“Değil tabii! </st><st c="1884">Kılık değiştirmiş bir balina o.”</st></p>
			<p><st c="1916">“Balina mı?”</st></p>
			<p><st c="1929">“Evet, Bizans’tan kalma bir balina. </st><st c="1966">Bizans Dönemi’nde yolunu şaşırıp Marmara Denizi’ne girmişti, hâlâ burada yaşıyor. </st><st c="2048">O zamanlar çok yaramazdı Porfirion. </st><st c="2084">Gelip geçen gemilere saldırır, bazılarını alabora ederdi. </st><st c="2142">Ödünü patlatırdı Bizanslıların. </st><st c="2174">Sonra ben bunu iyice bir azarlayıp aklını başına getirdim. </st><st c="2233">Artık uslandı, sözümden dışarı çıkmıyor. </st><st c="2274">Şimdi bütün işi beni gezdirmek ve Amikos’u balığa çıkarmak. </st><st c="2334">İnsanların gözüne görünmesin diye Amikos Porfirion’un sırtına bu balıkçı teknesini kondurmayı akıl etti. </st><st c="2439">Yani şekerim, şu anda bir balinanın sırtında yolculuk ediyoruz aslında. </st><st c="2511">Ama kimse anlamıyor, herkes onu tekne sanıyor. </st><st c="2558">Ne hoş, değil mi? </st><st c="2576">Bundan daha olağanüstü bir deniz aracı var mı sence?” </st></p>
			<p><st c="2630">Ağzım açık kalmıştı. </st><st c="2651">Gerçekten de olağanüstü bir şeydi bu. </st><st c="2689">Eğilip denize baktım, suyun içinde balinanın karanlık sırtını görür gibi oldum. </st><st c="2769">Birden bir korku doldu içime.</st></p>
			<p><st c="2798">“Ya denizin dibine dalarsa Porfirion? </st><st c="2837">Ya bizi batırırsa?”</st></p>
			<p><st c="2856">“Eh, Poseidon’un sarayını boylarız o zaman,” diyerek bir kahkaha attı İstanbul Perisi.</st></p>
			<p><st c="2943">“Doğru ya!” diye bağırdım sevinçle. </st><st c="2980">“Dalarsa dalsın!”</st></p>
			<p><st c="2997">O sırada bir vapur düdüğü duyuldu. </st><st c="3033">Çok sevdiğim şehir hatları vapurlarından biri bize doğru gelmekteydi. </st><st c="3103">Bembeyaz vapur yanımızdan geçerken, kenarındaki açık bölümde korkuluklara dayanmış iki çocuk gördüm. </st><st c="3204">Benim yaşımda görünüyorlardı. </st><st c="3234">Biri kız, biri erkekti, ikisi de aynı boydaydı. </st><st c="3282">Denize bakarak kendi aralarında bir şeyler konuşuyorlardı. </st><st c="3341">Giysileri birbirine benzediği için ikiz olduklarını düşündüm. </st><st c="3403">Bizi görünce coşkuyla el salladılar. </st><st c="3440">Ben de onlara el salladım. </st><st c="3467">İstanbul Perisi ise hem el salladı, hem de öpücükler gönderdi çocuklara.</st></p>
			<p><st c="3539">“Bunlar bizim İkiz Gezginler,” dedi sonra, bana dönüp. </st><st c="3595">“Arkeolojiye ve eski efsanelere çok meraklıdırlar. </st><st c="3646">İsimleri Peri ve Ege, ama efsanelerin peşinde gezip durdukları için herkes onlara İkiz Gezginler der. </st><st c="3748">Yine bir geziye gidiyorlar herhalde.”</st></p>
			<p><st c="3785">Vapur, arkasında beyaz köpükler bırakarak uzaklaşırken İkiz Gezginler hâlâ bize el sallıyordu.</st></p>
		</div>
	<div id="charCountTotal" value="3880"></div></body>
</html>
