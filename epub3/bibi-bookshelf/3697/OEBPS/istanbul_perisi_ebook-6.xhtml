<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-6</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-6" xml:lang="tr-TR">
		<div>
			<p id="_idParaDest-6"><st c="0">6. </st><st c="4">BÖLÜM   </st><br /><st c="10">BENİ GEZİYE KİM GÖTÜRECEK?</st></p>
			<p><span><br /><br /></span></p>
			<p><st c="36">Kös kös eve döndüm. </st><st c="57">Keyfim kaçmıştı. </st><st c="74">Gidip bir köşeye oturdum. </st><st c="100">Annemle babam kahve içiyor, anneannem de koltuğunda uyukluyordu.</st></p>
			<p><st c="164">“Ne oldu?” dedi annem. </st><st c="188">“Yok muydu İdil?”</st></p>
			<p><st c="205">“Kazıya gitmiş,” dedim. </st><st c="230">“Bir aydan önce gelmezmiş.”</st></p>
			<p><st c="257">“Üzülme, ben sana yardım ederim,” dedi babam. </st><st c="304">“Yarın muayenehaneden biraz erken çıkarım, seninle kütüphaneye gidip araştırma yaparız. </st><st c="392">Tamam mı güzelim?”</st></p>
			<p><st c="410">O zamanlar Google diye bir şey yoktu, bilgisayar bile henüz her eve girmemişti. </st><st c="491">Şimdiki gibi yerimizden kalkmadan birkaç tıklamayla dünyanın bilgisine ulaşmamız olası değildi. </st></p>
			<p><st c="587">“Peki baba,” dedim. </st><st c="607">“Öyküleri bulalım, cumartesi günü de geziye gideriz, değil mi?”</st></p>
			<p><st c="670">“Ne gezisi?” diyerek şaşkın şaşkın baktı babam.</st></p>
			<p><st c="718">“İstanbul gezisi. </st><st c="737">Önce İstanbul’a ait birkaç öykü öğreneceğiz, hafta sonu tatilinde de bu öykülerin geçtiği yerlere gideceğiz. </st><st c="846">Öğretmenimiz dedi ki,  tarihteki öyküsünü bilirsek, gezdiğimiz yerler çok farklı görünürmüş gözümüze. </st><st c="947">Tarih gözümüzde canlanırmış. </st><st c="976">Sonra da öyküleri ve gezip gördüklerimizi büyük bir kartona yazıp öğretmene vereceğiz. </st><st c="1063">İstersek resimlerle de süsleyebilirmişiz. </st><st c="1105">Öğretmenimiz en güzel ödevi okuldaki panoya asacak.”</st></p>
			<p><st c="1157">Annemle babam birbirlerine baktılar. </st></p>
			<p><st c="1195">“Gezi bu hafta sonu mu yapılacak?” dedi annem. </st></p>
			<p><st c="1242">“Evet anne, önümüzdeki pazartesi öğretmene teslim edilecek bu ödev.”</st></p>
			<p><st c="1310">“Şey, Pelinciğim, biz cuma günü babanla Ankara’ya gidiyoruz, diş doktorları toplantısına. </st><st c="1401">Pazar akşamı döneriz ancak.”</st></p>
			<p><st c="1429">“Aşk olsun, hiç söylemediniz,” dedim. </st><st c="1468">“Ben de birlikte gezeceğiz diye seviniyordum. </st><st c="1514">Kendim giderim o zaman.”</st></p>
			<p><st c="1538">“Olmaz,” dedi babam. </st><st c="1560">“Bu yaşta tek başına gezemezsin.”</st></p>
			<p><st c="1593">“Daha demin koskoca kız oldun diyordun ama...”</st></p>
			<p><st c="1640">Babamla annem çaresizce birbirlerine baktılar. </st><st c="1688">Bir an sessizlik oldu. </st><st c="1711">Sonra, ikisinin de başları aynı anda anneanneme doğru döndü. </st><st c="1772">Tilki uykusundaki anneannem belli ki konuşulanları duymuştu. </st><st c="1833">Hemen gözlerini açtı. </st></p>
			<p><st c="1855">“Hiç bakmayın bana,” dedi. </st><st c="1882">“Diz ağrısından duramıyorum ben. </st><st c="1915">Evin içinde bile şuradan şuraya zor yürüyorum, geziye çıkacak halim mi var? </st><st c="1991">Nurten’e söyleyin, o götürsün Pelin’i.”</st></p>
			<p><st c="2030">Bu iyi bir fikirdi. </st><st c="2051">Nurten halamı çok severdim, onunla gezmek her zaman eğlenceli olurdu. </st><st c="2121">Annem hemen Nurten halama telefon etti. </st><st c="2161">Ama sonuç hayal kırıklığıydı. </st><st c="2191">Minik kuzenim Ali suçiçeği olmuştu. </st><st c="2227">Halamdan da fayda yoktu bana.</st></p>
			<p><st c="2256">“Gitmeyin o zaman Ankara’ya,” diye emretti anneannem, sert bir sesle. </st><st c="2327">“Çocuğun ödevi daha mühim. </st><st c="2354">Baksanıza, nasıl üzülüyor yavrucak.” </st></p>
			<p><st c="2391">Anneannemin benden yana çıkmasına sevinmiştim. </st><st c="2438">Oturduğum yerden ona bir öpücük gönderdim. </st><st c="2481">O da bana dostça göz kırptı. </st><st c="2510">Kendi aramızda didişsek de yeri geldiğinde dayanışmayı bilirdik.</st></p>
			<p><st c="2574">“Ah anneciğim, nasıl gitmeyiz,” dedi annem. </st><st c="2619">“Yılda bir kez yapılan büyük bir kongre bu. </st><st c="2663">Yalnızca dinleyici olarak katılmıyoruz ki, ben açılışta konuşma yapacağım, İsmet de bildiri sunacak. </st><st c="2764">Son anda iptal etmek olmaz.”     </st></p>
			<p><st c="2793">“Sen bilirsin Nevin,” dedi anneannem, gözlerini devirerek. </st><st c="2852">Sonra da kollarını göğsünde kavuşturup suratını astı. </st><st c="2906">Kızdığı zaman hep böyle yapardı. </st></p>
			<p><st c="2939">“Tamam, büyütmeyin,” diye araya girdi babam. </st><st c="2984">“Ben halledeceğim bu işi. </st><st c="3010">Yarın bir de Selami’yi arayayım.”</st></p>
			<p><st c="3043">“Haayıır!” diye sızlandım. </st><st c="3071">“Selami’yi istemiyorum ben. </st><st c="3099">Hiçbir yere gitmem onunla.”</st></p>
			<p><st c="3126">Amcamın oğlu Selami abiyle hiç anlaşamazdık. </st><st c="3172">O sıralarda lise son sınıf öğrencisiydi. </st><st c="3213">Bana hep bebekmişim gibi davranır, her sözümle alay ederdi. </st><st c="3273">En büyük zevki beni kızdırmaktı.</st></p>
			<p><st c="3305">“Hıh,” dedi anneannem, “bir de adam seçiyor. </st><st c="3351">Millet seni gezdirmek için kuyruğa girdi de sanki… Nesi varmış Selami’nin?”</st></p>
			<p><st c="3426">“Gitmeyeceğim işte o salak Selami’yle! </st><st c="3466">Kendim giderim ben.”</st></p>
			<p><br /></p>
			<p><st c="3486">“Terbiyesi iyice bozuldu bunun,” dedi anneannem, bana sert bir bakış atarak. </st><st c="3564">“Biraz terbiye verin kızınıza, ben baş edemiyorum artık.”</st></p>
			<p><st c="3621">Öfkeden kıpkırmızı kesildiğimi gören babam, ortalığı yatıştırmaya çalıştı. </st></p>
			<p><st c="3697">“Öyle demeyin anne, ne yapsın, üzüldü çocuk. </st><st c="3742">Tamam Pelinciğim, sen hiç merak etme. </st><st c="3780">Bugün salı, cumaya kadar iki günümüz daha var. </st><st c="3827">Ankara’ya gitmeden seni gezdirecek birini bulacağım ben. </st><st c="3884">Söz veriyorum, senin de seveceğin biri olacak.”</st></p>
		</div>
	<div id="charCountTotal" value="3931"></div></body>
</html>
