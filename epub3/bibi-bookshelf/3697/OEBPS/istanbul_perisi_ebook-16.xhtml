<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-16</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-16" xml:lang="tr-TR">
		<div>
			<p id="_idParaDest-16"><st c="0">16. </st><st c="5">BÖLÜM   </st><br /><st c="11">MOR İMPARATORİÇE</st></p>
			<p><span><br /><br /></span></p>
			<p><st c="27">Amikos’un komutuyla tekrar suya batan Porfirion, balıkçı teknesi kılığında hızla yol alarak bizi Fenerbahçe önlerine getirdi. </st><st c="154">Sahile yaklaşmaya başladığımızda birden cırlak bir kadın sesi duyduk:</st></p>
			<p><st c="223">“Heeey, Keroessa! </st><st c="242">Çek şu pis hayvanı buradan! </st><st c="270">Heeey!”</st></p>
			<p><st c="277">Sahilde duran mosmor bir kadındı bu. </st><st c="315">Sırtında yerleri süpüren mor bir pelerin, başında mor çiçeklerden yapılma koca bir taç vardı. </st><st c="409">Elindeki mor mendili bize doğru sallayarak çığlık atıp duruyordu. </st></p>
			<p><st c="475">Kadının denizde yankılanan kulak tırmalayıcı çığlıkları Porfirion’u da rahatsız etmiş olmalıydı. </st><st c="572">Koca kuyruğunu sudan çıkarıp şap diye denize vurunca fırtınaya tutulmuş gibi sallandık.</st></p>
			<p><st c="659">Bunu gören mor kadın iyice delirip tepinmeye başladı.</st></p>
			<p><st c="713">“Keroessaaaa!” diye bas bas bağırdı. </st><st c="751">“Sana söylüyorum! </st><st c="769">Birazdan hizmetkârlar yemeğimi getirecek. </st><st c="811">Çabuk uzaklaştır şu balinayı.” </st></p>
			<p><st c="842">Keroessa yerine, her taraftan duyulabilen boru gibi sesiyle Amikos cevap verdi sahildeki mor kadına:</st></p>
			<p><st c="942">“Hizmetkârlar bugün izinli, Teodora. </st><st c="980">Yemeğini biz getirdik.”</st></p>
			<p><st c="1003">“Teodora’ymış!” diye cırladı mor kadın. </st><st c="1044">“Ne biçim konuşuyorsun sen öyle? </st><st c="1077">‘İmparatoriçe Teodora Hazretleri’ diyeceksin, ‘siz’ diyeceksin. </st><st c="1141">Hâlâ öğrenemedin mi Amikos efendi? </st><st c="1176">Senli benli konuşamazsın imparatoriçenle!”</st></p>
			<p><st c="1218">“Özür dilerim İmparatoriçem, unutmuşum. </st><st c="1259">Şimdi izin verirseniz, iskeleye yanaşıp yemeğinizi teslim edelim.”</st></p>
			<p><st c="1325">“O hayvan gelmesin ama...”</st></p>
			<p><st c="1352">“Gelemez zaten,” dedi Amikos. </st><st c="1383">“Bildiğiniz gibi, Porfirion sığ suda yüzemez. </st><st c="1429">O bizi açıkta bekleyecek.”</st></p>
			<p><st c="1455">“Tamam, uzatma! </st><st c="1472">Gelin hadi, acıktım artık.”</st></p>
			<p><st c="1499">“Emredersiniz Teodora Hazretleri,” diyen sakallı dev, denize eğilip balinaya seslendi:</st></p>
			<p><st c="1586">“Porfirion, biz kıyıya gidip gelene kadar buralarda bekle. </st><st c="1646">Kimseye görünme sakın.”</st></p>
			<p><st c="1669">Porfirion “peki” der gibi burnunu sudan çıkardı, sonra altımızdan yavaşça ayrılıp açıklara doğru yüzdü. </st><st c="1774">Biz de küçük tekneyle kıyıya yöneldik.</st></p>
			<p><st c="1812">Mor kadın sakinleşmiş görünüyordu. </st><st c="1848">Bir ağacın altındaki banka oturmuş, bizi beklemekteydi.</st></p>
			<p><st c="1903">“Gerçekten imparatoriçe mi o?” diye sordum İstanbul Perisi’ne.</st></p>
			<p><st c="1966">“Evet, tatlım. </st><st c="1982">Bizans imparatoriçesi Teodora’dır kendisi. </st><st c="2025">Sultanahmet’teki Büyük Saray’da oturur, ama her sene Fenerbahçe’ye yazlığa gelir. </st><st c="2107">Bizanslılar Fenerbahçe’ye Hieria derler. </st><st c="2148">İmparator buradaki yazlık sarayı imparatoriçe için yaptırdı. </st><st c="2209">Bak, işte orada.”</st></p>
			<p><st c="2226">Keroessa’nın sahilde parmağıyla işaret ettiği yere baktım, ama ağaçlardan başka bir şey göremedim. </st><st c="2326">Boş boş baktığımı anlayan Keroessa, “Dikkatle bak,” diye üsteledi. </st><st c="2393">“Ağaçların arasındaki Hieria Sarayı’nı görmüyor musun? </st><st c="2448">Şu zarif mermer sütunlara, dantel gibi işlenmiş sütun başlıklarına baksana... </st><st c="2526">Hele bahçedeki o mozaik döşemeler... </st><st c="2563">Ne şahane bir saray, değil mi?”</st></p>
			<p><st c="2594">Bu sefer elimi alnıma siper edip dikkatle baktım. </st><st c="2645">Güneş ışıklarıyla yıkanan ağaçların arasında tıpkı Keroessa’nın dediği gibi bir saray yükseliyordu.</st></p>
			<p><st c="2744">“Evet, gördüm!” diye haykırdım sevinçle. </st><st c="2786">“Çok güzel bir saray. </st><st c="2808">Bahçesinde heykeller de var.”</st></p>
			<p><st c="2837">“Bir de fıskiyeli havuz...” diyerek el çırptı İstanbul Perisi. </st><st c="2901">“Cins cins kuşlar, çeşit çeşit hayvanlar, neler neler var o bahçede.”</st></p>
			<p><st c="2970">“Hayvanları seviyor mu yani imparatoriçe?”</st></p>
			<p><st c="3013">“Sever tabii. </st><st c="3028">Babası ayı bakıcısıydı, başka hayvanları da vardı. </st><st c="3079">Hayvan beslemeye alışkındır Teodora.”</st></p>
			<p><st c="3116">“Ayı bakıcısı mı?” dedim şaşkınlıkla. </st><st c="3155">“İmparatoriçe’nin babası mı?”</st></p>
			<p><st c="3184">“Evet tatlım. </st><st c="3199">Teodora halktan birinin kızıdır. </st><st c="3232">Bizans imparatoruyla evlenince imparatoriçe oldu.”</st></p>
			<p><st c="3282">“Öbür hayvanları sevse de Porfirion’u sevmiyor galiba,” dedim. </st><st c="3346">“Onu görünce çok sinirlendi.”</st></p>
			<p><st c="3375">“Bak orası doğru,” dedi Keroessa. </st><st c="3410">“Porfirion’u hiç sevmez. </st><st c="3435">Sana anlatmıştım ya Porfirion’un Bizans Dönemi’nde ne kadar yaramaz olduğunu, gemilere saldırdığını... </st><st c="3538">Porfirion, Hieria Sarayı’na yiyecek taşıyan teknelere de saldırınca Teodora’nın yemeği gecikirdi tabii; çok sinirlenirdi İmparatoriçe Hazretleri. </st><st c="3684">Artık Porfirion uslandı diyorum ama, anlatamıyorum ki Teodora’ya. </st><st c="3750">Balinayı her gördüğünde öfkeden deliriyor böyle.”</st></p>
			<p><st c="3799">“Yemekler niye tekneyle geliyor? </st><st c="3833">Hieria Sarayı’nda yiyecek yok mu?”</st></p>
			<p><st c="3867">“Var tatlım, ama İmparatoriçe Hazretlerinin canı olmadık bir yemek çekmiş olabilir, karşıdaki saraydan getirilmesini emredebilir. </st><st c="3998">O zaman zavallı hizmetkârların ödü kopar, balina tekneye saldıracak da imparatoriçenin yemeği yetişmeyecek diye.”</st></p>
			<p><st c="4111">Biz konuşurken Amikos tekneyi sahile yanaştırıp sarayın iskelesine bağlamıştı. </st><st c="4191">Üçümüz birlikte karaya çıkıp Teodora’nın yanına gittik. </st><st c="4247">Teodora oturduğu banktan kalkmış, sarayın bahçesindeki mozaik yolda dolaşmaktaydı. </st><st c="4330">Başındaki mor çiçekli tacın iki yanından sarkan rengârenk boncuk dizileri omuzlarına değiyordu. </st><st c="4426">Bizi görünce hemen söylenmeye başladı:</st></p>
			<p><st c="4464">“Porfirion denen o canavarı buraya getirmeyin bir daha! </st><st c="4521">Nefret ediyorum ondan! </st><st c="4544">Pis hayvan! </st><st c="4556">Saldırgan şey!”  </st></p>
			<p><st c="4572">“Sakin ol Teodora,” dedi İstanbul Perisi, yumuşak bir sesle. </st><st c="4633">“Kaç kere söyledim, niye anlamıyorsun? </st><st c="4672">Porfirion uslandı artık, benim sözümden çıkmıyor. </st><st c="4722">Endişe etmene gerek yok. </st><st c="4747">Ee, nasılsın bakalım görüşmeyeli?”</st></p>
			<p><st c="4781">“İyiyim,” dedi Teodora, ters ters. </st><st c="4817">Sonra patlak gözlerini bana çevirip baştan aşağı beni süzdü. </st><st c="4878">“Sen kimsin?”</st></p>
			<p><st c="4891">“Pelin,” dedim. </st><st c="4908">“Benim adım Pelin.”</st></p>
			<p><st c="4927">“Pelin, benim arkadaşımdır Teodora,” dedi Keroessa. </st><st c="4980">“Onunla İstanbul’un geçmişinde küçük bir gezinti yapıyoruz bugün. </st><st c="5046">Senin gibi güzel ve akıllı bir Bizans imparatoriçesiyle tanışmasının iyi olacağını düşündüm.”   </st></p>
			<p><st c="5140"> Bu sözleri duyan Teodora birden değişiverdi. </st></p>
			<p><st c="5185">“Ah, çok teşekkür derim Keroessacığım,” diyerek tatlı tatlı güldü. </st><st c="5252">Az önce öfkeden deliye dönen kadın o değildi sanki. </st></p>
			<p><st c="5304">Sonra bana dönüp yanağımı okşadı.</st></p>
			<p><st c="5337">“Hoş geldin canım. </st><st c="5357">Kusura bakma, tatsız bir karşılama oldu. </st><st c="5398">Elimde değil, o hayvanı görünce sinirlerim tepeme çıkıyor. </st><st c="5457">Normalde hiç de sinirli biri değilimdir.”</st></p>
			<p><st c="5498">“Duy da inanma,” diye mırıldandı Amikos. </st><st c="5540">“Ne huysuz bir kadın olduğunu bütün Bizans bilir.”</st></p>
			<p><st c="5590">“Amikos, ne homurdanıp duruyorsun sen öyle? </st><st c="5635">Nerede benim yemeğim?”</st></p>
			<p><st c="5657">“Bağışlayın İmparatoriçem, teknede unutmuşum. </st><st c="5704">Hemen alıp getiriyorum.”</st></p>
			<p><st c="5728">“Çabuk ol, açlıktan öldüm!” diye bağırdı Teodora, iskeleye koşan Amikos’un arkasından. </st><st c="5816">Sonra bize dönüp gülümsedi. </st><st c="5844">“Hadi kızlar, biz de havuz başında oturalım.”</st></p>
			<p><st c="5889">Çimenlerin arasındaki mozaikli yoldan havuza doğru yürüdük. </st><st c="5950">Teodora yürürken tacından sarkan boncuk dizileri birbirine değerek şıngırdıyordu. </st><st c="6032">O ses yıllarca kulaklarımdan silinmedi. </st><st c="6072">Evlerin balkonlarındaki rüzgâr çanlarının şıngırtısı bana hep Teodora’yı ve İstanbul Perisi’yle geçirdiğim o güzel günü hatırlattı. </st></p>
			<p><st c="6204">Mozaikli yolun sonundaki yuvarlak havuzun tam ortasında dev bir kozalak vardı. </st><st c="6283">Kozalağın tepesinden havaya fışkıran sular yağmur gibi havuza yağıyordu. </st><st c="6356">Havuzun kenarlarına aslan heykelleri sıralanmıştı. </st><st c="6407">Aslanların kükremek için açılan ağızlarından havuzun içine sular akıyordu.</st></p>
			<p><st c="6481">“Pek severim bu mermer havuzumu,” dedi Teodora. </st><st c="6530">“Kozalak fıskiyemi beğendin mi Pelin? </st><st c="6568">Altından yapılmıştır. </st><st c="6590">Iustinianus benim için bu sarayı yaptırırken hiçbir masraftan kaçınmadı.”</st></p>
			<p><st c="6663">“Çok güzel,” dedim, havuza hayranlıkla bakarak. </st><st c="6712">“Aa, balıklar da varmış.” </st></p>
			<p><st c="6738">“Iustinianus nerede?” diye sordu Keroessa. </st><st c="6781">“İçeride mi?”</st></p>
			<p><st c="6794">“Yok,” dedi Teodora. </st><st c="6816">“İmparator Hazretleri Sakarya’ya gitti. </st><st c="6856">Oradaki ırmağın üzerine bir köprü yaptırıyor, adı da Iustinianus Köprüsü olacakmış. </st><st c="6940">Sevgili kocam bugünlerde inşaat işleriyle uğraşıyor şekerim. </st><st c="7001">Ayasofya Kilisesi’ni de yeni yaptırdı biliyorsun.” </st></p>
			<p><st c="7052">Keroessa’yla Teodora kenardaki mermer banka oturup konuşmaya devam ettiler. </st><st c="7128">Ben de balıkları yakından görmek için havuza eğildim. </st><st c="7182">Suyun içinde çeşit çeşit süs balıkları yüzüyordu. </st><st c="7232">Tül kuyruklu kırmızı balıklar, boncuk gözlü kara balıklar, kılçıkları görünen saydam balıklar ve değişik renklerde bir sürü balık vardı. </st><st c="7369">Bazıları bir yere yetişecekmiş gibi aceleyle havuzda dört dönüyor, bazıları yavaş yavaş geziniyordu. </st><st c="7470">Bayılmıştım balıklara.</st></p>
			<p><st c="7492"> “Pelin,” diye seslendi Teodora. </st><st c="7525">“Balıklarımı sevdin mi? </st><st c="7549">Bak, başka hayvanlarım da var bu bahçede.”</st></p>
			<p><st c="7591">Teodora’nın işaret ettiği yerde, çiçeklerin arasına sinmiş üç tavşan gördüm. </st><st c="7669">Bembeyaz, pamuk gibi tavşancıklardı bunlar. </st><st c="7713">Sevinçle onlara doğru koşturdum, ama tavşancıklar hoplaya zıplaya kaçıverdiler. </st><st c="7793">Üçü de ayrı yönlere fırladığı için hangisinin peşinden koşacağımı bilemeden öylece bakakaldım arkalarından.</st></p>
			<p><st c="7900">“Hah hah haaaaa...” diye upuzun bir kahkaha attı Teodora. </st><st c="7959">“Tavşanları yakalamak kolay değildir şekerim. </st><st c="8005">Tavuskuşlarım da var, ama kim bilir nereye saklandılar.”</st></p>
			<p><st c="8061">O sırada Amikos göründü. </st><st c="8087">“Buyurun İmparatoriçem, işte yemeğiniz,” dedi, elindeki sepeti Teodora’ya uzatarak. </st><st c="8171">Sonra da komik bir şekilde yerlere kadar eğildi.</st></p>
			<p><st c="8219">“Nerede kaldın?” diye azarladı Teodora, koca adamı. </st><st c="8272">İmparatoriçe yine aksileşmişti. </st><st c="8304">Sepeti Amikos’un elinden kapıp içini karıştırmaya başladı. </st><st c="8363">“Bakalım, neler varmış? </st><st c="8387">Balık mı? </st><st c="8397">Yine mi balık? </st><st c="8412">Bıktım artık balık yemekten!”</st></p>
			<p><st c="8441">Sakallı dev boynunu büktü. </st><st c="8469">“Ama imparatoriçem, bu sabah ellerimle tuttum o istavritleri. </st><st c="8531">Ağzınıza layık...”</st></p>
			<p><st c="8549">“Başka ne getirdin?” diyerek sepeti karıştırmaya devam etti Teodora. </st><st c="8619">“Zeytin, peynir, ekmek... </st><st c="8645">Bu kadarcık mı yani? </st><st c="8666">Değişik bir şey yok mu?”</st></p>
			<p><st c="8690">“Yok,” dedi Amikos üzgün üzgün.</st></p>
			<p><st c="8722">“Kapris yapma Teodora,” diye araya girdi İstanbul Perisi. </st><st c="8781">“Bak, üzülüyor adamcağız. </st><st c="8807">Ye şunları.”</st></p>
			<p><st c="8819">“Yemeyeceğim işte!”</st></p>
			<p><span xml:lang="en-GB"><st c="8839">Hemen çantamdaki kurabiye torbasını çıkarıp Teo</st></span><st c="8887">dora’ya uzattım.</st></p>
			<p><st c="8904">“Bunlardan yer misiniz?”</st></p>
			<p><st c="8929">“Nedir bunlar?” dedi Teodora, yan gözle torbaya bakarak.</st></p>
			<p><st c="8986">“Cevizli kurabiye. </st><st c="9006">Anneannem yaptı. </st><st c="9023">Çok güzel kurabiye yapar benim anneannem.”</st></p>
			<p><st c="9065">“Öyle mi?” dedi Teodora. </st><st c="9091">“Eh, bir tadına bakayım bari.” Torbadan bir kurabiye çıkarıp yemeye başladı.</st></p>
			<p><st c="9167">“Hımm, çok güzel olmuş, anneannenin eline sağlık. </st><st c="9218">Bir tane daha yiyebilir miyim canım?”</st></p>
			<p><st c="9255">“Hepsini yiyin,” dedim sevinçle. </st><st c="9289">“Torba sizde kalsın.”</st></p>
			<p><st c="9310">“Oh, sonunda bir şey beğendirebildik imparatoriçe hazretlerine,” diyerek güldü Keroessa. </st><st c="9400">“Hadi çocuklar, biz yolumuza devam edelim artık. </st><st c="9449">Hoşça kal Teodora, yine görüşürüz.”</st></p>
			<p><st c="9484">“Durun,” dedi Teodora. </st><st c="9508">“Bana bu nefis kurabiyeleri getirdiği için Pelin’e bir armağan vermek istiyorum.”</st></p>
			<p><st c="9589">Tacından sarkan mor boncuk dizilerinden birini çıkartıp bana uzattı.</st></p>
			<p><st c="9658">“Benden bir hatıra... </st><st c="9681">Saçına takıp beni hatırlarsın. </st><st c="9712">İstersen bileğine de dolayabilirsin bilezik gibi.”</st></p>
			<p><st c="9762">“Çok teşekkür ederim,” dedim. </st><st c="9793">“Mor en sevdiğim renktir.”</st></p>
			<p><st c="9819">“Benim de,” dedi Teodora. </st><st c="9846">“Hep böyle mor giyinirim ben. </st><st c="9876">Bizans imparatorlarıyla imparatoriçelerinin rengidir mor. </st><st c="9934">Bizler saraydaki mor odada doğar, mor salonda tahta çıkarız.”</st></p>
			<p><st c="9995">“Hıh,” diye tısladı Amikos. </st><st c="10024">“Sanki doğuştan imparatoriçesin de...”</st></p>
			<p><st c="10062">Teodora hemen kaşlarını çatıp Amikos’a döndü. </st><st c="10109">“Ne homurdanıyorsun sen yine?”  </st></p>
			<p><st c="10140">  “Aldırma Teodora,” diye araya girdi İstanbul Perisi. </st><st c="10193">“O öyle kendi kendine konuşur bazen. </st><st c="10230">Hadi, hoşça kal. </st><st c="10247">İmparatora selam söyle.”</st></p>
			<p><st c="10271">“Güle güleee,” dedi Teodora, ağzına bir kurabiye daha atarak. </st><st c="10334">“Yine beklerim, ama Porfirion’la gelmeyin sakın.”</st></p>
		</div>
	<div id="charCountTotal" value="10383"></div></body>
</html>
