<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-8</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-8" xml:lang="tr-TR">
		<div>
			<p id="_idParaDest-8"><st c="0">8. </st><st c="4">BÖLÜM   </st><br /><st c="10">MORSALKIMLARIN DANSI</st></p>
			<p><span><br /><br /></span></p>
			<p><st c="30">Keroessa’yla birlikte morsalkımların arasındaki banka doğru yürüdük. </st><st c="100">Biz banka oturur oturmaz morsalkımlar birden coştu. </st><st c="152">Deminki zarif sallanışları çılgın bir dansa dönüşmüştü şimdi. </st><st c="214">Hızla esen rüzgâra ayak uydurarak birbirlerine çarpa çarpa hora tepiyorlardı. </st><st c="292">Ama bu coşku, Keroessa’nın pek hoşuna gitmedi nedense. </st></p>
			<p><st c="347">“Şişt, yavaş olun,” dedi, morsalkımlara. </st><st c="388">Sonra da rüzgâra seslendi: “Oğlum, azdırmasana şunları, kel kalacaklar yine.”</st></p>
			<p><st c="465">Rüzgâr hemen yavaşladı, morsalkımlar da kendilerini toparlayıp yine uyum içinde bir sağa bir sola sallanmaya başladılar. </st></p>
			<p><st c="587">“Aaa, sözünüzü dinlediler!” diye bağırdım heyecanla.</st></p>
			<p><st c="639">“Baştan dinlemiyorlardı,” diyerek güldü Keroessa. </st><st c="690">“Sanki dans etmelerine karşıymışım gibi, inatlaşıyorlardı benimle. </st><st c="757">Halbuki bayılırım ben morsalkımların rüzgârla dansına; yalnızca işin dozunu kaçırıp kendilerini harap etmelerinden korkuyordum. </st><st c="885">İyice azıttıkları bir gün bütün çiçekleri dökülünce anladılar ne demek istediğimi. </st><st c="968">Morsalkımlar kel kalmaktan hiç hoşlanmadı, rüzgâr da yaptığından utandı. </st><st c="1041">Arada bir yine böyle azsalar da, hiç olmazsa sözüme kulak veriyorlar artık.”</st></p>
			<p><st c="1117">“Siz gerçek bir perisiniz,” dedim. </st><st c="1153">“Çiçekler ve rüzgârla konuşabiliyorsunuz.”</st></p>
			<p><st c="1195">“Kuşkun mu vardı tatlım?” dedi gülerek. </st></p>
			<p><st c="1236">“Tabii ki yok... </st><st c="1253">Keşke ben de peri olsaydım, çiçeklerle konuşabilseydim.”</st></p>
			<p><st c="1309">“Pelinciğim, kulak vermeyi bilirsen sen de duyarsın doğanın seslerini. </st><st c="1381">Can kulağıyla dinleyen herkes doğanın dilini çözebilir. </st><st c="1437">Bunun için ille de peri olmak gerekmez.”</st></p>
		</div>
	<div id="charCountTotal" value="1477"></div></body>
</html>
