<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-23</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-23" xml:lang="tr-TR">
		<div>
			<p id="_idParaDest-23"><st c="0">23. </st><st c="4">BÖLÜM   </st><br /><st c="10">EVE DÖNÜŞ</st></p>
			<p><br /><br /></p>
			<p><st c="19">Amikos, tekneyi barakasının önündeki iskeleye yanaştırınca, aceleyle ona veda ederek Keroessa’yla birlikte köşkün bahçesine çıkan taş merdivene koştuk. </st><st c="172">Basamakları hızla tırmanırken bir an dönüp denize baktım. </st><st c="230">Balina Porfirion, açığa doğru yüzüyordu. </st><st c="271">Kelebek kuyruğunu birkaç kez suya vurduktan sonra derinlere dalıp gözden kayboldu.</st></p>
			<p><st c="353">Bahçeye ulaştığımızda güneş batmak üzereydi.</st></p>
			<p><st c="398">“Hemen eve dönmeliyim,” dedim. </st><st c="430">“Anneannem gelmemiştir inşallah. </st><st c="463">Çok teşekkür ederim İstanbul Perisi, harika bir geziydi. </st><st c="520">Yarın yine uğrarım size okul dönüşü.”</st></p>
			<p><st c="557">“Beklerim tatlım,” diyerek bana sarıldı İstanbul Perisi. </st><st c="615">Ben de ona sarılıp yanaklarından öptüm. </st><st c="655">Bahçe kapısından çıkarken son kez arkama dönüp baktığımda, rüzgârla dans eden morsalkımların arasından bana el salladığını gördüm. </st><st c="786">Onu hep o haliyle hatırlarım.</st></p>
			<p><st c="815">Bizim apartmana kadar hiç durmadan koştum. </st><st c="859">Musa abi ortada görünmüyordu. </st><st c="889">Basamakları ikişer üçer çıkarak kendimi eve attım ve salonda gördüğüm manzara karşısında donup kaldım.</st></p>
			<p><st c="991">Anneannem kanepede boylu boyunca yatıyordu. </st><st c="1036">Gözleri kapalıydı. </st><st c="1055">Komşumuz Semiha teyze, anneannemin başucuna oturmuş, kolonyayla bileklerini ovuyordu. </st><st c="1141">Annem bir koltuğa serilmiş, başını arkaya yaslamıştı. </st><st c="1195">Ağlamıştı galiba, gözleri kıpkırmızıydı. </st><st c="1236">Yanındaki koltukta Fatma abla yere bakarak sessizce oturuyordu. </st><st c="1300">Küçük Ahmet annesinin ayakları dibine büzülmüştü. </st><st c="1350">Babam telefonun başındaydı, bağıra çağıra birisiyle konuşuyordu.</st></p>
			<p><st c="1414">Önce annem gördü beni. </st><st c="1438">Gözlerine inanamıyormuş gibi şaşkınca baktı ilk anda. </st><st c="1492">Sonra “Yavrum!” diye haykırarak üstüme atladı ve bana sımsıkı sarılıp ağlamaya başladı. </st><st c="1580">Bu haykırışı duyan anneannem anında gözlerini açıp yerinden doğruldu. </st><st c="1650">Beni görünce “Şükürler olsun yarabbim, şükürler olsun!” deyip yeniden kanepeye devrildi. </st><st c="1739">Onun da gözlerinden yaşlar süzülüyordu. </st><st c="1779">Babamsa elindeki telefonu fırlattığı gibi üstüme yürüdü:</st></p>
			<p><st c="1835">“Neredesin sen? </st><st c="1852">Aramadığımız yer kalmadı, meraktan öldürdün bizi! </st><st c="1902">Kimseye haber vermeden nasıl çıkıp gidersin evden?”</st></p>
			<p><st c="1953">“Azarlama çocuğu İsmet,” dedi anneannem, yattığı yerden. </st><st c="2011">“Sağ salim geldi çok şükür, daha ne istiyorsun?”</st></p>
			<p><st c="2059">“Evet,” diyerek başını salladı Semiha teyze. </st><st c="2105">“Üstüne gitmeyin çocuğun.”</st></p>
			<p><st c="2131">Annemin kollarından kurtulup anneanneme koştum. </st><st c="2180">Sımsıkı sarılıp öptü beni. </st><st c="2207">Her tarafı kolonya kokuyordu.</st></p>
			<p><st c="2236">“Çok üzdün bizi evladım,” dedi. </st><st c="2269">“Anneciğin ağlamaktan perişan oldu, benim tansiyon yirmiye fırladı. </st><st c="2337">Anlat bakayım, nerelerdeydin?”</st></p>
			<p><st c="2367">“Ya, çok üzüldük hepimiz,” diye lafa karıştı Fatma abla, ağlamaklı bir sesle. </st><st c="2446">“Musa abin hâlâ seni arıyor sokaklarda.” </st></p>
			<p><st c="2487">“Sen sus Fatma!” dedi anneannem öfkeyle. </st><st c="2528">“Sizinle sonra hesaplaşacağız. </st><st c="2559">Bir çocuğa sahip çıkamadınız!”</st></p>
			<p><st c="2589">Fatma abla kıpkırmızı kesildi. </st><st c="2621">Ahmet’i de alarak sessizce ortadan kayboldu.</st></p>
			<p><st c="2665">“Onların suçu yok,” dedim. </st><st c="2693">“Ben gizlice kaçtım evden, siz gelmeden dönecektim. </st><st c="2745">Niye erkenden geldiniz hepiniz?”</st></p>
			<p><st c="2777">“Niye acaba Pelin Hanım?” dedi annem, sinirli bir sesle. </st><st c="2835">“Sana telefon edeceğimizi hiç düşünmedin mi? </st><st c="2880">Evde yalnız olduğunda yoklamak için aramıyor muyuz seni? </st><st c="2937">Kaç kere aradık, cevap vermedin. </st><st c="2970">Baban Musalara telefon etti, sana baksınlar diye, ama anahtarı da almışsın ellerinden, içeri giremedi ki insanlar. </st><st c="3085">Eve koşmayıp da ne yapacaktık? </st><st c="3116">Bir geldik ki, ne görelim? </st><st c="3143">Evde in cin top oynuyor. </st><st c="3168">Ah Pelin, meraktan öldürdün bizi.”</st></p>
			<p><st c="3202">“Neredeydin?” dedi babam sertçe. </st><st c="3236">“Bizden hesap soracağına sen bize hesap ver! </st><st c="3281">Nereye gittin?”</st></p>
			<p><st c="3296">“Keroessa’yla birlikteydim baba.”</st></p>
			<p><st c="3330">“O da kim?”</st></p>
			<p><st c="3342">“Perili Köşk’ün perisi. </st><st c="3367">Hani anlatmıştım ya size...”</st></p>
			<p><st c="3395">“Perili Köşk’te miydin sen? </st><st c="3424">Ama biz oraya da baktık Musa’yla, kimse yoktu.”</st></p>
			<p><st c="3471"> “Köşkte değildik ki, gezmeye gittik Keroessa’yla. </st><st c="3522">Meğer Keroessa İstanbul Perisi’ymiş. </st><st c="3559">Ödevim için bana yardım etti. </st><st c="3589">Beni İstanbul’da gezdirdi, hem öyküleri anlattı, hem de öykü kahramanlarıyla tanıştırdı. </st><st c="3678">Öyle ilginç öyküler...”</st></p>
			<p><st c="3701">Sözlerim anneannemin haykırışıyla kesildi:</st></p>
			<p><st c="3744">“Allahım sen aklımı koru! </st><st c="3771">Normal perilik yetmedi, şimdi de İstanbul Perisi mi yaptın kadını başımıza? </st><st c="3847">Bizden habersiz nasıl gidersin o kadınla geziye?”</st></p>
			<p><st c="3896">“Giderim tabii,” dedim. </st><st c="3921">“İzin istesem verecek miydiniz sanki? </st><st c="3959">Hiçbiriniz ilgilenmedi ödevimle. </st><st c="3992">Babam dün beni kütüphaneye götürecekti, unuttu, gezdirecek birini de bulamadı. </st><st c="4071">Bir tek Keroessa yardım etti bana.”</st></p>
			<p><st c="4106">“Esra’yı ayarlamıştık,” dedi annem. </st><st c="4143">“O gezdirecekti seni cumartesi günü. </st><st c="4180">Kaynak kitap da getirecekti yanında.”</st></p>
			<p><st c="4217">“Gerek kalmadı. </st><st c="4234">Keroessa’yla birlikte yaptım ben ödevimi. </st><st c="4276">Şimdi oturup yazması kaldı yalnızca.”</st></p>
			<p><st c="4313">“Dava edeceğim o kadını!” diye bağırdı anneannem. </st><st c="4364">“Çocuk kaçırma suçundan mahkemeye vereceğim!” Deminki yumuşak halinden eser kalmamıştı. </st><st c="4452">Gözlerinden ateşler saçarak bar bar bağırıyordu: “Hadi sen çocuksun düşünemedin, koskoca kadın da mı akıl edemedi? </st><st c="4567">Başkasının çocuğu izinsiz gezmeye götürülür mü? </st><st c="4615">Ya başına bir iş gelseydi? </st><st c="4642">Keressa mıdır, Koressa mıdır, göstereceğim gününü ben o akılsız kadına!”</st></p>
			<p><st c="4714">“Böyle bir şey yaparsan hayat boyu seninle konuşmam anneanne. </st><st c="4777">Keroessa beni kaçırmadı, ben kendim gittim. </st><st c="4821">Bana yardım etmekten başka bir suçu yok onun. </st><st c="4867">Çok iyi kalpli bir peri o.”</st></p>
			<p><st c="4894">Peri sözcüğünü duyan anneannem yüzünü buruşturdu. </st><st c="4945">Yanındaki şişeye uzanıp biraz daha kolonya süründü. </st></p>
			<p><st c="4997">“Pelin, Keroessa Hanım çok iyi biri olabilir,” dedi annem.  </st><st c="5056">“Ama bizim için yabancı bir kişi, kendisini hiç tanımıyoruz. </st><st c="5117">Bize sormadan bir yabancıyla geziye gitmen çok yanlış. </st><st c="5172">Dünyanın bin bir türlü hali var.”</st></p>
			<p><st c="5205">“Yabancı değil ki o, İstanbul Perisi... </st><st c="5246">Biz İstanbullu değil miyiz anne? </st><st c="5279">İstanbul Perisi niye bizim yabancımız olsun? </st><st c="5324">İstanbul kurulduğundan beri burada yaşıyormuş Keroessa. </st><st c="5380">İstanbul’un bütün geçmişini biliyor, tarihteki herkesi tanıyor. </st><st c="5444">Bazılarıyla beni de tanıştırdı.”</st></p>
			<p><st c="5476">“Bak, yine peri dedi!” diye söylendi anneannem. </st><st c="5525">“O acayip kadın aklını almış bu çocuğun. </st><st c="5566">Periler masallarda olur kızım.”</st></p>
			<p><st c="5597">“Füruzan ablacığım, Pelin’in sözünü kesme de anlatsın bakalım, nerelere gitmiş, kimlerle tanışmış,” dedi Semiha teyze. </st><st c="5717">Bir yandan da anneanneme kaş göz ediyordu.</st></p>
			<p><st c="5759">“Hımm, evet... </st><st c="5775">haklısın Semiha,” dedi anneannem. </st><st c="5809">Ondan sonra da benim sözlerim bitinceye kadar gerçekten hiç konuşmadı.</st></p>
			<p><st c="5879">Gezinin en başından başlayarak onlara her şeyi anlattım. </st><st c="5937">Dördü de sözümü kesmeden sonuna dek dinledi. </st><st c="5982">Poseidon’un sarayını anlatırken anneannem kaşlarını kaldırıp ters bir söz söyleyecek gibi oldu, ama annemle göz göze gelince kendini tutup dinlemeye devam etti. </st><st c="6143">Prenses’in dağınık yatak odasını anlattığımda Semiha teyze kıkırdadı, Adil Bey’in adaleti de babamı gülümsetti.</st></p>
			<p><st c="6254">“Çok güzel bir geziydi,” diye bitirdim sözümü. </st><st c="6302">“Tanıştığım öykü kahramanları çok tatlı insanlardı. </st><st c="6354">Hepsi İstanbul Perisi’nin arkadaşıydı, bana çok iyi davrandılar. </st><st c="6419">Çok ilginç bilgiler öğrendim bu gezide. </st><st c="6459">İstanbul’un kurulduğu günden beri geçirdiği dönemleri de anlattı Keroessa. </st><st c="6534">Çok eskiden İstanbul’un adı Bizantion’muş, Romalılar gelince Konstantinopolis olmuş. </st><st c="6619">Hepsini defterime not ettim. </st><st c="6648">En güzel ödev benimki olacak.”</st></p>
			<p><st c="6678">“Evet, öyle görünüyor,” dedi babam. </st><st c="6715">“Önemli bilgiler edinmişsin. </st><st c="6744">Yine de bize haber vermeden gitmen çok yanlıştı. </st><st c="6793">Bir daha sakın böyle bir şey yapma.”</st></p>
			<p><st c="6829">“Yapmam,” dedim. </st><st c="6847">“Keroessa da öyle söyledi zaten, bir dahaki sefere sizden izin alacağız. </st><st c="6920">Siz Ankara’dan dönünce köşke gideriz, tanışırsınız. </st><st c="6972">Yarın okul dönüşü ben yine uğrayacağım ona. </st><st c="7016">Şimdiden haber vereyim de...”</st></p>
			<p><st c="7045">“Hiçbir yere gidemezsin!” dedi anneannem. </st><st c="7088">“Annenler dönünceye kadar evde hapissin. </st><st c="7129">Evden kaçmanın cezasını çek bakalım. </st><st c="7166">Okula da göndermeyeceğim seni yarın.”</st></p>
			<p><st c="7203">“Hayııır!” diyerek ağlamaya başladım. </st><st c="7242">Bu kadarı fazlaydı. </st></p>
			<p><st c="7262">Babam bir an düşündükten sonra, “Pelin de yarın bizimle Ankara’ya geliyor,” dedi. </st><st c="7344">“Ödevini orada bitirir. </st><st c="7368">Okuldan bir günlüğüne izin alırız.”</st></p>
			<p><st c="7403">“İyi edersiniz,” dedi anneannem. </st><st c="7437">“Siz yokken bu yaramaz kızla uğraşmaktan kurtulurum, başımı dinlerim biraz.”</st></p>
			<p><st c="7513">Başka şansım yoktu. </st><st c="7534">Anneannem dediğini yapardı. </st><st c="7562">Üç gün evde hapis kalıp onun dırdırını dinlemektense babamlarla Ankara’ya gitmeye razı oldum. </st><st c="7656">İstanbul Perisi’ne verdiğim sözü tutamayacağım için üzülüyordum. </st><st c="7721">Ertesi gün beni boşuna bekleyecekti Perili Köşk’te. </st><st c="7773">Ama pazartesi okul dönüşü hemen ona koşup olanları anlatacaktım.</st></p>
			<p><st c="7837">“Hadi, sen odana git şimdi,” dedi babam. </st><st c="7879">“Ankara’ya götürmek istediğin eşyalarını hazırla, yarın sabah erkenden yola çıkıyoruz.”</st></p>
			<p><st c="7966">“Hem yorulmuşsundur gezide,” diye ekledi anneannem, alaycı bir tavırla. </st><st c="8039">“Yemek zamanına kadar dinlen biraz.” </st></p>
			<p><st c="8076">Kendi aralarında konuşmak için beni başlarından savdıklarını sanki anlamamıştım! </st><st c="8157">Odama gider gibi yapıp kapının arkasına gizlendim, neler konuştuklarını dinledim:</st></p>
			<p><st c="8238">“Anne, şimdilik daha fazla üstüne gitmeyelim Pelin’in. </st><st c="8294">O hanımla bir konuşmak lazım. </st><st c="8324">Çocuğun anlattıklarını bir de ondan dinleyelim.”</st></p>
			<p><st c="8372">“Sen merak etme Nevin, ben yarın giderim köşke. </st><st c="8421">Bunların hesabını sorarım o kadından.”</st></p>
			<p><st c="8459">“Siz gitmeyin anne. </st><st c="8480">Biz yokken bir tatsızlık çıkmasın. </st><st c="8515">Ankara’dan dönünce hep birlikte gideriz. </st><st c="8556">Belli ki iyi niyetli biri Keroessa Hanım, İstanbul hakkında da epey bilgisi var. </st><st c="8637">Çocuğun ödevine yardım etmek istemiş, bizim küçük hayalperest de onu yardımına koşan İstanbul Perisi olarak görmüş. </st><st c="8753">Çocuk da haklı tabii, iş güç derken ilgilenemedik ödeviyle. </st><st c="8813">Gerçi Keroessa Hanım’ın, Pelin’i bizden habersiz gezmeye götürmesi pek akıllıca değil ama, belki de Pelin izin aldığını söylemiştir ona. </st><st c="8950">Neyse, gelince bunları yüz yüze konuşuruz kendisiyle. </st><st c="9004">Siz bizim dönüşümüzü bekleyin.”</st></p>
			<p><st c="9035">“Dediğin gibi olsun İsmet. </st><st c="9063">Ben de o Koressa denen kadınla tartışıp tansiyonumu fırlatmaya meraklı değilim zaten. </st><st c="9149">Bir de tekneyle götürmüş çocuğu, akılsız! </st><st c="9191">Ya tekne batsaydı?”</st></p>
			<p><st c="9210">Bu konuşmalara daha fazla dayanamayıp ortaya çıktım.</st></p>
			<p><st c="9263">“İstanbul Perisi’nin adı Koressa değil anneanne, Keroessa! </st><st c="9323">Hep yanlış söylüyorsun.”</st></p>
			<p><st c="9347">“Aman, her neyse...” dedi anneannem. </st><st c="9385">“Sen kapı dinlemeye devam et. </st><st c="9415">Hadi Nevin, yemek yiyelim artık, şekerim düştü benim.”</st></p>
		</div>
	<div id="charCountTotal" value="9469"></div></body>
</html>
