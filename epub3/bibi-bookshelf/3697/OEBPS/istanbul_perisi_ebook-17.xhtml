<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-17</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-17" xml:lang="tr-TR">
		<div>
			<p id="_idParaDest-17"><st c="0">17. </st><st c="5">BÖLÜM   </st><br /><st c="11">DENİZKIZLARI</st></p>
			<p><span><br /><br /></span></p>
			<p><st c="23">Teknemiz Fenerbahçe sahilinden uzaklaşınca, açıklarda bekleyen Porfirion gelip yine bizi sırtına aldı. </st><st c="127">Bizans İmparatoriçesi Teodora artık sahilde küçücük mor bir nokta olarak kalmıştı. </st></p>
			<p><st c="210">Porfirion hızla yol alıyor, Keroessa ile ben, Marmara’yı seyrederek güzel havanın tadını çıkarıyorduk. </st><st c="313">Dümenin başındaki Amikos da keyiflenmiş, bir şarkı tutturmuştu. </st><st c="377">Hiç bilmediğim bir şarkıydı, içinde sık sık “Heyamola” sözcüğü geçiyordu.</st></p>
			<p><st c="450">“Bak, Hayırsız Ada’ya yaklaşıyoruz,” dedi İstanbul Perisi. </st><st c="510">“Poseidon’un sarayının tam üstünde olmalıyız.”</st></p>
			<p><st c="556">Hemen suya eğilip denizin dibini görmeye çalıştım. </st><st c="608">Ama Porfirion’un sırtından başka bir şey göremedim. </st><st c="660">Koca balina, altımızda bir ada gibi uzanıyordu. </st><st c="708">O sırada birden yavaşladı Porfirion. </st><st c="745">Kuyruğunu da yüzeye çıkarıp hızla suya çarpmaya başladı.</st></p>
			<p><st c="801">“Niye sinirlendi şimdi bu hayvan?” dedi İstanbul Perisi. </st><st c="859">Ayağa kalkıp dikkatle balinanın kuyruğuna baktı, sonra o tarafa doğru seslendi:</st></p>
			<p><st c="938">“Kızım, rahat bıraksanıza hayvancağızı! </st><st c="979">Niye çekiştirip duruyorsunuz kuyruğunu? </st><st c="1019">Rahatsız oluyor zavallı.”</st></p>
			<p><st c="1044">“Kime söylüyorsunuz,” diye merakla sordum. </st><st c="1088">“Kim çekiştiriyor Porfirion’un kuyruğunu?”</st></p>
			<p><st c="1130">“Kim olacak, denizkızları... </st><st c="1160">Yaramaz şeyler!”</st></p>
			<p><st c="1176">Kulaklarıma inanamıyordum. </st><st c="1204">Sevinç çığlıkları atarak yerimden fırladım.</st></p>
			<p><st c="1247">“Bak, nasıl asılıyorlar hayvanın kuyruğuna,” dedi Keroessa. </st><st c="1308">“Görüyor musun Pelin? </st><st c="1330">Biri kırmızı saçlı, biri de sarışın.” Sonra yine denizkızlarına seslendi: “Evladım, sizin de kuyruğunuza böyle asılsalar hoşunuza gider mi? </st><st c="1470">Bırakın şu hayvancağızı!”</st></p>
			<p><st c="1495">Evet, görüyordum onları! </st><st c="1521">Porfirion’un kelebek biçimli kuyruğunun bir kanadına sarışın denizkızı, bir kanadına kızıl saçlı denizkızı sarılmıştı. </st><st c="1640">Balina, kızları silkip atmak için kuyruğunu suya çarpıp duruyordu, ama çabası boşunaydı. </st><st c="1729">Kızlar kuyruğu hiç bırakmıyor, kuyrukla beraber havalanıp kuyrukla beraber denize dalıyorlardı. </st><st c="1825">O kadar eğleniyorlardı ki, sudan her çıkışlarında kahkahadan kırılıyorlardı.</st></p>
			<p><st c="1901">Büyülenmiş gibi onları seyrediyordum. </st><st c="1940">Çok güzel yaratıklardı. </st><st c="1964">Saçları bellerine dek uzanıyordu. </st><st c="1998">Başlarına sedefli deniz kabuklarından yapılmış taçlar takmışlardı. </st><st c="2065">Rengârenk pullarla kaplı kuyrukları, pırıl pırıl parlıyordu. </st><st c="2126">Tam hayal ettiğim gibiydiler. </st><st c="2156">Ama birden yok oldular. </st><st c="2180">Porfirion’un kuyruğuyla birlikte son dalışlarından sonra, ne onlar çıktı su yüzüne ne de kuyruk.</st></p>
			<p><st c="2276">“Nereye gittiler?” diye bağırdım. </st><st c="2311">“Heey, denizkızları! </st><st c="2332">Neredesiniz?”</st></p>
			<p><st c="2345">“Merak etme,” dedi İstanbul Perisi. </st><st c="2382">“Bir yere gitmediler, işte şuradalar.”</st></p>
			<p><st c="2420">Evet, oradalardı. </st><st c="2439">Sudan başlarını çıkarmış, gülerek bize bakıyorlardı. </st><st c="2492">Şimdi tekneye daha yakın oldukları için yüzlerini iyice görebiliyordum. </st><st c="2564">İkisinin de gözleri denizle aynı renkteydi. </st><st c="2608">Minicik burunları, pespembe dudakları vardı. </st><st c="2653">Çok sevimliydiler. </st></p>
			<p><st c="2672">Ben öyle hayran hayran bakarken, denizkızları birden incecik sesleriyle şarkı söylemeye başladılar. </st><st c="2772">Şarkının sözlerini anlayamıyordum, ama dinledikçe içime garip hisler doluyordu. </st><st c="2852">Şarkı beni onlara doğru çekiyordu sanki, denizkızlarının yanına gitmekten başka bir şey düşünemez olmuştum.</st></p>
			<p><st c="2959">“Bizi çağırıyorlar,” dedi Keroessa. </st><st c="2996">“Denizkızları böyle şarkı söyler gibi konuşurlar işte. </st><st c="3051">Bizi Poseidon’un sarayına götüreceklermiş, öyle diyorlar.”</st></p>
			<p><st c="3109">“Yaşasın!” dedim, sevinçle. </st><st c="3138">Rüyada gibiydim.</st></p>
			<p><st c="3154">“Hadi, atla öyleyse,” diyen yaşlı perinin elimden tutmasıyla ikimiz de kendimizi suda bulduk. </st><st c="3249">Denizkızları hemen yanımıza geldiler. </st><st c="3287">Kollarındaki yosun bilezikleri çıkarıp bize uzattılar. </st><st c="3342">Anlamıştım, bunlar büyülü yosunlardı. </st></p>
			<p><st c="3380">Her şey tam hayal ettiğim gibiydi. </st><st c="3415">Büyülü yosunu yiyince ben de denizkızı olmuştum. </st><st c="3464">Artık kulaklarımın arkasında minik solungaçlarım ve pırıl pırıl parlayan harika bir kuyruğum vardı. </st><st c="3564">İstanbul Perisi’yle bakışıp gülüştük. </st><st c="3602">O da yaşlı bir denizkızına dönüşmüştü, ama çiçekli şapkası hâlâ başındaydı.</st></p>
			<p><st c="3677">Denizkızlarıyla birlikte denizin derinliklerine doğru yüzmeye başladık. </st><st c="3750">Onlar önümüzden gidip bize yol gösteriyorlardı. </st><st c="3798">Denizkızı olmak çok zevkliydi. </st><st c="3829">Pullarla kaplı güzel kuyruğumu sallayarak hızla yol alıyordum. </st><st c="3892">Yanımızdan hiç bilmediğim türlerde rengârenk balıklar geçiyordu. </st><st c="3957">Bazıları tek başına, bazıları sürüler halinde yüzmekteydi. </st><st c="4016">Küçük balıklardan oluşan bir sürü görünce denizkızları “Haydi” diyor, dördümüz birlikte sürünün arasına dalıyorduk. </st><st c="4132">Balıklar çil yavrusu gibi dağılırken denizkızları kahkahadan kırılıyorlardı.</st></p>
			<p><st c="4208">Yolda denizatlarına da rastladık. </st><st c="4243">Hayvanlar Ansiklopedisi’nde denizatlarının resmini görmüştüm, ama avucuma sığacak kadar küçük olduklarını bilmiyordum. </st><st c="4362">İçlerinden birini yakalayıp yakından bakmak istedim. </st><st c="4415">Yavaş yüzdükleri için kolayca yakalanacaklarını düşünmüştüm. </st><st c="4476">Ama hiç de öyle değilmiş. </st><st c="4502">Elimi uzattığım anda hepsi hızla kaçıp denizin derinliklerinde kayboldu. </st><st c="4575">Ben arkalarından bakarken balon gibi şişmiş dikenli bir balık karşıma geçmiş gülüyordu.</st></p>
			<p><st c="4662">Bir ara iki yunusla karşılaştık. </st><st c="4696">Yunuslar bizim denizkızlarını görür görmez neşeyle çevrelerinde dönmeye başladı. </st><st c="4777">Denizkızları da yunuslara sarılıp burunlarına öpücükler kondurdular. </st></p>
			<p><st c="4846">“En sevdiğimiz arkadaşlarımız Huni’yle Muni,” dedi sarışın denizkızı bize. </st></p>
			<p><st c="4921">“Çok tatlıdır bunlar,” diye ekledi kırmızı saçlı denizkızı. </st><st c="4981">“Huni’yle Muni Marmara’nın en akıllı yunuslarıdır.”</st></p>
			<p><st c="5032">Yine şarkı söyler gibi konuşuyorlardı, ama ne söylediklerini anlayabiliyordum artık.</st></p>
			<p><st c="5117">“Ne komik adları var,” dedim. </st><st c="5148">Ben de onlar gibi şarkı söyleyerek konuşmuştum. </st><st c="5196">Bunu fark edince şaşırdım, çünkü bilerek yapmamıştım. </st><st c="5250">Sonra gülmeye başladım. </st><st c="5274">Böyle konuşmamdan daha doğal ne olabilirdi? </st><st c="5318">Artık ben de bir denizkızı değil miydim?</st></p>
			<p><st c="5358">“Bizim adlarımız daha komik,” diye şakıdı kırmızı saçlı denizkızı. </st><st c="5426">“Benim adım Doto, kardeşiminki de Proto. </st><st c="5467">Senin adın ne?”</st></p>
			<p><st c="5482">“Pelin.”</st></p>
			<p><st c="5491">“Senin de kardeşin var mı Pelin?” diye sordu, kırmızı saçlı Doto.</st></p>
			<p><st c="5557">“Yok,” diyerek boynumu büktüm. </st><st c="5589">Bir kardeşim olmasını çok isterdim. </st><st c="5625">Annemle babama çok yalvarmıştım, ama hiç oralı olmamışlardı.</st></p>
			<p><st c="5685">“Üzülme,” dedi, sarışın Proto. </st><st c="5717">“Sen de bizim kardeşimiz olursun. </st><st c="5751">Biz tam elli kız kardeşiz. </st><st c="5778">Elli birinci kardeşimiz de sen ol.”</st></p>
			<p><st c="5813">“Elli kardeş mi? </st><st c="5831">Gerçekten mi?”</st></p>
			<p><st c="5845">“İnanmıyor musun?” dedi kırmızı saçlı Doto. </st><st c="5890">“Kızları çağırayım da gör...” Sonra boynundaki mercan kolyenin ucunda sallanan şeytanminaresini ağzına götürüp düdük gibi öttürdü. </st><st c="6021">Aynı kolyeden Proto’nun boynunda da vardı.</st></p>
			<p><st c="6063">“İçimizden biri bu düdüğü çalarsa diğerleri hemen koşup gelir,” dedi Proto. </st><st c="6140">“Uzaktayken birbirimizi böyle çağırırız biz.”</st></p>
			<p><st c="6185">Düdüğün tiz sesi denizde dalga dalga yayılırken biz de yunuslarla oynayarak diğer denizkızlarının gelmesini bekledik.</st></p>
			<p><st c="6303">Dakikalar geçti, gelen giden olmadı. </st><st c="6341">Doto’yla Proto da benim gibi sabırsızlanmaya başlamışlardı.</st></p>
			<p><st c="6400">“Nerede kaldı bunlar?” diyen Doto, şeytanminaresini bir kez daha öttürdü, biraz daha bekledik, ama kızlar hâlâ ortada görünmüyorlardı. </st><st c="6536">O sırada Keroessa’nın deniz dibindeki bir kayaya doğru yüzdüğünü gördüm. </st><st c="6609">Kayanın üstünde bir sürü denizkestanesi vardı. </st><st c="6656">Keroessa denizkestanelerine dikkatle baktıktan sonra kıs kıs gülerek bizi yanına çağırdı.</st></p>
			<p><st c="6745">“Kızlar,” dedi, Doto’yla Proto’ya göz kırparak. </st><st c="6794">“Az önce bu kayanın üstü bomboştu. </st><st c="6829">Siz düdüğü çaldıktan sonra birtakım denizkestanelerinin yuvarlana yuvarlana buraya toplandıklarını gördüm. </st><st c="6936">Saydım, tam kırk sekiz tane denizkestanesi var. </st><st c="6984">Ayrıca kıkır kıkır gülüp duruyorlar. </st><st c="7021">Benim bildiğim denizkestaneleri böyle sesli gülmez.”</st></p>
			<p><st c="7073">Doto’yla Proto bunu duyunca kahkahalara boğuldular. </st><st c="7126">Sonra da “Kandıramazsınız bizii, bulduk sizii,” diye şakımaya başladılar.</st></p>
			<p><st c="7199">Ben bu konuşmalara hiçbir anlam veremeden şaşkın şaşkın bakarken, denizkestaneleri gözümün önünde denizkızlarına dönüşmez mi!</st></p>
			<p><st c="7325">Şaşkın halimi gören Keroessa, “Denizkızları böyledir işte,” diyerek güldü. </st><st c="7401">“İstedikleri zaman biçim değiştirebilirler. </st><st c="7445">Onlara babalarından geçmiş bir özelliktir bu.” Sonra denizkızlarına seslendi:</st></p>
			<p><st c="7522">“Evladım, babanızla anneniz buralarda mı? </st><st c="7565">Gelmişken onları da göreyim.”</st></p>
			<p><st c="7594">“Annemiz Ege Denizi’ne mercan toplamaya gitti,” dedi Proto. </st><st c="7655">“Bize pembe mercandan yeni kolyeler yapacak. </st><st c="7700">Ama babamız burada. </st><st c="7720">Düdük sesini duymuştur, birazdan çıkar ortaya.”</st></p>
			<p><st c="7767">Bu konuşmalardan sonra bütün denizkızları çevremizi sararak bize hoş geldiniz dediler. </st><st c="7855">Keroessa’yı zaten tanıyorlardı. </st><st c="7887">Doto, kardeşlerinin adlarını tek tek sayarak onları benimle tanıştırdı: Glauke, Agaue, Melite, Panope, Tetis, Deksamene... </st><st c="8010">Saymakla bitmiyordu, hepsinin adını aklımda tutmam imkânsızdı. </st><st c="8073">Ama onlar benim adımı hemen öğrenmişlerdi. </st><st c="8116">Doto’nun tanıttığı her denizkızı “Hoş geldin Pelin,” diyerek yanağıma bir öpücük konduruyordu. </st><st c="8211">Çok tatlı ve arkadaş canlısı kızlardı.</st></p>
			<p><st c="8249">Sıra son denizkızına gelmişti. </st><st c="8281">O, içlerinde en gösterişli olanıydı. </st><st c="8318">Başında diğer kızların taçlarından çok daha büyük ve incilerle süslü bir taç vardı.</st></p>
			<p><st c="8401">“Vee, güzeller güzeli ablamız, Kraliçe Amfitrite,” dedi Doto.</st></p>
			<p><st c="8463">Keroessa bana, “Amfitrite Poseidon’la evlidir,” diye açıklama yaptı. </st><st c="8533">“Onun için denizlerin kraliçesidir.”</st></p>
			<p><span xml:lang="en-GB"><st c="8569">“Kardeşlerim,” dedi Amfitrite. </st><st c="8601">“Çok sevdiğimiz Kero</st></span><st c="8621">essa’yı yine aramızda görmek ne güzel, değil mi? </st><st c="8671">Uzun zamandır gelmiyordu denize. </st><st c="8704">Üstelik sevgili Kerossacığımız bugün bize tatlı mı tatlı bir konuk getirmiş. </st><st c="8781">Pelin’i hepimiz çok sevdik, o da bizim kardeşimizdir artık. </st><st c="8841">Haydi, şimdi saraya gidip konuklarımızın şerefine güzel bir sofra kuralım.”</st></p>
			<p><st c="8916">Kraliçenin tiz sesiyle harika bir şarkı gibi söylediği bu sözler üzerine denizkızları sevinç çığlıkları attılar. </st><st c="9030">Sonra hep birlikte Poseidon’la Amfitrite’nin yazlık sarayına doğru yüzmeye devam ettik. </st><st c="9118">Sevimli yunuslar Huni’yle Muni de bizi izledi.</st></p>
		</div>
	<div id="charCountTotal" value="9164"></div></body>
</html>
