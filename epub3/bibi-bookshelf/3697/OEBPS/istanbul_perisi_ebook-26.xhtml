<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-26</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-26" xml:lang="tr-TR">
		<div>
			<p id="_idParaDest-26"><st c="0">26. </st><st c="5">BÖLÜM   </st><br /><st c="11">SENİ HİÇ UNUTMADIM</st></p>
			<p><span><br /><br /></span></p>
			<p><st c="29">Dersler biter bitmez zil sesiyle birlikte yerimden fırladım. </st><st c="91">Koşa koşa okuldan çıkarken, eve birlikte döndüğüm arkadaşlarımı beklemek aklıma bile gelmemişti. </st><st c="188">Tek düşüncem, ödevimin panoya asıldığını bir an önce Keroessa’ya müjdelemekti. </st><st c="267">O kadar sevinçliydim ki, öğretmenimin bu ödevi gerçekten İstanbul Perisi’yle birlikte yaptığıma inanmaması bile üzmemişti beni. </st><st c="395">Büyükler inanmasa da İstanbul’un bir perisi vardı, onları Keroessa’yla tanıştırdığım zaman hepsi anlayacaktı bunu nasıl olsa.</st></p>
			<p><st c="520">Perili Köşk’e vardığımda “Keroessaaa!” diye bağırarak bahçeye daldım. </st><st c="591">Morsalkımlar yine neşe içinde rüzgârla dans ediyorlardı. </st><st c="648">Basamakları ikişer ikişer atlayıp köşkün kapısına çıkarken Karyatid’lerin yan gözle bana baktığını hissettim.</st></p>
			<p><st c="757">Kapı kapalıydı, ama biraz itince açılıverdi. </st><st c="803">Keroessa’ya seslenerek bütün köşkü dolaştım. </st><st c="848">Sesim boş odalarda yankılanıp durdu, bana cevap veren olmadı. </st><st c="910">Sevincim kursağımda kalmıştı, İstanbul Perisi evde yoktu.</st></p>
			<p><st c="967">Tekrar bahçeye koştum. </st><st c="991">Köşe bucak her yere baktım, ama onu bahçede de bulamadım.</st></p>
			<p><st c="1048">“Heey, merhaba! </st><st c="1065">Heey, saçımı kesen kız, sana söylüyorum.”</st></p>
			<p><st c="1106">Seslenen, tombul morsalkımdı. </st><st c="1137">Rüzgârın kollarında bir sağa bir sola sallanırken bir yandan da bana laf yetiştiriyordu.</st></p>
			<p><st c="1225">“Merhaba,” dedim. </st><st c="1244">“İstanbul Perisi’ni gördün mü?”</st></p>
			<p><st c="1275">“Boşuna arama şekerim, İstanbul Perisi gitti buradan.”</st></p>
			<p><st c="1330">“Gitti mi? </st><st c="1342">Nereye?”</st></p>
			<p><st c="1350">“Nereye olacak? </st><st c="1367">Başka bir semtteki başka bir perili köşke... </st><st c="1412">Sana da çok selam söyledi.”</st></p>
			<p><st c="1439">“Ama niye gitti, niye? </st><st c="1463">Başka öyküler de anlatacaktı bana, yine geziye götürecekti.”</st></p>
			<p><st c="1523">“Aaa, bu kadar bencil olma, İstanbul’daki tek çocuk sen misin? </st><st c="1587">Bu kentte ilgilenmesi gereken daha bir sürü çocuk var İstanbul Perisi’nin, biraz da onları geziye götürsün. </st><st c="1695">Haksız mıyım yani?”</st></p>
			<p><st c="1714">“Haklısın,” dedim. </st><st c="1734">Sonra çiçeğe bir öpücük göndererek Perili Köşk’ten çıktım, üzgün üzgün eve yollandım.</st></p>
			<p><st c="1819">***</st></p>
			<p><st c="1823">Annemler daha sonra köşke gidip de kimseleri bulamayınca şaşırdılar. </st><st c="1893">Onlara İstanbul Perisi’nin başka çocuklara yardım etmek için başka bir perili köşke taşındığını söyledim. </st><st c="1999">O zaman anneannem yüzüme tuhaf tuhaf baktı, ama ağzından tek kelime çıkmadı. </st><st c="2076">Annemle babam da bu konuda konuşmadılar. </st><st c="2117">Keroessa’yla tanışamadıkları için üzülmüşlerdi besbelli. </st></p>
			<p><st c="2174">İstanbul Perisi’ni bir daha hiç görmedim. </st><st c="2216">Ama İstanbul’un perili köşklerinde onu aramaktan vazgeçmedim. </st><st c="2278">Ne zaman eski bir köşk görsem, “Burada mısın Keroessa?” diye umutla seslendim ona. </st><st c="2361">Ne zaman eski bir köşk yıkılsa, İstanbul Perisi’nin gidecek yeri azalıyor diye üzüldüm. </st><st c="2449">Zamanla o güzelim köşkler birer birer yıkılıp yerlerine betondan yapılmış çirkin binalar dikildi. </st><st c="2547">Moda’daki köşk de upuzun bir apartmana dönüştü. </st><st c="2595">Aylar yılları kovaladı, perili köşkler giderek azaldı, Keroessa’nın izini hiçbir yerde bulamadım.</st></p>
			<p><st c="2692">Zor durumdaki bir çocuğa yardım etmeye gelen, sonra da gölgelere karışan güzel peri... </st><st c="2780">Hâlâ rüyalarıma girer rüzgârla dans eden morsalkımların arasından bana son kez el sallayışın. </st><st c="2874">Aradan çok uzun yıllar geçti, seni hiç unutmadım.  </st></p>
		</div>
	<div id="charCountTotal" value="2924"></div></body>
</html>
