<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-3</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-3" xml:lang="tr-TR">
		<div>
			<p>  </p>
			<p id="_idParaDest-3"><st c="0">3. </st><st c="3">BÖLÜM   </st><br /><st c="9">ANNEANNEMİN ÖFKESİ</st></p>
			<p><br /><br /></p>
			<p><st c="27">Koşa koşa eve gittim. </st><st c="50">Anneannem kapıyı açar açmaz kaşlarını çattı.</st></p>
			<p><st c="94">“Nerede kaldın sen?” </st></p>
			<p><st c="116">“Geldim işte anneanne.”</st></p>
			<p><st c="139">“On dakikalık yolu yarım saatte mi geliyorsun? </st><st c="187">Okul, burnumuzun dibinde. </st><st c="213">Nerelerde oyalandın yine? </st><st c="239">Yüreğime mi indireceksin sen benim?”</st></p>
			<p><st c="275">“Perili Köşk’e uğradım.”</st></p>
			<p><st c="300">“NEEE! </st><st c="308">Ne işin var senin o harabede?”</st></p>
			<p><st c="338">“Harabe falan değilmiş anneanne. </st><st c="372">Dıştan öyle görünüyor, ama içini görsen bayılırsın. </st><st c="424">Bal dök yala, dersin ya sen, o kadar temiz işte. </st><st c="473">Duvarda koca koca aynalar var, tavana kadar. </st><st c="518">Köşkün perisini de gördüm hem...”</st></p>
			<p><st c="551">“Allahım, sen bana sabır ver,” diye bas bas bağırarak kendini koltuğuna attı anneannem. </st><st c="640">“Köşkün perisiymiş! </st><st c="660">Nereden uydurursun bunları bilmem ki!”</st></p>
			<p><st c="698">“Ben niye uydurayım? </st><st c="720">Herkes Perili Köşk demiyor muydu oraya? </st><st c="760">Gerçekten periliymiş işte, varmış bir perisi.”</st></p>
			<p><st c="806">“Yavrum, epeydir boş duran terk edilmiş köşklere öyle denir halk arasında. </st><st c="882">Laf işte, gerçekten perisi olacak değil ya...”  </st></p>
			<p><st c="929">“Var işte, var! </st><st c="945">Bugün tanıştım ben o periyle. </st><st c="975">Biraz yaşlı, ama çok güzel bir hanım. </st><st c="1013">Hem de çok tatlı dilli, hep ‘tatlım’ dedi bana.” </st></p>
			<p><st c="1062">“Fesüphanallah!” diye haykırdı anneannem. </st><st c="1104">“Bir daha o uğursuz köşke yaklaştığını görmeyeyim. </st><st c="1155">Okuldan çıkınca dosdoğru eve geleceksin. </st><st c="1196">Git, derslerine çalış şimdi.”</st></p>
			<p><st c="1225">Akşam annemle babam işten dönünce, anneannem hiç vakit kaybetmeden beni şikâyet etmeye başladı. </st><st c="1322">Üçü, salonda oturmuş, konuşuyorlardı. </st><st c="1360">Ben de kapının arkasından gizlice onları dinliyordum.</st></p>
			<p><st c="1413">“Bu kızı yine Musa alsın okuldan,” diyordu anneannem. </st><st c="1468">“Ben her gün meraktan baygınlıklar geçiremem böyle. </st><st c="1520">Sokak kedilerini beslemekmiş, esnafla çene çalmakmış... </st><st c="1576">Hep bir yerlerde oyalanıyor, hiçbir gün vaktinde dönmüyor eve. </st><st c="1639">Şimdi de Perili Köşk çıktı başımıza. </st><st c="1676">Güya bugün oraya girmiş de, köşkün perisiyle tanışmış da… O cinli perili masalları okuya okuya bu hale getirdiniz çocuğu. </st><st c="1798">Evsiz barksız kadının biri orayı mesken tutmuş besbelli, bizimki de onu köşkün perisi sanmış. </st><st c="1892">Öyle de inanarak anlatıyor ki, aklımı kaçıracaktım vallahi! </st><st c="1952">Bir ruh doktoruna götürün, çok acayipleşti bu çocuk.”</st></p>
			<p><st c="2005">“Korkmayın anne,” dedi babam. </st><st c="2036">“Doktorluk bir durumu yok benim kızımın. </st><st c="2077">Hayal gücü fazlaca gelişmiş bir çocuk o yalnızca. </st><st c="2127">Bugün mahalleliden duydum, yaşlı bir hanım görmüşler köşkte. </st><st c="2188">Bakkal Nizamettin Efendi, köşkün sahibiymiş diyor. </st><st c="2239">Tahminimce ya köşkü satın aldı ya da köşk ona miras kaldı. </st><st c="2298">Belki de köşkü tamir ettirip yerleşecektir. </st><st c="2342">Pelin, o hanımla tanışmış olmalı.”</st></p>
			<p><st c="2376">Babamın bu sözlerine o kadar sevindim ki, kendimi tutamayıp ortaya çıktım. </st></p>
			<p><st c="2452">“Gördün mü anneanne? </st><st c="2473">Bir de bana inanmıyordun. </st><st c="2499">Köşkte bir peri varmış işte.”</st></p>
			<p><st c="2528">“Bak, hâlâ peri diyor,” dedi anneannem. </st><st c="2569">“Ne perisi, köşkün sahibiymiş o! </st><st c="2602">Hem sen bizi mi dinliyordun gizlice? </st><st c="2639">Çok ayıp!”</st></p>
			<p><st c="2649">“Ama peri olduğunu kendisi söyledi. </st><st c="2686">‘Perili Köşk’ün perisiyim’ dedi.”</st></p>
			<p><st c="2719">“İlginç bir hanımla tanışmış olmalısın Pelinciğim,” diyerek saçımı okşadı annem. </st><st c="2801">“Köşkün sahibi olduğunu anlatmak için ne güzel bir dil kullanmış. </st><st c="2867">Bir ara ben de tanışmak isterim onunla.”</st></p>
			<p><st c="2907">“İlginç mi, yoksa biraz kaçık mı, orası belli değil,” dedi anneannem. </st><st c="2978">“İnsan köşkün sahibiyim diyeceğine, perisiyim der mi çocuğa! </st><st c="3039">Neyse, hoş geldin ziyaretine gidelim bari bir gün. </st><st c="3090">Ayıp olmasın, komşuyuz ne de olsa. </st><st c="3125">Hem tanıyalım bakalım kadını, neyin nesiymiş.”</st></p>
			<p><st c="3171">“Ben sizi tanıştırırım,” dedim sevinçle. </st><st c="3213">“Adı da şeydi… Ker… Ker… Hay Allah, adı Ker’le başlıyordu, ama gerisi aklıma gelmiyor.”</st></p>
			<p><st c="3300">“Keriman mı?” diye sordu anneannem. </st></p>
			<p><st c="3337">“Yok,” dedim. </st><st c="3351">“Çok değişik bir addı.” </st></p>
			<p><st c="3375">“Neyse, öğreniriz sonra,” dedi annem. </st><st c="3413">“Hadi, sofraya oturalım şimdi.”</st></p>
			<p><st c="3444">“Keroessa!” diye bağırdım birden. </st><st c="3479">“Adı Keroessa’ydı, hatırladım!”</st></p>
			<p><st c="3510">Anneannem yüzünü buruşturup dudak büktü. </st><st c="3552">“Ne biçim admış o öyle? </st><st c="3576">Kadının kendi gibi adı da bir tuhaf.” Sonra koltuğundan kalktı, sağa sola sallanarak ağır adımlarla yemek masasına yöneldi. </st><st c="3700">Böyle yürüdüğüne göre, herhalde yine diz ağrısı tutmuştu. </st><st c="3758">Yerine oturmadan önce, her zamanki alışkanlığıyla masaya göz gezdirerek eksik bir şey olup olmadığını kontrol etti.</st></p>
		</div>
	<div id="charCountTotal" value="3873"></div></body>
</html>
