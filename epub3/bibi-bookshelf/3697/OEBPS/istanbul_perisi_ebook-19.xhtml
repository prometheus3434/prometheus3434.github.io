<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-19</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-19" xml:lang="tr-TR">
		<div>
			<p id="_idParaDest-19"><st c="0">19. </st><st c="5">BÖLÜM   </st><br /><st c="11">POSEİDON’UN SARAYI</st></p>
			<p><span><br /><br /></span></p>
			<p><st c="29">Poseidon’un sarayı uzaktan görünmüştü. </st><st c="69">Kabartmalarla süslü üçgen çatısını ve çatının altına sıralanmış sütunları seçebiliyordum artık. </st><st c="165">Saraya yaklaştığımızda önündeki bahçe de ortaya çıktı. </st><st c="220">Çimen gibi yosunlarla kaplı, renk renk deniz çiçekleriyle dolu kocaman bir bahçeydi burası. </st><st c="312">Çiçeklerin arasında dünyanın en güzel balıkları dolaşıyor, bahçenin kenarlarına sıralanmış yeşilli mavili taşların üstünde pembe karidesler keyif yapıyordu. </st><st c="469">Bir kenarda incilerle dolu bir havuz vardı. </st><st c="513">Bunu babamla gittiğimiz eğlence parkındaki top havuzuna benzettim. </st><st c="580">O havuzdaki rengârenk topların arasına gömülmeye bayılırdım.</st></p>
			<p><st c="640">Bu güzel bahçenin üstünde Poseidon’un sarayı tüm görkemiyle yükselmekteydi. </st><st c="717">Sarayın taş çatısının üçgen yüzeyine balık kabartmaları oyulmuştu. </st><st c="784">Üçgenin sivri ucunun tam tepesinde koca bir asa duruyordu. </st><st c="843">Poseidon’un simgesi olan üç dişli çatal biçimindeki asaydı bu. </st></p>
			<p><st c="906">Huni’yle Muni de oradaydı. </st><st c="933">Diğer balıklarla birlikte bahçede dolanıp duruyorlardı. </st><st c="989">Demek hızla yüzüp bizden önce varmışlardı saraya.</st></p>
			<p><st c="1038">Bahçenin içinden geçerek saraya doğru yüzdük. </st><st c="1085">Sarayın girişindeki sütunların arasında koca bir istiridye vardı. </st><st c="1151">Kabukları kapalı olduğundan içini göremiyordum. </st><st c="1199">O kadar büyük bir istiridyeydi ki, içindeki inci dev gibi olmalıydı. </st><st c="1268">O sırada istiridyenin arkasından üç balık çocuk fırladı. </st><st c="1325">Sapsarı kıvırcık saçlı, mavi kuyruklu, çok sevimli oğlanlardı bunlar. </st><st c="1395">Amfitrite’yi görür görmez “Anneee!” diye bağırarak kuyruğuna yapıştılar.</st></p>
			<p><st c="1467">“Bunlar benim üçüz Triton’larım,” dedi Amfitrite bana. </st><st c="1523">“Doğduklarında bile çok yaramazdılar.  </st><st c="1561">O yüzden hepsine Triton adını koyduk. </st><st c="1599">Çağırınca üçü birden geliyor. </st><st c="1629">Tek tek seslenip peşlerinden koşmakla uğraşmıyoruz koca denizde.”</st></p>
			<p><st c="1694">Oğlanlar gerçekten yaramazdı. </st><st c="1725">Bir anda annelerini bırakıp teyzelerinin arasına daldılar. </st><st c="1784">Çığlıklar atarak kâh kızların saçlarına asılıyor, kâh kuyruklarını yumruklayıp kaçıyorlardı. </st><st c="1877">O kadar hızlı yüzüyorlardı ki, onları yakalamak imkânsızdı. </st><st c="1937">Bu kargaşadan ben de payımı aldım. </st><st c="1972">Triton’lardan biri saçımı çekince acıyla “Ahh!” diye haykırmışım. </st><st c="2038">Bunu gören Kraliçe Amfitrite birden köpürdü.</st></p>
			<p><st c="2082">“Yeter artık!” diye bağırdı tiz soprano sesiyle. </st><st c="2132">“Kendinize gelin Triton’lar, yoksa ben bilirim yapacağımı!”</st></p>
			<p><st c="2191">Oğlanlar birden sus pus olup istiridyenin arkasına sindiler. </st><st c="2253">Annelerinin sözleri onları korkutmuştu. </st><st c="2293">Yaramazlığa devam etseler kötü bir ceza alacaklarını biliyorlardı herhalde. </st><st c="2369">Acaba ne yapacaktı Amfitrite? </st><st c="2399">Ne ceza verecekti ki Triton’lar bu kadar korkmuştu? </st><st c="2451">Bunu kendisine sorduğumda, “Hiç...” diye cevapladı gülerek. </st><st c="2511">“Böyle azdıkları zaman ‘Ben bilirim yapacağımı,’ diyorum, hemen uslanıyorlar. </st><st c="2589">Şimdilik bu gözdağı yetiyor. </st><st c="2618">Belki de ne yapacağımı bilmedikleri için korkuyorlardır. </st><st c="2675">Ama bir gün karşıma dikilip ‘Ne yapacaksın?’ diye sorsalar, inan ne cevap vereceğimi ben de bilmiyorum canım.”</st></p>
			<p><st c="2785">Güzel Kraliçe bunları söyledikten sonra bir kahkaha attı. </st><st c="2844">Annelerinin gülmesinden yüz bulan Triton’lar hemen saklandıkları yerden çıktı. </st><st c="2923">Oradan geçen bir ahtapotu kaşla göz arasında yakalayıp hayvanın kollarını birbirine düğümlediler. </st><st c="3021">Zavallı hayvancık bohça gibi olmuştu. </st><st c="3059">Kıvranıp duruyor, olduğu yerde hacıyatmaz gibi sağa sola devrilmekten başka bir hareket yapamıyordu. </st></p>
			<p><st c="3160">“Sizi gidi küçük canavarlar, çabuk çözün şu hayvancağızı!” diye bağırdı Proto.</st></p>
			<p><st c="3238">“Çözmeyeceğiz işte, çözmeyeceğiz!” dediler bir ağızdan. </st></p>
			<p><st c="3295">“Yavrum, niye eziyet ediyorsunuz hayvana?” dedi Keroessa. </st><st c="3353">“Sizi de böyle bağlasalar hoşunuza gider mi?”</st></p>
			<p><st c="3398">Triton’ların buna cevabı, bahçedeki çiçeklerin arasına kaçıp oradan bize dil çıkarmak oldu. </st><st c="3491">Sonra inci havuzuna geçtiler, incilerin arasında zıp zıp zıplamaya başladılar.</st></p>
			<p><st c="3569">Amfitrite fena halde öfkelenmişti. </st><st c="3605">En tiz perdeden bağırarak çocukları azarladı:</st></p>
			<p><st c="3650">“Sizi yaramazlar, rezil ettiniz beni konuklarıma! </st><st c="3701">Çabuk buraya gelin, yoksa ben bilirim...”     </st></p>
			<p><st c="3743">  Ama sözünü bitiremedi. </st><st c="3766">Birden tüyler ürperten bir çığlık duyulmuştu. </st><st c="3812">Ne oluyor demeye kalmadan, bir kayanın arkasından fırlayan Skilla canavarı Triton’ların üstüne yürümez mi! </st><st c="3919">Hâlâ bize dil çıkarıp şaklabanlık yapan yaramaz oğlanlar neye uğradıklarını şaşırdılar. </st><st c="4007">Arkalarına bile bakmadan saraya kaçıp sütunların arkasında gözden kayboldular.</st></p>
			<p><st c="4085">“Niye böyle yapıyorsun baba?” diye çıkıştı Amfitrite, sakallı Skilla’ya. </st><st c="4159">“Hani karışmayacaktın benim terbiye sistemime?”</st></p>
			<p><st c="4206">“Bırak şimdi sistemi mistemi,” diyerek güldü, tekrar kendi biçimine dönen Nereus. </st><st c="4289">“Bu kerataların laftan anlayacağı yok. </st><st c="4328">Küçük canavarların hakkından büyük canavar geldi işte. </st><st c="4383">Hiç olmazsa bugünlük rahat edersin yavrum.”</st></p>
			<p><st c="4426">“Ama bir daha böyle korkutmayacaksın çocukları, tamam mı?”</st></p>
			<p><st c="4485">“Tamam,” diyen Nereus, hemen konuyu değiştirdi: “Poseidon nerelerde yahu? </st><st c="4560">Geldiğimizi duymadı mı? </st><st c="4584">Hadi bir sofra kurun artık, benim karnım acıktı.”</st></p>
			<p><st c="4633">Bunun üzerine Kraliçe, sarayın önündeki dev istiridyeye yaklaşıp üstteki kabuğu kaldırdı. </st><st c="4724">Ben istiridyenin kocaman incisini görmeyi merakla beklerken kabuğun altından Poseidon çıkmaz mı? </st><st c="4821">İstiridyenin içinde yan gelmiş yatıyor ve horul horul horluyordu. </st><st c="4887">Müzedeki heykelinden bildiğim için şıp diye tanımıştım onu. </st><st c="4947">Heykelinden tek farkı kuyruklu olmasıydı. </st><st c="4989">Heykelde ayakları vardı, ama bence Denizler Tanrısı’nın böyle balık kuyruklu olması daha doğruydu.</st></p>
			<p><st c="5087">“Poseidon, Poseidooon!” diye seslendi Amfitrite, her zamanki gibi arya söylercesine. </st><st c="5173">Ne var ki, Poseidon istifini bozmadan horlamaya devam etti. </st><st c="5233">Kraliçe yine seslendi. </st><st c="5256">Bu kez daha yüksek perdeden bağırdığı için Poseidon’u uyandırmayı başarmıştı.</st></p>
			<p><st c="5333">“Ne var, ne oluyor?” dedi Poseidon yerinden zıplayarak. </st><st c="5390">“Aa, sen miydin karıcığım? </st><st c="5417">Ben de sizi beklerken uyuyakalmışım.”</st></p>
			<p><st c="5454">O da Nereus gibi bas sesliydi. </st><st c="5486">Ama yeşil pullu kuyruğu Nereus’unkinden daha büyüktü. </st></p>
			<p><st c="5540">“Şaşıyorum sana, bu gürültüde nasıl uyuyabiliyorsun?” diyerek güldü Amfitrite. </st><st c="5619">“Yaramaz oğulların ortalığı ayağa kaldırdı az önce. </st><st c="5671">Hadi kalk artık, karadan gelen konuklarımız var. </st><st c="5720">Bak, Keroessa bizi ziyarete gelmiş, küçük arkadaşı Pelin’i de getirmiş yanında.”</st></p>
			<p><st c="5800">“Biliyorum, biliyorum,” dedi Poseidon, yerinden doğrularak. </st><st c="5861">“Huni’yle Muni haber verdi. </st><st c="5889">Hoş geldin Keroessa, hoş geldin Pelin. </st><st c="5928">Sizler de hoş geldiniz Nereid’ler. </st><st c="5963">Ooo, Nereus da buradaymış. </st><st c="5990">Hepinizi bir arada görmek ne güzel. </st><st c="6026">Gelin, oturun şöyle.”</st></p>
			<p><st c="6047">Denizler Kraliçesi, İstanbul Perisi ve Deniz İhtiyarı, Poseidon’un yanına oturdular. </st><st c="6133">İstiridye dördünü de alacak kadar büyüktü. </st><st c="6176">Onlar kendi aralarında sohbet ederken, biz denizkızları da bahçedeki yumuşacık yosunların üstüne yayılıp konuşmaya daldık. </st><st c="6299">Bir ara Kraliçe Amfitrite’nin yerinden kalkarak saraya girdiğini gördüm. </st><st c="6372">Doto ve birkaç denizkızı da onu izlediler. </st><st c="6415">Çok geçmeden sarayın kapısında beliren Doto, yemeğin hazır olduğunu söyleyip bizi sofraya davet etti. </st><st c="6517">Çok acıkan Nereus başta olmak üzere hepimiz saraya girdik. </st></p>
			<p><st c="6576">Sarayın içi de dışı kadar güzeldi. </st><st c="6611">Geçtiğimiz salonlar deniz yaratıklarının heykelleriyle ve yunus balığı biçiminde sütunlarla süslenmişti. </st><st c="6716">Yerler halı gibi mozaiklerle kaplıydı. </st><st c="6755">Minik, renkli deniz taşlarından yapılmış çok güzel mozaiklerdi bunlar. </st><st c="6826">Mobilyalar sedefli deniz kabuklarındandı. </st><st c="6868">İri deniztarakları koltuk, midyeye benzeyen kocaman pinalar da kanepeydi. </st><st c="6942">Pina kanepelerden bazılarının üstüne sünger yastıklar dizilmişti. </st><st c="7008">Balıklar, karidesler, ıstakozlar ve denizyıldızları bu salonlarda serbestçe dolaşıyordu. </st><st c="7097">Bazı sütunlara şeytanminareleri yapışmıştı.</st></p>
			<p><st c="7140">Yemek salonu, iki yanına sütunlar dizilmiş uzun bir koridorun sonundaydı. </st><st c="7215">Salonun ortasında hepimizi alacak büyüklükte taş bir masa duruyordu. </st><st c="7284">Masa, deniz kabuklarından oluşan büyük servis tabaklarına konmuş yemeklerle doluydu. </st><st c="7369">Masanın çevresine iri denizanaları dizilmişti. </st><st c="7416">Mantara benzeyen gövdeleri ve yere sarkan dokunaçlarıyla tıpkı tabureye benziyordu bunlar.</st></p>
			<p><st c="7506">Herkes denizanası taburelerin üstüne yerleştikten sonra yemek servisi başladı. </st><st c="7586">Servisi vatoz balıkları yapıyordu. </st><st c="7621">Amfitrite servis tabaklarını yassı vatozların sırtlarına yerleştiriyor, sonra bu yüzen tepsiler masadakiler arasında gezinmeye başlıyordu. </st><st c="7760">Hepimiz vatozların dolaştırdığı yemeklerden birer parça alıp önümüzdeki istiridye tabaklara koyuyorduk. </st><st c="7864">Deniz ürünlerine düşkün olduğumdan sofradaki yiyeceklerin çoğunu biliyordum. </st><st c="7941">Karides, ahtapot, balık, midye ve deniz börülcesi sevdiğim yiyeceklerdi. </st><st c="8014">Tek fark, bizim bunları pişirmemiz, deniz ülkesindekilerin ise çiğ çiğ yemesiydi. </st><st c="8096">Ama ben de bir denizkızıydım artık, onun için çiğ çiğ yemek bana doğal geliyordu. </st><st c="8178">Hayatımda hiç yemediğim yiyecekler de vardı sofrada. </st><st c="8231">Mesela denizkestanesinin ve denizhıyarının tadını hiç bilmezdim, ikisi de çok lezzetliymiş. </st><st c="8323">İçecek olarak da taze sıkılmış yosun suyu vardı.</st></p>
			<p><st c="8371">Soframız çok neşeliydi. </st><st c="8396">Herkes sohbet ediyor, arada kahkahalar yükseliyordu. </st><st c="8449">Masanın en başında Poseidon’la Amfitrite oturuyordu. </st><st c="8502">Yanlarında Keroessa ile Nereus vardı. </st><st c="8540">Ben de Doto ile Melite’nin arasında oturuyordum. </st><st c="8589">Üçüz Triton’lar da masadaydı. </st><st c="8619">Uslanmış görünüyorlardı. </st><st c="8644">Bir vatoz balığının sırtındaki denizhıyarı salatasını devirmekten başka yaramazlık yapmadılar. </st><st c="8739">Herkes bunu kaza sandı. </st><st c="8763">Ama ben Triton’lardan birinin vatozu çatalıyla dürttüğünü görmüştüm. </st><st c="8832">Canı acıyan vatozcuk sırtındaki tabağı attığı gibi kaçmıştı. </st></p>
			<p><st c="8893">Yemeğin sonuna doğru denizkızları kıpırdanmaya başladılar. </st><st c="8952">Belli ki oturmaktan sıkılmışlardı.</st></p>
			<p><st c="8986">“Doydun mu Pelin?” diye sordu Melite. </st><st c="9025">“Doyduysan bahçeye çıkıp oyun oynayalım mı?”</st></p>
			<p><st c="9069">“Oynayalım,” dedim sevinçle.</st></p>
			<p><st c="9098">Büyükler kendi aralarında sohbete dalmışlardı. </st><st c="9146">Onları masada bırakarak bütün denizkızları bahçeye çıktık. </st><st c="9205">Triton’lar da peşimizden geldi.</st></p>
			<p><st c="9236">“Hadi, saklambaç oynayalım,” diye bağırdı Doto. </st><st c="9285">“Biçim değiştirmek serbest.”</st></p>
			<p><st c="9313">“Ben de biçim değiştirebilir miyim?” dedim Doto’ya.</st></p>
			<p><st c="9365">“Elbette değiştirebilirsin, sen de bir denizkızı değil misin?”</st></p>
			<p><st c="9428">“Nasıl yapacağım peki?”</st></p>
			<p><st c="9452">“Çok basit. </st><st c="9465">Hangi biçime girmek istediğini söylemen yeter... </st><st c="9514">Hadi, yap bakalım.”</st></p>
			<p><st c="9533">“Balon balığı olmak istiyorum,” dedim. </st><st c="9573">Der demez bir anda şişiverdim, her tarafım dikenlerle kaplanmıştı. </st></p>
			<p><st c="9640">“Ha ha ha ha, çok güzel oldun,” dedi Doto. </st><st c="9683">Diğer kızlar da gülerek bana alkış tuttular. </st></p>
			<p><st c="9728">Bu işten çok hoşlanmıştım. </st><st c="9755">Hemen yüzmeye başladım. </st><st c="9779">Ama biraz sakar bir balon balığıydım galiba, çok geçmeden bir kayaya toslayıverdim. </st><st c="9863">Dikenlerimden bazıları kırılmış, canım çok acımıştı.</st></p>
			<p><st c="9915">“Eski haline dönmek istiyorsan içinden söylemeyi unutma,” diye seslendi arkamdan Melite.</st></p>
			<p><st c="10004">“Tekrar Pelin olmak istiyorum,” dedim içimden. </st><st c="10052">Kırık dikenli bir balon balığı olmak hoşuma gitmemişti. </st><st c="10108">Yüzgeçlerimin yerinde kollarımın belirmeye başladığını görünce sevindim.</st></p>
			<p><st c="10180">“Ah, ne yaptın sen!” diye haykırdılar Melite’yle Doto bir ağızdan.</st></p>
			<p><st c="10247">Onlardan duyduğum son sözler bunlar oldu. </st><st c="10290">Birden her yer karardı.</st></p>
			<p><st c="10313">***</st></p>
			<p><st c="10317">Gözlerimi açtığımda Porfirion’daydım. </st><st c="10356">Başımı İstanbul Perisi’nin dizlerine dayamış yatıyordum. </st><st c="10413">O da üzerime eğilmiş merakla yüzüme bakıyordu. </st><st c="10460">Amikos dümenin başındaydı. </st><st c="10487">Son hızla gidiyorduk.</st></p>
			<p><st c="10508">“Hele şükür,” dedi Keroessa, gözlerimi açtığımı görünce.</st></p>
			<p><st c="10565">“Ne oldu?” dedim. </st><st c="10584">“Denizkızları nerede? </st><st c="10606">Sarayın bahçesinde oyun oynuyorduk onlarla. </st><st c="10650">Niye çıktık denizden? </st><st c="10672">Balon balığı olmuştum ben. </st><st c="10699">Daha yeni başlamıştık oyuna.”</st></p>
			<p><st c="10728">“Balon balığı mı olmuştun?” diyerek bir kahkaha attı Keroessa. </st><st c="10792">“Eminim çok yakışmıştır sana.”</st></p>
			<p><st c="10822">“Hiç yakışmadı. </st><st c="10839">Kayaya toslayıp dikenlerimi kırdım, çirkin bir balık oldum.”</st></p>
			<p><st c="10899">“Sonra da eski haline dönmek isteyip ‘Tekrar Pelin olmak istiyorum,’ dedin içinden. </st><st c="10984">Öyle mi?”</st></p>
			<p><st c="10993">“Evet.”</st></p>
			<p><st c="11001">“Şimdi anladın mı peki, niye denizden çıktığımızı?”</st></p>
			<p><st c="11053">“Anladım,” dedim, üzüntüyle. </st><st c="11083">“Denizkızı olmak istediğimi söylemeliydim. </st><st c="11126">Off, ne kadar aptalım!”</st></p>
			<p><st c="11149">“Nefessiz kalıp baygınlık geçirmişsin. </st><st c="11189">Kızlar seni apar topar su yüzüne çıkarıp Porfirion’a götürmüşler. </st><st c="11255">Sonra bana haber verdiler, koşup geldim hemen.”</st></p>
			<p><st c="11302">“Ne güzel eğleniyordum Nereid’lerle,” dedim. </st><st c="11348">“Keşke biraz daha kalabilseydik sarayda. </st><st c="11389">Hep benim aptallığım yüzünden...”</st></p>
			<p><st c="11422">“Üzülme tatlım,” diyerek saçlarımı okşadı İstanbul Perisi. </st><st c="11482">“Ayrılma zamanımız gelmişti zaten. </st><st c="11517">Büyülü yosunun etkisi geçmek üzereydi.”</st></p>
			<p><st c="11556">Susup denize baktım. </st><st c="11578">Uzaklarda, dalgaların beyaz köpükleri arasından bana el sallayan güzel denizkızlarını görür gibi oldum.</st></p>
		</div>
	<div id="charCountTotal" value="11681"></div></body>
</html>
