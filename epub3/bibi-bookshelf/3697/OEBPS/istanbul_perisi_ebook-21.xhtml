<?xml version="1.0" encoding="utf-8"?>
<html xmlns="http://www.w3.org/1999/xhtml">
  <head>
    <title>istanbul_perisi_ebook-21</title>
    <meta http-equiv="Content-Type" content="text/html; charset=utf-8" />
  

</head>
  <body id="istanbul_perisi_ebook-21" xml:lang="tr-TR">
		<div>
			<p id="_idParaDest-21"><st c="0">21. </st><st c="4">BÖLÜM   </st><br /><st c="10">UÇAN ADAM</st></p>
			<p><span><br /><br /></span></p>
			<p><st c="19">Porfirion uçar gibi karşı kıyıya doğru yol almaktaydı. </st><st c="75">Her yerde martılar vardı. </st><st c="101">Bazıları Porfirion’la yarış edercesine bizimle birlikte uçuyor, bazıları denize dalıp çıkarak yiyecek arıyordu. </st></p>
			<p><st c="213">“Şimdi seni İstanbul’un bir başka tarihi kulesine götüreceğim tatlım,” dedi İstanbul Perisi. </st><st c="306">“Orada da tanışmanı istediğim biri var.”</st></p>
			<p><st c="346">“O da mı prenses?”</st></p>
			<p><st c="365">“Hayır,” diyerek bir kahkaha attı Keroessa. </st><st c="410">“Her kulede bir prenses olacak değil ya. </st><st c="451">Bu seferki kulenin kahramanı, bir erkek... </st><st c="494">Çok ilginç biridir kendisi, gidince görürsün. </st><st c="540">Hadi, martılara yem verelim şimdi.”</st></p>
			<p><st c="575">“Ne vereceğiz?” dedim. </st><st c="599">“Prenses’in böreklerini severler mi acaba?”</st></p>
			<p><st c="642">“Yok, onları sen yiyeceksin,” diyen Keroessa, çantasından bir kesekâğıdı çıkarıp bana uzattı. </st><st c="737">“Al, bunlardan ver martılara. </st><st c="767">Yanımda her zaman onlara göre bir yiyecek bulunur tatlım.”</st></p>
			<p><st c="825">Keroessa’nın verdiği kesekâğıdı kuru ekmek ve simit parçalarıyla doluydu. </st><st c="900">Bir simit parçası alıp havaya fırlattım. </st><st c="941">Başımızın üstünde uçan bir martı, simidi havadayken yakalayıp mideye indiriverdi. </st><st c="1023">Onu gören diğer martılar da bir anda başımıza üşüştüler. </st><st c="1080">Attığım yemleri kimisi havada kapıyor, kimisi de denize düşenleri yiyordu. </st><st c="1155">İstanbul Perisi bu manzaraya bayılmıştı. </st><st c="1196">Martılar yemleri havada kaptığı zaman sevinçle el çırpıyordu. </st><st c="1258">İkimiz de öyle mutluyduk ki... </st><st c="1289">Kahkahalarımız martı çığlıklarına karışıyordu.</st></p>
			<p><st c="1335">Böylece, tepemizde bir martı ordusuyla birlikte Karaköy’e vardık. </st><st c="1402">Amikos tekneyi kıyıya yanaştırdı. </st><st c="1436">Orada başka balıkçı tekneleri de vardı. </st><st c="1476">Balıkçılardan bazıları kıyıdaki açık hava kahvesinde oturmuş sohbet etmekteydi. </st><st c="1556">Bazıları da teknelerinde balık ağlarını onarıyordu. </st><st c="1608">O arada bizim martılar Karaköy martılarının arasına karışıp çevreye dağıldılar.</st></p>
			<p><st c="1687">Kıyıya çıktığımızda, Amikos gür sesiyle “Merhabaaa!” diye bağırarak selamladı kahvedeki balıkçıları. </st><st c="1789">Onlar da el sallayarak karşılık verdiler.</st></p>
			<p><st c="1830">“Ben sizinle gelmesem olur mu Keroessa?” dedi Amikos. </st><st c="1885">“Bacaklarım kaç gündür ağrıyıp duruyor, kulenin merdivenlerini tırmanacak gücüm yok bugün. </st><st c="1976">Sizi beklerken buradaki arkadaşlarla sohbet edeyim biraz.”</st></p>
			<p><st c="2034">“Olur,” dedi İstanbul Perisi. </st><st c="2065">“Sen keyfine bak. </st><st c="2083">Biz hemen gidip geliriz.”</st></p>
			<p><st c="2108">Amikos sevinçle kahveye girerken biz de Keroessa’yla birlikte yürümeye başladık.</st></p>
			<p><st c="2189">“İşte Galata Kulesi,” dedi Keroessa. </st><st c="2227">Karşımızdaki binaların tepesinden boynunu uzatmış bize bakan sivri külâhlı kuleyi gösteriyordu. </st><st c="2323">“Bu kule de Bizans Dönemi’nden beri buradadır. </st><st c="2370">Yüzyıllardır kuşbakışı seyrediyor güzel İstanbul’u. </st><st c="2422">Kısa bir yürüyüşten sonra kuleye varacağız tatlım. </st><st c="2473">”</st></p>
			<p><st c="2474">Uzaktan görünen kule güzeldi ama benim aklım fikrim kulenin kahramanındaydı.</st></p>
			<p><st c="2550">“Kuledeki adamı çok merak ediyorum,” dedim. </st><st c="2595">“Nasıl bir adam acaba?”</st></p>
			<p><st c="2618">“Uçan adam,” diyerek bir kahkaha attı Keroessa.</st></p>
			<p><st c="2666">“Uçan adam mı? </st><st c="2682">Nasıl yani?”</st></p>
			<p><st c="2694">“Nasıl olacak, şu martılar gibi işte... </st><st c="2735">Kanatlanıp uçuyor adam. </st><st c="2759">Sabret, birazdan göreceksin kendisini.”</st></p>
			<p><st c="2798">Bu arada Karaköy’ün üst taraflarına doğru ilerleyip bir caddeye girmiştik. </st><st c="2874">Keroessa, bu caddenin “Bankalar Caddesi” olduğunu söyledi. </st><st c="2933">Eskiden bütün bankalar orada olduğu için caddenin adı böyle kalmış. </st><st c="3001">Güzel tarihi yapıların sıralandığı caddede biraz yürüyünce kendimizi merdivenlerin önünde bulduk. </st><st c="3099">S harfi gibi kıvrılarak yukarıda birleşen çok değişik merdivenlerdi bunlar.</st></p>
			<p><st c="3174">“Bu merdivenler bizi üstteki sokağa çıkaracak tatlım,” dedi İstanbul Perisi. </st><st c="3252">“Kestirmeden gidip çabucak varacağız Galata Kulesi’ne. </st><st c="3307">Ne zarif merdivenler, değil mi? </st><st c="3339">On dokuzuncu yüzyılda İstanbul’da yaşayan Kamondo ailesi yaptırdı burayı. </st><st c="3413">O yüzden Kamondo Merdivenleri adı verilmiştir.”</st></p>
			<p><st c="3460">O sırada arkamızdan gelen genç bir kız Keroessa’ya seslendi:</st></p>
			<p><st c="3521">“Teyze, komando merdiveni diye bir yer varmış buralarda, biliyor musunuz?”</st></p>
			<p><st c="3596">“Komando değil o kızım, Kamondo,” dedi Keroessa. </st><st c="3646">“İşte, tam önünüzde duruyor Kamondo Merdivenleri.”</st></p>
			<p><st c="3696">Kız, teşekkür edip merdivenlere atladı, basamakları bir solukta çıkarak gözden kayboldu. </st><st c="3786">Merdivenlerin adını yanlış söylediği için biraz utanmıştı galiba. </st><st c="3852">Hele “teyze” dediği kişinin İstanbul Perisi Keroessa olduğunu bilse, kim bilir nasıl utanırdı.</st></p>
			<p><st c="3946">Kamondo Merdivenleri’ni çıktıktan sonra eski evlerle dolu dar sokaklardan geçtik. </st><st c="4029">Keroessa oraya Galata dendiğini, İstanbul’un en eski semtlerinden biri olduğunu anlattı.</st></p>
			<p><st c="4117">“Çok severim Galata’yı,” dedi. </st><st c="4149">“Bu sokaklara tarihin kokusu sinmiştir tatlım. </st><st c="4196">Bizans’tan Osmanlı’ya, Osmanlıdan günümüze, İstanbul’un her dönemine ait yapılar görebilirsin burada.” </st></p>
			<p><st c="4299">Onu dinlerken bir yandan da uçan adamı düşünüyordum. </st><st c="4352">Süpermen gibi biri miydi acaba? </st><st c="4384">Ama Keroessa adamın kanatlanıp uçtuğunu söylemişti. </st><st c="4436">Süpermen’in kanatları değil, yalnızca bir pelerini vardı. </st><st c="4494">Tam Keroessa’ya soracaktım ki, kendimizi Galata Kulesi’nin önünde buluverdik.</st></p>
			<p><st c="4571">“İşte geldik,” dedi Keroessa, karşımızdaki meydanda göklere yükselen koca kuleyi işaret ederek. </st></p>
			<p><st c="4668">Başımı kaldırıp kuleye baktım. </st><st c="4699">Taştan yapılmış dev bir silindire benziyordu. </st><st c="4745">Upuzun gövdesinde hiç pencere yoktu. </st><st c="4782">Yalnızca tepesindeki külâhın altında küçük pencereler görebildim.</st></p>
			<p><st c="4847">Kulenin kapısından içeri girdiğimizde yüksek tavanlı, yarı karanlık bir salonla karşılaştım. </st><st c="4941">Etrafta kimse görünmüyordu.</st></p>
			<p><st c="4968">“Uçan adam nerede?” diye sordum Keroessa’ya.</st></p>
			<p><st c="5013">“Yukarıdadır,” diyerek yandaki duvarda bulunan küçük bir kapıyı gösterdi. </st><st c="5088">“Buradan çıkacağız. </st><st c="5108">Dokuz kat tırmanmaya hazır mısın tatlım?”</st></p>
			<p><st c="5149">“Hazırım,” dedim. </st><st c="5168">Uçan adamla bir an önce tanışmak istiyordum.</st></p>
			<p><st c="5212">Keroessa’nın gösterdiği kapının içinde yukarı çıkan dar bir merdiven vardı. </st><st c="5289">Onu arkada bırakıp heyecanla merdivene atıldım. </st><st c="5337">Kulenin içinde döne döne yukarı tırmanıyordu bu merdiven. </st><st c="5395">Birkaç kat çıktıktan sonra nefes nefese kalmıştım. </st><st c="5446">Dinlenmek için durduğumda aşağıdan Keroessa’nın seslendiğini duydum.</st></p>
			<p><st c="5514">“Pelin, beni bekle,” diyordu. </st><st c="5545">“Senin kadar hızlı çıkamıyorum ben.”</st></p>
			<p><st c="5581">O yıllarda henüz kuleye asansör yapılmamıştı. </st><st c="5628">Şimdi herkes asansöre binip rahat rahat kulenin tepesine çıkabiliyor. </st><st c="5698">Ama o gün biz o bitmez tükenmez merdiveni tırmanmak zorundaydık.</st></p>
			<p><st c="5762">En üst kata vardığımızda ikimiz de çok yorulmuştuk. </st><st c="5815">Kendimizi hemen orada bulduğumuz sandalyelere attık. </st><st c="5868">Burası yuvarlak bir salondu. </st><st c="5897">Duvara sıralanmış kemerli pencerelerden deniz görünüyordu. </st><st c="5956">Külâhın tam altında olmalıydık. </st><st c="5988">Öylece otururken birden arkamda bir hışırtı duydum. </st><st c="6040">Dönüp baktığımda orta yaşlı bir adamın bize doğru geldiğini gördüm. </st><st c="6108">Başında Nasreddin Hoca’nınkine benzeyen bir sarık, sırtında da kocaman kanatlar vardı.</st></p>
			<p><st c="6194">“Hah, işte uçan adam,” dedi Keroessa. </st><st c="6233">“Merhaba Hezârfen Çelebi, biz de seni görmeye gelmiştik.”</st></p>
			<p><st c="6290">“Hoş geldiniz efendim, sefalar getirdiniz,” dedi uçan adam, kanatlarını hışırdatarak. </st><st c="6377">“Görüşmeyeli nasılsın Keroessa? </st><st c="6409">Bu küçük hanım da kim?”</st></p>
			<p><st c="6432">“İyiyim Hezârfen, yaşayıp gidiyoruz işte... </st><st c="6477">Bu küçük hanım, benim arkadaşım Pelin. </st><st c="6516">Seninle tanıştırmak istedim onu.” </st></p>
			<p><st c="6550">“Memnun oldum Pelin Hanım,” dedi uçan adam. </st><st c="6594">“Bendeniz Hezârfen Ahmet Çelebi. </st><st c="6627">Uçan adam da diyebilirsiniz elbette. </st><st c="6664">Övünmek gibi olmasın, Osmanlı Dönemi’nin en bilgili adamlarından biriydim. </st><st c="6739">O yüzden Hezârfen adını taktılar bana. </st><st c="6778">Hezâr, eski dilde sayı olarak bin demektir, fen de bilim anlamına gelir. </st><st c="6851">Hezârfen ‘bin fenli’, yani ‘çok bilgili’ demek oluyor. </st><st c="6906">Bilgimi takdir edip bana bu adı yakıştıranlar sağ olsun. </st><st c="6963">Padişahımız Dördüncü Murat hazretleri de pek severlerdi beni. </st><st c="7025">1632 yılında bu kuleden ilk uçuşumu yaptığımda kendileri Sarayburnu’ndan seyretmişlerdi. </st><st c="7114">Sonra da bir kese altınla ödüllendirdiler bendenizi.”</st></p>
			<p><st c="7167">“Bu kanatlarla mı uçtunuz?” diye sordum. </st><st c="7209">“Nereden aklınıza geldi uçmak?”</st></p>
			<p><st c="7240">“Herkesin bir merakı vardır Pelin Hanım. </st><st c="7282">Benimki de uçmaktı. </st><st c="7302">Kuşlara bakıp bakıp, kanadım olsa ben de onlar gibi uçsam, diye düşünürdüm hep. </st><st c="7382">Okudum, araştırdım, hesap kitap yaptım, sonra da oturup bu kanatları hazırladım kendime. </st><st c="7471">Galata Kulesi’nden uçmaya karar vermiştim. </st><st c="7514">Ama kuleye çıkmadan önce uzun süre Okmeydanı’nda uçuş denemeleri yaptım. </st><st c="7587">Hazır olunca da kanatlarımı taktığım gibi kuleden aşağı bırakıverdim kendimi. </st><st c="7665">Gelin balkona çıkalım, atladığım yeri göstereyim size.”</st></p>
			<p><st c="7720">O ana dek kulenin bir balkonu olduğunu hiç fark etmemiştim. </st><st c="7781">Meğer camların dışında, bulunduğumuz katı çember gibi çepeçevre saran bir balkon varmış. </st><st c="7870">Daracıktı bu balkon, iki kişi yan yana zor geçerdi. </st><st c="7922">Ama manzarası şahaneydi. </st><st c="7947">Bütün İstanbul ayaklarımızın altındaydı. </st><st c="7988">Denizin ortasındaki Kız Kulesi’ni bile görüyordum buradan. </st><st c="8047">Kuş bakışının ne demek olduğunu anlamıştım. </st><st c="8091">Yanımızdan geçen kuşlarla aynı yerden bakıyordum İstanbul’a. </st><st c="8152">Bu kadar yüksekten bakınca aşağıda dolaşan insanlar minicik görünüyorlardı. </st></p>
			<p><st c="8228">“Bak, tam karşıda Topkapı Sarayı var; şurası Ayasofya, şurası da Sultan Ahmet Camisi,” dedi İstanbul Perisi. </st><st c="8337">“Belki bir gün oraları da gezeriz seninle.”</st></p>
			<p><st c="8380">“Tamam,” diyerek sevinçle Keroessa’ya sarıldım. </st><st c="8429">O da yanağıma morsalkım kokulu bir öpücük kondurdu. </st><st c="8481">Ah sevgili İstanbul Perisi, seni öyle özlüyorum ki! </st></p>
			<p><st c="8533">“İşte tam buradan atladım Pelin Hanım,” dedi o sırada Hezârfen. </st><st c="8597">“Denizin üstünden kuş gibi uçup karşı yakaya geçtim, Üsküdar’a kondum. </st><st c="8668">Uçarken İstanbul’u seyretmek pek güzel oluyor doğrusu. </st><st c="8723">Kız Kulesi’nden geçerken Prenses Hazretleriyle de selamlaştık. </st><st c="8786">Kendisi hava almak için balkona çıkmıştı, havada beni görünce pek şaşırdı kızcağız.”</st></p>
			<p><st c="8870">Hezârfen Ahmet Çelebi çok sevimli bir insandı. </st><st c="8918">Sakalını titrete titrete coşkuyla konuşuyor ve hep gülümsüyordu. </st><st c="8983">Ayrıca çok kibardı, hep “Pelin Hanım” diyordu bana.  </st></p>
			<p><st c="9035">“Şimdi de uçacak mısınız?” diye sordum hevesle. </st><st c="9083">Onu uçarken görmeyi o kadar istiyordum ki! </st><st c="9126">Ama hevesim kursağımda kaldı.</st></p>
			<p><st c="9155">“Ne yazık ki uçamam,” dedi Hezârfen. </st><st c="9193">“Bugün lodos yok. </st><st c="9211">Ancak lodoslu havalarda uçabilirim ben. </st><st c="9251">Lodos rüzgârı havada kolayca süzülmeme yardımcı oluyor.” Sonra yüzümdeki üzgün ifadeyi fark etti. </st><st c="9349">“Hatırınız için yine de bir deneyeyim isterseniz.”</st></p>
			<p><st c="9399">“Sakın ha!” diye telaşla araya girdi Keroessa. </st><st c="9447">“Bunun denemesi mi olur Hezârfen Çelebi? </st><st c="9488">Sakın bir delilik etme! </st><st c="9512">Yere çakılırsan biz ne yaparız? </st><st c="9544">Lodosu beklemelisin.”</st></p>
			<p><st c="9565">“Haklısın,” dedi, güleç yüzlü uçan adam. </st><st c="9607">“Bugün uçuş yapamadık, bari bir çay ikram edeyim size.”</st></p>
			<p><st c="9662">“Teşekkür ederiz, hiç zahmet etme,” dedi Keroessa, kibarca gülümseyerek. </st><st c="9736">“Kız Kulesi’nde içtik biz çayımızı. </st><st c="9772">Hem eve dönmeliyiz artık. </st><st c="9798">Geç kalırsak Pelin’i merak eder ailesi.”</st></p>
			<p><st c="9838">“Nasıl isterseniz... </st><st c="9860">Ben de lodosun çıkmasını bekleyeyim öyleyse.”</st></p>
			<p><st c="9905">“Hoşça kalın Hezârfen Çelebi,” dedim. </st><st c="9944">“Lodoslu havalarda hep gökyüzüne bakacağım bundan sonra. </st><st c="10001">Moda tarafına uçarsanız balkondan size el sallarım.”</st></p>
			<p><st c="10053">“Güle güle Pelin Hanım, güle güle... </st><st c="10091">Sağ olun, buralara kadar geldiniz, sevindirdiniz beni. </st><st c="10146">Ama size ne uçuş gösterisi yapabildim, ne de bir çay ikram edebildim. </st><st c="10216">Bari bir şiirle uğurlayayım sizi. </st><st c="10250">Çok sevdiğim bir şiirdir bu, İstanbul şairlerinden Orhan Veli Bey yazmıştır. </st><st c="10327">Umarım siz de seversiniz Pelin Hanım.”</st></p>
			<p><st c="10365">Hezârfen Ahmet Çelebi balkonun demir korkuluklarına yaslanıp derin bir nefes aldı ve gözlerini kapayıp şiiri okumaya başladı:</st></p>
			<p><br /><br /><br /></p>
			<p><span><st c="10491">“İstanbul’u dinliyorum, gözlerim kapalı</st></span></p>
			<p><span><st c="10531">Önce hafiften bir rüzgâr esiyor;</st></span></p>
			<p><span><st c="10564">Yavaş yavaş sallanıyor</st></span></p>
			<p><span><st c="10587">Yapraklar, ağaçlarda;</st></span></p>
			<p><span><st c="10609">Uzaklarda, çok uzaklarda,</st></span></p>
			<p><span><st c="10635">Sucuların hiç durmayan çıngırakları</st></span></p>
			<p><span><st c="10671">İstanbul’u dinliyorum, gözlerim kapalı.</st></span></p>
			<p><span><st c="10711">İstanbul’u dinliyorum, gözlerim kapalı;</st></span></p>
			<p><span><st c="10751">Kuşlar geçiyor, derken;</st></span></p>
			<p><span><st c="10775">Yükseklerden, sürü sürü, çığlık çığlık.</st></span></p>
			<p><span><st c="10815">Ağlar çekiliyor dalyanlarda;</st></span></p>
			<p><span><st c="10844">Bir kadının suya değiyor ayakları;</st></span></p>
			<p><span><st c="10879">İstanbul’u dinliyorum, gözlerim kapalı.”</st></span></p>
			<p><st c="10920">Sonra sustu Hezârfen. </st><st c="10943">Gözleri hâlâ kapalıydı. </st><st c="10967">Bizi unutmuş gibiydi. </st></p>
			<p><st c="10989">“Daldı,” diye fısıldadı Keroessa kulağıma. </st><st c="11032">“Bu şiiri okurken bazen dalıp gider böyle. </st><st c="11075">Şiiri yarıda kesip İstanbul’u dinlemeye dalar. </st><st c="11122">En iyisi Hezârfen’i rahatsız etmeden sessizce gidelim biz şimdi. </st><st c="11187">Şiirin devamını merak ettiysen Orhan Veli Kanık’ın kitabını bulup kendin okursun tatlım.”</st></p>
			<p><st c="11276">Hezârfen Ahmet Çelebi’yi kendi dünyasında bırakarak aşağıya indik. </st><st c="11344">Kapıdan çıkıp sokağın sonuna doğru yürüdük. </st><st c="11388">Köşeyi dönmeden önce son kez Galata Kulesi’ne baktım. </st><st c="11442">En üst kattaki balkonda bıraktığımız gibi duruyordu Hezârfen. </st><st c="11504">Hâlâ İstanbul’u dinliyordu gözleri kapalı.</st></p>
		</div>
	<div id="charCountTotal" value="11546"></div></body>
</html>
