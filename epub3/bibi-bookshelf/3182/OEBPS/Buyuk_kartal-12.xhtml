<html xmlns="http://www.w3.org/1999/xhtml">
	<head>
		<title>Buyuk_kartal-12</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Buyuk_kartal" xml:lang="tr-TR">
		<div class="Basic-Text-Frame">
			<p class="Baslik_1_E" id="_idParaDest-12">Arnavut İskender’in Sonu</p>
			<p class="ilk_harf"><span class="_idGenDropcap-1">A</span>rnavutluk II. Murad döneminde (1421) Osmanlı hâkimiyetine girmişti. Ancak 1443’te II. Murad’ın Macarlarla yaptığı Niş Savaşı esnasında, Osmanlı ordusundan kaçarak ülkesi Arnavutluk’a giden İskender Bey, Arnavut asilzadelerini <span class="italik_E">“Lezha Birliği</span>” altında birleştirerek, ailesinin ve ülkesinin intikamını almak için ayaklandığını ilan etmiş, isyanının sembolü olarak da üzerinde çift başlı kartal olan kızıl bayrağı seçmişti. Macarlar ve Napoli kralının tam desteğini alan İskender Bey âdeta Avrupalıların Osmanlıya çevrilmiş namlusu haline gelmişti.</p>
			<p class="a_Paragraf_E">Osmanlıların evvela Konstantinopolis, sonra da Sırp meselesi ile uğraşmalarını değerlendiren İskender, bölgede Türklere karşı saldırılarını artırınca üzerine kuvvet sevk edildi. Bu birliği yenen İskender Bey, 1455’te Napoli askerleriyle birlikte Berat Kalesi’ni kuşattı ise de büyük bir yenilgiye uğradı. Ancak diğer Avrupa devletlerinden aldığı askeri yardımlarla yeniden harekete geçerek, 1457’de Albulena Ovası’nda Osmanlı kuvvetlerini mağlup etti. Bu zaferle Avrupa’da şöhreti iyiden iyiye duyulan İskender Bey, papa tarafından özel unvanlarla ödüllendirildi.</p>
			<p class="a_Paragraf_E">1463’e kadar süren bir barış döneminin ardından, Venediklilerin liderlik ettiği Haçlı koalisyonuna katılan İskender, tekrar saldırılara başladı. Bu zorlu ve yıpratıcı süreçte Osmanlı orduları batıda; koalisyonun desteklediği Venedik Cumhuriyeti, Macaristan Krallığı ve İskender Bey ile doğuda ise; Akkoyunlular ve Karamanoğullarıyla savaşmak zorunda kaldılar. Arnavutluk ülkesine birçok kere sefer yapılmasına karşın, denizlerde, doğuda ve batıda savaşlar devam ettiği için kesin netice alınamadı. Nihayet 1479’da İşkodra Kalesi’nin alınmasıyla birlikte Arnavutluk da kesin biçimde Osmanlı toprağı haline geldi. Bu birliktelik 1912 yılında bağımsız Arnavutluk Devleti’nin kurulmasına kadar devam etti.</p>
			<p class="a_Paragraf_E">İstanbul’un düşmesini müteakip, Mora’da hüküm süren son Bizans imparatoru Konstantin Paleologos’un kardeşleri Thomas ve Dimitrios, topraklarını kendi aralarında taksim etmişlerdi. Doğu Roma İmparatorluğu’nun varisleri olduğunu iddia edebilecek konumdaki bu kardeşler birgün sorun çıkarabilirlerdi. Ayrıca Mora; birçok tabii limanın bulunduğu, muhkem kalelere sahip, Ege ve Akdeniz’de oldukça stratejik bir konumda bulunmaktaydı.</p>
			<p class="a_Paragraf_E">Venediklilerin bölgeyi kendi nüfuz alanları içinde saymalarına karşın, Fatih de Bizans’ı fethettiği için, İmparator Konstantin’e ait yerlere varis olduğunu ileri sürerek, Mora’da hak iddia etti. 1458’de düzenlediği seferle yarımadanın kuzeyini fethedip Teselya sancağı sınırlarına dâhil ederek Edirne’ye döndü. Osmanlı ordularının gidişini değerlendiren Thomas, Avrupalıların da desteğiyle yeniden Mora’ya yerleşti.</p>
			<p class="a_Paragraf_E">Papa II. Pius, Osmanlılara yapılacak bir saldırıda en önemli üs olarak Mora’yı gördüğü için, Osmanlıların bölgeye yerleşmelerini katiyyen istemiyordu. Ancak Fatih, 1460’ta çıktığı sefer sonucunda, Venedik’in elinde olan bir iki nokta hariç, yarımadanın tamamına hâkim oldu. Thomas İtalya’ya kaçtı, kardeşi Dimitrios ise teslim olduğu için altmış bin akçe harçlıkla Enez’de oturmaya memur edildi.</p>
			<p class="a_Paragraf_E">Zağanos Paşa, Mora valiliği ile görevlendirildi. Teselya ile birleştirilen Mora, Rumeli eyaletine bağlı bir sancak haline getirildi. Bölge, 1829 yılına kadar Osmanlı hâkimiyetinde kaldıktan sonra Edirne Antlaşması’yla bağımsız Yunanistan Krallığı olarak yeniden tarih sahnesine çıktı.</p>
		</div>
	</body>
</html>