<html xmlns="http://www.w3.org/1999/xhtml">
	<head>
		<title>Buyuk_kartal-28</title>
		<link href="css/idGeneratedStyles.css" rel="stylesheet" type="text/css"/>
	</head>
	<body id="Buyuk_kartal" xml:lang="tr-TR">
		<div class="Basic-Text-Frame">
			<p class="Baslik_1_E" id="_idParaDest-28">“Kanunname-i Âl-i Osman”</p>
			<p class="ilk_harf"><span class="_idGenDropcap-1">O</span>smanlı Devleti’nin tarihinde Fatih Sultan Mehmed dönemi, hukuk anlayışının gelişimi açısından da son derece önemlidir. Devlet örgütlenmesinde ve hukuk sisteminde yaptığı düzenlemelerle Fatih, merkeziyetçi imparatorluğu kurarak mutlak otoritesini tesis etme yoluna gitmiştir. Fatih’in talimatıyla hazırlanan ilk Osmanlı kodeksi sayabileceğimiz Kanunname-i Al-i Osman, Karamanî Mehmed Paşa’nın sadrazamlığında, Nişancı Leyszade Mehmed Efendi tarafından kaleme alınmıştır. Kanunname’de, <span class="italik_E">“</span>Bu kanunname atam ve dedem kanunudur. Ve benim dahi kanunumdur.<span class="italik_E">” </span>denmesinden anlıyoruz ki; devletin kuruluşundan itibaren değişik zamanlarda vaz edilen ve Divan-ı Hümayun’da kayıtlı olan hükümler, yeni şartlar göz önünde bulundurulup ikmal edilerek yazıya geçirilmiştir. Osmanlı devlet teşkilatı ve devlet kurumlarının tarihi için, hayatî öneme haiz olan Fatih Kanunnamesi, yüzlerce yıl devlet müesseseleri üzerinde belirleyici olmuştur.</p>
			<p class="a_Paragraf_E">Fatih Kanunnamesi üç bölümden oluşur:</p>
			<p class="a_Paragraf_E">1. Merkezdeki ve taşradaki devlet memurlarının protokoldeki yerleri,</p>
			<p class="a_Paragraf_E">2. Devlet ve saltanat işlerinin düzenlenmesi,</p>
			<p class="a_Paragraf_E">3. Suçlar ve cezalar ile devlet ricalinin gelirleri.</p>
			<p class="a_Paragraf_E">4. Fatih döneminden itibaren resmî devlet kanunnamesi olarak uygulanan bu metinler, Osmanlı Devleti’nin hukuk anlayışını aydınlatmakla birlikte dönemin siyasi, sosyal, kültürel ve ekonomik karakteri açısından da çok kıymetli bir bilgi kaynağı durumundadır. Esnek bir hukuk anlayışını benimseyen Sultan Mehmed; <span class="italik_E">“Bu kadar ahvali saltanat nizam verildi. Şimden sonra gelen evlad-ı kiramım dahi ıslahına say etsinler.”</span> diyerek, ihtiyaçlara göre yeni düzenlemelere de imkân sağlamak istemiştir.</p>
			<p class="Linkler_E"><img alt="" class="_idGenPageitem-19" src="image/19.jpg"/><br/>Kanunname</p>
		</div>
	</body>
</html>