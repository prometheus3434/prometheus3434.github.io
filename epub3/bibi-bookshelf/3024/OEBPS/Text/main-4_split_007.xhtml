<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_39"><a id="bookmark7" class="calibre3"></a>44: ÇIRAK</h1>

  <p class="calibre12">Ben giyinip, merdivenlerden inene dek, Chris’le Amy’nin çayırlığın diğer tarafından ormana doğru gittiklerini zar zor görebildim. Mekiğe gidiyor olmalılardı. Amy’nin testle filan alakalı bir fikri olmalıydı. Öyleydi. Öyle olmalıydı.</p>

  <p class="calibre12">Onları takip etmedim. Beni çayırlarda görebilirlerdi ve zaten güvenli de değildi. Tek başıma ve silahsız onları takip etmek, muhtemelen şu an yapılabilecek en aptalca hareketlerden biriydi.</p>

  <p class="calibre12">Zaten yapmaya cesaretim de yoktu.</p>

  <p class="calibre12">Onun yerine koloniye gizlice yürüdüm ce insanlanmı kontrol etmekte olduğumu kendi kendime söyledim fakat aslında Amy’nin dönmesini bekliyordum. Amy ve Chris’in neler yapmakta olduklarını düşünmemeye çalışıyordum. Yalnız. Karanlıkta. Baş başa.</p>

  <p class="calibre12">Horuldamakta olan Dünyalıların binalarını geçtim. Ziyaret ettiğim insanlanmın binalarında en azından bir kişi ayakta oluyordu. Eski Besleyicilerden biri olan Heller’i ziyaret ettim.</p>

  <p class="calibre12">Binanın dışında durmuş, gökyüzüne bakıyordu. Arkasında yaklaşık iki düzine insan uyuyordu. Rahat değildi fakat elimizden geleni yapmıştık. Yataklar ve örtüler meydana getirmek için kıyafetleri ve battaniyeleri kullanmıştık.</p>

  <p class="calibre12">Ben geçerken, Heller hafif bir sesle, “Onu düşünmeden edemiyorum,” dedi.</p>

  <p class="calibre12">İkimizin de aynı kızı düşündüğümüz konusunda ciddi şüphelerim vardı. O yüzden sordum. “Kimi?”</p>

  <p class="calibre12">“Lorin.” Gezegende öldürülen ilk kadın. Tanımlayamadığımız uzaylı tehlikesinin ilk kurbanı.</p>

  <p class="calibre12">“O iyi biriydi. Ölmeyi hak etmiyordu.”</p>

  <p class="calibre12">“Yaşam öyle işlemiyor,” dedim.</p>

  <p class="calibre12">Heller başını salladı. Gökyüzüne bakmayı sürdürüyordu ve ben de Godspeed’e bakıp bakmadığını merak ettim. Buraya hiç gelmemiş olmayı diliyor muydu?</p>

  <p class="calibre12">Dolandıktan sonra, koloninin ön tarafına geldim ve Amy’nin ailesinin yaşadığı ilk binanın önünde durdum. Pencereden Amy’nin odasına göz attım fakat henüz dönmemişti. Ne kadar süredir oradaydılar? Bir sorun mu çıkmıştı? Hangisi daha fazla kanımı donduruyordu bilmiyorum. Başlarına bir şey gelmesi fikri mi, yoksa birlikte çok keyif aldıklarından hâlâ dönmemiş olma olasılıkları mı?</p>

  <p class="calibre12">Amy’nin evinin diğer tarafında bir şey parıldadı. Eğildim ve daha rahat görebileceğim bir pencerenin oraya gittim.</p>

  <p class="calibre12">Amy’nin annesi Dr. Martin, “Yalanlardan bıktım,” dedi. Daha fazla katılamazdım bu cümleye. Ayakuçlanmda durdum ve daha iyi duymaya çalıştım.</p>

  <p class="calibre12">“Artık yalan yok.” Albay Martin’in sesi içten geliyordu. “Sadece bana verilen emirleri yerine getiriyordum.”</p>

  <p class="calibre12">“Sen ve emirlerin!” Sesi sinirli gelse de, Dr. Martin eşini anlıyor gibiydi. “O hâlde bütün bunlar ne hakkında?”</p>

  <p class="calibre12">Binanın içindeki ışıklar değişti ve karanlığın içinde parıldayan bir şey gördüm... Yüksek sesle nefes alıp sonra da ağzımı ellerimle kapattım. Pul. Tünellerde bulduğum ince ve düz pul, Chris beni çekmeden hemen önce.</p>

  <p class="calibre12">Amy’nin annesi şaşkınlıkla, “Kim böyle bir şeyin bu kadar değerli olabileceğini düşünebilir?” dedi.</p>

  <p class="calibre12">“Sanırım...“ Albay Martin duraksadı. “O neydi?”</p>

  <p class="calibre12">Kulak kesildim ve Albay Martin’i durduran şeyi dinledim. Binanın diğer tarafından ayak sesleri geliyordu.</p>

  <p class="calibre12">Dr. Martin, “Muhtemelen sadece Amy gelmiştir,” dedi. Albay Martin, pulu saklarken parıldayan ışık da gitti.</p>

  <p class="calibre12">Olabildiğince sessizce binanın diğer tarafına doğru gittim. Tam zamanında Amy ve Chris’i yüz yüze görmüştüm. Gölgelere gizlendim.</p>

  <p class="calibre12">Amy, “Benimle yürüdüğün için teşekkür ederim,” dedi. “Ve biliyorsun. Önceden olanlar.”</p>

  <p class="calibre12">Önceden? Önceden? Ne olmuştu ki önceden?</p>

  <p class="calibre12">“Bundan bahsetmeyelim. Ve... Em...” CHris rahatsızca kıpırdandı.</p>

  <p class="calibre12">Ve ardmdan...</p>

  <p class="calibre12">Başmı Amy’ye doğru eğdi...</p>

  <p class="calibre12">Gözlerim kapattı ve yaklaştı...</p>

  <p class="calibre12">Gözlerim etrafı kırmızı görürken, ellerim de yumruk hâline gelmişti. O kahrolası herifin kafasını kopartacaktım.</p>

  <p class="calibre12">Amy geriye çekildi ve zarafetle Chris’in teşebbüsünden sakındı. Nazikçe, “Arkadaş, hatırladın mı?” dedi.</p>

  <p class="calibre12">Ellerim rahatladı. Ne ahmaktım.</p>

  <p class="calibre12">Chris’in dudaklan yan yanya gülümsüyordu. “Evet,” dedi. “Arkadaş.” Amy’nin binada kaybolmasını izledi fakat arkasından bakışma bakılırsa, Amy’nin kelime tanımını değiştirmek için her şeyi yapabilecek gibi görünüyordu.</p>

  </body>
</html>
