<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_19"><a id="bookmark4" class="calibre3"></a><span class="calibre20"><span class="calibre21">22</span>:</span> <span class="calibre19">ÇIRAK</span></h1>

  <p class="calibre12">“O gitti.”</p>

  <p class="calibre12">Amy’nin kelimelerini yerine oturtamıyordum.</p>

  <p class="calibre12">Gitmiş olamazdı. Kör olan gözleriyle hâlâ bakıyordu ve hâlâ asla göremeyeceği dünyayı içine çekmeye çalışıyordu.</p>

  <p class="calibre12">Onları kapatacak kadar gücüm yoktu.</p>

  <p class="calibre12">“O bendim, biliyorsun.” Kendi kendine gerçekle yüzleşen bir ben. Yaptığı her şeyi insanlarımı korumak için yapmış olan bir ben. Hayatımdaki güzel olan her şey ondan gelmişti ve ben buna karşılık ona hiçbir şey vermemiştim. “Teknik olarak yani.”</p>

  <p class="calibre12">Amy, “Biliyorum,” dedi.</p>

  <p class="calibre12">Orion’a, “Üzgünüm,” dedim çünkü bir katil de olsa, bunu hak etmemişti. Gezegenin ona verilmesini ve sonra da elinden alınmasını hak etmemişti.</p>

  <p class="calibre12">Yere çökerken, Amy’nin gözlerine doğru bakamadım. Başımı mekiğin sert metaline koydum. Umutsuzdu. Asla gelmemeliydik. <span class="calibre10">Godspeed<sup class="calibre17">1</sup> de</span> kalmalıydık.</p>

  <p class="calibre12">Amy, “Bir yolunu bulacağız,” dedi. “Herkesin ölmesine izin vermeyeceğiz.”Yamma oturdu ve başını omzuma koydu. Birkaç dakika boyunca öyle sessizlik içinde oturduk. İnsanlarımı korumak için neye ihtiyacım olduğunu bilmiyordum ve bana yaslanmakta olan Amy de, Orion’un sahip olmadığı her şeyi temsil ediyordu.</p>

  <p class="calibre12">Amy bir süre sonra, “Çırak,” dedi. “Sana ne dedi?”</p>

  <p class="calibre12">“Neden bahsediyorsun?”</p>

  <p class="calibre12">“Bize bir ipucu verdi,” dedi. Sesi heyecanla doluydu. “Ölmeden önce...” heyecanla zıplarken, sesi azalıyordu.</p>

  <p class="calibre12">Kalbim çarparak, “Ne demek istiyorsun?” diye sordum. Ayağa kalkarken umut içindeydim ve dizlerim beni zor taşıyordu.</p>

  <p class="calibre12">“Bir ipucu! Onu mu demek istedi bilmiyorum fakat bize bir ipucu verdi.”</p>

  <p class="calibre12">“Bir ipucu? Ne?”</p>

  <p class="calibre12">Amy gözleri parıldayarak, “Bir düşün,” dedi. “Takip ettiğimiz ipuçlarını bir düşün.”</p>

  <p class="calibre12">Zihnim o zamana gitti. Harley’nin tablosu. Amy’nin wi-com’u. Shakespeare ve Dante. Ve bir başka kitap...</p>

  <p class="calibre12">“Unutmuş olmalısın. Elbette unuttun, o zaman uzay giysileriyle kafan meşguldü.” Gözleri irileşmişti ve parıldıyordu.</p>

  <p class="calibre12">“Uzay giysileri?”</p>

  <p class="calibre12">Amy elimden tuttu ve beni mekik kapısına doğru götürdü. “Uzay giysilerinin olduğu odayı keşfettiğimizi hatırlıyor musun? Orada bir kitap vardı. Tıpkı Orion’un bizim için bırakmış olduğu diğer kitaplar gibi fakat kitabın içinde bir ipucu yoktu. Onun hangi kitap olduğunu hatırlıyor musun?” Amy’nin sesi çılgınca ve telaşlıydı.</p>

  <p class="calibre12">Başımı salladım. O zaman tek düşüncem, <span class="calibre10">Godspeed’in</span> dışına çıkmak ve yaşamım boyunca çelik duvarlarla benden gizlenmiş olan evreni görebilmekti.</p>

  <p class="calibre12">Amy sırıtarak, “Ben hatırlıyorum,” dedi. “O kitap. Küçük</p>

  <p class="calibre12">Prens’ti.” Bana doğru döndü ve saçları da dalgalandı. “Sana az önce ne demişti?”</p>

  <p class="calibre12">Otomatik olarak, “Küçük prens,” dedim. Bir an Amy’nin umudu bana da geçmişti. Fakat hayır... “O bir ipucu olamaz,” dedim. Gözlerim Oricn’un bedenine döndü. Hâlâ mavi gökyüzüne dönük vaziyette duruyordu. “Sadece öyle diyerek benimle dalga geçiyordu. Biliyorsun, lider fakat iyi bir lider değil. Aync <span class="calibre10">ı,</span> ayrıca çoktan o kitabı ve ipucunu da bulduk.” Amy kaşlarını çatarak, düşünmeye başladı. “İpucu neydi?” diye sordu.</p>

  <p class="calibre12">Omzumu silktim. “Sadece altı çizili bir metin.”</p>

  <p class="calibre12">“Hayır, demek istiyorum ki, o ipucu bize ne gösterdi? Orion’ur bize bırakmış olduğu her ipucunun bir a ilamı vardı. Her jiri bizi bir şeye yönlendirdi ve her biri de önemliydi. O ipuc a nasıl önemliydi?”</p>

  <p class="calibre12">“Uzay giysilerinin olduğu yerdeydi.”</p>

  <p class="calibre12">Amy başını salladı. “Fakat uzay giysilerini öyle bulmuştuk, o ipucu soneden gelmişti.”</p>

  <p class="calibre12">“Eee?”</p>

  <p class="calibre12">Amy, “Yani kaçırdığımız bir şey var,” dedi. “Orion başka bir şey biliyordu. Gemiyle veya görevle ilgili o zamanlar bulmuş olmamız gereken fakat bulamadığımız bir şey. Bir rpucunu kaçırmışız.”</p>

  <p class="calibre12">Haklıydı. O minik kitabı bulduğumuzda, önce uzay giysileriyle ve ardmdan da gezegenle dikkatim dağılmıştı. Ve Amy’nin de neredeyse ölüyor olmam yüzünden dikkati dağılmıştı. Her şey öylesine hızlı gelişmişti ki...</p>

  <p class="calibre12">Ve bir şeyleri kaçırmıştık. Son ipucunu ve o ipucu da Centauri-Dünya’da neyle karşı karşıya olduğumuzu bize açıklayacaktı.</p>

  <p class="calibre12">Doğrudan köprüden sonraki ilk kapı olan uzay giysi odasına gittim. Hâlâ <span class="calibre10">Godspeed’den</span> getirdiğimiz malzemelerle doluydu. Yiyeceklere, giysi kutularına ve tıbbi malzemelere baktım. İhtiyacımız olacağını düşündüğümüz her şeyi getirmiştik.</p>

  <p class="calibre12">Ve işte o zaman anladım: “Kitabın hâlâ burada olması mümkün değil.” Buraya gelip bakmam gerçekten çok aptalcaydı. Gittiğini biliyordum. Bu odayı temizlemiştik. Çiftlik ekipmanları ve canlı hayvanlarla doldurmuştuk. Herhangi bir anda herhangi biri Küçük Prens’i alıp atmış olabilirdi. Gods-peed’de olabilirdi. Atılmış olabilirdi. Yok edilmiş.</p>

  <p class="calibre12">Belki de Küçük Prens’te bir ipucu daha vardı fakat o her neyse çoktan gitmişti.</p>

  <p class="calibre12">Amy güldü. “Oh evet, inançsızlık,” dedi. “Bu odayı hazırlarlarken buradaydım. Kitabı alıp tekrar Kayıt Odası’na götürecektim fakat...” Bana doğru baktı. “Yukarı uzanmama yardım eder misin?”</p>

  <p class="calibre12">Şüpheli bir tavırla, “Ne?” diye sordum.</p>

  <p class="calibre12">“Yardım eder misin?” İki elini de en yakındaki küfenin üzerine koydu ve ağırlığını test etti. Ellerimi ayağının altına koyduğumda, kendini itti ve küfelerin üzerine çıkmaya çalıştı.</p>

  <p class="calibre12">“Ne yapıyorsun?” diye seslendim.</p>

  <p class="calibre12">Küfelerin üzerine tırmandı ve arada sırada ayağı kaydı ve giysilerin arasına küfrederek, düştü. “Hayatta kalmamıza ya<span class="calibre15">rayacak eşyalar dışında yer harcamamamız konusunda anlaştığımızı biliyorum fakat...” Duvara ulaştığında sesi hafifledi ve gözleri uzay giysilerinin nasıl çalıştıklarını gösteren kırık monitöre dikildi. “Fakat bu kitabın gitmesine gönlüm razı olmadı.”</span></p>

  <p class="calibre12">Amy, parmaklarını duvara gömülü cam monitörün altına götürdü ve kitabı çıkarttı. Elinde kraterli ayda durmakta olan minik çocuğun el çizimli kapağı olan kitabı tutuyordu. Amy kutuların üzerinden indi ve ardmdan kitabı bana doğru uzattı. Kitabın üzerinde süslü bir biçimde Küçük Prens yazıyordu ve ardmdan da okunamayan bir isim vardı.</p>

  <p class="calibre12">Orion’un ipucu bıraktığı yere kadar sayfaları çevirdim. Amy’nin gördüğü altı çizili cümleleri buldum. İkimiz de bunları araştırmayı düşünmemiştik.</p>

  <p class="calibre12">“Ben,” diye yanıtladı küçük prens, “kimseye ölüme mahkûm etmekten hoşlanmam.”</p>

  <p class="calibre12">Okurken, “Bu bir uyarı,” diye mırıldandım.</p>

  <p class="calibre12">Amy de omzumun üzerinden okuyordu. “Fazlası olmalı. Orion, hiçbir yere uymayan bir ipucu bırakıp, gitmezdi. Ölmekteyken bundan bahsetmezdi. Hele de ona gezegende ve tehlikede olduğumuzu söyledikten sonra. Centauri-Dünya’nın tehlikesiyle bağlantılı, aslında neyle yüzleştiğimizi anlatan bir şeyler olmalı.”</p>

  <p class="calibre12">Bunun ne kadarının mantık ve ne kadarının hüsnükuruntu olduğunu bilmiyordum fakat elimizdeki tek şans buydu.</p>

  <p class="calibre12">Kitabı kapatıp, kapağını incelemeye başladım. Orion bana küçük prens demişti fakat bununla hiçbir alaka kuramıyordum aramda. Bu küçük prens, kuru ve tozlu krallık kayasında oturmuştu ve bin kişinin sorumluluğunu almak nedir bilmiyordu. Gezegeninden atlayarak, evrende dolanabilirdi. Kitabın sayfalarını taramaya başladığımda, tam da öyle yaptığını gördüm. Küçük bir gezegende yerçekimini hissetmiyor olmalıydı fakat beni çeken yerçekiminden çok daha fazlası vardı.</p>

  <p class="calibre12">Hikâyeyi okumaya çalıştım fakat Amy sabırsızdı ve kelimelere konsantre olamıyordum. Aptalca gibiydi, bir şapka, bir gül ve bir tilki vardı ve hiçbiri de bir anlam ifade etmiyordu. Sonuna geldiğimizde, kitabı Amy’ye geri verdim. Yeniden, “Burada hiçbir şey yok,” dedim.</p>

  <p class="calibre12">Başını salladı ve kitabı yeniden açtı. “Olmalı.”</p>

  <p class="calibre12">Bu defa kitabın başından başlamadı. Ortasından, Orion’un çizdiği yerden itibaren başladı. Parmaklarım kalemin izleri üzerinden geçirdi. Birkaç sayfa geçti ve bu defa parmakları illüstrasyonun üzerinden geçti. Küçük Prens’inkinden bile küçük bir gezegenin üzerinde duran yıldız desenli bir pelerini olan şişman adam.</p>

  <p class="calibre12">Amy nefesini tuttu. Öne eğilerek, “Ne oldu?” dedim.</p>

  <p class="calibre12">“Bak.” Kitabı bana doğru tuttu. Sayfaya baktım. “Bak,”</p>

  <p class="calibre12">O zaman gördüm.</p>

  <p class="calibre12">İpucu metinde değildi, illüstrasyondaydı. Resimdeki adam bir tahtta oturuyordu. Amy, “Kral,” dedi. “Yıldızların kralı olduğunu sanıyor.” Pelerini onu sarıyordu ve gezegenin kenarlarını kaplıyordu. Yerde de şişerek devam ediyordu. Üzerinde bir düzine veya daha fazla sarı yıldız vardı ve anlayamayacağım sebeplerle kırışık yüzü bana Bilge’yi hatırlatıyordu.</p>

  <p class="calibre12">Ve kralın kalbinin olması gereken yerde de bir yıldız vardı. Orijinal tasarımın bir parçasıydı ve pelerindeki yıldızlardandı fakat yıldızın içinde çok hafif koyulukta bir mürekkeple kalp çizilmişti ve kesinlikle kitap illüstrasyonunun bir parçası değildi.</p>

  <p class="calibre12">Amy, “Ve buraya bak,” dedi ve kralın taht olarak kullandığı küçük gezegenin dibini işaret etti. Minik harflerle, gezegenin kenarına şöyle yazılmıştı: <span class="calibre10">Gerçek canavarlar kimler?</span></p>

  </body>
</html>
