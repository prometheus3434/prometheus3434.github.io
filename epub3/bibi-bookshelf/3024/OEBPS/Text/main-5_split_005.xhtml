<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_51"><a id="bookmark7" class="calibre3"></a>58: ÇIRAK</h1>

  <p class="calibre12">Wi-com<sup class="calibre17">,</sup>uma doğru, “Bartie,” dedim.</p>

  <p class="calibre12">“Evet, Çırak?”</p>

  <p class="calibre12">“Saymaya başla.”</p>

  <p class="calibre12">Oksijen tanklarının vanalarını açtım ve böylece oksijeni yere doğru vermeye başladılar. Gitmem gereken yere doğru, jet etkisi yapmalarını bekliyordum fakat pek de güçlü değildi. Ve körük haznesinin basınç kaybı da baş edebileceğimden fazla olacak gibi görünüyordu. Beni görse Amy’nin nasıl bir salak olduğumu düşüneceğini hayal ederek, gülümsedim.</p>

  <p class="calibre12">Artık geriye dönüş yoktu. Nefes al. Nefes ver.</p>

  <p class="calibre12"><span class="calibre10">Oh, yıldızlar aşkına, Amy, üzgünüm.</span></p>

  <p class="calibre12">Yumruğumu <span class="calibre8">portali</span> <span class="calibre8">aç</span> tuşuna vurdum.</p>

  <p class="calibre12">Köprüye açılan metal paneller açıldı ve uzaya uçtum. Bir anda tüpün parlak metal kumaşının kaotik ışıltılarıyla her yer kaplanmıştı. Yuvarlanarak geçiyordum. Tüpün bir tarafına çarptım ve her şeyi daha da beter hâle getirmemiş olmak için dua etmeye başladım. Başıma bir şeyler çarpıyordu, tırabzan olarak kullanılan tüpün tepesindeki halatlar. Her yöne doğru sallanıyordum fakat kendimi sürekli düşüyor gibi hissediyordum. Midem bulanıyordu. Tüpün dalgalanan kumaşını görmeme ve halatları hissetmeme rağmen, hiç ses yoktu. Beynim bana feryat ediyordu: Bir <span class="calibre10">terslik</span> var! Her şey <span class="calibre10">yanlışl</span></p>

  <p class="calibre12">Tüpün sonundaki açık ağız bana doğru geliyor gibiydi. <span class="calibre10">Kahretsin! Kahretsin!</span> Körük haznesinin basınç düşüşü, düşündüğümden öylesine şiddetli ve hızlıydı ki... Körük haznesinden gelen hava, bir anda çıkınca tüp tıpkı bir rüzgâr tüneli gibi hareket etmeye başlamıştı. Bedenimi çevirdim ve kalçama bağladığım oksijen tanklarından çıkan hava sayesinde, elimi boşta duran halatlardan birine geçirmeyi başardım.</p>

  <p class="calibre12">Bedenimi şişmiş gibi hissediyordum ve eklemlerim de yavaşlamıştı. Halatı kavrayamadım.</p>

  <p class="calibre12">Başka bir tanesini tutmaya çabaladım.</p>

  <p class="calibre12">Ciğerlerim haykırıyordu. <span class="calibre10">Oksijen!</span></p>

  <p class="calibre12">Üşümüştüm ve dudaklarım donmuştu. Görüntüm bulanıktı.</p>

  <p class="calibre12">Ellerimle başka bir halat ilmeği yakalamaya çalıştım.</p>

  <p class="calibre12">Hayır.</p>

  <p class="calibre12">Omuzlarım acıyordu. Parçalara ayrıldığımı hissediyordum.</p>

  <p class="calibre12">Bir hamle yaptım. Oksijen tanklarının hâlâ bacaklarıma doğru oksijen püskürttüklerini hissediyordum ve benim ileriye gitmeme yardımcı oluyorlardı sonuncu ilmiğe. Kolumu ondan geçirdim ve avuç içlerimle manyetik kilidin devasa metal ucuna bastırdım. Zar zor görebiliyordum. Görüntü kırmızı ve suluydu.</p>

  <p class="calibre12">Ama neredeyse kapağa varmıştım.</p>

  <p class="calibre12">Kıpırdandım ve kalçamdaki oksijen tanklarını yere çevirdim. Tüpün sonu sağa doğru dönüktü. Kapak. Neredeyse... Vücudum ortadan ikiye ayrılacak gibiydi fakat yine de kapa<span class="calibre15">ğa ulaşmayı başardım. Metalin metale sürtünme sesini duya-mıyordum çünkü uzayda ses yoktu fakat biliyordum, manyetik kilit yerine oturmuştu.</span></p>

  <p class="calibre12">Fakat tüpte hava yoktu.</p>

  <p class="calibre12"><span class="calibre10">Benim içimde</span> de hava yoktu.</p>

  </body>
</html>
