<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_16"><a id="bookmark1" class="calibre3"></a>19: AMY</h1>

  <p class="calibre12">Ağzıma pamuk toplan doldurulmuş gibiydi. Kuru dudaklarımı şaplattım. Dilim ağzımın içinde ağırdı.</p>

  <p class="calibre12">Elimde bir şey seğiriyordu. Hareket beni şaşırttı. Kolumu çekmeye çalıştım fakat kaslanm gevşekti. Kalkmaya çalıştım fakat üzerimde bir örtü olmasa bile göğsümde bir ağırlık hissediyordum.</p>

  <p class="calibre12">Annem uyuyordu. Elini gevşekçe benimkine dolamıştı. Hissettiğim şey buydu. Parmaklarımı onunkilere doladım.</p>

  <p class="calibre12">Göz kapaklan aralandı ve ardından iyice açıldı. Sanki çok önemli bir şeyi hatırlamıştı. Bana doğru döndü ve nefesini tuttu. “Amy?” dedi.</p>

  <p class="calibre12">“Anne?” Sesim karga gibiydi.</p>

  <p class="calibre12">“Amy!” diye çığlık attı ve bana doğru fırladı. Bir an sonra babam da belirdi. Gözleri yaşlıydı ve konuşamıyor gibiydi. Onu hiç böyle duygusal görmemiştim.</p>

  <p class="calibre12">Gözlerim odayı taradı. Çırak neredeydi?</p>

  <p class="calibre12">“Neler oluyor?” diye sordum. Sırtım ağnyordu. Çevremde hava soğuk ve loştu. Gece olana dek uyumuş muydum? Fakat hayır, gökyüzü gitgide aydınlanıyordu. Gün ağanyordu. Bütün bir gün, ertesi güne dek uyumuştum.</p>

  <p class="calibre12">Dünya doktorlarından biri, sanınm adı Dr. Watase'ydi. “En son ne hatırlıyorsun?” diye sordu.</p>

  <p class="calibre12">Hâlâ annemin tutmakta olduğu ele doğru baktım ve ancak o zaman bedenimin bana cevap vermeye başladığını anladım. Hatırladığım son şey de Çırak’m bana çiçek vermesiydi.</p>

  <p class="calibre12">Hayır. İstemsizce ürperdim. Mide bulantımın üstesinden gelmeye çalıştım. Hatırladığım son şey, bedenimin kontrolünü yitirmemdi. Tıpkı donduğumdaki gibi... Ve boğulma hissi, ilk uyandığımda da öyle hissetmiştim.</p>

  <p class="calibre12">Anılar üzerime çöktü ve ruhumu zehirlemeye başladı.</p>

  <p class="calibre12">Çevreme bakındım. Herkes konuşmamı bekliyordu. “Çiçek,” dedim çünkü nasıl hissettiğimi bilmek değildi amaçları; buz gibi tıbbi bir analiz peşindeydiler. “Bayılmama neden oldu.”</p>

  <p class="calibre12">Gözlerim hâlâ odada dolanıyordu. Hayal kırıklığı içindeydim.</p>

  <p class="calibre12">Çırak’ın beni burada bıraktığına inanamıyordum.</p>

  <p class="calibre12">Dr. Watase, “Biz de öyle düşünmüştük,” dedi. Yerdeki düzinelerce mor çiçeği işaret etti. “Herhangi bir test yapamadık fakat gözlemlerden, çiçeklerin etçil oldukları anlaşılıyor. Islandıklarında, açıyorlar ve böceklerin merkezlerine düşmelerini sağlayan bir nörotoksin yayıyorlar.”</p>

  <p class="calibre12">“Ve benim gibi dâhiler de yere düşüyorlar,” dedim ve becerebildiğim kadar gülümseyerek, odadaki gerilimi azaltmaya çalıştım. Herkes bana doğru bakıyor ve usulca başlarıyla onaylıyorlardı.</p>

  <p class="calibre12">Dr. Watase, “Kesinlikle,” diye ekledi. Bir anneanne tavrıyla elimi sıvazladı. Ona doğru gözlerimi devirebilirdim fakat bu epey çaba gerektirirdi.</p>

  <p class="calibre12">“Açlıktan ölüyorum,” dedim.</p>

  <p class="calibre12">Babam, “Hepimiz öyleyiz,” dedi. “Eğer mekik kendi kendine açılmazsa, gezegende nasıl besin bulacağımızı çözmemiz gerekir.”</p>

  <p class="calibre12">Gözlerimi kapattım, <span class="calibre10">Godspeed’de</span> en azından yiyeceğimiz vardı. Eğer hepimiz açlıktan ölürsek, bu kısmen benim hatam olacaktı. “Ne kadar zaman uyudum?”</p>

  <p class="calibre12">Dr. Watase, “Neredeyse yirmi dört saat,” dedi.</p>

  <p class="calibre12">Binalarda neredeyse bir gün ve gece kalmıştık ve bunun çoğunda uyumuştum. Çevreme bakındım ve baygınken neler olup bittiğini anlamaya çalıştım. İçinde bulunduğum binadaki herkes dünyada doğmuştu.</p>

  <p class="calibre12">Hepsinin de bakışlarında şaşkın bir hâl vardı. Kendi giysilerinde uyumuşlardı ve kimse bir şey yememişti. Herhangi birinin binadan çıktığından bile şüpheliydim.</p>

  <p class="calibre12">Sırtım çatırdayarak, ayağa kalktım. Zemin, yatmak için pek de rahat değildi ve her ne kadar annemle babam ceketlerini altıma sermiş olsalar da, pek işe yaramamıştı.</p>

  <p class="calibre12">Başlangıçta Dr. Watase ve annem, yürümeme yardım etmeye çalıştılar fakat ben sadece kaslarımı açmak istiyordum ve çiçeğin kalan etkisi de hızla geçiyordu.</p>

  <p class="calibre12">Duvarlar boyunca ilerledim ve parmaklarımı binanın tozlu ve yeşil taşlarında gezdirdim. Oda, dünyada olan odalarla aynı boyuttaydı ve pencereler ve kapılar da insanlarla mükemmel bir orana sahipti.</p>

  <p class="calibre12">Merdivenler ikinci kata çıkıyordu. “Tuhaf, öyle değil mi?” dedim.</p>

  <p class="calibre12">Annemin neden bahsettiğimi sormasına gerek yoktu. “Öyle.” Sesi bir derece düştü. “Baban endişeli.”</p>

  <p class="calibre12">İkimiz de pencerenin yanında durarak, ona baktık. Kapıda telaşla Emma’yla konuşuyordu. İkisi de kızgın ve yorgun görünüyorlardı. Sanki ona baktığımızı hissetmiş gibi, babam döndü ve hafifçe bize doğru gülümsedi fakat gülümsemesi kendi gözlerine ulaşamamıştı.</p>

  <p class="calibre12">Şimdi babamda kapana kısılmış gibi bir ifade fark etmiştim. Çırak’ta da Bilge öldükten sonra böyle bir ifade oluşmuştu. Lanetli.</p>

  <p class="calibre12">Babam, Emma’ya doğru döndü ve konuşmaya devam etti.</p>

  <p class="calibre12">Parmaklarımla taş duvarın dış hatlarını takip ettim. Şimdi tam karşısında durduğumdan, toprakla aynı renkteki el yapımı tuğlalardan oluştuğunu fark ediyordum. Bir sebeple inşa edilen bu binalar şimdi boştu ve öylesine uzun zaman önce terk edilmişlerdi ki, geride sadece boş taşların yankısı kalmıştı. Elimi pencerede gezdirdim.</p>

  <p class="calibre12">Parmaklarım, taş pencere eşiğinin içine doğru girdi. Mükemmel bir kareydi, her çizgi tam ve dikkatlice taşa oyulmuştu.</p>

  <p class="calibre12">Annem, “Ne için olduğunu bilmiyoruz,” dedi. “Fakat her binada böyle bir kare var.”</p>

  <p class="calibre12">Dr. Watase öne doğru çıktı. “Bu binaları her ne inşa ettiyse, bilince sahipmiş,” dedi. “Bilim insanları arasındaki popüler teori ise bu binaların orijinal sahiplerinin buraya bir çeşit idol koydukları yönünde. Belki de tanrıları güneşlerle bağlantılıydı ve bu yüzden de tüm pencereler ışığa doğru bakıyor.”</p>

  <p class="calibre12">Emma gitti ve babam da gidişini izledi. Dr. Watase’nin çevresinden dolandım ve doğrudan ona doğru gittim. Kollarımı tıpkı her problemi çözebileceğime inandığım zamanlardaki gibi ona doladım. Yüzündeki sertlik yumuşadı. “İyi olmana memnunum, Amy,” dedi ve alnımdan öptü.</p>

  <p class="calibre12">“Elbette öyleyim.” Olabildiğince gülümsedim.</p>

  <p class="calibre12">Bana daha da sıkı sarıldı. “Bu... Bunların hiçbirinin ol masını beklemiyordum.”</p>

  <p class="calibre12">Nazikçe, “Unutma baba,” dedim. “Bu benim seçimimdi. Göreve dâhil olmaya karar veren bendim.”</p>

  <p class="calibre12">Ağzını açtı fakat çoktan ne diyeceğini biliyordum: Bunun bir seçim olması bile gerekmiyordu ve gelmemeliydim.</p>

  <p class="calibre12">Ona bu şansı tanımamıştım.</p>

  <p class="calibre12">“Şimdi buradayım,” dedim. “Ve mutluyum. Annem ve seninleyim.”</p>

  <p class="calibre12">Beni bir kez daha sıktı ve bıraktı.</p>

  <p class="calibre12">“Emma’yla ne hakkında konuşuyordunuz?” diye sordum.</p>

  <p class="calibre12">“Birkaç problemimiz var.”</p>

  <p class="calibre12">“Anlat bana.”</p>

  <p class="calibre12">Bana doğru baktı ve o an sadece beni kızı ve bir çocuk olarak gördüğünü anladım. “Anlat,” dedim tekrar. “Belki yardımcı olabilirim.”</p>

  <p class="calibre12">Bana doğru şüpheyle baktı. “Pekâlâ, öncelikle sondayla sorun yaşıyoruz. Dünya ile iletişim kurmayı başaramadık.”</p>

  <p class="calibre12">Kalbim tekledi. “Yani Dünya ile tekrar iletişim kuramadınız, öyle değil mi? İndikten sonra kurmuştunuz, öyle değil mi?”</p>

  <p class="calibre12">Babam, “Evet,” dedi ve ardmdan neredeyse kendi kendine: “Evet, elbette,” dedi. Bir an sonra, “Fakat mekiğin iletişim sistemi artık tamamıyla bozuk ve sondadakini de çalıştıramıyoruz.”</p>

  <p class="calibre12">“Problemi nedir?” Babamın cevabını beklerken, dudağımı ısırdım.</p>

  <p class="calibre12">“Bir iletişim bağlantısı oluşturmayı başardık fakat diğer taraftan hiçbir şey duymuyoruz.” Bakışı beni hiç rahatlatmamıştı.</p>

  <p class="calibre12">Cevabı zaten bekleyerek, öne doğru eğildim. “Bir sorun mu var?”</p>

  <p class="calibre12">Babam omzunu silkti. “Sanırım biraz daha üzerinde çalışmamız gerekiyor. Eski bir şey, Amy.” Bakışlarını çevirdi. “Fakat bu sadece problemlerimizden biri.”</p>

  <p class="calibre12">“Diğer problemler nedir?”</p>

  <p class="calibre12">“Gemililerden biri ve Dr. Gupta kayıp. Biz gemilinin kaçtığını ve Dr. Gupta’nm da onu takip ettiğini düşünüyoruz fakat...”</p>

  <p class="calibre12">“Ne zaman kayboldular?”</p>

  <p class="calibre12">“Fırtınada bir ara.” Babam uzaklara doğru bakıyordu. Endişelendiğini biliyordum fakat endişesi bende yükselmekte olan korkuya benzemiyordu.</p>

  <p class="calibre12">Bir koca gündür kayıplardı.</p>

  <p class="calibre12">“Hangi gemili?” diye sordum. Babam bir kadm olduğunu söylemişti yani Çırak olamazdı fakat belki de Kit...”</p>

  <p class="calibre12">“Laura? Lauren?” Babam başını salladı.</p>

  <p class="calibre12">Sessizce, “Lorin?” diye sordum.</p>

  <p class="calibre12">“Evet, o.”</p>

  <p class="calibre12">Lorin’de Phydus plasteri vardı ve ona fırtınadan önce ben</p>

  <p class="calibre12">rehberlik ediyordum. Eğer şimşek ve gök gürültüsü esnasında kaçtıysa, bu benim hatamdı.</p>

  <p class="calibre12">Babam bakınca, ifademi gördü. “Amy, endişelenme,” dedi ve kolumu sıktı. “Dün gece yağmurlu ve karanlıktı fakat Juliana iyi iz sürer. Güneşler doğana kadar eminim onları bulur.”</p>

  <p class="calibre12">Babamın omzundaki telsiz çalıştı. Benden bir adım uzaklaştı ve mesajı zaten aldığını onayladı. Emma’nm sesi telsizden duyuldu. “Onları buldum, efendim,” dedi. Sesi donuktu. “Gupta ve gemili kadm?”</p>

  <p class="calibre12">Emma, “Gupta değil,” dedi. “Gemili ve Juliana.”</p>

  <p class="calibre12">“Güzel. Onları binalara getir.”</p>

  <p class="calibre12">“Efendim, yapamam.”</p>

  <p class="calibre12">Babam, “Nasıl?” dedi.</p>

  <p class="calibre12">“Efendim, ölmüşler. Her ikisi de.”</p>

  </body>
</html>
