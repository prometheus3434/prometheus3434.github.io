<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_31"><a id="bookmark8" class="calibre3"></a>35: AMY</h1>

  <p class="calibre12">Annemle beraber laboratuvardan ayrıldığımda yorgunluktan tükenmiştim. Ve Kit’i neyin öldürdüğünü bulmaya da yaklaşmamıştık bile. Veya kimin?</p>

  <p class="calibre12">Bildiğimiz tek şey bir şeyin veya birinin bizi hedef aldığıydı. Gezegenden korkmak kötüydü fakat gezegen amorftu ve ondan korkmak doğadan korkmak gibiydi. Bizi öldürmek istemiyordu. Tıpkı bir vahşi hayvan gibi öldürebilirdi.</p>

  <p class="calibre12">Fakat dışarıda belirli, bilinçli ve kötü bir varlığın bizi öldürdüğünü bilmek? Çırak’m uzaylılar hakkmdaki teorisi gitgide daha doğru gelmeye başlamıştı.</p>

  <p class="calibre12">Chris’in artık kişisel korumam olmasından memnundum.</p>

  <p class="calibre12">Binaya döndüğümüzde aç olduğumu sanmıyordum fakat açlıktan ölmek üzere olduğumu fark ettim. Hızla yemeğimi bitirdim. Sanırım hızla bitirmem iyi olmuştu çünkü tatsızdı ve çok çiğneme gerektiren bir yapısı vardı. Bitirince canım fazlasını çekti fakat dürtüme karşı koydum. Yiyeceğimiz bitmemeliydi. Henüz gezegende yenilebilir bir şey bulmamıştık ve ekinlerimizin yetişmesi için de çok erkendi.</p>

  <p class="calibre12">Sonunda odama girdiğimde, bayılmak üzereydim. Uyku tulumumu köşeden çektim. Bu sabah Emma geldiğinde oraya doğru itmiştim. Tam uyuyacakken, içinde sert bir şey hissettim.</p>

  <p class="calibre12">Emma’mn bana verdiği cam küp.</p>

  <p class="calibre12">Parıldıyordu.</p>

  <p class="calibre12">Öylesine şaşırmıştım ki, uyku tulumunu düşürdüm ve küp de beraberinde düştü. Yere çarptığında, kalbim duracak gibi oldu. Kırılacağından emindim. Fakat kırılmadı. Taş zemine düştüğünde çatlamamıştı bile.</p>

  <p class="calibre12">Tıpkı Kit’i öldüren silahtan çıkan cam gibi. O da kırılmamıştı.</p>

  <p class="calibre12">Babam, “Amy?” diye seslendi. “O neydi?”</p>

  <p class="calibre12">“Sadece...” Zihnimde hızla cevabı düşündüm. “El fenerimi düşürdüm.” Çıkan ses çok daha fazlaydı fakat babam yalanımı yuttu.</p>

  <p class="calibre12">Cam küpü yeniden elime aldım ve bakmâya başladım. Parlak altın rengi çizgiler içinde parıldıyordu ve çevreye ışık saçıyordu ama dokunduğumda soğuktu.</p>

  <p class="calibre12">Babam, annemle kendisi için hazırladığı çadır bezleriyle örtülmüş odalarından, “Pilleri harcama,” diye seslendi.</p>

  <p class="calibre12">Küpü tekrar uyku tulumuna koydum. Oda yeniden karanlığa gömülmüştü.</p>

  <p class="calibre12">Annem uykulu bir sesle, “İyi geceler tatlım,” dedi.</p>

  <p class="calibre12">“İyi geceler,” diye mırıldandım ve uyku tulumumun içine doğru bakmayâ başladım. Naylondan hafif bir ışık çıkıyordu.</p>

  <p class="calibre12">İlk içgüdüm Emma’yı bulmak oldu fakat hangi binada kaldığından emin değildim ve dikkatleri küpe çekmek istemiyordum. Bunun büyük bir sır olduğunu, bu dünyaya ait bir ipucu olduğunu belirtmişti.</p>

  <p class="calibre12">Kit’in göğsünde bulduğumuz cam parçaları aklıma geldi.</p>

  <p class="calibre12">Eğer bu cam küp, odamı aydmlatabiliyorsa, içinde bir çeşit enerji olmalıydı. Eğer patlarsa...</p>

  <p class="calibre12">Dehşet içinde küpü düşürdüğüm yere doğru baktım. Eğer kırılsaydı, tıpkı Kit’in patlayan göğsü gibi benim de bacaklarım havaya uçar mıydı?</p>

  <p class="calibre12">Çırak’a anlatmalıydım.</p>

  <p class="calibre12">Gizlice dışarıya çıkmadan önce, 38’liğimin dolu ve hazır olduğuna emin oldum. Sonra uyku tulumunu çanta gibi kıvırdım ve dışarıya attım. Neyse ki ses çıkmamıştı. Her iki elimi de pervaza koyarak, kendimi kaldırdım. Dizlerimi dayadığımda canım acımıştı ve neredeyse sövüyordum.</p>

  <p class="calibre12">Gölgelerde ilerlemeye başladım. Çırak’la son günlerde kendi endişelerimiz ve yakınlarımız yüzünden farklı yönlere doğru kaymıştık fakat ilk tepkim ona koşmak olmuştu. Olay bu noktaya geldiğinde, güvenebileceğim tek kişi oydu. Aslında tamamen gece olmamıştı fakat Kit’in ölümünden sonra, kimse dışan çıkma yasağını delmeye cesaret edemiyordu. Chris alt binalarda devriye geziyordu ve zihnim öylesine doluydu ki, neredeyse önüne doğru adım atıyordum. Onu bir binanın köşesinde gördüğümde, son anda eğildim ve nefesimi tuttum. El feneri yoktu fakat güven içinde patikada ilerliyordu. Köşeden çıkmadan ve Çırak’m binasının merdivenlerine yönelmeden önce ona kadar saydım.</p>

  <p class="calibre12">Çırak içerideydi ve uyanıktı. Odasında ileri geri yürüyordu. “Ben de dikkatini nasıl çekebileceğimi düşünüyordum,” dedi.</p>

  <p class="calibre12">Kapıya doğru bakarak, “Şşş!” dedim. Chris’e neredeyse yakalanacak olmak, beni germişti. “Hadi üst kata çıkalım.”</p>

  <p class="calibre12">Tozlu binaların hemen hepsi aynı tasarıma sahipti. Yer seviyesinde büyük bir oda ve üst katlarda daha küçük odalar birbirlerine taş merdivenlerle bağlıydı. Babam üst katlan eşyaları depolamak için kullanmıştı. Ben de ona yardım ederken, arka tarafta yani dağa bakan taraftaki bir odada cam olmadığını fark etmiştim. Mahremiyet için yeterli değildi fakat yapabileceğimizin en iyisi buydu.</p>

  <p class="calibre12">Çırak, merdivenlerde beni takip ederken, “Neler oluyor?” diye sordu.</p>

  <p class="calibre12">Penceresiz odaya gittim ve uyku tulumunu yere koydum. Ardmdan içine doğru uzanarak, cam küpü çıkarttım. “Bunu bana Emma verdi,” dedim.</p>

  <p class="calibre12">Çırak hayretle bakmaya başladı. Elinde çevirdi ve duvarlarda karmaşık gölgeler dans etmeye başladı. “Bunu daha önce görmüştüm. Emma ve...” Bana doğru baktı. “Emma ve babanda vardı. İndiğimiz gece.”</p>

  <p class="calibre12">“Bana Emma verdi fakat bak, tıpkı Kit’in yarasında bulduğumuz cama benziyor,” dedim. Işık, Çırak’m yüzünü aydınlatarak, karanlık gölgeler oluşturuyor. Çırak’m yüzünde tuhaf ve anlaşılmaz bir ifade belirdi.</p>

  <p class="calibre12">Bir eliyle küpün üzerini örttü ve ışık cildinde panldamaya başladı. Cildini daha da pembe gösteriyordu. “Nasıl çalışıyor?” diye sordu.</p>

  <p class="calibre12">İndiğimiz ilk gece mekiğin altındaki kumun nasıl panldadığını düşündüm. Cam da erimiş kumdu ve mekiğin roketleri, toprağı öyle eritmişlerdi. Ardmdan da tıpkı bu küp gibi gece parıldamışlardı. Tereddütle, “Güneş enerjisi mi?” dedim. “Güneşlerin ışığı, camın içinde hapsoluyor?”</p>

  <p class="calibre12">“Belki de.” Çırak, küpü elinde çevirdi ve bir açma kapama düğmesi arıyor gibiydi.</p>

  <p class="calibre12">Kaçarken sıyırdığım dizlerimi ovuşturarak, “Pencere pervazlarındaki o kare çöküntüler,” dedim. “Tanrılar veya benzer bir şey için olduğunu sandıklarımız? Tam küp büyüklüğündeler.”</p>

  <p class="calibre12">Çırak ellerini küpün düzgün yüzeyinde gezdirdi. “Sabah küpleri pencereye koyuyorsun ve bütün gün ışıkla şarj olup, gece de parıldıyorlar. Dâhiyane.” Bana doğru baktı. “Yapıdaki iletişim binasının tavanındaki kare ışığı anımsıyor musun?”</p>

  <p class="calibre12">“Sence böyle bir şey miydi?”</p>

  <p class="calibre12">Çırak başıyla onayladı. “Eminim tepesi açıktır ve böylece şaıj oluyordur. Belki de tüm elektrik—bilgisayarlar, iletişim paneli—güneş enerjisiyle çalışıyordun”</p>

  <p class="calibre12">Çoktan, küpteki ışık azalmaya başlamıştı. Bu sabah uyku tulumuna attığımdan, pek şarj olamamıştı.</p>

  <p class="calibre12">Çırak, “İndiğimizden beri ulaştığımız ilk tutarlı bilgi,” dedi. “FKB’nm Centauri-Dünya’da değerli kaynaklar bulmuş olduğu. Bu görevle ilgili, babanın bile ilk bahsettiği şey bu. Ya o değerli kaynak buysa?”</p>

  <p class="calibre12">Başımla onayladım. “Akla yatkın,” dedim. “Güneş enerjisi bedava. Bunlardan yeteri kadarıyla bir şehri aydınlatabilirsin.”</p>

  <p class="calibre12">“Ve eğer kırılırsa...” Çırak elini uzattı fakat küpü bırakmadı. “Bum.”</p>

  <p class="calibre12">Benimle aynı şeyi düşünüyordu: Kit’i bu öldürmüştü. Küpü yapanlar kimse, kurşunları da yapmışlardı. Küp, taş</p>

  <p class="calibre12">zemine düştüğünde kırılmamıştı fakat kurşunların temasla kırılmalarını sağlayacak bir yol bulmuşlardı... Pekâlâ, bu da neden Kit’in göğsünün patladığını açıklıyordu.</p>

  <p class="calibre12">Çırak, “Sanırım bir şey daha var,” dedi.</p>

  <p class="calibre12">Kurbanları birbirine bağlayan tek şeyin Phydus olduğunu açıkladı.</p>

  <p class="calibre12">“Fakat tüm bunların ilaçla ilgili olduğunu nasıl kanıtlarım bilmiyorum,” dedi. Cam küp artık pek de parıldamıyordu. Odada ışıktan çok gölgeler hâkim olmaya başlamıştı.</p>

  <p class="calibre12">Ptero kendisini yerken, Dr. Gupta’nın gözlerindeki boşluğu düşündüm. Lorin’in üzerinde hiçbir işaret olmadan ölmesini düşündüm. Mekikteki laboratuvardaki kan örnekleri.</p>

  <p class="calibre12">Ve o an buldum.</p>

  <p class="calibre12">“Nasıl kanıtlanacağını biliyorum.”</p>

  </body>
</html>
