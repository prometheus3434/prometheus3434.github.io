<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_22"><a id="bookmark8" class="calibre3"></a>25: AMY</h1>

  <p class="calibre12">Annem gizlendiğim binaya daldığında, hâlâ Küçük Prens’le ilgileniyordum. Hızla kitabı kapattım fakat fark etmedi bile.</p>

  <p class="calibre12">Tıpkı televizyonda küçük çocuklara Noel vaktinin geldiğinin heyecanla haber verilmesi gibi, “Zamanı geldi!” diye heyecanla haykırdı.</p>

  <p class="calibre12">“Neyin?” diye sordum.</p>

  <p class="calibre12">Bir film sunucusu canlandırmasını taklit ederek, “Bilim zamanı!” dedi. Güldüm ve Küçük Prens’i annemle beraber mekikten aldığımız uyku tulumunun altına koydum. Belki de Çırak haklıydı, tüm zamanımı orada olmayabilecek ipuçlarını arayarak geçiremezdim. Koloninin ilk, önemli günlerinde bunu yapamazdım.</p>

  <p class="calibre12">Annem araştırmasına yardım etmem için beni mekiğe götürdü. Bizi korumak için Chris bize eşlik ediyordu fakat artık mekik ve harabeler arasmda çok insan vardı ve Chris’in yeteneklerinin başka bir yerde daha faydalı olabileceğini düşünmeden edemiyordum.</p>

  <p class="calibre12">Gökyüzünde pek ptero bile yoktu ve arada başka daha küçük yaratıklar görsek de—ağaç dallan arasmda kahverengi kürklü veya koyu renk tüylü canlılar—işçilerin ve insanların gürültüsünden korkarak kaçıyorlardı.</p>

  <p class="calibre12">Ayrıca hâlâ babamın verdiği 38’lik belimdeki kabzasında duruyordu.</p>

  <p class="calibre12">Annem sürekli “yeni dünyada incelenecek numunelerin bolluğundan” bahsediyordu. Bir ptero örneğini nasıl kesip parçalara ayırmak istediğinden bahsettikçe, ben de o an Çırak’la olmayı ve Orion’un ipucunun ne olabileceğini konuşmayı daha fazla istiyordum.</p>

  <p class="calibre12">Mekikteki donma haznesi alanı, tamamen bir bilim laboratuvarına dönüştürülmüştü. Bir zamanlar donmuş bedenleri tutan tepsiler artık, bilimsel malzemeleri tutuyordu. Yerden ve duvarlardan birkaç metal panel azalmıştı ve altlarında mikroskoplar, yakaçlar ve diğer bilimsel aletler görünüyordu. Bazı biyologlar çoktan hayvan izlerini kalıplamak üzere ormanda bir yürüyüşe hazırlanıyorlardı. Onların Çırak’la beraber ilk gün gördüğümüz üç pençeli tuhaf izlerden bulup bulmayacaklarını merak ettim. Hem yaratığı merak ediyordum, hem de olabileceği şeyden korkuyordum. İzler mekiğe çok yakındı.</p>

  <p class="calibre12">Annem ve Chris için genetik laboratuvarının kapısını açtım. Orion’u içinde tutan donma haznesi artık boştu. Sanki başka bir kurban bekliyormuş gibi uğursuz görünüyordu. Ona sırtımı döndüm. Başka birkaç bilim insanı da zaten içerideydi. Onları ya Kit ya da Çırak içeriye almıştı veya Çırak biyometrik kilit güvenliğini kaldırmıştı. İki tanesi—Dr. Engle ve Dr. Adams, yıllarca annemle çalışmışlardı—artık kınk olan Phydus makinesinin yakınındaki devasa silindirlerin önünde duruyorlardı.</p>

  <p class="calibre12">Her silindirde FKB’nin yeni dünyada bize en fazla yardımı dokunabilecek hayvanların fetüsleri vardı. İnekler (normal</p>

  <p class="calibre12">olanlar yani Godspeed’deki gibi tuhaf melezler değil), keçiler ve domuzlar gibi çiftlik hayvanları. Vahşi kediler, yırtıcı kuşlar ve içinde yılan ya da böcek olduğundan kuşkulandığım daha küçük yumurta gibi keselerden meydana gelen vahşi hayvanlar. Dr. Adams, tüpten bir fetüsü alabilmek için özel bir kepçe kullandı. Dr. Engle ondan aldı ve bir gün ata dönüşecek olan minik fasulyeyi özel tasarlanmış kuvöze koydu.</p>

  <p class="calibre12">Çoktan kuvöze konuşmuş olan yirmi tüpü işaret ederek, “Onlar nedir?” diye sordum.</p>

  <p class="calibre12">Dr. Adams, “Köpekler,” dedi. “Büyük olanlar. İş için ve daha da kötüsü olursa yiyecek olarak kullanabileceğimiz hayvanlan seçmeyi hedefliyoruz.”</p>

  <p class="calibre12">Bir köpek ya da at yemeyi düşünmek istemiyordum fakat zaten tüplerdeki fasulye şekilli fetüsler de ne ata ne de köpeğe benziyorlardı. Gözlerim diğer tüpe doğru döndü, içinde sarımsı yapışkan olan tüpe. İçinde düzinelerce minik Çırak klonu olana...</p>

  <p class="calibre12">Annem, “Amy?” diyerek, dalgınlığımdan sıyrılmama neden oldu. Dr. Engle ile konuşuyordu. “Bize yardım edebilir misin?”</p>

  <p class="calibre12">Odada ilerleyerek, sonuncu silindir dizisini de geçtim. Chris de sessizce beni takip ediyordu. Daha önce bir genetik laboratuvarına girdiğini bile sanmıyordum. Gözlerini iri iri açmıştı ve her şeyi zihnine işliyor gibiydi.</p>

  <p class="calibre12">Annem, “Sen o gemide lideriyle arkadaşsın. Bunun ne olduğu hakkında bir fikrin var mı?” diye sordu. Bir an içinde Çırak’m klonlarmm olduğu silindirden bahsediyor sandım fakat Dr. Engle, onun yerine Phydus pompasını işaret ediyordu.</p>

  <p class="calibre12">Belirsizce, “Evet,” dedim. “Ne olduklarını biliyorum.”</p>

  <p class="calibre12">Dr. Engle, “Su pompasına benziyorlar,” dedi. “Fakat içinde tanımlayamadığımız kimyasallar var...”</p>

  <p class="calibre12"><span class="calibre10">Phydus.</span></p>

  <p class="calibre12">“Bir şey değil,” dedim.</p>

  <p class="calibre12">Fakat elbette bunlar bilim insanlarıydı. Bir şeyden vazgeçmelerini söylemek, sadece daha fazla ilgilenmelerine neden olurdu.</p>

  <p class="calibre12">İçimi çekerek, “Bir su pompasıydı,” dedim. “Önceki liderlerden biri, onu gemideki insanlara ilaç vermek için kullanmış. Çırak pompayı kırdı ve ilaç verilmesini kesti. Epey zehirli bir madde. Öyle bırakmalısınız.”</p>

  <p class="calibre12">Dr. Engle daha da meraklı görünüyordu. “Ne tür ilaçlar?” dedi. “Kendi başlarına mı geliştirmişler? Hangi hastalık içindi? Yoksa eğlence amaçlı mıydı?”</p>

  <p class="calibre12">Annem, Dr. Engle’nin sözünü kesti. Kesin bir ifadeyle, “Bu tür şeyler için zamanımız yok, Maddie,” dedi. Sonuçta grubun lideri oydu. “Dikkatimizi vermemiz gereken başka işlerimiz var.”</p>

  <p class="calibre12">Dr. Engle isteksizce başıyla onayladı ve Dr. Adams’a yardım etmek için gitti. Annem bana numune kavanozları için özel bölmeleri olan büyük bir bez çuval verdi. Chris’in bizimle olmadığmı fark ettiğimde, neredeyse laboratuvardan çıkıyorduk. Onu almak için döndüğümde, kaşlarını çatmış Phydus pompasına bakmakta olduğunu gördüm. Sanki henüz çözemediği bir bulmacaya bakıyor gibiydi.</p>

  <p class="calibre12">“Haydi!” diye seslendim ve o da beni dışarıya doğru takip etmeye başladı. Heyecanım karşısında sırıtıyordu ve gülümsediğinde burnu hafifçe hareket ediyor ve tuhaf bir biçimde mavi olan gözleri ışıldıyordu.</p>

  <p class="calibre12">Chris, “Ne oldu?” diye sordu ve ancak o zaman ona doğru bakmakta olduğumu fark ettim.</p>

  <p class="calibre12">Kızararak, “Yok bir şey,” dedim.</p>

  <p class="calibre12">Annem köprüde durmuş, gözlerini güneşlerden koruyordu. İkimize doğrıı bakarken, gözlerinde hafif bir gülümseme belirmişti. “Olabildiğince fazla numune toplamak istiyorum,” dedi. “Dıınya’dakine benzer pek çok bitki görmek çok heyecan verici, biraz genetik sekans yapmak ve ne derece yakınlıkları olduğunu anlamak istiyorum. Ve elbette, herhangi bir hayvan yakalama şansımız olursa, yakalamak zorundayız.” Gözleri parıldıyordu. Onu hiç bu kadar heyecanlı görmemiştim. “Çevredeki alanlara kapanlar koyduk ve bildiğiniz gibi bazı bilim insanları da çevrede iz arıyorlar fakat doğal ortamında bir şey görmek harika olur!”</p>

  <p class="calibre12">Chris’le beraber annemin arkasından rampayı inip, ormana girdik. Harabelere giden yolun aksine doğru gidiyordu. Daha az keşfedilmiş alanda daha fazla vahşi yaşam şansı olduğunu umuyordu. Chris, önüne doğru bir tüfek tutuyordu ve iki tabancanın yanı sıra (biri kemerinde ve biri de omzundaydı), aynı zamanda el bombası, bıçaklar ve bir de pala taşıdığını fark etmiştim.</p>

  <p class="calibre12">Annem, “Amy!” diye çağırdı. Ona ulaşabilmek için ağaçların arasında dolandım. Ağaçların birinden mor bir yosun çekiyordu ve ben de ona taşımakta olduğum çantadan küçük bir numune kavanozu uzattım. “Zaten birkaç tane örnek var—Dr. Çard, nörotoksini kopyalayıp kopyalayamayacağmı</p>

  <p class="calibre12">merak ediyor—fakat daha yakından incelemek için hücreleri çıkartmak istiyorum.”</p>

  <p class="calibre12">Duygusuzca, “Bu çok heyecanlı,” dedim.</p>

  <p class="calibre12">Annem bana kavanozu uzattı. “Bu minik adamın DNA’sının bize neler anlatabileceğini kim bilebilir?”</p>

  <p class="calibre12">Bitkiye doğru gözlerimi kısarak baktım. Neredeyse avuç içim büyüklüğünde bir çiçek olarak açacağını bilsem de, şu an mor bir yosundan başka bir şey değildi.</p>

  <p class="calibre12">Annem işine devam etti. Yosunları kopartıp, kavanozlara dolduruyordu. Heyecanla, “Ufacık bir alandaki yaşamın çeşitliliğini hayal edin!” dedi.</p>

  <p class="calibre12">Dünyayı annemin gözlerinden görmeye çalıştım. Yani her şey, yeni bir keşifti fakat sonra yerimde kalakaldım.</p>

  <p class="calibre12">Ağaçların arasından korkunç bir ses geliyordu.</p>

  <p class="calibre12">Anında Chris önüme doğru geçti ve bir anda tüfeğini kaldırdı. Annem donakaldı. Gözleri önce bana, sonra da Chris’in tüfeğine doğru döndü.</p>

  <p class="calibre12">Bir çatırdama sesi. Sanki bir şey kuru yaprakların üzerini tırmalıyordu.</p>

  <p class="calibre12">Kalbim öylesine hızla çarpıyordu ki, göğüs kafesimden fırlayacak gibiydi. Orada bir şey vardı. Ve o şey büyüktü.</p>

  <p class="calibre12">Sadece koşarak kaçmak istiyordum fakat Chris sessizce öne doğru gitti. Tüfeği havada ve hazır pozisyondaydı. Olabildiğince sessizce numune çantasını yere koydum. Terli elimle 381iği çıkarttım ve bir an elimde hissettim. Gücünü hissettim ve ardmdan iki elimle tutarak, bir parmağımı tetiğe koydum.</p>

  <p class="calibre12">Annem bana doğru başını salladı fakat sonra durdu. Hem benim hem de Chris’in silahlı olduğunu fark etmişti. Ormana doğru biz ilerlerken bizi takip etti ve Chris geriye doğru bakarak, ileriyi işaret etti.</p>

  <p class="calibre12">Gölgeler içindeki ormanda höpür höpür ve parçalama sesleri geliyordu.</p>

  <p class="calibre12">Yaklaşmıştık.</p>

  <p class="calibre12">Hışırdamalar. Kesinlikle bir hayvan.</p>

  <p class="calibre12">Bir dala bastım ve yüksek bir ses çıktı. Ardmdan doğal olmayan bir sessizlik her tarafı kapladı. Hayvan, her neyse, bizi duymuştu.</p>

  <p class="calibre12">Chris dalı ileri itti.</p>

  <p class="calibre12">Ve sonra gördük.</p>

  <p class="calibre12">Dr. Gupta—ya da Dr. Gupta’dan geriye kalanlar—ormanda yerdeydi. Bir ptero, Çırak’a saldırandan çok daha küçük, başını eğmiş, sanki biz bir merak objesiymişiz gibi bize doğru bakıyordu.</p>

  <p class="calibre12">Uzun boynunu aşağıya doğru çevirdi ve testere benzeri dişleriyle Dr. Gupta’nm etinden koparttı. Gagasına kan ve pıhtılar yapışmıştı. <sup class="calibre17">T</sup></p>

  <p class="calibre12">Dr. Gupta gözünü kırptı.</p>

  <p class="calibre12"><span class="calibre10">Dr. Gupta gözünü kırptı.</span></p>

  <p class="calibre12">Yaşıyordu—yaşıyordu ve hissedebiliyordu—ptero onu yerken hissedebiliyordu.</p>

  <p class="calibre12">Yaşıyordu.</p>

  <p class="calibre12">Ptero tekrar kafasını yemeğine doğru eğdi. Ptero, Dr. Gupta’nm uyluk kemiğine geldiğinde, ormanda korkunç bir</p>

  <p class="calibre12">çatırtı sesi yankılandı. Ptero kafasını salladı. Sanki ağzında kemik olan bir köpek gibi endişelenmişti.</p>

  <p class="calibre12">Hafif bir ses, bir inleme Dr. Gupta’nm çatlak dudakları arasmda fırlayarak, kemiklerin çatırtısı arasında duyuldu.</p>

  <p class="calibre12">Chris’le beraber aynı anda ateş ettik.</p>

  <p class="calibre12">İlk mermim pteronun kanadına girdi ve ince zarda bir delik açtı. Ptero, Dr. Gupta’nm bacağını bıraktı ve bizimle yüzleşti. Gagasını açtı ve dudaklarından kan ve köpük fırladı ve ardmdan çığlık attı.</p>

  <p class="calibre12">Tekrar ateş ettim.</p>

  <p class="calibre12">Pteronun göğsü açıldı. Yere düştü. Kösele gibi kanatlan açıldı ve ölmüştü—öldüğünü biliyordum—fakat yine de tam kafatasına bir kez daha ateş ettim.</p>

  <p class="calibre12">Tabancamı indirirken zorlukla nefes alıyordum. Kanın metalik kokusuyla beraber barut kokusu. Chris’e doğru baktığımda, onun Dr. Gupta’ya bakmakta olduğunu gördüm.</p>

  <p class="calibre12">Dr. Gupta’nm kafatasmın yanındaki minik delikten kan akıyordu.</p>

  </body>
</html>
