<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_34"><a id="bookmark2" class="calibre3"></a>39: AMY</h1>

  <p class="calibre12">Babam çıktığında, Çırak da onu takip etti. Çırak’ın gerçekten sormak istediği sorulardan vazgeçmeyeceğini biliyordum ve o bilgiden tuhaf bir zevk alacaktım. Artık cevaplara ihtiyacımız vardı.</p>

  <p class="calibre12">Annem ise diğer taraftan öğrendiklerinden memnun olmamıştı. Belki de başka bir otopsi yaptığı için ya da başka bir arkadaşı kestiği için mutsuzdu.</p>

  <p class="calibre12">Emma’nın cesedine bir örtü örttü.</p>

  <p class="calibre12">“Bunu yapamam,” dedi. “Şimdi olmaz. Ne zaman ona baksam, seni düşünüyorum.”</p>

  <p class="calibre12">Şaşkınlıkla, “Beni mi?” dedim.</p>

  <p class="calibre12">Başıyla onayladı. “Mor çiçekler yüzünden bayıldığında, Çırak seni buraya getirdiğinde.” Gözleri parlıyordu ve ağlayacak gibiydi. “O zaman seni kaybettik sanmıştım. Ve şimdi... İndiğimizden beri her gün biri ölüyor.” Yutkundu. “Bu dünyanın tehlikeli olacağım biliyorduk,” dedi. “Fakat bizi aktif olarak öldürmeye çalışacağını bilmiyorduk.”</p>

  <p class="calibre12">Otopsi masasından uzaklaştı. Bana doğru yaklaştı ve bana umutsuzca diyebileceğim bir tavırla sarıldı.</p>

  <p class="calibre12">“Hiç gelmeseydik keşke, demeye başladım,” dedi.</p>

  <p class="calibre12">Söylediklerini zar zor anlayabiliyordum.</p>

  <p class="calibre12">“Fakat bu göreve gitmeyi her şeyden fazla istiyordunuz!” <span class="calibre15">diye haykırdım. “Ben doğmadan önce bile bu projede çalışıyordunuz.”</span></p>

  <p class="calibre12">Annem kendine rağmen, gülümsedi. “Biliyorum. Fakat şöyle ki: Sen doğmadan önceydi. Sen doğunca... Nasıl Dünya’dan vazgeçmeni isteyebilirdim? Bu benim düşümdü, senin değil ki.”</p>

  <p class="calibre12">Şimdi gerçekten ne diyeceğimi bilmiyordum. Annemin, babamın bana bir seçenek tanıdığını bilmesi gerekiyor muydu bilmiyordum.</p>

  <p class="calibre12">Annem bir kolunu omzuma koydu. Sessizce, “Burada olmana memnunum,” dedi. Gözlerim dolmaya ve yüzüm kızarmaya başlamıştı. Ben de sadece gülümsedim, başımla onayladım ve yüzümü omzuna gömdüm.</p>

  <p class="calibre12">O zaman ne demem gerektiğim bulmuştum. Ondan uzaklaştım ve doğrudan gözlerine doğru baktım. “Ben de burada olduğum için memnunum,” dedim. Ve samimiydim. Korkuya ve ölümlere rağmen, burada olduğum için memnundum. Gözlerim Emma’nm üzerindeki örtüye kaydı. Ne dediğini düşündüm, bana son söylediği şey. Gerçeği anlamıştım.</p>

  <p class="calibre12">Sonunda annemle ayrıldığımızda, daha güçlü görünüyordu. Daha kararlı. Ve o öyle olduğundan, ben de olabilirdim.</p>

  <p class="calibre12">Yapmak istemediği otopsiye döndü. Ben de Emma’nm kanındaki Phydus testine döndüm. Pozitif geldiğinde şaşırmamıştım.</p>

  </body>
</html>
