<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_24"><a id="bookmark1" class="calibre3"></a>28: ÇIRAK</h1>

  <p class="calibre12">Hava kararana kadar bekledim.</p>

  <p class="calibre12">Amy, “Çırak?” dedi. Omzuma aldığım sırt çantasını düzelttim. Penceresinden parmak uçlarımda durmuş bakıyordum ve sırtımdaki çantada bu gece, için topladığım aletler vardı. O da kendi çevresini örtmüştü. Bina içinde duvarlar yaratmak için çadır bezlerini asmıştı. Çadır bezlerinin nereden geldiğini merak ettim. Muhtemelen Dünyalıların paylaşmak istemedikleri stoklardandı.</p>

  <p class="calibre12">Amy’nin annesi çadır duvarların ötesinden seslendi. “Ne dedin, Amy?”</p>

  <p class="calibre12">Amy gözlerinde şaşkınlıkla bana doğru baktı ve ardmdan, “Bir şey yok, anne!” diye cevap verdi.</p>

  <p class="calibre12">Üzerindeki uyku tulumundan kurtularak, pencereye koştu. “Ne yapıyorsun burada?” diye fısıldadı. “Dışarıda durma yasağı var.”</p>

  <p class="calibre12">Biliyordum, buraya gelmeye çalışırken Albay Martin’in devriyeleri bana sorun çıkartmaya çalışmışlardı.</p>

  <p class="calibre12">Amy okumakta olduğu kitabı bıraktı. Küçük Prens.</p>

  <p class="calibre12">“Sondaya gidiyorum,” diye fısıldadım. “Baban bir şey gizliyor ve ben de ne olduğunu bulmaya niyetliyim.”</p>

  <p class="calibre12">Amy bileğimden tuttu. “Yapma,” dedi. Sesi öylesine endişeli çıkmıştı ki, yine annesinin duymasmdan korktum.</p>

  <p class="calibre12">“Gitmek zorundayım.”</p>

  <p class="calibre12">“Tehlikeli.” Gözlerinde şimdi tekin olmayan bir bakış vardı ve ben de kolonide duyduğum dedikoduları anımsadım.</p>

  <p class="calibre12">Ormanda bir ceset daha bulmuşlardı, bir Dünyalı.</p>

  <p class="calibre12">“Gitmek zorundayım,” diye tekrar ettim. “Babanın bana güvendiğini sanmıyorum ve bana bütün gerçeği anlatmayacak.”</p>

  <p class="calibre12">“Babam yapmaz...“</p>

  <p class="calibre12">Sözünü kestim. “Sana bulduğum kristal pulu gösterdi mi?”</p>

  <p class="calibre12">Amy kaşlarını çattı. “Pul?”</p>

  <p class="calibre12">Ona anlattım ve tüneli de söyledim. İrileşmiş gözlerinden Albay Martin’in ondan da herkesten de gerçekleri gizlediğini anlıyordum.</p>

  <p class="calibre12">“Karanlıkta kalma lüksümüz yok,” dedim. “Neler olup bittiğini öğrenmeliyiz.”</p>

  <p class="calibre12">Amy dudağını ısırdı ve ardmdan başıyla onayladı. “Ben de seninle geliyorum.”</p>

  <p class="calibre12">“Ben de böyle söylemeni umuyordum.” Ona sırıttım. Amy pencereden uzaklaşarak, tabancasını ve kılıfını aldı ve beline taktı. Ardmdan bir gömlek daha giydi. İki koluyla pervaza tutundu ve bacaklarını uzattı ve sessizce yanıma indi.</p>

  <p class="calibre12">Onu harabelerden götürürken, “Plan nedir?” diye sordu.</p>

  <p class="calibre12">“Su borusunu göle doğru takip etmek ve ardından ormana dönmek. Sanırım sonda oralarda bir yerlerde veya en azından Albay Martin oradaki bir şeyi bulmamızı istemiyor.”</p>

  <p class="calibre12">Koloniden gizlice kaçarken, Amy kaşlarını çattı. “Biliyor<span class="calibre15">sun, babamın sondayı yasak bölgede tutmasının mükemmel bir açıklaması olabilir. O Bilge değil ve burası da Godspeed değil.”</span></p>

  <p class="calibre12">Yeni tuvaletlerin çevresinde eğilirken, ona cevap vermedim. Dağların gölgesine sığınarak, boruları takip ediyorduk.</p>

  <p class="calibre12">Koloniden yeterince uzaklaştığımızda, Amy yeniden konuştu. Sözleri karanlığı yarıp geçiyordu. “Bugün bir adamın öldüğünü gördüm.”</p>

  <p class="calibre12">Duraksadım.</p>

  <p class="calibre12">“Keşke sen de orada olsaydın.” Bu iki cümleyi böyle artarda söylediğini duymak ürkütücüydü fakat ne demek istediğini biliyordum. Geçtiğimiz üç ayda, Godspeed’in duvarları bizi birbirimize yaklaşmaya zorlamıştı. Şimdi Amy’yi yanımda sadece onlar mı tutmuştu diye merak ediyordum.</p>

  <p class="calibre12">“Üzgünüm,” dedim ve aslında bugünden fazlası için de özür diliyordum.</p>

  <p class="calibre12">“Belki de babamın herkesi sondadan uzak tutmasının sebebi, sondanm tehlikeli olmasıdır,” dedi. Sesi hâlâ uzak geliyordu. Güven hissetmek için silahının kabzasına dokundu. Ben de benim değil de silahın kendisini güvende hissetmesine neden olduğunu fark ettim.</p>

  <p class="calibre12">Göle ulaşana dek tekrar konuşmadık ve o zaman bile hafif sesle konuşuyorduk.</p>

  <p class="calibre12">Amt, “Bak burada ne kadar açıktayız,” dedi. “Gerçekten de neden babamın insanları uzakta tutuğunu merak ediyor musun?” tabancasını çıkartıp, elinde taşımaya başladı. Haklıydı, burada ağaç yoktu ve yukarıda gezinen herhangi bir ptero bizi rahatlıkla yakalayabilirdi.</p>

  <p class="calibre12">“Gelmemize izin vermeme sebebi o değil.”</p>

  <p class="calibre12">Amy gökyüzüne bakıyordu. “Çırak... O pterolar... Korkunç!”</p>

  <p class="calibre12">Gözlerinde panik ifadesi vardı. Daha önce hiç görmediğim bir karanlık ve korku eşliğinde... Eklemleri beyazlaşana dek silahı sıkıyordu.</p>

  <p class="calibre12">Amy, “Haydi bu işi bitirelim,” dedi ve gözlerini kısarak, tepeyi tırmanmaya başladı.</p>

  <p class="calibre12">Gözlerimi kıstım. Siyah gökyüzünü zar zor algılayabiliyordum. Tam su pompasmm yamnda duruyor olmasaydık, görmeyecektim.</p>

  <p class="calibre12">Amy’ye doğru baktım. Yüzü normalden de solgundu ve gecenin karanlığıyla tezat oluşturuyordu.</p>

  <p class="calibre12">Yavaş hareket ediyorduk. Kaybolmamak için arada bir arkamıza bakıp, çok uzaklaşmadığımızdan emin oluyorduk. Özellikle de ormanın kıyısmdayken ve yolumuza ağaçlar çıktığında... Orman geride uzanıyordu. Zihnimde bulunduğumuz yerin haritasını çıkartmaya çalıştım. Solumda mekik, sağımda göl ve arkamda da harabeler vardı. Ve önümüzde de bir şey.</p>

  <p class="calibre12">Amy işaret ederek, “Bak burada toprak ne kadar düz,” dedi. Etrafta kimse olmamasına rağmen, hâlâ yavaş sesle konuşuyordu.</p>

  <p class="calibre12">Esintiyle beraber, çevremizdeki uzun çimenler savruluyordu fakat Amy’nin işaret ettiği yerde çimen yoktu. Ağaç yoktu. Hiçbir şey yoktu. Doğanın ortasında siyah ve parıltısız ve insan yapımı bir şey vardı. Çimenlere ve ağaçlara tezat hâlde orada yükseliyordu.</p>

  <p class="calibre12">Amy elimi tutarak, “Haydi,” dedi.</p>

  <p class="calibre12">Çayırlarda koşmaya başladık. Amy’nin nasıl açıkta kaldığımızı söylediğini düşünüp duruyordum. Kaslarım gerilmişti ve aşırı parlak yıldızların arasında bir pteronun belirmesini bekliyordum.</p>

  <p class="calibre12">Uzun çimenlerin bittiği yerde durduk.</p>

  <p class="calibre12">“Burası nedir?” dedim. Öylesine hafif sesle konuşmuştum ki, kendim bile zor duymuştum.</p>

  <p class="calibre12">Amy öne doğru bir adım attı. Kumlu topraktan asfalta geçince, adımlan ses çıkartmaya başlamıştı. Minik binalara doğru ilerlerken, ben de irileşmiş gözlerle onu takip ediyordum. “Bir çeşit yapı,” diye fısıldadı. “Sondanın çevresine inşa edilmiş.”</p>

  <p class="calibre12">Yoldaki bir çıkıntıya takıldım ve Amy’yle beraber parıldayan metale bakmak için eğildik. Yere entegre olmuş büyük bir dikdörtgendi. Asfaltm altında bir şey vardı. Bir panel veya bir oda. Eğer onu nasıl açacağımızı bilseydik.</p>

  <p class="calibre12">Amy kulağıma doğru, “Yere çizilmiş çizgilere bak,” diye fısıldadı.</p>

  <p class="calibre12">Parlak beyaz çizgiler, uzaklan işaret ediyordu. Asfaltta daha vardı.</p>

  <p class="calibre12">Amy, nefesini tutarak, “Bu bir pist,” dedi. “Ve altmda da uçaklar var. Jetler.”</p>

  <p class="calibre12">Böyle söylediğinde bir anlam kazanmıştı. Yere gömülü dikdörtgen şeklindeki alanlarda jetler olmalıydı. Herkim onlan kontrol ediyorsa, yer seviyesine çıkartabilir, pozisyon alabilir ve bu asfaltı da pist olarak kullanabilirdi.</p>

  <p class="calibre12">Amy neredeyse ciyaklayarak, “Bunu buraya kim koymuş?” dedi.</p>

  <p class="calibre12">Ona verecek bir cevabım yoktu. Bu daha önce keşfettiğimiz harabelere hiç benzemiyordu. Harabeler tozlu binalardı ve uzun zaman önce terk edilerek, harabeye dönmüşlerdi. Fakat bu pistte yağ ve yanmış lastik kokusu vardı. Yakın zamanda kullanılmıştı.</p>

  <p class="calibre12">Amy’ye beni küçük binalara doğru takip etmesi için işaret ettim, taş kalıntılara değil, modem ve tek katlı cam ve çelik ofislere. Tereddüt etti. Bunu her kim yaptıysa, harabelerde gördüğümüzden çok daha ileri teknolojiye sahipti.</p>

  <p class="calibre12">“Bak.” En yakındaki binayı işaret ettim. “Bir iletişim sistemi.”</p>

  <p class="calibre12">Odadaki kontrol paneli, mekiği indirirken bizim köprüde kullandığımızdan pek de farklı değildi. Yani aynı derecede kafa karıştırıcıydı fakat sanınm onu çözebilirdim.</p>

  <p class="calibre12">Amy kapmın kulpunu denerken, “Kilitli,” dedi. Kapının yanındaki göz seviyesindeki minik kareyi işaret ettim. Godspeed’deki biyometrik tarayıcılardan pek de farklı değildi fakat koruyucu çubuk yerine minik bir parmak çubuğu vardı.</p>

  <p class="calibre12">Amy, “Denemekten zarar gelmez,” dedi ve parmağını bastırdı. Bir an sonra bir mesaj belirdi—İNSAN—ve kapı açıldı.</p>

  <p class="calibre12">Odaya adım atarken, “Bu kapı sadece insanların girebilmesi için inşa edilmiş?”</p>

  <p class="calibre12">Amy bana doğru endişeyle baktı. Eğer tarayıcı insanı saptayabiliyorsa, insan dışında bir şeyi dışarıda tutmak için tasarlanmış demek oluyordu.</p>

  </body>
</html>
