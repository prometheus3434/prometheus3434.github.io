<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_1">1: AMY</h1>

  <p class="calibre12">Kalbim yerinden fırlayacakmış gibi çarparken, “Dur,” dedim.</p>

  <p class="calibre12">Çırak’ın parmağı fırlatma tuşunun üzerinde kaldı. Endişe dolu gözleriyle bana doğru baktı. Gözlerinin kenarlan kırışmıştı ve bu da yaşından büyük ve hüzünlü görünmesine neden oluyordu. Önümüzdeki petek desenli camın ardmda gezegen mavi, yeşil ve beyaz parıldıyor ve göz kamaştırıyordu. İstediğim her şey o gezegendeydi fakat buna rağmen, resmen korkudan mideme sancı girmişti.</p>

  <p class="calibre12">Dehşet.</p>

  <p class="calibre12">“Buna hazır mıyız?” diye sordum. Sesim neredeyse fısıltı hâlinde çıkmıştı.</p>

  <p class="calibre12">Çırak geriye doğru yaslandı ve fırlatma tuşundan uzaklaştı. “Alabileceğimiz her şeyi Godspeed’den mekiğe taşıdık,” dedi. “Her şey de bağlandı...“</p>

  <p class="calibre12">“İnsanlar bile,” dedim. İnsanları duvara yaslanmış donma haznelerine bağlamak için Çırak’m geminin dışına çıkarken kullandığı uzay giysilerindeki büyük ve ağır ipleri kullanmıştık. Böylece mekik, Centauri-Dünya’ya inerken, insanlar da lastik toplar gibi orada oraya çarpmayacaklardı. Derme çatma bir çözümdü işte. Baştan savma emniyet kemerlerimizin yeterli olmayacağından endişe ediyordum fakat elimizden gelen buydu. Olabildiğince hazırlanmıştık.</p>

  <p class="calibre12">Fakat hazır olup olmadığımızı sorarken, ima ettiğim bu değildi.</p>

  <p class="calibre12">Demek istemiştim ki: Aşağıda olana hazır mıyız?</p>

  <p class="calibre12"><span class="calibre10">Ben</span> hazır mıyım?</p>

  <p class="calibre12">Gezegene sondalar gönderilmişti—bir kısmı <span class="calibre10">Godspeed</span> gelmeden gönderilmişti—ve hepsi de Centauri-Dünya’nın yaşama elverişli olduğunu bildirmişti. Fakat yuva ve yaşama elverişlilik arasında büyük bir fark vardı.</p>

  <p class="calibre12"><span class="calibre10">Ve orada canavarlar vardı.</span></p>

  <p class="calibre12">Başımı salladım ve bu rahatsız edici düşünceden uzaklaşmaya çalıştım. Son sondaların hepsi bir çeşit bilinmeyen bir tehlikeden bahsetmişlerdi. Orion’un “canavar” dediği bir şeyden. Öylesine kötü bir şeydi ki, ilk Bilge <span class="calibre10">Godspeed’deki</span> herkesi karaya çıkartmak yerine uzay gemisine kapatmaya karar vermişti.</p>

  <p class="calibre12">Hangisi daha kötüydü? Canavarlar... Duvarlar?</p>

  <p class="calibre12">Üç ayımı kapalı mekânda geçirmiştim ve uzay gemisinin duvarları, bir evden ziyade bir hapishane gibi gelmişti fakat en azmdan hayattaydım. Gezegende neler olduğunu ve ne tür yeni tehlikelerle karşılaşacağımızı kim bilebilirdi ki?</p>

  <p class="calibre12">Artık geride sadece sorularım, korkum ve bana doğru bakan büyük mavi, yeşil ve beyaz gezegen kalmıştı.</p>

  <p class="calibre12">Gitmemiz gerekiyordu. Aşağıdaki dünyayla yüzleşmeliydik. Bizi tutsak eden duvarları görmezden gelerek uzun bir yaşam sürmektense, dudaklarımızda özgürlüğün tadıyla hızla ölmek daha iyi olacaktı.</p>

  <p class="calibre12">Kendi kendime, buna değeceğini söyledim. Ödenen bedel ne olursa olsun, <span class="calibre10">Godspeed’den</span> kaçmak için yeterli olacaktı. Kendime bunları söylüyor ve kendi sözlerime inanmaya çalışıyordum.</p>

  <p class="calibre12">Kontrol panelinde ışıklar yanıp söndü. Çırak’la beraber tam panelin karşısında oturuyorduk ve aramızda büyük bir metal kumanda kolu vardı. Ana Köprüde—tüm gemiyi kontrol etmek için tasarlanan büyük oda—altı sandalye ve düzinelerce kontrol paneli fakat bu daha küçük köprüde sadece ikişer tane vardı. Yeterli olduğunu umuyordum. Hazır olduğumuzu umuyordum.</p>

  <p class="calibre12">Uzandım—kontrol panelinin ardındaki parıldayan gezegene doğru—ve Çırak da titreyen elimi kavradı.</p>

  <p class="calibre12">“Bunu yapabiliriz,” dedi. Sesinde tereddüt yoktu.</p>

  <p class="calibre12">“Bunu yapmalıyız,” dedim.</p>

  <p class="calibre12">“Birlikte?”</p>

  <p class="calibre12">Başımla onayladım.</p>

  <p class="calibre12">İkimiz de parmağımızla FIRLATMAYI BAŞLAT tuşuna bastık.</p>

  </body>
</html>
