<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_9"><a id="bookmark2" class="calibre3"></a>11: AMY</h1>

  <p class="calibre12">Korkunç kavgayı ayırdıktan sonra, babam beni bir yere çekti. “Konuşabileceğimiz bir yer var mı?” diye sordu.</p>

  <p class="calibre12">“Genetik laboratuvarı,” dedim. Başımla gösterdim. Bir an kalabalık ve gerilimli odada Çırak’la göz göze geldik. Eğer birbirimize bir an ayırabilseydik, bu dünyayı anlamlandırmayı başarabilecektik. Fakat Çırak’m şu an cevap vermesi gereken bin beş yüz kişi vardı. Benimse bir.</p>

  <p class="calibre12">Babam beni donma odasının diğer tarafına doğru takip etti. Biyometrik tarayıcı genetik imzamı tanıdığında bile yorum yapmadı. Bir şey demeden önce kapının arkamızdan kapanmasını bekledi.</p>

  <p class="calibre12">Donma haznesine doğru yaklaşarak, “O kim?” diye sordu. Orion tam hareket anında yakalanmıştı. Ellerini pençe hâline getirmiş, camı tırmalıyor ve gözleri buzun altında parıldıyordu.</p>

  <p class="calibre12">“Juliana Robertson’un kocasını öldüren adam. Seni de öldürmeye çalıştı.”</p>

  <p class="calibre12">Babam bana doğru döndü. “Ben uyurken burada çok şey olmuş. Bana anlatmanı istiyorum.”</p>

  <p class="calibre12">Neden bunları Çırak’a değil de bana sorduğunu sormam gerekmiyordu. Yine de konuşurken tereddüt ettim. Doğrudan Çırak’la konuşması konusunda ısrar edeceğime babama bildiklerimi anlatarak Çırak’ın pozisyonunu zayıflatıyor muydum?</p>

  <p class="calibre12">Hayır... Hayır. Babamın Orion hakkındaki gerçeği bilmesi gerekiyordu. Ve Çırak’m da onun hatalarını açıklama konusunda tereddüt edeceğini biliyordum. Babamın özürlere ihtiyacı yoktu. Orion’un tam olarak neden tehlikeli olduğunu bilmeliydi. Elimden geldiğince Orion’un kim olduğunu ve neden donmuşlar arasmda ordu mensuplarını öldürerek, insanlarını kurtarmaya çalıştığını açıkladım. Çırak’ın planını yani babam ve diğer donmuşların Orion’u yargılayıp cezalandırmaları fikrini anlatmadım. Orion’un cezasını donma gibi anlattım. Onun yargı için bile uyanmasını istemiyordum. Tıpkı benim gibi yüzyıllarca buzda kapana kısılmış vaziyette yaşamasını istiyordum.</p>

  <p class="calibre12">Babam başını salladı. Orion’un arkadaşlarını eriyerek ölmeye neden terk ettiğini anlamaya çalışıyordu. Öne doğru uzandı, bir tutam saçımı kulağımın arkasına doğru götürerek, “Çok şey yaşadın,” dedi. Sesi pişmanlıkla doluydu.</p>

  <p class="calibre12">Sağ elimi bilinçsizce sol bileğime doğru götürdüm. Üç ay önce yere yatırılıp, toprağın araşma gömülüp, o adamın bana yapmaya çalıştığı kötülüğü hatırlamıştım.</p>

  <p class="calibre12">Babam kolunu bana doladı. Nazikçe, “Gemide doğanlar,” dedi. “Beklediğimden farklılar.”</p>

  <p class="calibre12">“Benim beklediğimden de farklılar.”</p>

  <p class="calibre12">“Onları anlamama yarayacak her şey...”</p>

  <p class="calibre12">Bileğimi bıraktım ve söyleyeceklerimi kendime sakladım. Babam volta atmaya başlamıştı. Bu özelliği ondan kapmıştım. “Bu insanlar,” dedi. “Hepsi aynı görünüyor ve bir <span class="calibre15">çocuğu lider olarak seçmişlerdi. Bu zamanda daha fazla olmalılardı sayıca.” Bana bir duvardan diğerine atlayan vahşi bir hayvanı anımsatıyordu.</span></p>

  <p class="calibre12">“Ve eğer sonda raporları doğruysa, buraya yapılan yolculuk üç yüz yıl sürmemiş... Sonda yarım milenyumdan fazla zaman geçtiğini gösteriyor.”</p>

  <p class="calibre12">Demek Bilge sistemi altında <span class="calibre10">Godspeed</span> gezegenin çevresinde bu kadar zaman dönmüştü: İki yüz ekstra yıl. Altı, belki yedi veya sekiz Bilge? Ve bir Çırak her şeyi reddetmişti.</p>

  <p class="calibre12">Babam daha çok kendi kendine konuşarak, “O beş yüz yılda neler oldu?” diye sordu. “Kendilerine neler yaptılar? Bir çeşit genetik modifikasyon olduğu çok açık fakat zaman içerisinde toplumsal kuralları da değişmiş...”</p>

  <p class="calibre12">“Genetik değiştiricilerle oynuyorlardı,” dedim. Babamın bütün dikkati bir anda bana doğru döndü ve daha önce hiç görmediğim bir dikkatle beni dinliyordu. “Demek istiyorum ki, kendilerini monoetnik hâle getirmek için bir şey yaptıkları kesin fakat bebeklere doğduklarında genetik modifikasyon malzemesi enjekte ettiklerini biliyorum.” Babam bir şey demedi, kendinden geçmiş bir biçimde odaklanmış olması beni biraz tedirgin etmişti. “Bana önlem için olduğu söylenmişti. Bir çeşit çatışma kaynağı olarak ırkı görüyorlar ve dini ve kavga etmelerine veya anlaşmazlık yaşamalarına neden olan her şeyi öyle görüyorlar.”</p>

  <p class="calibre12">Babam derin düşüncelere dalmıştı. Sonunda, “Onlardan biri gibi konuşuyorsun,” dedi.</p>

  <p class="calibre12">“Efendim?”</p>

  <p class="calibre12">“Nasıl söylediğine bir bak,” dedi. “Özür dilerim.” Bana bu kelimeleri suçlarcasma söylemişti. “Bir aksanın var.”</p>

  <p class="calibre12">“Yok!”</p>

  <p class="calibre12">Gözlerini bana doğru dikti. “Var.”</p>

  <p class="calibre12">Kaşlarımı çattım. Bunun neden önemli olduğunu anlamıyordum bile. Belki onlar gibi konuşuyordum.</p>

  <p class="calibre12">Kimin umurunda?</p>

  <p class="calibre12">“Bana başka ne anlatabilirsin?” Babam gözlerini bana doğru dikmişti. “Uyanıkken neler öğrendin?”</p>

  <p class="calibre12">Yaşamın çok, çok kırılgan olduğunu öğrenmiştim. Birini sadece birkaç günlüğüne tanıyıp, üzerinizde bırakmış olduğu etkiyi asla unutmayabileceğiniz! öğrenmiştim. Sanatın hem güzel hem de üzücü olabileceğini öğrenmiştim. Eğer biri sizi severse, sizin onu sevmenizi bekleyeceğini öğrenmiştim. Bir şeyi ne kadar isterseniz isteyin, elde etmenizde işe yaramayacağını veya “hayır” demenin yeterli olmayabileceğim öğrenmiştim. Yaşamın adil olmadığım öğrenmiştim. Ailemin beni kurtaramayabileceğini öğrenmiştim. Belki de kimsenin kurtaramayacağını öğrenmiştim.</p>

  <p class="calibre12">“Pek bir şey öğrenmedim,” diye mırıldandım.</p>

  <p class="calibre12">“Haydi ama.” Babam duraksadı ve yüzüme doğru baktı. “Herhangi bir detay, ne kadar ufak olsa da, bu gemide doğan insanları anlamama yardımcı olabilir.”</p>

  <p class="calibre12">Onlardan “gemide doğanlar” diye bahsetmesinden hoşlanmıyordum. Sanki Dünya’da doğan insanlardan daha az insanmışlar gibi...</p>

  <p class="calibre12">“Aslında bilmek istediğin şey,” dedim. “Birbirimizi parçalamamayı nasıl garanti edeceğimiz, öyle değil mi?” Daha önce yaşanan kavga hâlâ zihinlerimizdeydi. Barut fıçısı gibiydik ve tek bir kıvılcım bile bizi dağıtacaktı.</p>

  <p class="calibre12">Babam başıyla onayladı ve devam etmemi bekledi.</p>

  <p class="calibre12">Hemen, “Dışarı çıkmamıza izin ver,” dedim. Sesim yalvarır gibi çıkmıştı. “Herkesin gezegeni görmesine izin ver. Duvarların ardındakini görmelerine izin ver. Bu insanlar çelik bir kafes dışında hiçbir şey görmediler. Eğer kapıyı açarsan, eğer dünyayı görmelerine izin verirsen buna bayılacaklar ve bu görevin devam etmesi için ne yapmaları gerekiyorsa yapacaklar. Kendilerine yeni bir yuva yapmak için ellerinden geleni yapacaklar.</p>

  <p class="calibre12">Babam, “Güvenli değil...“ diye başladı fakat sözünü kestim.</p>

  <p class="calibre12">“Şimdi yapabileceğimiz en tehlikeli şey, o kapıyı kilit altında tutmak olacaktır. Ya onu açarsın ya da o duvarları kendileri parçalarlar.”</p>

  <p class="calibre12">Babam insanları yüz kişilik gruplar hâlinde dışarıya yolladı. Her on kişilik grup için bir tane silahlı ordu mensubu oluyordu. O grupları organize ederken, ben de Çırak’a doğru muzaffer bir edayla gülümsedim. Çırak ise kaşlarını çatarak, başını çevirdi.</p>

  <p class="calibre12">Babam ayrılacak ilk grubu organize ederken, hafif sesle, “Sorun nedir?” diye sordum.</p>

  <p class="calibre12">“Hiçbir şey.” Çırak gözlerime bakmadı.</p>

  <p class="calibre12">“Hayır,” dedim. Zorla söylediğimden, Çırak şaşkınlıkla bana doğru baktı. “Suratını asıp, sonra da bana neyin yolunda olduğunu söylemeden edemezsin. Seni ne rahatsız ediyor?”</p>

  <p class="calibre12">“Sana da bunlar biraz... Manipülatör gibi görünmüyor mu?”</p>

  <p class="calibre12">“Ne o?”</p>

  <p class="calibre12">Çırak kapıya doğru bakıyordu. Kapıda babam durmuş, önündeki ordu mensuplarına emirler veriyordu.</p>

  <p class="calibre12">Kuşkuyla, “Babam mı?” diye sordum. “Onun herkesi manipüle ettiğini mi düşünüyorsun?”</p>

  <p class="calibre12">Çırak göz temasından kaçınarak, “Bilge’nin yaptığı bir şeydi,” dedi. “Gerçekten önemli olandan insanları uzaklaştırmak için insanlara büyük bir şey vermek.”</p>

  <p class="calibre12">“Ve Babam herkesi neyden uzaklaştırmaya çalışıyor? Gezegenden? Çünkü zaten onu veriyor. Ve bu da benim fikrimdi, onun değil.”</p>

  <p class="calibre12">Çırak başta cevap vermedi. Sonunda, “Üzgünüm,” dedi fakat ona inandığımdan emin değildim. Bana doğru döndü. Tekrar, “Üzgünüm,” dedi. Bu defa ciddiydi. “Babanın Bilge’ye benzediğini düşünmüyorum.”</p>

  <p class="calibre12">Hafifçe gülümsedim fakat ikimiz de Çırak’m bu düşüncelerinin neden kaynaklandığını biliyorduk. Orion. Donmuş hâlde bile ondan kaçamıyorduk.</p>

  <p class="calibre12">Babam önce gemiden gelenlerin çıkması için dikkat ediyordu. Annem gibi gezegeni araştırma ve keşfetme arzusuyla yanıp tutuşan bilim insanlarının protestolarına karşm böyle yapıyordu. Çırak’m en azından bunun için minnettar olduğunu düşünüyordum ve <span class="calibre10">Godspeed’den</span> çoğu kişinin de bu fırsat için memnun olduklarını biliyordum.</p>

  <p class="calibre12">Hepsi de değil. Gemiden gelenlerin sadece yansından fazlası, yanlarındaki silahlı ordu mensuplarıyla dışanya çıkmaya cesaret edebilmişlerdi. Kalanlan ise korkuyorlardı ve yaşamlan boyunca tanıdıkları duvarların arasmda kendilerini güvende hissediyorlardı. Mekik çoktan ter ve çöp kokmaya başlamıştı. Babam, Emma’yı gezegene iniş sırasında ölen üç kişinin cesedini gömmesi için görevlendirmişti fakat diğer kokuları gidermek için yapabilecekleri pek bir şey yoktu. Mekikten tamamen ayrılmak gerektiğinde Çırak ve babamın ne yapacaklarını bilmiyordum. Kit tamamen tükenme noktasına yakın görünüyordu ve sarı endişe giderici medikal plasterleri de bitmek üzereydi. Kimsede yeşil Phydus plasterlerinin olmadığını fark ettim.</p>

  <p class="calibre12">Çırak’la beraber çıkacak son gruptaydık. Dünya’dan gelen sabırsızca bekleyen insanlarla beraberdik. Bilim insanları kapıda heyecanla toplanmışlardı. Annem her iki elinde de numune kavanozları taşıyordu ve öylesine gülümsüyordu ki, öyle gülümsesem yanaklarım ağrırdı. Babam, köprüye açılan kapıda durmuş, biz geçerken sessizce sayıyordu.</p>

  <p class="calibre12">Köprüye yaklaştığımızda Çırak’ın elini tuttum. Endişeyle gözlerinden hiçbir şey kaçmayan babama doğru baktı fakat elimi bırakmadı.</p>

  <p class="calibre12">Yeni dünyaya açılan kapıdan geçerken, Çırak, “Hazır mısın?” diye sordu.</p>

  <p class="calibre12">Cevap veremeyecek kadar heyecanlıydım. Bir sıcak dalgası bana çarptı, sona ermekte olan bir yaz gününün ılık esintisi. Mekiğin boğucu ve nefes almayı zorlaştıran klostrofobik havası değildi.</p>

  <p class="calibre12">Emma Bledsoe, kontrol panelinin yanında koruyucu olarak duruyordu ve daha fazla pterodaktil canavar veya alacakaranlıkta gizlenmiş olabilecek herhangi bir tehdide karşı uzun menzilli tüfeğiyle gökyüzünü ve ormanı tarıyordu. Önümdeki görüntüye doğru baktım. Geçen sefer mekiği bıraktığımdakinden çok daha fazlasını içime çekiyordum. O zaman Çırak için çok korkmuştum ve pterodaktil canavar beni dehşete düşürmüştü. O yüzden başka bir şey fark edememiştim. Şimdi bile gitgide artan karanlığın içinde ne tür yaratıkların olabileceğini düşünürken dehşete düşüyordum ve o dehşeti bastırmak zorunda kalıyordum. Kendimi bu dünyanın sunduğu şeyleri görmeye zorluyordum. Mekiği çevreleyen orman, daha önce gördüğüm hiçbir ormana benzemiyordu. Tek bir gövde ve dallarla gökyüzüne doğru uzanan ağaçlar yerine, bu ağaçların bir sürü ince gövdesi bir arada duruyordu. Gövdelerin kalınlığı benim bacağımdan fazla değildi fakat büküle büküle kaim ağaçlara dönüşüyorlardı. Dallar karmaşık düğümler atıyorlar ve sonlarında da yeşil yapraklar vardı. Fakat yapraklar da inceydi ve genişlerdi. Sanki dalların kenarına kurumaları için bırakılmış kumaş parçalarına benziyorlardı.</p>

  <p class="calibre12">Çırak, “Amy?” dedi ve beni gerçek yaşama geri getirdi. Öne doğru bir adım attım.</p>

  <p class="calibre12">Mekiğin inişi epey iz bırakmıştı: Arazide büyük bir kısmı yok etmiştik. Mekiğin altındaki kumlu zemin yanarak, kararmıştı ve sanki kaynayıp sonra tekrar donmuştu. Filizlerden duman çıkıyordu ve rampanın siyah zemini geçecek kadar uzun olmasından dolayı memnundum.</p>

  <p class="calibre12">Ayağım yere değdiğinde, nefesim kesildi. Dünya. Gerçekti ve ayaklarımın altındaydı. Yaptığım ilk şey, gözlerimi açmak olmuştu. Derin bir nefes aldım, ciğerlerimi havanın da ötesinde toprakla, ağaçlarla ve okyanusla doldurduğumu hayal ettim. Ve ardından nefesimi verdim. Şimdi daha da büyüktü. Hava. Geri dönüşümlü değildi, tazeydi ve temizdi ve esiyordu. Toprak, bitkiler ve çok daha fazlasıyla.</p>

  <p class="calibre12">Her ne kadar çevremde düzinelerce insan olsa da, çoğu gökyüzüne bakıyor veya mekiğe yakın durmaya çalışıyorlardı. Hepsi de pterodaktil görünümlü şeyin gelip, kendilerini kapmalarını bekliyorlardı. Benimse bildiğim tek şey, Çırak’ın elimi tuttuğuydu ve tüm dünyanın çevremize serildiğiydi.</p>

  <p class="calibre12">Ve babama söylediğim şeyin doğru olduğunu biliyordum: Dünyayı tatmamıza izin ve evimizi şekillendirmek için her şeyi yaparız.</p>

  <p class="calibre12">Çırak’a, “Bu harika değil mi?” diye sordum.</p>

  <p class="calibre12">Sessizce onayladı. Onun da gözleri yukarıdaydı fakat onun kararmakta olan bulutlar arasında saldıracak canavarı aramadığını biliyordum. Orada olmayan ve asla olmayacak duvarları arıyordu.</p>

  <p class="calibre12">“Dikkat et!”</p>

  <p class="calibre12">İkimiz de gökyüzüne doğru bakarken, neredeyse ayağının altındaki beyaz plastere doğru eğilmiş olan küçük bir adama basıyorduk.</p>

  <p class="calibre12">“Ne yapıyorsunuz?” diye sordum.</p>

  <p class="calibre12">Adam cevap olarak—görevdeki biyologlardan biriydi— dikkatlice plasteri kaldırdı ve ortaya devasa bir ayak izi çıktı. Bilim adamı, “Albay Martin, gezegenin yaşam formlarıyla ilgili örnekler toplamaya başlamam için izin verdi,” dedi.</p>

  <p class="calibre12">Bu ayak izini tanımıştım, ilk indiğimizde Çırak’a saldıran dinozor kuşundu. Biyolog, nazikçe plasteri alırken, canavarın pençelerinin dev oyuk izlerini görebiliyordum. San kumlar görüntüyü biraz bozuyordu fakat bilim adamı fırçayla silmeye başladığında, ürpertimi zorlukla bastırdım. O pençelerin Çırak’m derisine girişini hatırlıyordum.</p>

  <p class="calibre12">Çırak göğsüne dokundu. Sanki Kit’in onun için hazırladığı bandajların altından hâlâ acıyı hissedebiliyordu. Tek kelime etmeden, bilim adamı meslektaşlarına bulgusunu gösterirken uzaklaştık. Gemiye doğru yanaşmaya başlamıştım fakat Çırak beni kalabalıktan ormana doğru çekti.</p>

  <p class="calibre12">“Acıyor mu?” diye sordum.</p>

  <p class="calibre12">Çırak elini göğsünden çekti. “Pek değil,” diye mırıldandı. Dikkatini ağaçlara vermiş gibiydi.</p>

  <p class="calibre12">“Neye bakıyorsun?”</p>

  <p class="calibre12">Çırak başını salladı, gözleri orman zemini boyunca ilerledi. Yavaşça, “Saldırıya uğradığımda...” dedi. “Şey duydum sandım...”</p>

  <p class="calibre12">Eğildi ve gözlerini yere doğru dikti. Ağacın gölgesi ve alacakaranlığın gitgide azalmakta olan ışığı görmesine engel oluyordu. Öne doğru uzandı. Neredeyse fısıltı hâlinde, “Şunu gördün mü?” diye sordu.</p>

  <p class="calibre12">Çırak’ın yanma çömeldim. En yakın ağacın dibinde, hayvan izleri olabilecek bir şeyler gördüm fakat daha önce gördüğüm hiçbir hayvan izine benzemiyorlardı. İzlerin çoğu tanınmaz hâldeydi, buradan hangi hayvan geçtiyse, birkaç kez üzerinden geçmişti. Fakat bir ağacın dibinde harika bir iz vardı. Yumuşak toprağa iyice gömülmüştü ve izi çok belliydi: Çapraz çizgilerle bozulan oval bir şeklin önünde üç mahyalı parmak. Çırak’ın eli ize doğru gitti. İzin arka yansı avuç içi kadardı. Uzamış olan parmaklar veya pençeler ise parmaklarını birkaç santim geçiyorlardı.</p>

  <p class="calibre12">Ne tür bir hayvan böyle bir iz bırakırdı? Kuş canavarın bükülen pençeleri vardı fakat bu hayvanın pulsu pençelerinin testere gibi uçları olmalıydı. Sanki cildime değse anında par» çalayabilirdi.</p>

  <p class="calibre12">Ayağa kalkarak, “O bilim adamını bularak, başka bir plaster almalıyız,” dedim.</p>

  <p class="calibre12">Çırak ayağa kalktı. O esnada derinden bir ses, “Grupla kalmalısınız,” dedi. Ordudan genç bir adam, ormandan bize doğru geliyordu. Çırak’ın incelemekte olduğu izlerin tam üzerine basarak... Çırak öfkeyle homurdandı fakat adam önemsemiş gibi görünmüyordu.</p>

  <p class="calibre12">Adam gençti. Benden pek de büyük olamazdı, yani kesin yirmili yaşlardaydı. Koyu renk saçları ve panldayan mavi gözleri vardı. Onu babamın sonda görevine götürdüğü adamlar arasında hatırlıyor gibiydim fakat adını veya rütbesini hatırlayamadım. Ona doğru baktığımı görünce, dikkatini tekrar mekiğe ve bizi izleyen babama vermeden önce bana doğru bir an gülümsedi. Yüzüm kızardı. Üzerine asker giysileri giymişti fakat ne isim rozeti ne de görünen bir rütbesi vardı. Kim olduğunu soramadan, babam araya girdi.</p>

  <p class="calibre12">Mekiğin köprüsünden, “Gruba yakın kaim!” diye bağırdı. Asker de devriyesine devam etti.</p>

  <p class="calibre12">Çırak beni mekiğe doğru çekerken kaçamakça babama doğru baktı. Koluna asıldım ve onu diğer tarafa doğru çektim. Mekiğin bu kısmında da ordu mensupları vardı fakat en azmdan babamın tetikte olan bakışlarından uzaktaydık.</p>

  <p class="calibre12">Sonra güneşleri fark ettim. İki taneydiler. Onlan daha önce nasıl fark etmediğimi bilmiyordum. Kim güneşe bakmayı akıl ederdi ki? Fakat şimdi gökyüzünde alçalıyorlardı. Koyu renkli bir mavi-yeşil alacakaranlık yaratıyorlardı.</p>

  <p class="calibre12">İki güneş.</p>

  <p class="calibre12">îki.</p>

  <p class="calibre12">Elbette, Centauri-Dünya’da iki tane olduğunu biliyordum. Mekiğin penceresinden iki devasa parıldayan yıldızı da görmüştüm. Ama bir uzay gemisinden iki büyük yıldız görmekle ye den iki parıldayan güneş görmek arasmda bir fark vardı.</p>

  <p class="calibre12">“Bu çok... Bu çok güzel,” dedim. Huşu içinde konuşmuştum. Çırak da cevaben elimi biraz daha sıktı.</p>

  <p class="calibre12">Ona bakmak için döndüm ve kalbimde hissettiğim şaşkınlığın onun yüzüne yansımış olduğunu gördüm. Dudaklarım yavaş yavaş gülümsemeye başladı ve durmadan devam etti gülümsemeye. Öyle ki, bir daha asla gülümsemeden duramayacağımı sandım. Çırak elini koluma doğru yükseltti ve kolum boyunca ilerledi. Nefesim kesilmişti.</p>

  <p class="calibre12">Öne doğru eğildim, parmak uçlarıma yükselmiştim. Ormandan gelen ılık, toprak kokan esinti beni ona doğru itiyor gibiydi. Öpücüğümüz, daha önce mekiğin inişinde paylaşmış olduğumuz şiddetli tutkuyu içermiyordu. Bu farklıydı, bu bir okyanus dalgası gibiydi, üzerimizden geçiyor ve ikimizi de ısıtıyordu. Bizi nefessiz ve gözlerimizi parıldar hâlde bırakıyordu.</p>

  <p class="calibre12">Güneşlerden biri ufukta battı. Diğeri ise hâlâ dünyanın ucunda sallanıyor gibiydi. Gitgide azalmakta olan ışıklarını savurmaya çalışıyordu. Birkaç parlak yıldız görünüyordu. Bunlar arasında görünür vaziyette ilerleyen bir yıldız dikkatimi çekti.</p>

  <p class="calibre12">O <span class="calibre10">Godspeed</span> miydi? Eğer yeterince güçlü bir teleskopum olsaydı, parçalanmış Köprüyü görebilir miydim?</p>

  <p class="calibre12">Yine Çırak’ı öpmek üzere uzandım fakat geriye çekildi. Tam zamanında geriye bakarak, babamın sessizce uzaklaştığını gördüm.</p>

  <p class="calibre12">Her ikisine de arkamı döndüm ve tam o zaman son güneş de ufkun gerisinde batmaya başladı ve dünya karanlığa gömüldü.</p>

  </body>
</html>
