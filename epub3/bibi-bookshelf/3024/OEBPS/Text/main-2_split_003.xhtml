<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_18"><a id="bookmark3" class="calibre3"></a>21: AMY</h1>

  <p class="calibre12">Öfkelenmesini istiyordum.</p>

  <p class="calibre12">Kükremesini, kavga etmesini, masayı devirmesini ve bize saldırmasını istiyordum.</p>

  <p class="calibre12">Benim bildiğim Orion öyleydi.</p>

  <p class="calibre12">İşkence görmüş—varlığı bir işkenceye dönüşmüş olan— ve gözümün önünde ölmekte olan Orion hakkında ne hissedeceğimi bilmiyordum.</p>

  <p class="calibre12">“Ne oldu?” Kelimeler bir ciyaklama gibi çıkmıştı. Dudaklarını aralamak, ağzının kanamasına neden olmuştu ve çenesine doğru salyası akmaya başlamıştı.</p>

  <p class="calibre12">Çırak sesini sakin tutarak, yaramaz bir hayvanla konuşuyor gibi cevap verdi. “Donmuştun.”</p>

  <p class="calibre12">Orion’un bedeni sarsıldı ve gülmeye çalıştığını sonradan anlayabildim. “Kahretsin. Ne kadar süre?”</p>

  <p class="calibre12">“Üç ay.”</p>

  <p class="calibre12">Bu bilgiyi hazmetmesini bekledim. O an üç ay daha yaşlanmış gibiydi.</p>

  <p class="calibre12">“Neredeyiz?”</p>

  <p class="calibre12">Hangi odada olduğumuzu sormuyordu. Hâlâ Godspeed’de mi yoksa Centauri-Dünya’da mı olduğumuzu soruyordu.</p>

  <p class="calibre12">Çırak, “İniş yaptık,” dedi.</p>

  <p class="calibre12">Orion, “Neden?” diye sordu. Sesinde öfke veya suçlama yoktu.</p>

  <p class="calibre12">Çırak, “İnmeliydik,” dedi fakat ben bunun doğru olup olmadığını merak etmeye başlamıştım.</p>

  <p class="calibre12">Orion hafifçe acı acı güldü. Sanki ihtiyar tan şüphe duyuyordu. Başını kaldırdı. “Neden canım bu kadar yanıyor?” Sesi neredeyse bir fısıltı hâlini almıştı. “Neden göremiyorum?” Şimdi korkuyordu ve ürkmüştü.</p>

  <p class="calibre12">Kalbim parçalandı.</p>

  <p class="calibre12">“Düzgün dondurulmamıştın.”</p>

  <p class="calibre12">“Ben...” Yutkundu ve o hareketi bile acı çekmesine neden olmuş gibiydi. “Ben iyi hissetmiyorum.”</p>

  <p class="calibre12">Çırak nazikçe, “Biliyorum,” dedi. “Biliyorum.” Bir süre sonra ekledi, “Üzgünüm.”</p>

  <p class="calibre12">Orion yüzünü Çırak’a ve bana doğru çevirdi. Bir an filmle kaplı gözleri üzerimde gibiydi ama hayır, o kördü. “Bunun için seni suçlamıyorum,” dedi ve sesi öncekinden de güçlüydü.</p>

  <p class="calibre12">Çırak başını eğdi. Orion onu suçlamıyor olabilirdi fakat o kendisini suçluyordu.</p>

  <p class="calibre12">“Belki de hak etmiştim. Amy’yi de suçlamıyorum.”</p>

  <p class="calibre12">Kalbim durdu. Benden bahsediyordu.</p>

  <p class="calibre12">“O kız... Onu bulmana sevindim. Uyanmasına memnun oldum. Daha önce başkaldırmaya çalıştığımı biliyorsun. Öyle bir kız olmamıştı. Sadece daha fazla yaram olmuştu.” Boynuna dokundu.” Yara sayımı arttırıyorum.” Elini gözlerine doğru kaldırdı. Avuç içleriyle onları kapattı.</p>

  <p class="calibre12">Orion, “Burada olmamalıyız,” dedi.</p>

  <p class="calibre12">Çırak, “Olmak zorundayız...“ diye başladı fakat Orion sözünü kesti.</p>

  <p class="calibre12">“Hayır,” dedi. Öksürdü ve ıslak bir ses çıktı. “O gezegeni gördünüz ve uzak duramadınız. Biliyorum. Ben de görmüştüm. Fakat insanlarımı Godpeed’de güvende tutacak kadar sağduyum vardı.” Yeniden öksürdü ve dudaklarından kan çıktı. “Sanırım artık burada olsak da görmeye layık değilim.”</p>

  <p class="calibre12">Sesinde büyük bir özlem vardı.</p>

  <p class="calibre12">Ve ben de ilk defa Orion’la ortak bir yanımızı keşfettim.</p>

  <p class="calibre12">Orion, “Üzgün olmak için kendi sebeplerim var,” dedi. Çırak konuşmak istiyordu fakat doğru kelimeleri bulamıyor gibiydi. Orion’un çenesine kan akıyordu. Gözleri kanıyordu.</p>

  <p class="calibre12">Önümüzde parçalara ayrılıyordu. Boğuk bir sesle, “Onları ölürken asla izlemedim,” dedi. Önceki düşüncelerimi yansıtıyordu. “Eğer izlemiş olsaydım, boğulmalarına izin vermezdim.”</p>

  <p class="calibre12">Çırak sonunda, “Orion,” dedi. “Yardımına ihtiyacımız var.”</p>

  <p class="calibre12">Orion eliyle masaya dokundu ve köşelerini hissetti. “Çok... Yorgunum...”</p>

  <p class="calibre12">Çırak, “Bize gezegendeki canavarlarla ilgili ne anlatabilirsin?” diye sordu. Sesinde bir telaş vardı. Orion ölüyordu fakat gizlediği sırlarla ölmesine izin veremezdik.</p>

  <p class="calibre12">Orion, “Köleler veya askerler,” dedi. Masaya doğru yattı ve bacaklarını bir kenara koydu. “Size söylemiştim... Köleler veya askerler.”</p>

  <p class="calibre12">Çırak, “Donmuşlar değil,” dedi. “Donmuşlardan bahsetmiyordum. Onların nasıl tehlikeli olduklarını biliyorum. Gezegendeki yaratıkları soruyorum. İniş yaptığımızda bizi bekleyenlerle ilgili ne biliyorsun?”</p>

  <p class="calibre12">Orion’dan hırıltılı bir ses çıktı. Yine gülüyor muydu? Veya daha kötüsü? Çırak sesini yükselterek, “Bize anlat!” dedi. “Bize anlatman lazım! Karşımızda ne olduğunu bilmeliyiz! İnsanlar öldü.”</p>

  <p class="calibre12">Orion, “Eee?” dedi. “Ben ölüyorum.”</p>

  <p class="calibre12">“Bize anlatmalısın!” Çırak, Orion’un kolunu yakaladı. Kavrayışıyla beraber kolu ezildi ve Orion’un dudaklarından gırtlağının yaşam veremediği bir çığlık yükseldi. Orion’un bedeni acı spazmlarıyla debelenirken, Çırak elini çekti.</p>

  <p class="calibre12">Sakinleştiğinde, Orion konuştu. Sesi daha zayıflamıştı. “Bana onları bulamadığınızı söyleme?” Kuru bir sesle öksürdü. “Oh, küçük prens, bana tüm ipuçlarmı takip etmediğinizi söyleme.”</p>

  <p class="calibre12">“İpuçları için zamanımız yok.” Çırak yalvarıyordu. Sesi ağlamaya başlayacak gibiydi. “Yalnızca söyle bana.”</p>

  <p class="calibre12">Orion tekrar ayağa kalkmaya çalıştı fakat başaramadı. Onun yerine, yüzünü Çırak’a doğru çevirdi. Kör olan gözleri kapalıydı ve onları açık tutması için çok fazla çaba gerekiyordu. “Bana dünyayı göster,” dedi. Kelimeleri güçlü söylemek için çaba sarf etmişti. “Lütfen.” Sesinde bir yalvarma tonu yoktu. Sadece basitçe söylenen bir ricaydı.</p>

  <p class="calibre12">Çırak şaşkın görünüyordu ve geri çekilmişti fakat Orion’un ne demek istediğini biliyordum. Eğer onu dışarıya çıkartmazsak konuşmayacaktı.</p>

  <p class="calibre12">Ayağa kalktım ve olabildiğince sessiz bir biçimde kapıyı açarak, takip etmesi için Çırak’a işaret ettim. Çırak önündeki masayı itti. Donma odasındaki tek ses ikimizin yürümesi ve masanın metal zemindeki sürtünme sesiydi.</p>

  <p class="calibre12">Ve Orion da masada nefes nefese, bir anlığına yaşama tutunmaya çalışıyordu.</p>

  <p class="calibre12">Çırak, masayı köprü kapısına doğru koridordan geçirirken, Orion’un bedeni metal zeminde kaydı. Nefesi kesildi ve göğsünde bir şeyler oldu. Kör gözlerini olabildiğince açarak, kan tükürdü. Artık sadece ağzının kenarlan kanamıyordu. İçinde de bir şeyler kırılmıştı.</p>

  <p class="calibre12">İçeriye girerken, köprü kapısmı açık bırakmıştık fakat şimdi önce ben gitmeliydim. Masanın ucundan çektim de kilitli kapıdan geçirdim. Orion, Çırak’m yanmda ondan başka birisi daha bulunduğundan şüphelense bile bundan bahsetmemişti.</p>

  <p class="calibre12">Dışanya çıktığımızda, yüzünü güneşlere doğru çevirdi. Gökyüzünde yükselmişlerdi ve ağaçların üzerine çıkmışlardı. Bedeni şimdi daha küçük görünüyordu. Metal masa üzerinde büzülmüş gibiydi fakat gözleri hâlâ iriydi ve çevrede dolanıyordu. Ne olduğunu görmek istiyordu. O an ona acıdım fakat hemen ardmdan Theo Kennedy’nin ölürken gözlerinin nasıl şiştiğini ve dışan fırladığını hatırladım. Acıma duygusu da kalbimde söndü gitti.</p>

  <p class="calibre12">Orion kolunu kaldırdı. Parmaklanyla uzanmaya çalışıyordu. Derin derin nefes aldı ve taze havayı içine çekti. Sanki her şey koku duyusuna odaklanmış gibiydi. Çevremizde ılık bir esinti oldu ve o da kafasını esintiye doğru kaldırdı. Rüzgâr yüzünden ormandaki yapraklar hareket ediyorlardı ve Orion da bu sese kulak kabartmıştı.</p>

  <p class="calibre12">Bedeni geride kalan bütün duyulara odaklanmış durumdaydı. Çevredeki dünyayı olabildiğince içine çekiyordu.</p>

  <p class="calibre12">Kolunu yavaşça indirdi. Dudaklarının kenarlan hafifçe yukanya doğru kalktı.</p>

  <p class="calibre12">İçini çekti ve içini çekmesiyle beraber geride kalan son yaşam damlası da aktı gitti.</p>

  <p class="calibre12">Gözlerinde kalan son hafif panltı da yavaşça kayboldu.</p>

  </body>
</html>
