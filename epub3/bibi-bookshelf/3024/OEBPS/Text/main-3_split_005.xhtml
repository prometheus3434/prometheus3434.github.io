<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_28"><a id="bookmark5" class="calibre3"></a><span class="calibre22"><span class="calibre23">32: Ç</span><span class="calibre23">IRAK</span></span></h1>

  <p class="calibre12">Ertesi sabah, binamdaki merdivenlerde duyduğum ayak sesleriyle uyandım. Gerindim ve boynumu çatırdattım. Kıyafetlerimden öylesine meydana getirdiğim yatakta yatıyordum fakat daha iyi bir şeyler bulmalıydım, özellikle de benden daha fazla acı çeken hamile kadınlar için.</p>

  <p class="calibre12">Amy, “Çırak!” diye nefes nefese haykırdı ve odama koştu.</p>

  <p class="calibre12">Gülümsememe engel olamadım. Eğer Amy alarmlı saatim olacaksa, bu kadar erken kalkmayı umursamıyordum.</p>

  <p class="calibre12">Sonra yüzündeki ifadeyi fark ettim. “Sorun nedir?” diye zıpladım ve giysiler arasından bir tunik seçerek, üzerime geçirdim. Saat çok erken olmasına rağmen, hava nemli ve yapış yapıştı.</p>

  <p class="calibre12">Amy, “Kit,” dedi. Koştuğu için hâlâ nefes nefeseydi. “Haydi gel.”</p>

  <p class="calibre12">Ayakkabılarımı giyerek, onu takip etmeye başlamıştım. Kalbim tekleyerek, “Ne oldu?” diye sordum. Bu gezegende Amy dışında güvenebileceğim insanlardan biri de Kit’ti. Az sayıdaki arkadaşlanmdan biriydi. Eğer bir sorun varsa...</p>

  <p class="calibre12">Amy, “Bilmiyorum,” dedi. Gözleri tepenin alt kısmında Emma ve Chris’e emir vermekte olan Albay Martin’e yönelmişti. O da uzaklarda bir yeri işaret ediyordu.</p>

  <p class="calibre12">“Ne demek istiyorsun?” diye sordum. “O iyi mi?”</p>

  <p class="calibre12">“Bilmiyorum.” Amy tekrarladı ve elimi tutarak, beni merdivenlerden Albay Martin’e doğru götürdü. “Bu sabah babam onu bulmaya çalıştı. İnsanların yetenekleriyle ilgili hazırladığı listenin üzerinden geçmek istiyordu. Kalıcı işler vermeye başlayacaktı fakat o kayıp.”</p>

  <p class="calibre12">“Kayıp mı?” Aptal gibi hissediyordum. Daha yeni sabah olmuştu ve güneşler doğmuştu.</p>

  <p class="calibre12">“Babam bir yere gittiğini ve yakında döneceğini sanıyor.”</p>

  <p class="calibre12">“Kit, bunu yapmaz,” dedim.</p>

  <p class="calibre12">Bana doğru baktı. “Biliyorum.”</p>

  <p class="calibre12">Ona doğru koşarken, Albay Martin bize döndü. Sitemkâr bir tavırla, “Sana Çırak’ı bu konuyla rahatsız etme demiştim,” dedi.</p>

  <p class="calibre12">“Baba, Kit öyle gitmez. Eğer kayıpsa, bu bir sorun var demektir.”</p>

  <p class="calibre12">Amy’ye doğru baktım. İkimiz de kayıpsa, artık muhtemelen geç olduğunu biliyorduk.</p>

  <p class="calibre12">Emma, “Ben çoktan, aramak için gönüllü oldum,” dedi. Kaşlarını çatmıştı.</p>

  <p class="calibre12">Albay Martin kesin bir tavırla, “Ben de çoktan bir şey yok dedim,” dedi. “Kit’in oraya gidip gitmediğini anlamak için mekiğe adamlar gönderdim.”</p>

  <p class="calibre12">“Gitmez,” dedim.</p>

  <p class="calibre12">“Bir kadın—emirlerime karşı gelerek—çekip gitti diye, bütün operasyonları durduracak değilim.”</p>

  <p class="calibre12">Amy öylesine zorla, “Baba,” dedi ki, Albay da biraz şaşırmıştı. “Kit çekip gitmedi. Öyle biri değil.”</p>

  <p class="calibre12">Albay Martin, kızının söylediklerini düşündü.</p>

  <p class="calibre12">Chris yanma gelmişti. Onu yere devirmek istiyordum. Bir kişinin daha Kit’in umursamazca kaybolduğunu söylemesine katlanamazdım. “Belki de tuvaletlerdedir,” dedi.</p>

  <p class="calibre12">Amy, “Değil, kontrol ettim,” dedi. “Onu aramaya gitmemiz gerekiyor.”</p>

  <p class="calibre12">Albay Martin, “Gönderdiğim adamların dönmelerini bekleyelim,” dedi fakat sesi önceki gibi emir içermiyordu. “Mekikten biraz malzeme almaya gitmiş olabilir...”</p>

  <p class="calibre12">“Yapmaz,” diye ısrar ettim. “O benim insanlarımdan biri ve onu tanıyorum. Bana söylemeden koloniden gitmesi mümkün değil. Size söylüyorum, eğer yoksa ciddi bir sorun var demektir.” Albay Martin’in yüzünde şüphe ifadesi gördüm. Kit’in götürülmüş olmasını istemiyordu çünkü kendi hatası olacaktı. Korumaları onu koruyamamıştı fakat Albay Martin’in incinmiş duygularını tatmin edecek zamanım yoktu. “Eğer siz bir şeyler yapmayacaksanız, ben yaparım,” dedim. “Arama gruplan oluşturuyorum hemen.”</p>

  <p class="calibre12">Amy hemen, “Yarım ederim,” dedi.</p>

  <p class="calibre12">“Ben de.” Emma, Albay Martin ve Chris’e doğru iğrenerek bakıyordu.</p>

  <p class="calibre12">Hızla hazırlandık. Kit’in kaybolduğu haberi yayılır yayılmaz, insanlar arama ekiplerine katılmak için gönüllü olmaya başlamışlardı ve bir saatten kısa sürede yüzden fazla insan toplanmıştı. Albay Martin, çayırlarda toplanan insanlara doğru bir göz attı. Arama ekibinde kararlı bir hava vardı ve ellerinde aletler taşıyorlardı. Kürekler, tırpanlar ve hatta birkaç kişinin ellerinde büyük ağaç dallan vardı.</p>

  <p class="calibre12">Albay Martin bana, “Silahlara ihtiyaç yok. Adamlarımın silahları var,” dedi. Benim insanlarımın da kendininkiler gibi silahlanmış olması onu huzursuz etmişti. Bu bilgiyi zihnime yerleştirdim.</p>

  <p class="calibre12">“Silahlar Kit’i kurtarmadı,” dedim. “Veya Lorin’i veya Juliana Robertson’u veya o dünyalı doktoru.”</p>

  <p class="calibre12">Onu gören son kişiyi araştırdığımda Willow, hamile bir kadm mide ağrıları yüzünden gece Kit’in ona geldiğini söyledi.</p>

  <p class="calibre12">Willow, “Bana bir medikal plaster verdikten sonra, gitti,” dedi.</p>

  <p class="calibre12">“Başka birini gördün mü?”</p>

  <p class="calibre12">“Onlardan biri nöbetteydi.” Wiilow, dünyalı ordu mensuplarını kastediyordu. Kalabalığın ortasında endişeyle dikilen Chris’i işaret etti. “îşte o.”</p>

  <p class="calibre12">Ona doğru gittim ve bu bilgiyle yüzleştirdim.</p>

  <p class="calibre12">Chris, “Onu gördüğümü hatırlıyorum,” dedi. Kendini sesimdeki suçlamadan korumak ister gibi ellerini kaldırmıştı. “Nöbetim bitmeden hemen önceydi.”</p>

  <p class="calibre12">“Binasına sağ salim ulaşmasını sağladın mı?” diye sordum. Chris’in benzi attı. “Ben... Hayır. Sandım ki...”</p>

  <p class="calibre12">Artık ikna olarak, “İşte o zaman kaçırılmış,” dedim. Öfkeyle Chris’e doğru baktım. Koloniyi korumak onun göreviydi ve umursamazlığının bedelini insanlarımdan biri ödemişti.</p>

  <p class="calibre12">Peki, onu kim almıştı ve neden?</p>

  </body>
</html>
