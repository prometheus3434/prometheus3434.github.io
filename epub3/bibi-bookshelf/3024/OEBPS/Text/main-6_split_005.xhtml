<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_60"><a id="bookmark5" class="calibre3"></a>69: AMY</h1>

  <p class="calibre12">Elektronik haritadaki noktalar birbirlerine doğru yaklaşmaya başlayana dek, Çırak’m haberleşmeyi neden kapattığını gerçekten anlamamıştım. Kaçış roketi ve <span class="calibre10">Godspeed</span>, uzay istasyonuna çarpmaya gidiyorlardı.</p>

  <p class="calibre12">Sonra anladım: Onun ölümünü duymamı istememişti.</p>

  <p class="calibre12">Gözlerimi kapattım ve ellerimle kulaklarımı örttüm. îçimde yükselmekte olan çığlığı bastırmaya çalışıyordum.</p>

  <p class="calibre12">Nefes alamıyordum. Nefes alamıyordum. Hastalanacaktım.</p>

  <p class="calibre12">Chris, “Bakın,” dedi. O esnada harika titredi ve söndü. Geride sadece siyah bir ekran kalmıştı.</p>

  <p class="calibre12">İletişim odasının kapısına koşarak, hızla açtım. Hibritler beni durdurmaya tenezzül bile etmemişlerdi çünkü sanınm artık onlardan biriydim veya belki de kaçabileceğim bir yer olmadığını biliyorlardı. Soğuk hava bana çarptı ve saçlanmı yüzümün önüne getirdi. Saçlanmı çektim ve yapının merkezine koştum. Çok da uzun olmayan bir zaman önce orada otomatik mekik duruyordu. Çırak ona binmeden önce...</p>

  <p class="calibre12">Başımı geriye attım ve gökyüzüne doğru bakmaya başladım.</p>

  <p class="calibre12">Ve onu gördüm.</p>

  <p class="calibre12">Karanlık gökyüzü.</p>

  <p class="calibre12">Bir milyon güneş.</p>

  <p class="calibre12">Daha önce hiç bu kadar çok yıldız görmemiştim. Gözlerim sayesinde daha fazlasını görebiliyordum fakat bana görmek istediğim tek şeyi göstermiyorlardı. Çırak’ı geri alabilmek için evrendeki bütün yıldızlardan vazgeçebilirdim.</p>

  <p class="calibre12">Yakındaki ağaçlar, rüzgârın etkisiyle kıpırdandı. Kuş sesleri duyuldu ve kayboldu.</p>

  <p class="calibre12">Hibritler iletişim binalarından çıkarak, başlarını yukarıya kaldırdılar.</p>

  <p class="calibre12">Sonra da nasıl sonlandığmı gördük.</p>

  <p class="calibre12"><span class="calibre10">Godspeed’in</span> motoru nükleerdi. Biyolojik silahların yakıtını ise bilmiyorduk bile fakat beraber patladılar. Uzayda, alışkın olduğumuz mantar şeklindeki bulut meydana gelmedi. Patlayan bir bombadan çıkan ‘bum’ sesi gelmedi.</p>

  <p class="calibre12">Karanlık gökyüzünde, bir ışık parlaması oldu. Renklerle kaplıydı, tıpkı bir nebula veya kuzey ışıklan gibiydi. Dalgalanan bir köpük gibi patlamıştı.</p>

  <p class="calibre12">Başka hiçbir şey yoktu, ne bir patlama sesi, ne toprakta bir titreme, ne de duman kokusu. Burada gezegenin yüzeyinde hiçbiri yoktu.</p>

  <p class="calibre12">Çırak’ın ölümünü belirtecek hiçbir şey yoktu.</p>

  <p class="calibre12">Sadece ışık.</p>

  <p class="calibre12">Ve sonra yok oldu.</p>

  <p class="calibre12">Ve sonra Çırak yok oldu.</p>

  </body>
</html>
