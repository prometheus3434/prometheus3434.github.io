<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_26"><a id="bookmark3" class="calibre3"></a>30 ÇIRAK</h1>

  <p class="calibre12">Amy beyazlaşmıştı, solgun değildi, bembeyaz olmuştu. “İyi misin?” diye sordum.</p>

  <p class="calibre12">Amy, “Babam,” diye fısıldadı.</p>

  <p class="calibre12">Donakaldım ve devam etmesini bekledim.</p>

  <p class="calibre12">“Biliyordu. Tüm bunları bizden sakladı. Orijinal koloniyi. Bu binayı. Bizden bunu saklamaya çalışıyordu. Hepimizden.” Derin ve titrek bir nefes aldı. “Benden.”</p>

  <p class="calibre12">Ona ne diyeceğimi bilmiyordum. Haklıydı, babasının gerçeği ondan sakladığını kendisi görebiliyordu.</p>

  <p class="calibre12">Hıçkırarak, “Neden?” dedi.</p>

  <p class="calibre12">Önüne doğru bir adım attım ve göz göze geldim. “Bilmiyorum. Bir nedeni olmalı.”</p>

  <p class="calibre12">Bana doğru acı acı baktı. “Orion’un sebebi vardı. Bilge’nin de sebebi vardı.”</p>

  <p class="calibre12">“Albay Martin, pek çok şey olabilir fakat ne Orion ne de Bilge’dir.” Bu kelimeleri sarf ederken, aslında inanmıyordum çünkü onları tam olarak tanımıyordum. Çoktan bizi yalanlar ve gizli gerçekler ilgili baskı altında tutmayı istediğini kanıtlamıştı.</p>

  <p class="calibre12">Amy bana arkasını döndü. Kırmızı perde, onun yüzünü gizliyordu. “Sence bizden önce gelen koloniyi pterolar mı öldürdü?”</p>

  <p class="calibre12">“Dışarıda pterolardan fazlası var,” dedim. Mekiğin yakınında bulduğum gizemli hayvan izlerini ve Albay Martin’in benden aldığı kristal pulu düşünüyordum.</p>

  <p class="calibre12">Amy, “Dr. Gupta’nm kanında genetik modifiye malzemesi bulundu,” dedi. “Belki de ilk koloni bir şekilde Centauri-Dünya’da formülü kullanmıştır. Belki pterolar da oradan geliyordur. Belki kendi sonlarını inşa ettiler.” Boğuk bir ses çıkarttı. Gözyaşlarını tutmaya çalıştığını anlamıştım. Neredeyse fısıltı hâlinde, “Yalnızız,” dedi, “önceden gelen koloniye her ne olduysa, ölmüşler. Aynen bizim öleceğimiz gibi.”</p>

  <p class="calibre12">“Biz ölmeye...“</p>

  <p class="calibre12">“Öleceğiz!” Cümleler boğazından fışkırıyor gibiydi. Bana doğru döndü ve gözlerinde bir panik ifadesi gördüm.</p>

  <p class="calibre12">Göz göze gelmemizi beklerken, “Amy,” dedim. “Sana asla bir şey olmasma izin vermem. Bunu biliyorsun, öyle değil mi?”</p>

  <p class="calibre12">Başıyla onaylamadan önce tereddüt etti.</p>

  <p class="calibre12">Şu an öylesine kırılgan görünüyordu ki, kalbim parçalandı. İkimiz de onu her şeyden koruyamayacağımı biliyorduk.</p>

  <p class="calibre12">Fakat bedeli ne olursa olsun elimden geleni yapacaktım.</p>

  <p class="calibre12">Gözlerine bakarak, “Amy,” dedim. “Ben...“</p>

  <p class="calibre12">Dudaklarını benimkilere bastırarak, sözümü kesti. Ben de söyleyeceğim kelimeleri öpücüğümle hissettirmeye çalıştım. Kollarım boynuma doladı ve beni kendisine doğru çekti. Çaresizlik içinde öpüşüyorduk. Asla doyuramayacağımız bir açlıkla öpüşüyorduk.</p>

  <p class="calibre12">Ben aptal değildim.</p>

  <p class="calibre12">Öpüşmemizin alevinde, düşüncelerim buharlaşırken, söylemek istediğim sözleri söylememe izin vermeyeceğini ve onun da söylemeyeceğini biliyordum.</p>

  <p class="calibre12">Ama umurumda değildi.</p>

  <p class="calibre12">Çünkü söyleyip söylemememizin bir önemi yoktu. îsimlendirsek de ya da sadece karanlıkta ve sessizlik içinde yaşamalarına izin versek de, kalbimizde gerçek olduklarım biliyorduk.</p>

  <p class="calibre12">Uzun zaman sonra ayrıldık. Amy’nin yanaklarına yine can gelmişti ve elleri de artık titremiyordu.</p>

  <p class="calibre12">“Başaracağız,” dedim ve sözlerimin zihnindeki fikri tekrar doğrulayacağını umdum.</p>

  <p class="calibre12">Yumruklarını sıktı ve başıyla onayladı.</p>

  <p class="calibre12">Üzerinde FKB sembolü olan kontrol panelini inceledim. “Bu kesinlikle bir iletişim paneli,” dedim. <span class="calibre10">“Godspeed 'de</span> kullandığımız iletişim bağlantılarına benziyor.”</p>

  <p class="calibre12">Elbette. Her ikisi de FKB tarafından yapılmıştı.</p>

  <p class="calibre12">Amy baktığım yere doğru baktı. “Sence gemiyle bağlantı kurabilir miyiz? Belki de birinin Küçük Prens ipucuna yardım etmesini sağlayabiliriz.”</p>

  <p class="calibre12">Başımı salladım. <span class="calibre10">Godspeed'le</span> iletişim kurmanın bir yolu bile olsaydı, doğrudan wi-comlara basmam gerekecekti. Köprüdeki diğer tüm iletişim sistemleri yok edilmişti. Amy’ye doğru baktım. Gözleri parıldıyordu. Sanki gemiye ulaşmak onun son umudu gibiydi. Tekrar iletişim paneline döndüm. Gemininkinden pek de farklı değildi... Denemenin zararı gelmezdi.</p>

  <p class="calibre12">Duvarın karşısında duran, kalın bir koltuğu çektim vc kontrol panelinin karşısına oturdum. Kontrollerin ne olduklarını ve nasıl kullanıldıklarını anlamaya çalıştım. Bu kadran bir sinyal arıyordu, bu çıktıları düzenliyordu. Fakat benim için hiçbir anlamı olmayanlar da vardı. ANSIBLE yazan bir kulp, hızla dönen bir iğnesi olan bir ölçü aleti.</p>

  <p class="calibre12">Amy yanıma oturdu. Önünde dokunmatik bir ekranı yandı ve bir dizi seçenek menüsünü açtı. Belki de eski teknoloji yenisiyle karışmıştı. Amy parmağını ekranda gezdirdi ve sonra durdu. Bir cümlenin üzerinde kalmıştı.</p>

  <p class="calibre12">Radyo sinyali yakalandı.</p>

  <p class="calibre12">Bana doğru baktı. Bu kötüye işaret değildi.</p>

  <p class="calibre12">Amy cümleye tıkladı ve ekran karardı. Sadece üstte küçük kırmızı bir çizgiyle frekans görseli ve altta da san çizgiyle ses görseli kalmıştı. İletişim odasını sesler doldururken, kelimelerin sekansına göre çizgiler de inip kalkıyordu. Merkezde ses mesajının kopyası yazılı kelimelerle çıkıyordu.</p>

  <p class="calibre12">Tebrikler! godspeed! Başarıyla son durağınıza eriştiniz, îkiz centauri sisteminde bir gezegendesiniz.</p>

  <p class="calibre12">Midemde bir yanma hissederek, “Bunun ne olduğunu biliyorum,” dedim.</p>

  <p class="calibre12">Amy heyecanla, “Dünya’yla iletişim kuruyoruz!” dedi. Mesaj devam ederken, öne doğru eğilmişti.</p>

  <p class="calibre12">Geminin inişinden önce gönderdiğimiz sondalara bakılırsa sadece yerleşilebilir bir dünya değil fakat aynı zamanda zengin çevresel kaynaklara da sahip olacağınızı bildirmekten dolayı heyecan duyuyoruz!</p>

  <p class="calibre12">Amy bana doğru döndü. Gözleri heyecanla parıldıyordu.</p>

  <p class="calibre12">Sonra yüzümdeki bakışı gördü.</p>

  <p class="calibre12">İnişiniz esnasında, bir sinyal doğrudan Finansal Kaynak Borsası’na bildirildi. Şu an bile FKB, koloniniz için yardım ve tedarik malzemeleriyle dolu bir mekik hazırlamaktadır.</p>

  <p class="calibre12">Amy hâlâ yeni umuduna tutunarak, “Dünya geliyor!” dedi. “Dünya gelip bize yardım edecek!”</p>

  <p class="calibre12">“Hayır, gelmiyor.”</p>

  <p class="calibre12">“Neden bahsediyorsun? Az önce.</p>

  <p class="calibre12">“Amy, mesajın etiketi neydi?” diye sordum.</p>

  <p class="calibre12">Kaşlarını çattı. “Radyo sinyali alındı.”</p>

  <p class="calibre12">Parmaklarımı dokunmatik ekranda tekrar gezdirdim ve mesaj yeniden başladı.</p>

  <p class="calibre12">TEBRİKLER, GODSPEED! BAŞARIYLA SON DURAĞINIZA ERİŞTİNİZ. İKİZ CENTAURİ SİSTEMİNDE BİR GEZEGENDESİNİZ.</p>

  <p class="calibre12">Amy, “Fakat..dedi.</p>

  <p class="calibre12">“Bu kayıtlı bir mesaj.” Kendimi hasta hissediyordum. Köprüdeki kontrol panelinde Albay Martin, onay kodunu girdiğinde bu mesajı duymuştum. O zaman bunun Dünya’yla canlı bağlantı olduğunu sanmıştık fakat sonra kesilmişti. Oysa yalnızca kayıtlı bir mesajdı, buradan bize gönderilen mesajın bir kopyasıydı.</p>

  <p class="calibre12">Mesajı taradım. Albay Martin’le kaydı dinlerken, tam bu dünyada bizim varlığımız için tehlike oluşturan detaylar verilecekken kesilmişti. Bu mesaj da tam aynı yerde kesiliyordu.</p>

  <p class="calibre12">Bu mesajın gerçekten Dünya’dan mı ayrıntılarla döşenmiş bir hileden mi ibaret olduğunu merak ettim.</p>

  <p class="calibre12">Amy iğrenmiş bir ifadeyle, “Bunu kim yapar?” diye sordu. Gözleri irileşmişti. “Babam... Babam değil, öyle değil mi?”</p>

  <p class="calibre12">Başımı salladım. Köprüde mesajı duyduğumuzda, Albay Martin’in yüzünü görmüştüm. “O mesaj, baban uyandıktan sonra geldi,” diye ekledim. “Bunu koordine etmiş olması mümkün değil.”</p>

  <p class="calibre12">Dokunmatik ekrana dokundum ve bir mesaj listesi belirdi. Dünya’dan gelen tek mesaj radyo sinyali mesajıydı. Diğerleri Ticaret Görüşmeleri, Iş Gücü Detayları, İmalat Özellikleri, Teftiş ve her etiketin altında da listelenmiş mesajlar vardı. Yanlarında ise herhangi bir modele uyduramadığım bir dizi sayı bulunuyordu.</p>

  <p class="calibre12">Yeniden ekrana dokundum ve Canlı Yaym diye bir etiket gördüm. Amy’yi dürttüm ve etiketi gösterdim. “Neyin canlı yayını?” diye sordu.</p>

  <p class="calibre12">“Belki de bu binayı yapan insanların?”</p>

  <p class="calibre12">Etikete bastım. Bir alt menü açıldı ve rastgele başlıklardan meydana gelen bir liste açıldı: Zirai, tıbbi, toplum, bakım, motor, kontrol.</p>

  <p class="calibre12">Amy bana doğru merakla baktı. Bu etiketleri anlamlandıramıyordum. Sonuncusuna tıkladım: Kontrol. Ekran karardı ve HATA mesajı yanıp sönmeye başladı. Ardmdan da alt menüye döndü. Omzumu silktim ve ilk etiket olan ziraiye bastım.</p>

  <p class="calibre12">Bu defa ekran kararmadı. Onun yerine bir manzara belirdi. Mükemmel bir biçimde düzgün ve yapılı çayırlı tepeler. Düzgün tahıl, mısır ve fasulye tarlaları. Genetik olarak elde</p>

  <p class="calibre12">edilmiş ineklerin ve koyunların yer yer görüldüğü, elle yapılmış zirai manzara görüntüsü maviye boyanmış metal bir gökyüzü altında duruyordu.</p>

  <p class="calibre12">Ekrana dokununca, görüntü kayboldu ve yerini alt menü aldı. “Çırak, bu...“ Amy kelimeyi söyleyemedi.</p>

  <p class="calibre12"><span class="calibre10">Godspeed.</span></p>

  <p class="calibre12">Bu <span class="calibre10">Godspeed’di.</span> Artık alt menüdeki etiketler bir anlam taşıyordu. Hızla basmaya başladım. Tıbbi etiketi, dışarıdan Hastaneyi gösteriyordu ve kamera Veba Bilgesinin hemen yanındaydı. Toplum etiketi, Şehirdi. Bakım etiketi, Gemici Katıydı. Motor etiketi de Godspeed’e yakıt veren kurşun soğutmalı hızlı reaktörü gösteriyordu. Kontrol ise sadece boş ekrandı çünkü Köprüden canlı yayın yapıyor olmalıydı ve Doktor havaya uçurduğundan beri de bir Köprü kalmamıştı.</p>

  <p class="calibre12">Sesim dehşetle dolu hâlde, “Bizi izliyorlardı,” dedi. “Bizi hep izliyorlardı.”</p>

  <p class="calibre12">Amy, “Kim bizi izliyordu?” diye sordu.</p>

  <p class="calibre12">Bilmiyordum. Bu binayı her kim yaptıysa. İlk koloni veya ilk koloniyi her kim yok ettiyse... İkincisiyse eğer insan değildi ve bu binadaki biyometrik tarayıcı da onu uzak tutmak için tasarlanmıştı.</p>

  <p class="calibre12">Yeniden toplum etiketine bastım. Şehir, hatırladığım gibi değildi. Sokaklar kalabalık ve pisti. İnsanlar—geride bıraktığım ve Bartie’yle kalan insanlar—umutsuzluk içindeydiler. Bazıları çok hızlı hareket ediyordu. Sanki yaşamları buna bağlıymış gibi bir yerden diğerine doğru koşuyorlardı. Diğerleri hareket etmiyorlardı bile. Binalara yığılmışlardı. Vazgeçmişlerdi.</p>

  <p class="calibre12">“Bir sorun var,” dedim. Ekrandan uzanıp, onlara yardım etmek istiyordum fakat parmaklarım cama değer değmez, ekran yeniden alt menüye döndü.</p>

  <p class="calibre12">Amy, elini kolumun üzerine koydu. Sanırım beni monitörden uzaklaştırmak istiyordu. Sonuçta ne yapabilirdim ki? Ben buradaydım ve onlar da yukarıda, gezegenin yörüngesinde dönüyorlardı. Onlara ulaşamazdım. Onları kurtaramazdım.</p>

  <p class="calibre12">Onları yüzüstü bırakmıştım.</p>

  <p class="calibre12">Gemici Katını görebilmek için bakım etiketine bastım. Tüm ofislerin ve laboratuvarların kapıları açıktı fakat içeride kimse yoktu. Gece miydi? Hayır, olamazdı... Şehirde solar lamba yanıyordu. Neden bu katta Gemici yoktu? Geriye döndüm ve motor etiketine bastım. Motor odası da boştu. Kameranın açısı sayesinde hem motoru hem de gerisindeki devasa kilitli kapıları görebiliyordum. O kapılar, Köprüden kalanları gizliyordu. Kapılar kilitliydi. Motorun arkasındaki kontrol panelindeki küçük ekranlara bakmaya çalıştım, görebildiğim kadanyla, her şey faal durumdaydı.</p>

  <p class="calibre12">Ama neden bu katta kimse yoktu?</p>

  <p class="calibre12">İşte o zaman, motorun üzerinde yanıp sönmekte olan kırmızı ışığı gördüm. Devasaydı fakat kamera açısı, kırmızı panltıyı büyük oranda bloke ediyordu. Ağzım kurudu. Bu parıldamanın anlamını biliyordum. Tüm Gemici Katı kulaklan sağır eden bir alarm tarafından yutuluyordu.</p>

  <p class="calibre12">Alarm bize motorun eriyeceğini bildiriyordu.</p>

  <p class="calibre12">Yakından baktım. Görüntüyü yakınlaştıramıyordum fakat pikseller arasında gözlerimi kısarak görmeye çalışıyordum.</p>

  <p class="calibre12">Ne olduğunu anlamaya çalışıyordum. Amy de öne doğru eğildi, kızıl saçlarını omuzlarının gerisine -atmadan önce ekranın önüne dökülmüşlerdi.</p>

  <p class="calibre12">Doktor gemiyi havaya uçurduğunda, motor uzaya maruz kalmıştı ve bir zamanlar Köprünün bulunduğu delikten vakumun her şeyi emmesi sonucunda hızlı bir basınç düşmesi yaşanmıştı. Motor uzun süre dayanıklı olmak üzere tasarlanmıştı fakat zaten eskiydi. Hasar görmesi kolaylaşmıştı. Ben de Köprü’nün havaya uçmasından sonra mekikle gitmiştim. O günlerde kimse çalışmıyordu ve kimse motoru kontrol etmeye gerek duymamıştı. Tüm o zaman içinde bozuk olabilirdi. Ben gitmeden önce bazı Gemiciler motoru kontrol etmişlerdi fakat ne kadar titiz davranmışlardı? Ya bir şey kaçırdılarsa?</p>

  <p class="calibre12">Eğer motor ölürse, <span class="calibre10">Godspeed</span> ölürdü.</p>

  <p class="calibre12">Bu kadar basitti.</p>

  <p class="calibre12">Ekrana doğru yaklaştım. Bunu görmek istemiyordum. Bu suçluluk duygusuyla yaşayamazdım.</p>

  <p class="calibre12">İnsanlarımı ölüme terk etmiştim.</p>

  <p class="calibre12">Bu düşünce ellerimin titremesine neden olunca, yanlışlıkla Hastanenin canlı yayınına dokundum. Kapatmaya çalıştım fakat Amy elimi tuttu. Ekrana doğru bakarak, “Bekle,” dedi.</p>

  <p class="calibre12">Arkamı döndüm. Orijinal Bilge’nin beton suratının benimle dalga geçmesini istemiyordum.</p>

  <p class="calibre12">Amy, “Yıldızlardan bir cüppe...” diye fısıldadı. Kolumu çekti. “Heykeldeki adam ne giyiyor?” diye sordu.</p>

  <p class="calibre12">Cevap vermek için bakmam gerekmiyordu. “O Bilge Cüppesidir.”</p>

  <p class="calibre12">Amy şaşkın görünüyordu. O an onun daha önce cüppeyi hiç görmediğini anımsadım. Bir keresinde giymiştim ve o zaman da gemiye gezegeni anons ediyordum. Amy gelmemişti çünkü kalabalıktan korkuyordu ve haklıydı da...</p>

  <p class="calibre12">“Bilge’nin özel durumlarda giydiği ağır yün bir cüppe,” dedim. Zihnimde canlandırabiliyordum: Cüppenin kenarlarında gezegenin yüzeyi işlenmişti ve omuzlarda da yıldızlar vardı.</p>

  <p class="calibre12">Omuzlarda yıldızlar vardı.</p>

  <p class="calibre12">Amy heyecanla, “Çırak, Küçük Prens!” dedi. “Hatırladın mı? İllüstrasyon bir kral gösteriyordu. Bilge de kral, değil mi? Ve Orion da cüppenin kalbini işaret etmişti, üzerinde yıldızlar olan bir cüppe.”</p>

  <p class="calibre12">Gözlerimi heykele doğru diktim. Betondan yapılmıştı ve Veba Bilgesi kendisi yaptırmıştı. Eğer gezegenle ilgili bir sır varsa, bu Veba Bilgesinin bir sim olmalıydı. Bilge sistemini o başlatmıştı ve ulaştığımızda gemiyi gezegene indirmeme kararını da o almıştı. Elbette Godspeed’i indirmemek için bir sebebi olmalıydı ve o sebebi de betondan bir heykelin içinden iyi nereye saklayabilirdi ki?</p>

  <p class="calibre12">Amy sesinde bir merak ifadesiyle, “Her şey uyuyor,” dedi. “İpucu, son ipucu yani burada olanlarla ilgili bilgi heykelin içinde.”</p>

  <p class="calibre12">“Heykelde,” diye tekrar ettim. “Gemide ve gemi de yörüngede, uzayda.”</p>

  <p class="calibre12">Amy içini çekti. İpucunun orada olduğunu bilmenin bize bir faydası yoktu.</p>

  <p class="calibre12">Heykelin yanında bir hareket dikkatimi çekti. Hastanenin</p>

  <p class="calibre12">patikasında, bahçede biri yürüyordu. Patika kıvrılınca, görüntüden çıktı fakat bir an sonra heykelin önünde belirdi.</p>

  <p class="calibre12">Bartie.</p>

  <p class="calibre12">Durdu ve başını metal gökyüzüne doğru çevirdi. Kamera onu harika bir açıyla gösteriyordu. Yüzünden endişe ve mutsuzluk okunuyordu. Gözlerinin altı morarmıştı ve yanağında yeni bir yara izi vardı. Bitkindi ve saçları derbeder hâldeydi. Gitarı yoktu. Benden liderliği almak, Bartie’ye yaramamıştı.</p>

  <p class="calibre12">Amy bakarak, “Ne yapıyor?” diye sordu.</p>

  <p class="calibre12">Bartie, Veba Bilgesinin heykeliyle konuşuyor gibi görünüyordu. Ben de sürekli durup, onun yıpranmış yüzüyle konuşurdum. Veba Bilgesinin kollan yardımsever bir biçimde açıktı ve yüz ifadesi öylesine bulanıktı ki, insanlarımın ihtiyaçlan doğrultusunda nasıl bir lider olmam gerektiğine karar vermeye çalışırken bana doğru anlayışla baktığını düşünürdüm.</p>

  <p class="calibre12">Bartie, ceplerinden birine doğru uzandı. Bir an bir flopi çıkarttı sandım fakat elinde flopiden daha küçük ve daha koyu renkli bir şey tutuyordu. Siyah. Siyah bir kare.</p>

  <p class="calibre12">Siyah bir medikal plaster.</p>

  <p class="calibre12">Amy’nin soluğu kesildi.</p>

  <p class="calibre12">Bartie’nin ne düşündüğünü ve neden Veba Bilgesine geldiğini biliyordum.</p>

  <p class="calibre12">Gemi ölüyordu ve o da bunu biliyordu. Siyah medikal plasterleri dağıtmaya başlamadan önce ne kadar beklemesi gerektiğine karar vermeye çalışıyordu. Öldüren plasterleri...</p>

  </body>
</html>
