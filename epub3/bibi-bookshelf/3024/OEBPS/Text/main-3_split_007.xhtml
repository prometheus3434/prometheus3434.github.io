<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_30"><a id="bookmark7" class="calibre3"></a>34: ÇIRAK</h1>

  <p class="calibre12">Kit’in bedenini doğrudan mekiğe getirdiler. Ben de zaten gelmesini beklediğimden, buna memnun olmuştum.</p>

  <p class="calibre12">Saçlarında toprak, ince dallar ve yapraklar vardı. Yüzünün sol tarafında koyu kahverengi büyük bir çamur yol yol iz yapmıştı. Ve eskiden beyaz olan laboratuvar gömleğine akmıştı. Bu gölek onu çok mutlu etmişti. —Dr. Gupta’nm hediyesiydi— Bunu görmek benim de Dünyalılarla kendi insanlarımın gerçekten bir arada çalışabileceklerine dair bir umudum olmasına neden olmuştu. Şimdiyse diğer kim bilir nelerle beraber, bu da mahvolmuştu. Göğsünün üzerinde kırmızı-siyah bir yara vardı. Kalbinin olması gereken yerde, etin üzerinde bir delik patlamıştı. Bu bir kaza değildi.</p>

  <p class="calibre12">Bu bir canavarın korkunç saldırısı sebebiyle olmamıştı. Kit’i bir silah öldürmüştü. Bir katilin kullandığı bir silah. Albay Martin’e doğru dönerek, “Onu kim öldürdü?” diye sordum.</p>

  <p class="calibre12">İki elini de kaldırdı. “Hiçbir fikrimiz yok.”</p>

  <p class="calibre12">Kit’in göğsündeki deliği göstererek, “Bu yarayı benim insanlarımdan hiçbirisi yapamaz!” diye haykırdım. “Ordunuzdakilerden biri cephanelikte.</p>

  <p class="calibre12">Albay Martin ağırbaşlı bir tavırla, “Çırak,” dedi. “Bizde de böyle bir yaraya neden olabilecek bir silah yok.”</p>

  <p class="calibre12">Amy’ye doğru döndüm ve o da sessizce onayladı.</p>

  <p class="calibre12">Kit’i taşıyanlar onu Amy’nin vurmuş olduğu pteronun kalıntılarının yanındaki metal masanm üzerine bıraktılar. Gözlerim öylesine yanıyordu ki, zorlukla görüyordum. Kit nazik biriydi, iyiydi ve istediği tek şey de diğer insanlara yardım edebilmekti. Aynen benim gibiydi: Hazır olmadan sorumluluk alması gerekmişti ve o da kendisinden önce gücünü kötüye kullanan kişinin adımlarında fakat iyilik yapmaya kararlı hâlde ilerlemişti.</p>

  <p class="calibre12">Ve şimdi hayatını kaybetmişti.</p>

  <p class="calibre12">Bu adil değildi. Bu düşüncenin çocukça olduğunu biliyordum ve bir öfke nöbetinden daha faydalı da değildi fakat elimde değildi ki... Bu hiç adil değildi.</p>

  <p class="calibre12">Cesedin üzerine eğilen Amy’nin annesi, “Yaraların nasıl oluştuğuna bakın,” dedi.</p>

  <p class="calibre12">Amy, “Sanki patlayan mermi gibi,” dedi.</p>

  <p class="calibre12">Amy gözlerime doğru baktı. Aynı şeyi düşündüğümüze emindim. Cephanelikte o tür bir silah olmayabilirdi fakat Amy ile beraber keşfettiğimiz yapıda olmadığı anlamına gelmiyordu. Veya dışarıda ne tür bir uzaylı varsa, onun ellerinde...</p>

  <p class="calibre12">Amy’nin annesi sessizce otopsiye hazırlanmaya başladı. Albay Martin ve adamları gittiler fakat ben kaldım. Bunu görmek istiyordum. Kit’i neyin öldürdüğünü öğrenmek istiyordum. Chris de kaldı, sonuçta Amy’nin korumasıydı fakat onun Amy’ye bakışlarından hoşlanmıyordum. Sanki Amy ona aitmiş gibi bakıyordu. Otopsiyi izlerken renginin neredeyse yeşile dönmesine sırıtmadan edemedim.</p>

  <p class="calibre12">Amy’nin annesi, Kit’in bedeninden olabildiğince fazla bilgi toplamaya çalıştı. Pamuk eküvyon çubukları ve tırnak kazıma işlemleri gerçekleştirdi. Her şeyi dikkatlice etiketliyor ve poşetliyordu. Ardmdan da Amy’ye veriyordu. O da tek kelime etmeden alıyordu.</p>

  <p class="calibre12">Bana doğru bakmakta olan Amy’nin arkasındaki cesede baktım. İkimiz de konuşmadık fakat Amy’nin bakışlarından hislerimi paylaşmakta ve kızgın olduğunu anlayabiliyordum. Kit ölmemeliydi. Bu şekilde değil.</p>

  <p class="calibre12">Dr. Martin iki kez kapamış olsa da, Kit’in gözleri açılıp duruyordu. Annesi yarayı daha fazla derinlemesine incelemek için cildini soyarken, Kit’in ağzı çığlık atıyormuş gibi açılmıştı.</p>

  <p class="calibre12">Görmemeye çalıştım. Görmememiz gereken, daima derinin ve yaşamın altında kalması gereken organların, kemiklerin, damarların, kanm ve yağların farklı şekillerini ve renklerini algılamayı kesmeye çalıştım. Başımı rahatlıkla Kit’in göğsündeki boşluğa sığdırabilirdim. Artık orada kavrulmuş et ve siyaha dönmüş kan dışında hiçbir şey yoktu.</p>

  <p class="calibre12">Dr. Martin yaraya doğru ışık tuttu ve ardmdan Amy’den ayırma cımbızı aldı. Orada göremediğim bir şeyi poşete koydu ve ardmdan Amy’ye uzattı. “Bakalım bunda ne bulacaksın,” dedi.</p>

  <p class="calibre12">Amy küçük poşeti çalışma masasına götürdü ve ben de onu takip ettim. Korkakça bir hamleydi fakat Kit’in cansız bedenine bugün daha fazla bakamayacaktım.</p>

  <p class="calibre12">“O nedir?” diye sordum.</p>

  <p class="calibre12">“Kınk bir cam parçası,” dedi. Çantadan cama benzeyen</p>

  <p class="calibre12">uzun bir parça çıkarttı. Dar ve berraktı ve keskin uçları vardı. İğne kadar inceydi ve olabildiğince narin tutmaya çalışıyordu. Fazla narin davranmıştı ve cam, cımbızın arasından kayarak metal masaya çarptı. Nefesimi tuttum ve camın kırılmasını bekledim.</p>

  <p class="calibre12">Fakat kırılmamıştı.</p>

  <p class="calibre12">Amy yeniden cımbızla aldı ve öylesine fazla bastırdı ki, elleri basınçtan titremeye başlamıştı. Cam kırılmamıştı.</p>

  <p class="calibre12">Masaya koydu ve bir tornavida aldı. Düz kısmını camın merkezine koydu. Bir eliyle, sonra iki eliyle bastırdı ve sonunda tüm ağırlığını verdi.</p>

  <p class="calibre12">Cam hâlâ kırılmamıştı.</p>

  <p class="calibre12">Amy sonunda camı, bir numune slaydına koydu mikroskobun altına itti. Bir an baktıktan sonra, bakabilmem için kenara çekildi. Normal cama benziyordu fakat tıpkı güneş ışıkları gibi içinde ince altın rengi çizgiler vardı. Neredeyse mikroskobun güçlendirmesiyle bile zor görünüyordu. Bana... Bir şey anımsatmıştı...</p>

  <p class="calibre12">Amy, “Kesinlikle böyle yaralara neden olan ve geride <span class="calibre10">cam</span> bırakan silahlarımız yok,” dedi.</p>

  <p class="calibre12">“Bu gezegende başka her ne varsa, daha iyi silahlan var; böyle diyorsun.” Yavaş sesle konuşuyorduk ve böylece ne Chris ne de Amy’nin annesi bizi duyabiliyordu.</p>

  <p class="calibre12">Amy sessizce beni onayladı. Gözleri endişeyle doluydu.</p>

  <p class="calibre12">Volta atmaya başladım. Bu alışkanlığı Amy’den kapmıştım. Bizden daha zeki ve daha hızlı bir düşmanla karşı karşıyaydık ve daha iyi silahları vardı. Onları kullanmak konusunda bir çekincesi de yoktu. Sadece Kit’i öldüren patlayan <span class="calibre15">mermiler değil fakat bir şekilde pterolan da kontrol edebiliyorlardı.</span></p>

  <p class="calibre12">Eğer o kadar zekilerse, öldürdükleri kişileri öldürmelerinin de bir nedeni olmalıydı. Dün gece beni ve Amy’yi alabilirlerdi fakat Kit’in peşine düşmüşlerdi.</p>

  <p class="calibre12">Neden?</p>

  <p class="calibre12">Dr. Gupta’yı yani bir tıp doktorunu almışlardı. Bir bilim insanını değil. Juliana Robertson’u yani bir ordu mensubunu almışlardı. Ve Lorin. Zavallı, saf Lorin. O zaman Phydus’un etkisi altındaydı.</p>

  <p class="calibre12">Duraksadım.</p>

  <p class="calibre12">Kit’in kanlı ve çamurlu kıyafetleri köşede toplanmıştı. Onlara doğru koştum. Öylesine hızla hareket etmiştim ki, Amy’nin annesi şaşkınlıkla çığlık atmıştı. Kit’in büyük beyaz laboratuvar önlüğünün ceplerini hızla araştırırken, deliymişim gibi bana doğru bakıyordu. Her iki cebinde de farklı renklerde medikal plasterler vardı, acı için lavanta rengi, endişe için san, sindirim için mavi.</p>

  <p class="calibre12">Fakat tek bir yeşil plaster yoktu.</p>

  <p class="calibre12">Kit’te düzinelerce Phydus plasteri olduğunu biliyordum. Dün görmüştüm. Hâlâ onlardan veriyordu. Yanında tutuyordu. Onaylamıyor olabilirdim fakat cılız karşı çıkışlanmdan sonra hepsini atmadığını biliyordum.</p>

  <p class="calibre12">Fakat şimdi bir tane bile yoktu.</p>

  <p class="calibre12">Lorin, Phydusluydu. Harabelere giderken ormanda, Dr. Gupta, Kit’le Phydus hakkında konuşuyordu. Belki de uzaylılar—artık karşımızdakilerin uzaylılar olduğuna iyice emin oluyordum—Lorin’i ilaçlı vaziyette gördüler ve onu aldılar.</p>

  <p class="calibre12">Ve onunla beraber olan Dr. Gupta da neler olduğunu onlara anlattı. Juliana Robertson... O da Dr. Gupta ve Lorin’i bulmak üzere gönderilmişti.</p>

  <p class="calibre12">Fakat uzaylılara Lorin’i kontrol eden ilaçtan pek de bahsedemezlerdi.</p>

  <p class="calibre12">Kit bahsedebilirdi gerçi. Birine açık renkli yeşil medikal plaster verildiğinde neler olduğunu gayet iyi biliyordu.</p>

  <p class="calibre12">Yepyeni bir gezegende olabilirdim fakat hâlâ Phydus’tan kaçamıyordum.</p>

  </body>
</html>
