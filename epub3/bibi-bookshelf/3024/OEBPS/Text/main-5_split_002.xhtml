<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_48"><a id="bookmark3" class="calibre3"></a>54: ÇIRAK</h1>

  <p class="calibre12">Otomatik mekik, beklediğimden de hızla yükseliyordu. Düşmekte olan yıldızlarla yanşana dek—güneşler batıyordu—yükselmeye devam etti. Atmosfere çıkana dek, alacakaranlığın içinde yol aldım. Midem sarsılıyordu ve saçlarım da tepeye dikilmişti. Sonunda yapay yerçekimi devreye girdi.</p>

  <p class="calibre12">Kalbim deli gibi çarpıyordu. Kendime tekrar tekrar Amy’ye döneceğimi söyledim. Sadece ona söz vermemiştim, kendime de yemin etmiştim.</p>

  <p class="calibre12">Yörüngeye girdiğimde, otomatik mekik yavaşladı. Kontrol panelindeki bir ekran aydınlandı. Ekranın alt kısmında gezegenin bir köşesinde kırmızı bir ışık yanıyordu. Onun üzerinde de iki tane nokta yanıp sönüyordu.</p>

  <p class="calibre12">Bu bir çeşit konum belirleme sistemi olmalıydı. Gezegenler arası Hazırlık İstasyonu—Centauri—FKB bir noktanın altında yanıp sönüyordu. Altmda da Belirlenemeyen Yörünge Uydusu.</p>

  <p class="calibre12"><span class="calibre10">Godspeed</span> olmalıydı. Gemiden uyduya indirgenmişti.</p>

  <p class="calibre12">Köprünün penceresinden dışarıya doğru baktım. <span class="calibre10">Godspeed’deki</span> mekik indiğinde, ufukta parlak bir ışık gördüğümü hatırlıyordum. Şimdi yıldızlarla kaplı karanlığa doğru baktığımda, ne uzay istasyonunu ne de <span class="calibre10">Godspeed'i</span> gördüm. Konum belirleyiciye göre ikisinin arasındaydım.</p>

  <p class="calibre12">Kontrol panelinin ışıkları yeniden yandı ve bir mesaj parladı: Elle Girdi Yapılması Gerekli</p>

  <p class="calibre12">Onun altında da, otomatik mekiği <span class="calibre10">Godspeed’e</span> veya uzay istasyonuna döndürme seçeneği vardı. Bir an uzay istasyonuna gitmeyi düşündüm. Oradaki silah neydi? Gerçekten de uzaylı tehdidini yok edebilir miydi? Albay Martin’in sözlerine rağmen, o kadar uzakta olamazdı.</p>

  <p class="calibre12">Fakat sonra aklıma Bartie ve siyah plasterler geldi ve uzaylıları yok edip, gezegeni kendime saklayabilecek olsam bile, önce <span class="calibre10">Godspeed’e</span> gitmem gerektiğini anladım. Ama ondan önce yapılması gereken bir iş vardı.</p>

  <p class="calibre12">Gemi sessizdi. Kontrol panellerini açtım. Hâlâ zorlu ve karmaşık görünüyordu fakat tek bir şey arıyordum.</p>

  <p class="calibre12">Sonunda aradığımı buldum. Küçük bir etiket. Kargo tahliyesi.</p>

  <p class="calibre12">Kelimeleri okuduktan sonra gözlerimi kapatmıştım. Amy de bir keresinde değersiz kargo olarak kabul edilmişti ve ona bunun çok daha ötesinde olduğuna dair söz vermiştim. Fakat şu an kargomda duran dört yüz doksan dokuz kişi sözümü duyamazdı.</p>

  <p class="calibre12">Öncelikle, herkesi bağlayan güvenlik kayışlarını çözme tuşuna bastım ve ardmdan da taşıma kutularının kapılarını çatım. Yapay yerçekimi otomatik mekikte sadece işletme bölümünde çalışıyordun ve cesetler de rahatlıkla uzaya doğru süzülmeye başladılar. Havanın serbest kalmasıyla, cesetler tıpkı sudaki nilüfer çiçekleri gibi kokpitten süzülüyorlardı. Ağırlıksız cesetler geminin iç kısımlarından geçerek, önümdeki pencereden uçuyorlardı. Uzayın boşluğuna sürüklen<span class="calibre15">meden önce önümden geçmekte olan insanları tanıyabiliyordum. Her birine sessizce veda etmeye çalıştım. Aşırı dozla Phydus’tan ölmeden önce sadece birkaç ay Phydus olmadan yaşayabilmiş Besleyiciler, duvarlar olmadan karınlarındaki bebeklere bir yaşam şansı tanımak için gelmiş olan kadınlar, Gemiciler, Şehirdeki işçiler, insanlarım ölmüştü fakat onları unutmayacaktım. Herbirinin adını yüksek sesle tekrar etmeye ve ezberlemeye çalıştım, Rhine ve Lucien ve Cessy ve diğerleri. Onları asla unutmayacaktım.</span></p>

  <p class="calibre12">Dört yüz doksan dokuz kişi. Kalkarak, yüzümü pencereye dayadım ve bu korkunç son nedeniyle beni affetmeleri için yalvardım.</p>

  <p class="calibre12">Gözümün ucuna kızıl bir renk takıldı ve başımı çevirdim.</p>

  <p class="calibre12">Amy’nin annesi.</p>

  <p class="calibre12">Solgun cildi ve kızıl saçlarıyla tıpkı Amy gibiydi ve gözleri açık olsa da, yeşil renkte parıltısını görmeyeceğim kadar uzaktaydı fakat gözlerinin yeşil olduğunu biliyordum.</p>

  <p class="calibre12">Amy neredeyse beş yüzüncü kutuya girecekti. Eğer girmiş olsaydı...</p>

  <p class="calibre12">Amy’nin annesinin cesedi, uzayın boşluğunda ağırlıksız bir dansçı gibi hareket ediyordu. Kolları uzanmıştı ve açık renkli cildiyle evrenin karanlığına meydan okuyor gibiydi. Yıldız tozlarının saçlarındaki sarı tutamlan parlattığını hayal ettim.</p>

  <p class="calibre12">Orada dikilmiş, cesetlerin geçişini izledim. Sonuncusu da gittiğinde, geride sadece yıldızlar kalmıştı.</p>

  <p class="calibre12">Gözlerim yanıyordu ve sulanmıştı. Tekrar kontrol panelinin önüne oturdum. Konum belirleme ekranındaki Belirlenemeyen Yörünge Uydusuna tıkladım. Kokpit penceresinin ucundan, yavaş yavaş dönmekte olan otomatik uydunun sağ kısmında yanan roketleri görebiliyordum. Daha fazla roket harekete geçti ve gitgide <span class="calibre10">Godspeed’e</span> doğru yaklaşmaya başladım.</p>

  <p class="calibre12">Sonunda onu gördüm.</p>

  <p class="calibre12"><span class="calibre10">Godspeed</span> harabeye dönmüştü. Elbette mekik gitmişti ve Köprü de harabeydi. Sonsuza dek evim olacağını sandığım gemiye bakarken, heyecanlanmıştım.</p>

  <p class="calibre12">Otomatik mekik, yaklaştı yaklaştı ve öylesine yaklaştı ki, durmayıp çarpacağından endişelenmeye başlamıştım. Onun yerine roketler ters çekmeye başladılar ve otomatik mekik durdu. Hâlâ <span class="calibre10">Godspeed’den</span> birkaç metre uzaktaydım fakat pencerem onun görüntüsüyle dolmuştu.</p>

  <p class="calibre12">Kırmızı beyaz konum sisteminde bir mesaj yanıp sönüyordu: Varış Noktasına Ulaşıldı.</p>

  <p class="calibre12">Başka bir panel aydınlandı. Tahliye İşlemi Başlatıldı.</p>

  <p class="calibre12">Kahretsin. Bunu düşünmemiştim. <span class="calibre10">Godspeed’in</span> dışındaki tek kapı, Harley’nin kendini attığı kapı, Centauri-Dünya’ya inen ve uzaylıların patlattığı mekiğe aitti. Otomatik mekik, uzay istasyonunda otomatik olarak yanaşmak üzere tasarlanmıştı.</p>

  <p class="calibre12">Problem neydi?</p>

  <p class="calibre12">Ben uzay istasyonunda değildim.</p>

  <p class="calibre12">Bip-bip-bip! Koi havuzunun oradaki kapıya nasıl bağlanabilirim diye düşünürken, wi-com’um çalışmaya başladı. Boynuma dokundum. Şimdi tam da umut ettiğim gibi, gemiden sinyal alacak kadar yaklaşmıştım.</p>

  <p class="calibre12">“Com bağlantısı isteği: Bartiededim.</p>

  <p class="calibre12">Yüzümde aptalca bir sırıtmayla beklemeye başladım.</p>

  <p class="calibre12">Bir ses—Bartie’nin sesi—kulağıma doğru, “Çırak?!” dedi.</p>

  <p class="calibre12">“Selam, Bartie,” dedim.</p>

  <p class="calibre12">“Kahretsin! Çırak! Ne! Nasıl?!”</p>

  <p class="calibre12">Öylesine mutluydum ki, yüksek sesle güldüm. Bartie sadece benim ardımdan gemiyi kontrolü altına almamıştı. Aynı zamanda dostumdu ve bir zamanlar Kayıt Salonu’nun verandasında yakalamaca oynardık.</p>

  <p class="calibre12">“Nasılı önemli değil,” dedim. “Sadece Godspeed’in yeni liderinin eski lideri gemiye alıp almayacağını bilmek istiyordum.”</p>

  <p class="calibre12">Bir an duran Bartie, yüksek sesle güldü. “Süper! Sana ne diyeceğim, buraya nasıl geleceğini bulabilirsen, sana bir parti hazırlayacağım.”</p>

  <p class="calibre12">“Pastayı pişirmeye başla,” dedim. Ağzım kulaklarıma varıyordu. “Çünkü çoktan geldim.”</p>

  <p class="calibre12"><a id="bookmark4"></a>55: AMY</p>

  <p class="calibre12">Babam bizi koloniye geri götürürken, ağaçlara yakın ilerletiyordu. Bir yandan onunla kavga edebilirdim çünkü iletişim odasında kalmak istiyordum. Ya Çırak bize ihtiyaç duyarsa? Benden şu an hiç olmadığı kadar uzaktaydı. En azından iletişim hattını açık tutabilirdim fakat babam onun başında ordudan bir nöbetçi bırakmıştı ve biz de harabelere dönüyorduk.</p>

  <p class="calibre12">Hızlı yoldan gitmeyi umdum. Yani doğrudan çayırlardan geçerek, yapıya varmayı umuyordum fakat çok açıkta olurduk. Ağaçlar karanlık ve tehlikeli olsalar da, en azından bir güvenlik yanılsamasına neden oluyorlardı. Gözlerim yere bakarak, ilerliyordum. Her gölge bana Çırak’ı hatırlatıyordu ve esen her ılık rüzgâr cildime değdiğinde, ona doğru uçmayı diliyordum.</p>

  <p class="calibre12">Hafif yağmur atıştırmaya başladı.</p>

  <p class="calibre12">Babam, “Çiçeklere dikkat et,” diye fısıldadı. Mor çiçekleri neredeyse unutmuştum. Göz ucumla onlara doğru baktım. Narin yapraklara su değer değmez, çiçekler güzel ve şeffaf açıyorlardı. Öylesine güzellerdi ki... Fakat zihnimi nasıl uyuşturdukları ve bedenimi nasıl oynatamadığım aklıma geldi. Çiçeklerden biri alçaktaydı, neredeyse yüzümün seviyesindeydi. Onu alıp, elimle ezdim. Mor yaprakları cildime yapıştı.</p>

  <p class="calibre12">Harabelere dönmüştük. Her şey sessizdi. Bu sessizlik, sanki yaklaşmakta olan bir kötülüğün habercisiydi.</p>

  <p class="calibre12">Binaya girene dek babam konuşmamıştı. Binadayken genetik modifikasyon malzemesiyle pterolan kontrol eden uzaylıların yarattığı tehlikeden korunuyorduk. Chris de bizimle içeriye girdi. Babam karşı çıkacaktı fakat vazgeçti. Bu sabah oturduğu sandalyeye çöktü ve her şey normalmiş gibi “kahvesine” kraker bisküviden bandı.</p>

  <p class="calibre12">Bir yandan sanırım öyleydi. Hâlâ anneme sahiptik.</p>

  <p class="calibre12">Hâlâ Çırak’a sahiptim.</p>

  <p class="calibre12">Gözlerim yandı. Uzaklara doğru baktım. Dağılamazdım.</p>

  <p class="calibre12">Babam, “Saklanmalıyız,” dedi.</p>

  <p class="calibre12">Ona doğru baktım.</p>

  <p class="calibre12">“Eğer silahın patlatılmasım bekleyeceksek, saklanmalıyız. Birkaç günlüğüne veya belki bir haftalığına. Dünya’dan yardım gelene dek.”</p>

  <p class="calibre12">“Binaların neyi var?” diye sordum.</p>

  <p class="calibre12">Babam başını salladı. “Uzaylılar burada olduğumuzu biliyorlar. Bize her an saldırabilirler. Elimizdeki silahlar da sadece adamlarımın üzerindekiler ve cephane biter bitmez, geride hiçbir şey kalmayacak.” Sözlerini sindirdiğimizi düşündüğünde, “Fikri olan var mı?” diye ekledi. Başımı kaldırdım fakat babam bana değil, Chris’e doğru bakıyordu.</p>

  <p class="calibre12">Chris başını salladı. Ellerime doğru baktım. Mor izler vardı. “Çiçekler,” dedim.</p>

  <p class="calibre12">İkisi de bana doğru döndü.</p>

  <p class="calibre12">Sesimdeki heyecan gitgide artarken, “Mor çiçekler ” dedim. “Baba, onları kullanarak silah yapamaz mıyız? Beni anında bayıltmışlardı! Eğer koloninin yanma yaklaşırlarsa, uzaylıları bayıltmak için kullanabiliriz.”</p>

  <p class="calibre12">Babam öfkeli bir tavırla, “Nasıl?” dedi. “Çiçekleri alsak bile, sadece ıslandıklarında açıyorlar. Ve açmalarını sağlasak bile uzaylıların solumalarını nasıl sağlayacağız?”</p>

  <p class="calibre12">Cildimdeki yapraklan elimde topladım ve dizime koydum. “Onlan öğütebiliriz,” dedim. Yüksek sesle düşünüyordum. “Tozlan da yüzlerine fırlatmz.”</p>

  <p class="calibre12">Babam, “Onlar bize patlayan mermi fırlatırlarken,” dedi. “Yakına asabiliriz ve gölden aldığımız suyla ıslak tutabiliriz...”</p>

  <p class="calibre12">Babam, “Onlar da görüp, nefeslerini tutarlar,” diye cevabı yapıştırdı. “Veya sadece uzaktan bize saldırırlar. Buna zamanımız yok, Amy. Gerçek bir plan bulmalıyız.”</p>

  <p class="calibre12">Chris, “Onlan tüttürebiliriz,” dedi.</p>

  <p class="calibre12">Bir an gözümün önünde, sigara kâğıdına sanlı mor çiçekler ve onların yakılmaları geldi.</p>

  <p class="calibre12">Chris, “Yani onlan silahımızı tüttürmede kullanabiliriz,” dedi. “Gerçekten de çiçekleri tüttürmeyeceğiz fakat uzaylılara dumanını üfleyeceğiz. Onlar da havanın en az bir kısmını solumak zorunda kalacaklar ve umanm çiçek hâlâ duman formunda etkili olur. Hatta belki daha güçlü bile olabilir.” Babam, “Ama dumanı kontrol edemezsin,” diye karşı çıktı. “Uzaylılar gibi bizi de bayıltabilir. Ve hâlâ yaratıklar— veya her neyseler—çiçekteki nörotoksinden etkilenip etkilenmediklerini bilmiyoruz.”</p>

  <p class="calibre12">Fakat yine de bu planı düşünüyordu. Sandalyeden fırlayıp, ileri geri yürümeye başladı. Benim ona baktığımı görünce duraksadı ve doğrudan gözlerime baktı. Annemin gözleriyle aynı yeşile sahip gözlerime... “Annen bu planı severdi,” dedi.</p>

  <p class="calibre12">Umutla, “İşe yarayabilir,” dedim.</p>

  <p class="calibre12">Babamın sesi hâlâ şüphe doluydu. “Annen çiçekleri ve dumanı nasıl test edeceğini bilirdi ve uzaylılar üzerindeki etkisini bulurdu. Eğer burada olsaydı...”</p>

  <p class="calibre12">Chris sessizce, “Kaçmaktan daha iyi bir plan,” dedi. “Uzaylıların bize saldırma yollarını bir düşünün. Bizi neyin zayıflattığını biliyorlar, yani muhtemelen aynı zayıflıklara sahipler.”</p>

  <p class="calibre12">Saldıran bir ptero ile karşılaştırıldığında, zayıf olmalarını düşünmek zordu fakat uzaylıların Phydus meraklarım düşününce, Chris’in haklı olabileceğine inandım.</p>

  <p class="calibre12">“Bilmiyorum...” Babam yine volta atmaya başlamıştı.</p>

  <p class="calibre12">Chris kızgınlıkla, “Uzaylıların bizi gözetlemediğini mi sanıyorsunuz?” dedi. “Gözetliyorlar. Şu an bizimle oyun oynuyorlar. Bekliyorlar. Eğer kaçmaya kalkışırsak, bizi yere serecekler. En iyi şansımız agresif davranmak, bunu beklemiyor olacaklar. Bize zaman kazandıracak herhangi bir şey yapmalıyız.”</p>

  <p class="calibre12">Babam öfkeyle Chris’e doğru baktı. Kendinden genç birinin kendisine patronluk taslamasına alışkın olduğunu sanmıyordum. Özellikle de emirlerini dinlemeyen birinden fakat Chris her ne dediyse babamm şüpheleri gitmeye başlamıştı.</p>

  <p class="calibre12">“Bence de kalmalıyız,” diye ekledim. “Bir yanımızda dağ var ve muhtemelen o açıdan saldırmayacaklar. Önden geleceklerdir ve en azından burada bizi koruyan taş duvarlarımız var.”</p>

  <p class="calibre12">Babam, “Çelik bir mekiği parçalayabilen silahlara karşı,” dedi fakat fikre adapte oluyordu.</p>

  <p class="calibre12">“Hiçbir şey yapmamaktan iyidir,” diye karşı çıktım. “Bak, bizden nefret ediyorlar. Daha fazlalar, daha fazla stoklan var ve bizim bir şeyimiz yok. Silahımda beş kurşunum kaldı. Sende kaç tane var?”</p>

  <p class="calibre12">Babam kaşlarını çattı. En büyük endişesine parmak basmıştım. Eğer kaçarsak, kendimizi koruyamazdık. Sadece daha hızlı kaçmayı umabilirdik.</p>

  <p class="calibre12">“Savaşamayız. Kaçamayız da. Tatlı suya erişimimiz olan bur yerde kalıp, bir saldırıdan soma hayatta kalmaya çalışmalıyız.”</p>

  <p class="calibre12">Babam somurttu ve acı acı güldü. “Hayatta kalmak?” Binanın eski, tozlu ve san taşlarına doğru baktı. “İlk koloni için epey işe yaramış.”</p>

  <p class="calibre12">Chris’in yüzü asıldı ve babam da söylediklerine pişman olmuş gibiydi.</p>

  <p class="calibre12">Elimde kalan mor bir parçayı temizledim. “En iyi şansımız bu,” dedim. “Tek şansımız.”</p>

  </body>
</html>
