<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_43"><a id="bookmark11" class="calibre3"></a>48: ÇIRAK</h1>

  <p class="calibre12">Amy elimi öylesine sıkıyordu ki, Albay Martin dışarıdaki kalabalığa megafon ile durumu açıklarken—yani Centauri-Dünya’ya inen ilk insanlar olmadığımızı ve ilk inenlerin bizi de öldürmek isteyen uzaylılar tarafından öldürüldüklerini—parmaklarım hissizleşmeye başlamıştı.</p>

  <p class="calibre12">Gökyüzü bulutsuz ve masmaviydi. Hava yumuşak ve sakindi ve ağaçlar coşkundu fakat kimse bunları görmüyordu. Hâlâ koyu gri dumanı görüyorlardı ve patlamayı duyuyorlardı. Albay Martin onlara yeniden istasyona taşınacaklarını söylerken, insanlarımın yüzlerini inceledim. Bazılarının— hatta çoğunun—bunu duymaktan memnun olduğunu görebiliyordum. Güvenlik istiyorlardı ve onlar için uzayda yaşamak güvenliydi. İstasyona gitmek için sabırsızlanıyorlardı. <span class="calibre10">Gods-peed</span> olmayacaktı fakat bu gezegenden daha iyi olacaktı. En azından onlar için.</p>

  <p class="calibre12">Fakat bazıları duraksıyordu ve bu da bana güven vermişti. Albay Martin megafondan, “Dünya’dan yardım ulaştığında,” dedi. “Bazı seçeneklerimiz olacak. İstasyondakiler, derhâl bir sonraki yıldızlar arası gemiye binebilecekler.”</p>

  <p class="calibre12">Bu sözler kafa karıştırmıştı ve Albay Martin hızla açıkladı. “Dünya’ya. Dünya’ya dönme seçeneğiniz olacak.”</p>

  <p class="calibre12">Bu yepyeni bir durumdu. İnsanlarımın çoğu bunu duy<span class="calibre15">maktan memnun olmamışlardı. Eğer istasyona gitmek, Dünya’ya dönmek anlamına geliyorsa, bunu yapmaya çok daha isteksizlerdi. En azından bu gezegen onlarındı. Dünya ise kesinlikle değildi.</span></p>

  <p class="calibre12">Kalabalığa yardımcı olabilmek için dışanya doğru bir adım attım. Bunu yapar yapmaz, insanlarım üzerime doğru yırtıcı kuşlar gibi atladılar.</p>

  <p class="calibre12">Gemicilerden bir tanesi yüzüme doğru, “Gitmemizi sağlayamazlar!” diye haykırdı. “Bu gezegen bizim ve gitmemizi sağlayamazlar!”</p>

  <p class="calibre12">Başka bir adam, “Güvenliğimiz için!” diye karşı çıktı. Yakınındaki bir kadın da, “Çocuklarımız için,” dedi.</p>

  <p class="calibre12">Bir Besleyici, “Hiçbir yer güvenli değil!” diye haykırdı. “Aynen burası gibi olabilir.”</p>

  <p class="calibre12">“FKB’ma güvenemeyiz!”</p>

  <p class="calibre12">“Dünya bizi umursamıyor!”</p>

  <p class="calibre12">“Fakat burada kalabiliriz!”</p>

  <p class="calibre12">Olabildiğince yüksek sesle, “Yeter!” diye haykırdım. Albay Martin’den megafonu aldım. “Kimse bir yere gitmenizi sağlamıyor!” dedim. Sesim yeterince yüksek çıkmıştı. “Fakat eğer gitmek istiyorsanız seçeneğiniz var.”</p>

  <p class="calibre12">Kalabalığın merkezinden birisi haykırdı. “Sen ne yapacaksın?”</p>

  <p class="calibre12">Megafona doğru, “Ben mi?” dedim. Kelimeler megafon yüzünden daha hassas çıkıyordu ve o an çalışan bir wi-com’um olmasını diledim. Albay Martin bana doğru kaşlarını çattı. “Ben kalıyorum.”</p>

  <p class="calibre12">Kalabalıkta alkışlar ve protestolar yükseldi. Çoktan kalmak ve gitmek isteyenler olarak ikiye ayrılmışlardı. Tehlikeyi umursamayanların sayısına baktığımda, zafer kazanmış gibi hissetmiştim. Kendilerinin olan için savaşmaya hazırlardı.</p>

  <p class="calibre12">Albay Martin megafona doğru, “Sessizlik!” diye haykırdı. Kalabalık sakinleşti fakat hâlâ mırıldanıyorlardı ve endişeliydiler. Albay Martin, omzundaki telsizi çalıştırdı ve orduya talimatlar vermeye başladı ve ardmdan iletişim odasındaki kontrol paneline gitti.</p>

  <p class="calibre12">Bir dizi tuşa basmasını izledim. Dışarıda yer sarsıldı ve kalabalık haykırdı. Bunun önceki patlamadan sonraki artçı patlamalardan biri olduğunu sanmışlardı. Amy ve annesi de yapının penceresine koştular. Amy, ilk defa yanımdan ayrılıyordu.</p>

  <p class="calibre12">Dışarıda asfalt pist açıldı ve bir çift hidrolik asansördeki açılır kapanır kapılar gibi açıldılar. Altından bir öğütme sesi geldi. Devasa mekik yerden yükselirken, ağzım açık ve gözlerim irileşmiş hâlde izledim. Pırıl pırıl kanatlarının altında tombul ve hamile göbeği gibi iri, aşırı büyük bir savaş jetine benziyordu. Mekiğin soğan biçimindeki alt kısmı açıldı ve asfalta doğru indi. Yüzlerce insan boyunca dikey kutular görünüyordu. Panel kapandı ve geride sadece mekik ve pist kaldı.</p>

  <p class="calibre12">Albay Martin bunun otomatik bir mekik olduğunu söylemişti. Uçuş sinyallerini kullanarak, doğrudan istasyona ve geri bu yapıya uçmak üzere tasarlanmıştı fakat benim tek düşünebildiğim şey, bu mekiğin rotasından çıkarak, Godspeed’e gidebileceği ve böylece benim gemide tıkılmış insanlarımı kurtarabileceğimdi. Büyüklüğüne ve şekline bakılırsa,</p>

  <p class="calibre12">sanırım atmosfere ulaşana dek bir uçak gibi gidiyordu ve ardından yörüngeye ulaşmak için roketleri fırlatıyordu.</p>

  <p class="calibre12">Albay Martin’in durumu açıklaması ve benim sözlerim, kalabalığın sakinleşmesi için az miktarda işe yaramıştı fakat mekik görününce herkes susmuştu.</p>

  <p class="calibre12">Daha önce sadece kelimelerden ibaretken, şimdi gerçeğe dönüşmüştü.</p>

  <p class="calibre12">Otomatik mekik, gitme yollarını temsil ediyordu. Bazıları gidecekti ve bir daha asla onları göremeyecektik. Dünya’ya yani apayrı bir gezegene gideceklerdi ve bir daha bu koloninin bir parçası olmayacaklardı.</p>

  <p class="calibre12">Albay Martin bize doğru geldi. Hangi “sivillerin” önce mekiğe bineceklerini organize etmeye başladı. Hamile kadınların binmeleri ve güçlü erkeklerin de kalmalan direktifi verildi fakat aileler ve arkadaşlar aynlmak istemiyorlardı. Geride duruyorlar veya ayrılmayı reddediyorlardı. O esnada yerlerini almaya hazır olanlar vardı.</p>

  <p class="calibre12">Kimin gidip kimin kalacağını belirlemek yıllar sürmüş gibiydi. Sonunda, insanlar mekiğe gönderildiler. Otomatik mekiğin göbek bölgesinde olan küçük, dikey kutuların her biri bir insan için tasarlanmıştı.</p>

  <p class="calibre12">Amy, “Kuru temizlemecilerin kullandığı otomatik raflara benziyorlar,” dedi ve yüksek sesle, endişeli bir kahkaha attı.</p>

  <p class="calibre12">İlk insanlar girdiler. Her kutunun merkezinden küçük bir çıkıntı çıkıyordu. Bir bisiklet oturağına benziyordu. Her insanın göğsünden ve belinden kayışlar iniyordu. İçeride ince, saydam ve plastik bir kapı onları içeriye kilitleyene dek, onu kutuya güvenli bir biçimde bağlıyordu.</p>

  <p class="calibre12">İlk Dünyalı bilim insanları grubunu otomatik mekiğe doldururken, Albay Martin, endişeli gemililere, “Gördünüz mü?” dedi. “Korkulacak hiçbir şey yok.”</p>

  <p class="calibre12">İlk kısım dolduğunda, İkincisi otomatik olarak aşağıya doğru inmişti. İnsanlarım endişeyle ilerliyorlardı. Bilmedikleri bir gemiye güvenme konusunda tereddütleri vardı.</p>

  <p class="calibre12">Tam bazı insanlarım otomatik mekiğe daha da yaklaştıklarında, bazılarının nasıl sessizce gruptan ayrılarak geri çekildiklerini görüyordum. Gözleri geride kalanlarda, ağaçlarda ve ormanda ve harabelerdeydi. Evlerinde.</p>

  <p class="calibre12">Mekik dolarken saatler geçti. Amy, yanımda durmuş, izliyordu ve yüzündeki ifadeyi anlamıyordum. Eline dokundum fakat elini çekti. İçimde endişeli bir korku belirmişti. O... O beni bırakmayı düşünüyor olamazdı, öyle değil mi?</p>

  <p class="calibre12">Roketlerde iki yer boş kaldığında, Albay Martin gönüllü almayı bıraktı.</p>

  <p class="calibre12">Kulaklarım uğulduyordu. Bir şey tersti ama ne olduğunu anlayamıyordum.</p>

  <p class="calibre12">Albay Martin, iletişim binasına doğru ilerledi. Amy ve annesi orada duruyorlardı.</p>

  <p class="calibre12"><span class="calibre10">Oh, hayır.</span></p>

  <p class="calibre12">Elini Amy’nin annesine doğru uzattı. “Zamanı geldi,” dedi.</p>

  <p class="calibre12">O da başıyla onayladı.</p>

  <p class="calibre12">İkisi de Amy’ye doğru döndüler.</p>

  <p class="calibre12">“Gitme zamanı,” dediler.</p>

  <p class="calibre12">O zaman anladım: Amy’yi göndermek istiyorlardı.</p>

  </body>
</html>
