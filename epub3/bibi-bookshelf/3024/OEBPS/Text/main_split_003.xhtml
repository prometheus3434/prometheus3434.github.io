<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_4"><a id="bookmark8" class="calibre3"></a>3: ÇIRAK</h1>

  <p class="calibre12">Başka tek kelime söylemeden, Amy döndü ve kilitli kapılara doğru koştu. Ayak sesleri, metal zeminde yankılanıyordu ve 1456 yolcunun bulunduğu donma haznesinden sesler geliyordu. Derin ve titrek bir nefes aldım. Kabiliyetsizliğime rağmen, neredeyse bir felakete dönüşecek olan inişimize rağmen. ..</p>

  <p class="calibre12">Duraksadım. Neredeyse düşmemize neden olan neydi? Sanki bize bir şey çarpmış gibiydi...</p>

  <p class="calibre12">Bilgisayar, “Mekiğin inmesini de kapsamaktadır,” dedi. “Reanimasyon tamamlandığında siroj eniklerdeki yüksek rütbeli görevlilere görevin operasyon komutunu lütfen devredin. Size emredilene dek mekiği terk etmeyin. Finansal Kaynak Borsası görevine katkınızdan dolayı teşekkür ederiz.”</p>

  <p class="calibre12">Bilgisayarın sesi çatlayarak sustu ve beni sessizlik içinde bıraktı. Onun yerine, kontrol panelindeki ışıklar yandı ve tek bir cümle yanıp sönmeye başladı</p>

  <p class="calibre12">Ordu Onay Kodu:------------------</p>

  <p class="calibre12"><span class="calibre10">Ordu</span> kelimesi de tıpkı geminin önceden aniden durmasındaki gibi midemin büzülmesine neden oldu. Eğer Dünya’daki ordudan korkmamış ve onları öldürmeye çalışmamış olsaydı, benim yerimde Orion olacaktı. Onların bizi askerlere veya esirlere dönüştüreceğinden emindi.</p>

  <p class="calibre12">Orion’u Amy’nin düşündüğü gibi düşünmek benim için zor: Psikopat bir katil. Çünkü eğer Amy olmasaydı, ben de Orion olabilirdim. Başka ne şansım olacaktı? Onun gibi olurdum. .. Veya Bilge gibi...</p>

  <p class="calibre12">Ve ne olursa olsun, Orion’un ve taktiklerinin Bilge ve onun yalanlarına kıyasla tercih edilebilir olduğuna inanmadan edemiyordum.</p>

  <p class="calibre12">Ordu onay talebi hâlâ yanıp sönüyordu ve bende olmayan bir kodu bekliyordu. Bir kez daha pencerenin dışındaki dünyaya uzun uzun baktım. Bitmek bilmeyen gökyüzüne doğru baktım ve ardından arkamı döndüm. Çoktan insanlarımdan acı ve korku sesleri gelmeye başlamıştı. Bundan sonraki adımda ben yoktum, donma odasındaki donmuşlar vardı.</p>

  <p class="calibre12">Donma odasına ulaştığımda, Amy’yi annesi ve babasının donma haznelerinin önünde ve oraya bağlanmış insanlara doğru eğilirken buldum. İnsanlar kendilerini donma haznelerine bağlayan ipleri çözüyorlardı. Amy ise yanlarından geçiyor ve öylesine odaklanmış vaziyette bilgi yazılarını okuyordu ki, insanlarımı nasıl sendelediklerini ve mücadele ettiklerini fark etmiyordu.</p>

  <p class="calibre12">Çevremde tam bir kaos vardı. Doktorumuz Kit, bir grup insanla beraber objeleri ve insanları sabitlemek için kullandığımız ipleri çözüyordu. O kalın iplerin pek de iyi bir fikir olmadığı gayet belliydi. Kit, bir adamı sırtından iterken midem büzüldü. Herkesin yüzünde Dünya’daki o trajedi videolarında gördüğüm şok ve dehşet ifadesi vardı.</p>

  <p class="calibre12">Yanımdaki bir kadın çığlık atmaya başladı. Sesi donma haznesinin metal duvarlarında yankılanarak, her kulağın korkuyla dolmasına neden oldu.</p>

  <p class="calibre12">Kit’in yardımcı grubu telaşla öne doğru atıldı ve kadını çözdüler fakat çok geç kalmışlardı. Kadının boynunun çevresinde derin ve kırmızı izler vardı. Onu kurtarması gereken ip, onun yerine kadının nefes almasını engellemişti.</p>

  <p class="calibre12">Kadına doğru bir adım attım. Çığlığı kesildi ve onun yerini hıçkırıklar aldı.</p>

  <p class="calibre12">Amy güçlükle nefes aldı ve neredeyse duyulmayan bir ses çıkarttı. Ben de neyin yanlış gittiğini görmek için döndüm.</p>

  <p class="calibre12">Bana doğru zafer dolu bir bakış attı. Ancak o zaman önümdeki donma haznelerinin açıldığını gördüm.</p>

  <p class="calibre12">Ona doğru uzun adımlarla ilerleyerek, “Kahretsin, bunu şimdi yapmak zorunda miydin?” dedim.</p>

  <p class="calibre12">Şiddetle, “Evet,” dedi.</p>

  <p class="calibre12">“Hepsi mi?” diye sordum. Onun ailesini uyandırma ihtiyacını anlayabiliyordum fakat çevremizi saran kakofoninin üzerine bir de yüz tane donmuş kişiyi eklemeye ihtiyacımız yoktu.</p>

  <p class="calibre12">Düzinelerce yaralı insan vardı ve en azından bir, hayır iki, hayır, ondan da fazla ölü vardı. Neredeyse çarparak indikten sonra, kahrolası donmuşlar için endişelenmeye zamanımız yoktu.</p>

  <p class="calibre12">Bunu Amy’ye anlatmaya başlamıştım fakat o, “Yardım edebilirler,” dedi. Sanırım buna inanıyordu fakat ben sorana kadar düşündüğünü bile sanmıyorum.</p>

  <p class="calibre12">Kit bana doğru koştu. Yüzüne doğru başından kan damlıyordu fakat çok da kötü görünmüyordu. “Her şey yolunda mı?” diye sordu. Endişeden kaşlarını çatmıştı.</p>

  <p class="calibre12">Çevreme doğru bakındım. Herkesin gözlerinde donuk bir bakış vardı. Donukluğun sebebinin şok olduğunu fark ettim. Düşme esnasında ipler insanların çevreye çarpmalarını engellemişti fakat aynı zamanda ciltlerine zarar vermiş ve boyunlarını sıkıştırmıştı veya öylesine şiddetle savrulmuşlardı ki, boyunları incinmişti.</p>

  <p class="calibre12">“Evet,” diye homurdandım. “Her şey süper!”</p>

  <p class="calibre12">“Hayır, demek istiyorum ki gezegen...“ Kit, aslında istediği şeyi nasıl söyleyeceğini bilmiyordu.</p>

  <p class="calibre12">Dudaklarım büküldü ve bir an iniş sonrası kendilerine gelmeye çalışan insanlarımın umutsuzluğunu çepeçevre saran duvarları, gözüm görmedi. Yalnızca gökyüzünü gördüm. Ona, “Evet,” dedim. “O kısım süper.”</p>

  <p class="calibre12">Kit rahatlamıştı ve aslında ne hakkında endişelendiğini biliyordum: Her şey buna değer miydi? Ve ben de merak ettim, gerçekten değer miydi? Zihnim tekrar Shelby’ye kaydı. Nasıl inileceğim bana anlatan gemici... O olmadan, çarpmış olabilirdik. Her ne rotadan çıkmamıza neden olduysa, ölmemiş olmamızın tek nedeni onun bana vermiş olduğu eğitimdi.</p>

  <p class="calibre12">Ve yaptığım seçimler yüzünden, o yine de ölmüştü.</p>

  <p class="calibre12">Donma hazneleri yaşama dönüyordu. Kırılma sesiyle beraber, hazneler açılıyordu. İnce robotik kollar, donma kutusunu açıyordu ve cam kapaklan alarak, onlan tekrar haznelere soğuruyordu.</p>

  <p class="calibre12">Odayı mekanik bir uğultu doldurmuştu. Yolculardan gelen acı ve korku seslerinde boğuluyordu. Metal kollar yine donma haznelerine gidiyordu. Bu defa bir yandan keskin iğneler çıkmıştı. Kollar aşağıya iniyordu ve buza iğneler dalıyordu.</p>

  <p class="calibre12">Minik baloncukları görebiliyordum. Sıcak hava mıydı? Donma sıvısının içinde dolanıyorlardı. Çoktan zemine sular damlamaya başlamıştı. Sular damlamaya başlayana kadar hafif bir eğim olduğunu fark etmemiştim bile.</p>

  <p class="calibre12">Amy’nin gözleri anne ve babasının bulunduğu 41 ve 40 numaralı donma haznelerine dikilmişti.</p>

  <p class="calibre12">Buna gerek yoktu. Donmuşlar, şu an sadece başımıza bela olacaklardı. Yaralılara yardım etmeliydik.</p>

  <p class="calibre12">Ve... Ve ona ihtiyacım vardı. Amy’ye ihtiyacım vardı. Benimle olmalıydı, donmuş kutulara gözlerini dikmemeliydi. Şu an bile, Amy dışında herkesin bana bakmakta olduğunu görebiliyordum. Benden tüm ihtiyaçlarını karşılamamı bekliyorlardı. Ve o benim yanımda olmadan ayakta durabilir miydim, bilmiyordum.</p>

  <p class="calibre12">Yine de Amy’den Kit’e doğru dönerek, “Ne yapabilirim?” diye sordum.</p>

  <p class="calibre12">Kit beni uzaktaki bir duvara doğru yönlendirdi ve orada bir çeşit triyaj kurmuştu. Hafif kesik ve morluklara bakmaları için hemşireler ayarlamıştı fakat çok daha acil ihtiyaçları olan daha düzinelerce insan vardı. İpler çok dardı ve insanların ciltlerini kesmişti. Deneyimsiz gözlerimle ben bile, dikişe ihtiyaçları olduğunu görebiliyordum. Kit’in daha önce yardım ettiği adam gibi birden fazla omzu çıkmış insan vardı. Ve duvara dayanmış oturan o kadar çok insan vardı ki, onların yaralanıp yaralanmadıklarını ya da ayakta durup duramadıklarını veya neleri olduğunu bilemiyordum.</p>

  <p class="calibre12">Kit’in gözlerine doğru baktım. Umutsuzdu. Birkaç gün önce yalnızca bir stajyerdi—Orada Doktor’un olması gerekiyordu. Yani etkin bir biçimde herkesin problemlerini çözen adamın fakat Doktor’un zaten kendisi bir problemdi.</p>

  <p class="calibre12">Kit’in ellerinde kare şeklindeki açık yeşil plasterleri gördüm. Phydus.</p>

  <p class="calibre12">Emir şeklinde, “Hayır,” dedim. Phydus, <span class="calibre10">Godspeed’in</span> parçasıydı ve bizi yüzyıllarca boyun eğmeye mahkûm etmişti. Burada yeri yoktu. Duvarları ve yalanlan olmayan hiçbir dünyada yeri yoktu.</p>

  <p class="calibre12">Kit karşı çıkmak için ağzını açtı fakat duruşumda Bilge’ninkine benzer bir şey görmüş olmalıydı çünkü sessizce Phydus plasterlerini cebine koydu.</p>

  <p class="calibre12">Omzumun üzerinden, “Amy,” dedim.</p>

  <p class="calibre12">Nefes nefese ve gözleri hâlâ ailesinin üzerinde, “Bir dakika,”dedi.</p>

  <p class="calibre12">“Amy,” diye emir verdim.</p>

  <p class="calibre12">Bana doğru baktı. İncinmiş bir ifadesi vardı.</p>

  <p class="calibre12">“Yardıma ihtiyacımız var.”</p>

  <p class="calibre12">Yine, “Bir dakika,” dedi.</p>

  <p class="calibre12">“Şimdi.”</p>

  <p class="calibre12">Bana doğru attığı zehir dolu bakışlarda, bende Bilge’yi gördüğünü anlıyordum.</p>

  <p class="calibre12">Fakat donma haznelerinden aynldı ve bize doğru yaklaştı. Çevremizdeki yaralılan fark ettiğinde ki ilk defa fark ediyor gibiydi, somurtkan tavrı anında değişti. İçten bir ses tonuyla, “Yardım etmek için ne yapabilirim?” diye sordu.</p>

  <p class="calibre12">Ardındaki donma haznelerindeki buzlar eridikçe sular damlıyordu.</p>

  <p class="calibre12"><a id="bookmark9"></a><span class="calibre10">5:</span> AMY</p>

  <p class="calibre12">Kit, bir adamın bacağındaki yarığa dikiş atışını izlettirdi. Adamın kan akan dizlerinden hem kendi zihnimi hem de onunkini uzaklaştırmak için, “isminiz nedir?” diye sordum.</p>

  <p class="calibre12">Adam, “Heller,” diye homurdandı. <span class="calibre10">Godspeed’deki</span> orta yaşlılardandı fakat kırklarında olanlar yaşlarını göstermeye başladıkları hâlde, Heller’ın kemikleri çelikten ve cildi de köseleden yapılmış gibiydi. İğrenerek yarasına doğru baktı. Sanki bedeninin herhangi bir zayıflıkla kendisine ihanet etmesi karşısında delirmiş gibiydi.</p>

  <p class="calibre12">“Ne oldu, Heller?” Kit’in cerrahi ipliği cildinden sıkıca geçirişini izlemek istemiyordum. Tuhaf bir biçimde donuk renkliydi çevresinde kırmızı kandamlalan vardı. Gözlerim eriyen donma haznelerine kaydı ve kendimi yeniden önümdeki yaralı adama odaklanmak için zorladım. Zaten dikkatim dağılıyordu.</p>

  <p class="calibre12">Adam, “Kahretsin, bilmiyorum,” diye homurdandı. “Burada oturuyordum ve iple bağlanmıştım. Birden bir metal geldi ve bacağımı yardı.”</p>

  <p class="calibre12">Kit, “Tavşan kapaklarından biri kırılmış,” dedi ve cerrahi ipliği sıkılaştırdı. “Birkaç kişiye daha gelmiş.”</p>

  <p class="calibre12">“Tavşanlara ne olmuş?”</p>

  <p class="calibre12">Kit, başını genetik laboratuvarın yanındaki duvara doğru</p>

  <p class="calibre12">çevirdi. Bir dizi parlak kırmızı ve beyaz leke, gri metal duvara sıçramıştı. Boğazıma kadar gelen kusmuğu yuttum.</p>

  <p class="calibre12">Kit, dikişin sonuna düğüm atmaya çalışırken, “Bunu gördün mü?” diye sordu. “Nasıl yaptığımı gördün mü?”</p>

  <p class="calibre12">“Tıpkı kıyafet dikmek gibi,” dedim. Hayatım boyunca pek de dikiş dikmemiştim fakat gemide pantolonlarımı yamamayı öğrenmek zorunda kalmıştım.</p>

  <p class="calibre12">“Aynen öyle.” Bana iğneyi ve cerrahi ipi verdi. “Şimdi sonrakini sen yap.”</p>

  <p class="calibre12">“Birine dikiş atmamı mı istiyorsun?”</p>

  <p class="calibre12">Kit başıyla onayladı.</p>

  <p class="calibre12">“Peki ya şu köpük şeyi?” diye sordum. En son buraya geldiğimde, Doktor bana iğne yapmıştı ve Kit de yaraya köpük sürmüştü. Herhangi bir dikişten veya bandajdan daha iyi iş görmüştü.</p>

  <p class="calibre12">“Elimizde fazla yok. Acil durumlar için saklamalıyız.” “Bu acil bir durum!”</p>

  <p class="calibre12">Kit başını salladı. Çoktan sonraki kişinin önünde diz çökmüştü. “Yeterince değil.”</p>

  <p class="calibre12">Bir an şaşkın şaşkın durdum. Ne yapacağımı bilmiyordum. Çırak yakındaydı fakat başkalarına yardım etmeye odaklanmıştı. Ona doğru nasıl döndüklerini gördüğümde, kalbim gururla dolup taştı. Her şeye rağmen, yüzlerinde güven vardı.</p>

  <p class="calibre12">Duvarın yanındaki bir kadın inledi. Gözleri mekik duvarının dibinde, ayaklarının ucunda duran üç cesetteydi. İniş sırasında hayatta kalamayanlar. Bunu acısının ifadesi zannettim <span class="calibre15">fakat sonra kolundan akmakta olan kanı gördüm.</span></p>

  <p class="calibre12">Yanında çömeldim fakat varlığımın pek de farkına varmadı. Gömleğini sıyırdım, omzunun arka tarafında lime lime olmuş bir kesik vardı. Kahverengi cildinin üzerindeki kırmızı yara, tam bir tezat oluşturuyordu.</p>

  <p class="calibre12">Sesimin güvenli çıktığını umarak, “Sana dikiş atacağım, tamam mı?” diye sordum.</p>

  <p class="calibre12">Bana doğru bakan gözleri korku içindeydi. Kim olduğuma ve nasıl göründüğüme bakarak, ona dikiş atmamı istemiyor olabileceğini düşündüm fakat yine başını çevirdi. Omzunu daha fazla bana doğru çevirdi. Neredeyse kurban olarak sunuyor gibiydi.</p>

  <p class="calibre12">Boş bir ifadeyle, “Nasıl yapılacağını biliyor musun?” diye sordu.</p>

  <p class="calibre12">“Evet,” diye yalan söyledim. Ona başka ne diyebilirdim <span class="calibre15">ki?</span></p>

  <p class="calibre12">İlk seferinde çok sert çektim. İçinden ipliği geçiriyordum. Acıyla inledi ve ben de özür dilemeye çalıştım fakat kafasını salladı. Gözleri kapalıydı. Onun açısından hemen bitmesini diliyordum.</p>

  <p class="calibre12">“Adm nedir?” diye sordum. Heller’da uyguladığım aynı oyalama taktiklerini kullanmaya çalışıyordum.</p>

  <p class="calibre12">Kısaca, “Lorin,” dedi. Onunla havadan sudan konuşmaya başladım fakat sonra dudaklarını sıkıca kapatmış olduğunu ve gözlerinin de sımsıkı kapalı olduğunu fark ettim.</p>

  <p class="calibre12">Konuşmak istemiyordu.</p>

  <p class="calibre12">İğneyi tekrar geçirdim ve çıkardım. Geçirdim ve çıkar<span class="calibre15">dım. Ve tamam, nefes alabilirdim çünkü sonunda tamamlanmıştı.</span></p>

  <p class="calibre12">“Teşekkürler,” diye mırıldandı.</p>

  <p class="calibre12">Kesiğe dezenfektan sıktım ve sonraki insana geçtim.</p>

  <p class="calibre12">Zaman kavramını yitirmiştim ve ailemi erimeleri için ne kadar süre bıraktığımı bilmiyordum. Zihnimi hareketlerimden ayırmaya çabalarken, bedenim makine benzeri bir duruma geçmişti. İğnenin bir kumaşa değil de bir et parçasına girmekte olduğunu ve kanlı deriye giren ipliğin ıslak sesini fark etmemeye çalışıyordum. Yaptığım işe öylesine odaklanmıştım ki, hazne boyunca sert ve acı bir çığlık duyduğumda elimdeki iğneyi düşürerek, yerimde zıpladım.</p>

  <p class="calibre12">Herkes gibi ben de yukarıya doğru baktım fakat tek görebildiğim metal tavandı.</p>

  <p class="calibre12">Çırak, “Dışarıdan geldi,” dedi. Sesi derinden ve hafif çıkmıştı. Yanımda çömelmişti.</p>

  <p class="calibre12">Gözlerimi çevirdim. “Nedir o?”</p>

  <p class="calibre12">“Dışarıda bir şey var,” diye tekrar etti.</p>

  <p class="calibre12">Bacağına dikiş atmakta olduğum adam, gözlerinde korku dolu bir ifadeyle bize doğru bakmaya başladı. “Orion’un bizi uyardığı canavarlardan biri mi?” diye sordu. Bunu itiraf etmeye utanıyordum fakat benim de—muhtemelen herkesin de—akimdan geçen tam olarak buydu.</p>

  <p class="calibre12">Çevreme bakındım. Tüm 1456 göz bizi izliyordu. Onu izliyorlardı. Çırak. Liderlerinin tepki vermesini bekliyorlardı. Eğer Çırak şimdi korkarsa, yeni dünya korku içinde başlayacaktı.</p>

  <p class="calibre12">Çırak sesini hafifletti. Neredeyse fısıltı hâlinde, “Gitmeliyim,” dedi. “Dışarıya çıkıyorum.” Bu defa herkesin duyabileceği bir tonda söylemişti.</p>

  <p class="calibre12">Onu bileğinden yakaladım ve orada kanlı el izim kaldı. “Neden?”</p>

  <p class="calibre12">Yine tepemizden acı bir çığlık sesi geldi. O her neyse yakındaydı. Çırak beni ayağa kaldırdı ve dikiş atmakta olduğum adamdan uzaklaştırdı. Kit’in hemşirelerinden biri adamın yanma çömeldi ve düşürdüğüm iğneyi alarak, dezenfekte etti.</p>

  <p class="calibre12">Çırak bana doğru hafifçe, “Mekiğin nasıl rotadan çıktığını hatırlıyor musun?” diye sordu. Başımla onayladım. “Ya o bir kaza değilse?”</p>

  <p class="calibre12">“Biz, Ne? Saldırıya mı uğradık?” Sesim şüphe doluydu. “Ve sen de bana donmuşları uyandırdığım için kızdın? Eğer saldırıya uğradıysak, onlara daha da fazla ihtiyacımız var!”</p>

  <p class="calibre12">Çırak, “Şşş!” dedi. Omzumun üzerinden çevreye bakındı. Gerçi kimse beni duymamıştı. Yine de, Yine de Çırak’ın bile saldırıya uğradığımız fikrini biraz gülünç bulduğunu biliyordum. Mekik yörüngesinden çıkmıştı fakat çok eskiydi. Roketlerden herhangi biri patlamış olabilirdi. Bir şey bozulmuş olabilirdi.</p>

  <p class="calibre12">Çırak, “Neyle karşı karşıya olduğumuzu bilmeliyiz,” dedi.</p>

  <p class="calibre12">Dudağımı ısırdım.</p>

  <p class="calibre12">“Ben gidiyorum,” diye tekrar etti.</p>

  <p class="calibre12">Hemen düşünmeden, “O hâlde ben de geliyorum,” dedim fakat bu kelimeler ağzımdan çıkar çıkmaz, gözlerim donma haznelerine doğru döndü. Yakında çözüleceklerdi.</p>

  <p class="calibre12">Çırak fark etti. Koluma dokundu. “Sen kalmalısın,” dedi. Sanırım bunu sadece kendimi suçlu hissetmemem için söylüyordu. “Gitmeliyim.”</p>

  <p class="calibre12">Gözlerine doğru baktığımda, sorumluluk hissinin benim hissetmekte olduğum korkuların tümünü aştığını gördüm. “Pekâlâ,” dedim. “En azından silahlı git.”</p>

  </body>
</html>
