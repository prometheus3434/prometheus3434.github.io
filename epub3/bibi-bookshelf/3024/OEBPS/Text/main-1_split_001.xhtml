<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_8"><a id="bookmark1" class="calibre3"></a><span class="calibre19">10: ÇIRAK</span></h1>

  <p class="calibre12">Yeni dünya ile yüzleşecek on askerin ardından köprü kapısını kilitlemeden önce bir an temiz havayı iyice içime doğru çektim. Alnımı soğuk metale dayamış hâlde ne kadar zaman orada dikildiğimi bilmiyordum.</p>

  <p class="calibre12">Çoktan başlamıştı.</p>

  <p class="calibre12">Olayın üzerindeki azıcık kontrolümün de parmaklarımın arasından kaymakta olduğunu hissedebiliyordum.</p>

  <p class="calibre12">Gözlerimi kapattım ve yüksek sesle nefes aldım. Bu şekilde düşünmeme izin veremezdim. Orion’un korkularıyla yaşamama izin veremezdim.</p>

  <p class="calibre12">Donma odasından gelen yükselen sesler, karanlık düşüncelerime müdahale etmişti. Başlangıçta bunun yalnızca devasa bir odada toplanmış olan bin beş yüz kişi için normal olduğunu düşünsem de, sesler öfkeli çığlıklara döndü. Hızla donma odasına doğru gittim.</p>

  <p class="calibre12">Son donma haznelerinin başında toplanan kalabalıkta ilerlemeye çalışırken, bir kadm sesi, “Ne oldu?” diye haykırıyordu.</p>

  <p class="calibre12">Amy, uzun boylu Dünya doğumlu bir kadının önünde duruyordu. Kadının ince kollan ve devasa saçlan vardı. Kadının sesi kaim ve öfkeli hıçkırıklar arasında, “Ne ol... Oldu?” dedi.</p>

  <p class="calibre12">Amy her iki eline birden kustu ve bir adım geriye doğru atmaya çalıştı fakat donma hazneleri çevresinde olduğundan kıpırdayamadı. Donmuşlar çevresini sarmışlardı ve benim insanlarım da endişeli gözlerle onlara doğru bakıyorlardı.</p>

  <p class="calibre12">Amy çok hafif sesle bir şeyler söyledi fakat kadının cevabı öylesine yüksekti ki, donma odasındaki herkes duydu: “Öldürüldü mü?!”</p>

  <p class="calibre12">Oh, kahretsin.</p>

  <p class="calibre12">Adımlarımı hızlandırdım ve Amy ve kadına doğru ilerlerken insanları ittim. Ona ulaştığımda, Amy başını çığlık atan kadmdan bana doğru çevirdi. “Bu Juliana Robertson,” diye fısıldadı.</p>

  <p class="calibre12">Robertson... Orion’un fişini çektiği donmuşlardan biri.</p>

  <p class="calibre12">Juliana, “Kocam!” diye haykırdı. Bir elini 100 numaralı donma haznesinin kapalı kapağının üzerine doğru bastırdı.</p>

  <p class="calibre12">Ardından eli bir yumruğa dönüştü. Döndü ve Amy’yi tuniğinden yakaladı ve kendisine doğru yaklaştırdı. Öfkeyle, “Ne oldu?” dedi. “Bana hangi pisliğin kocamı öldürdüğünü söyle!”</p>

  <p class="calibre12">Amy’nin gözleri korkuyla irileşti. “0...“ Duraksadı. “Bir kaza oldu,” diyeceğini biliyordum fakat yalan söyleyemiyordu.</p>

  <p class="calibre12">“Kim?!” Juliana Robertson, Amy’nin yüzüne doğru kükrüyordu. Amy ürktü ve ben de Juliana’yı bir kenara iterek, Amy’yi kendime doğru çektim. Kadın bize olan ilgisini yitirdi ve gemiden çevresine toplanmakta olan kalabalığa doğru döndü. “Hangi ucube bunu yaptı?” diye haykırdı. Bir an durumun ironisini fark ettim. Kadm bizlerin birbirimize benzeme<span class="calibre15">mizden dolayı bize ucube derken, biz de Amy bizden farklı diye ona ucube demiştik. “Hangi korkak kocamı uykusunda öldürdü? Kendini göster!” Sesi öfke ve nefretle doluydu.</span></p>

  <p class="calibre12">İnsanlarım ona nasıl cevap vereceklerini bilmiyorlardı. Onlara göre donmuşlar tehlikeliydi. Pek çoğu Orion ve onun hareketlerini onaylıyordu. Ve Juliana da ordunun kalanıyla aynı yeşil ve kahverengi giysiyi giyiyordu. O bir askerdi ve eğitimi yüzünden daha da tehlikeliydi.</p>

  <p class="calibre12">Gözlerini bana çevirdiler. Onları ben korumalıydım.</p>

  <p class="calibre12">Juliana da bana doğru döndü fakat bunun ne demek olduğunu anlamıyordu.</p>

  <p class="calibre12">Bakışlarının suçlayıcı olduğunu sanıyordu. Sanki kocasının katilini ifşa ediyorlardı.</p>

  <p class="calibre12">Bana doğru çığlık atarak saldırıya geçti ve sol elmacık kemiğime yumruk attı. Başım geriye doğru gitti. Her iki elimi de savunma için kaldırdım.</p>

  <p class="calibre12">Gemide doğanlardan biri. Besleme Katından eski çiftlik sahibi Heller, “Çırak’a dokunma!” diye haykırdı. Öne doğru çıkarak, Juliana’mn kolunu yakaladı ve bana tekrar saldıramadan, geriye doğru çekti.</p>

  <p class="calibre12">“Hayır, bekle...“ demeye çalıştım.</p>

  <p class="calibre12">Eski donmuşlardan başka biri de tepsinin üzerine zıplayarak, “Ona zarar verme!” dedi.</p>

  <p class="calibre12">Ve işte kaos!</p>

  <p class="calibre12">Dünya’dan gelen insanlar daha öfkeli olabilirdi fakat benim insanlarım onlara karşı sayıca on beşe bir üstündüler. Kavga kızıştığında, bir grup donmuş donma haznelerine sırt<span class="calibre15">larını verene dek geri çekilmişlerdi. Herkesten çığlıklar ve haykırışlar yükseliyordu. Amy’nin annesi olduğunu düşündüğüm bir kadm—aynı yeşil gözlere sahiptiler—onu bileğinden tuttu ve kalabalıktan uzaklaştırmaya başladı. Yutkundum. Mekikte kavga çıkması, tıpkı Godspeed’deki gibi benim hatamdı. Amy’yi güvende tutamayan bendim. Parmağımı wi-com’uma bastırdım, işe yaramazdı. Burada çalışmıyordu.</span></p>

  <p class="calibre12">En yakındaki masanın üzerine çıktım. “Durun! DURUN!”</p>

  <p class="calibre12">Fakat işe yaramadı.</p>

  <p class="calibre12">Bu öfke ve korkuyla çıkan bir kavgaydı.</p>

  <p class="calibre12">Yumruklar atılıyor ve yeni yaralardan kanlar akıyordu. Kalabalığa doğru bir sandalye fırlatıldı ve ardından kulakları sağır eden bir biçimde bir donma haznesine çarptı. Kabarık saçları uçuşan Juliana Robertson, bana doğru fırlarken haykırıyordu fakat insanlarımdan biri onu bir donma haznesine doğru itti. Masadan atladım ve kendimi dövüşen insanların arasına attım. Çabam sayesinde dayak yiyordum.</p>

  <p class="calibre12">Kapıdan Albay Martin, “YETER!” diye gürledi. En yakınındaki kişi duraksadı fakat kavga devam etti. “YETER DEDİM!” diye tekrar haykırdı ve doğrudan kargaşanın ortasına doğru yürüdü. “GERİ ÇEKİLİN!”</p>

  <p class="calibre12">Ve onlar da çekildi.</p>

  <p class="calibre12">Bizimle geride bırakılan ordu mensupları kavgayı kestiler. Juliana Robertson bile. Her iki burun deliğinden de kan akıyordu ve gözleri kırmızıydı. Yumruklarım açtı ve sessizce geriye çekildi.</p>

  <p class="calibre12">Albay Martin öfkeyle, “Neler oluyor?” diye haykırdı. Gözleri bir bana bir de Juliana’ya ve sonra tekrar bana doğru döndü. Arkasında sondalara götürmüş olduğu on kişi kavganın bitimiyle etrafa yayılmıştı.</p>

  <p class="calibre12">Juliana dişlerinin arasından, “Kocam,” dedi. “O öldürülmüş, efendim.”</p>

  <p class="calibre12">Albay Martin başını eğdi. “Biliyorum.”</p>

  <p class="calibre12">Juliana’nm gözleri parladı.</p>

  <p class="calibre12">“Gidebilirsin. Depo alanına git ve sakinleş.”</p>

  <p class="calibre12">“Efendim, o kocamdı.”</p>

  <p class="calibre12">Albay Martin, “Biliyorum,” dedi. “Benim de dostumdu. Gidebilirsin.”</p>

  <p class="calibre12">“Onu öldürdüler.”</p>

  <p class="calibre12">“Gidebilirsin.” Albay Martin’in sesinde izin yoktu ve Juliana da topuklan üzerinde dönerek, bagajların depolandığı odaya gitti. Ardından ordudan birkaç kişi de takip etmişti.</p>

  <p class="calibre12">İnsanlarım bana doğru bakıyorlardı ve ben de başımı donma odasının öteki tarafına doğru çevirdim. Geriye doğru çekildiler fakat hâlâ dik duruyorlardı ve dişlerini gösteriyorlardı. Kavgaya hazırdılar. Kavga bitmemişti sadece duraksamıştı.</p>

  <p class="calibre12">Albay Martin hızla bana doğru geldi. Gözleri öfke içindeydi. “Sen buna liderlik mi diyorsun? Buna kontrol mü diyorsun?” diye gürledi.</p>

  <p class="calibre12">“Hayır.” Ardından ekledim, “Efendim.”</p>

  <p class="calibre12">Kavga bittiğinden Amy ve annesi de bize doğru gelmişlerdi. Onları gördüğünde Albay Martin’in yüzü yumuşamıştı.</p>

  <p class="calibre12">Albay Martin öne doğru gelerek, dikkati üzerine çekti. “Herkes beni dinlesin. Gemili ve Dünyalılar, haberlerim var.</p>

  <p class="calibre12">Fakat önce bir uyan: Eğer beraber çalışmazsak, asla bu gezegende hayatta kalamayız.”</p>

  <p class="calibre12">Kelimeleri yüksek sesle ve sertçe söylemişti fakat bağırmıyordu. Yine de, insanlanm kavgayı bırakıp dinleyebilmek için öfkelerinden uzaklaşırken onları izledim.</p>

  <p class="calibre12">“Sondayı bir milden kısa mesafede bulduk. İndiğimiz ormanın ucunda. Dünya ile iletişim kurmayı başaramadık fakat yakında ana dünyamız ile temas kurabileceğimizi umut ediyorum.”</p>

  <p class="calibre12">Derin bir nefes aldı. Bütün gözler üzerindeydi.</p>

  <p class="calibre12">“Dahası, mekiğin içinden duyabildiğiniz canlılara bakma fırsatı bulduk. Büyük sürüngen benzeri kuşlar, saldırgan ve etçil görünüyorlar.”</p>

  <p class="calibre12">Kelimeleri sona erdiğinde, tüm kalabalıkta buz gibi bir rüzgâr esti. Bu dünya ile ilgili duyduklan her kâbus gerçek olmuştu.</p>

  <p class="calibre12">“Bu gezegendeki tehlikenin sürekli farkında olmalıyız. Ve birbirimizle değil, bu tehlikeyle savaşmalıyız.”</p>

  <p class="calibre12">Albay Martin, kavganın neden olduğu kargaşaya doğru baktı. Dönmüş masalar ve sandalyeler, kan lekeleri, parçalanmış kıyafetler...</p>

  <p class="calibre12">“Bize sağladığı emniyete rağmen, sonsuza dek mekiğin içinde kalamayız. O yüzden, ilk görevimiz hayatta kalma yönünde olmalı: Yiyecek, su ve barınak bulmak. Herkes bu göreve katkıda bulunmalı. Yann işe başlayacağız.”</p>

  <p class="calibre12">Bana doğru tiksinti içinde baktı. “O esnada birbirinizi öldürmeyin.”</p>

  </body>
</html>
