<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_3"><a id="bookmark7" class="calibre3"></a>3: AMY</h1>

  <p class="calibre12">Bir araba kazası veya silahlı çatışma gibi yaşam-ölüm durumlarında, tüm duyularınızın neredeyse insanüstü bir seviyeye yükseldiğini, her şeyin yavaşladığını ve çevrede olan biten her şeyin aşırı farkında olacağınızı duymuştum.</p>

  <p class="calibre12">Mekik, Dünya’ya doğru sarsılarak ilerlerken, benim durumum da tam olarak böyleydi.</p>

  <p class="calibre12">Her şey sessizliğe bürünmüştü. Metal kapının diğer tarafındaki insanların çığlıkları ve haykırmaları, insanların bedenleri olmaması için dua ettiğim çarpışma sesleri, roket sesleri, Çırak’m lanet okumaları, yerinden çıkacakmış gibi çarpan kalbim.</p>

  <p class="calibre12">Hiçbir şey hissetmiyordum. Ne cildime girmekte olan kemerimi, ne yumruk hâlindeki elimi, hiçbir şeyi... Tüm bedenim uyuşmuştu.</p>

  <p class="calibre12">Koku ve tat duyularımı kaybetmiştim.</p>

  <p class="calibre12">Vücudumda sadece gözlerim çalışır hâldeydi ve önlerindeki görüntüyle dolmuşlardı. Hızla ona doğru giderken, altımızdaki zemin de bizi sıçratıyordu. Önümüzdeki bulanık görüntüden bir toprak parçası—kıta—görebiliyordum. Bir anda kalbim bu dünyayı tanıma ve onu yuvamız hâline getirmek için bir istekle dolup taşmıştı.</p>

  <p class="calibre12">Gözlerim gezegenin görüntüsünü âdeta içine çekiyordu.</p>

  <p class="calibre12">Burayı daha önce hiç görmediğim bilgisi, midemin büzülmesine neden oluyordu. Dünya küresini elimle çevirsem, yine de İspanya ve Portekiz’den Atlantik’e gitme yolunu, Meksika Körfezi kavisi, Hindistan’ın eğri ucunu tanıyabilirdim.</p>

  <p class="calibre12">Fakat bu kıta çukurları ve eğimlerini tanımıyordum. Döne döne tanımadığım bir denize dönüşüyordu ve şekillerini bilmediğim yarım adalar oluşturuyor ve bağlantılandıramadığım adalar serpiştiriyordu.</p>

  <p class="calibre12">Görene kadar anlamamıştım: Bu dünya bir gün yuvam olacaktı fakat asla geride bıraktığım evim olmayacaktı.</p>

  <p class="calibre12">Çırak, “Kahretsin, kahretsin, kahretsin!” diye haykırdı. Kolu öylesine sert çekiyordu ki, boynundaki damarlar dışarıya fırlamıştı.</p>

  <p class="calibre12">Kuru kuru yutkundum, duygusal davranma zamanı değildi. Kontrol panelindeki bip sesleri ve alarmlar arasından “Ne yapmalıyız?” diye haykırdım.</p>

  <p class="calibre12">“Bilmiyorum. Kahretsin, bilmiyorum!”</p>

  <p class="calibre12">Sanmsı-kahverengi bir tepe önümüzde yükseldi. Mekik ona paralel gidiyordu ve onu geçene dek çarpmayacağımızı anlamamıştım.</p>

  <p class="calibre12">Bilgisayar gayet sakin bir ses tonuyla, “T eksi beş dakika sonra yerle çarpışma, mekik ilk iniş sekansı rotasından çıktı,” dedi. Söyleyen bir insan olsaydı keşke diye düşündüm. Böylece ona güzel bir yumruk atabilirdim.</p>

  <p class="calibre12">Nefes nefese, “Ona çarpacak mıyız?” dedim. Çırak’m yüzüne bakabilmek için, bakışlarımı petek desenli penceredeki görüntüden uzaklaştırdım.</p>

  <p class="calibre12">Çırak’ın yüzü solmuştu ve gergin görünüyordu. Başını <span class="calibre15">salladı. “Hayır, çarpmayacağız,” demek istemediğim biliyordum. “Bilmiyorum, çarpabiliriz,” demek istiyordu.</span></p>

  <p class="calibre12">Gözlerim kontrol panelindeki dairesel ekrana takıldı. Kaotik bir biçimde inip çıkan yatay bir çizgi vardı. Yanımdaki bir tuş yanıp söndü. Üzerindeki kelimeyi okudur: SABİTLEYİCİ. Kulağa iyi geliyordu? Bilmiyordum fakat Çırak mekiği sabit tutabilmek için uğraşıyordu ve sanırım tuşa basmamın da bir zararı olmazdı. Yani yapmalı mıyım bilmiyordum fakat yine de bastım.</p>

  <p class="calibre12">Yatay çizgi tamamen aşağıya ve ardından da tamamen <span class="calibre10">yukarıya.</span> doğru çıktı. Ben de kendimi bir hız treninde gibi hissettim. Gösterge ışıkları, hâlâ geminin alt kısmında roketlerin ateşlendiğini gösteriyordu. Tüm mekik sabitlenip yavaşlayana dek bizi neredeyse dağıtıyordu.</p>

  <p class="calibre12">Çırak, “Ne?“ diye başladı fakat roketler boğulduğunda sözü yarım kaldı ve gökyüzünden aşağıya doğru düşmeye başladık.</p>

  <p class="calibre12">Dünyaya doğru dimdik düşüyorduk.</p>

  <p class="calibre12">Çırak, yumruğunu önce bir kontrol setine, sonra da diğerine doğru vurdu. Öylesine hızla düşüyorduk ki, pencerelerin dışındaki görüntü bulanmıştı ve sadece birbiri içine görmüş belirsiz renkler görüyordum. Çırak tuşlara basmayı sürdürürken, ufuk yeniden belirdi ve ardından gitti. Aşağıya düşüyorduk. Roketler parlak bir alevle yanıyorlardı ve çevremize kırmızı ve sarı ateş dalgaları atıyordu.</p>

  <p class="calibre12">Alarm sesleri üzerinden bilgisayar, “Yer sensörleri geribildirimi: Uygun iniş alanı,” dedi. “İniş roketleri başlatılsın, evet veya hayır?”</p>

  <p class="calibre12">Yeşil E ve kırmızı H yine yandı.</p>

  <p class="calibre12">Çırak yumruğunu E’ye indirirken, “Bas!” diye haykırdım.</p>

  <p class="calibre12">Önden beyaz-mavi dalgaların fırladığını görebiliyordum. Mekik, sarsıldı ve ardından yavaşladı. Ani hareketler beni nefessiz bırakmıştı. Ve birden diğer bütün duyularım geri geldi. Her şey yeniden gerçek oldu. Ağzımda bakır tadı vardı. Dudağımı öylesine sert ısırmıştım ki, kan akmıştı. Ve göğsümde ve kalçalarımdaki kemer yüzünden moraracağım da kesindi. Kapının diğer tarafındaki gürültü, sağır ediciydi fakat insanların acıyla haykırışlarını ve donma odasındaki 1456 yolcudan gelen alarm seslerini fark edebiliyordum.</p>

  <p class="calibre12">Ve durduk.</p>

  <p class="calibre12">İnmemiştik—ağaçların tepelerinde dolanıyorduk—fakat artık ileriye doğru gitmiyorduk. Çarpmıyorduk.</p>

  <p class="calibre12">Mekik tamamen sabitlenmemişti ve ayağımızın altındaki tıslama sesini duyabiliyordum: Roketler doğrudan yere doğru vuruyorlardı ve bizi yüzeyin üzerinde tutuyorlardı.</p>

  <p class="calibre12">Bilgisayar sabit bir sesle, “Mekiği indir? Lütfen evet veya hayır seçin,” dedi.</p>

  <p class="calibre12">Çırakla bakıştık. Bakışın ötesinde hiçbir anlam, kelime yoktu. Paylaşılan bir his... Rahatlama.</p>

  <p class="calibre12">Yanıp sönen E tuşuna uzanmak yerine, elimi tuttu. Parmakları benimkilerin arasmda kaydı. Terlemişti fakat tutuşu sıkı ve güçlüydü. Ne olursa olsun, bizi diğer tarafta ne beklerse beklesin buna birlikte göğüs gerecektik. Çırak, birleşmiş olan ellerimizi son tuşa doğru götürdü ve birlikte bastık.</p>

  <p class="calibre12">Tıslama sesi yavaş yavaş yok oldu ve bu esnada da mekik yere doğru indi. Zihnimin bir yerlerinde yerçekiminin döndüğünü ve her şeyin tekrar ağırlaştığını fark ettim. Özellikle de beni koltuğa bağlayan kemeri. Çekip, çıkarttım ve petek desenli pencerelere koştum. İnişimizle altımızdaki alan yerle bir olmuştu. En yakınımızdaki ağaçlar küle dönmüştü ve yer siyah ve parlak hâle gelmişti. Neredeyse erimiş gibiydi. Ağaçlar... Ağaçlar! Gerçek ağaçlar, gerçek toprak ve gerçek dünya! Hemen önümde!</p>

  <p class="calibre12">Beni neredeyse yere düşürecek kadar ani bir yalpalamayla, roketler durdu.</p>

  <p class="calibre12">Çırak yanan yerlere pencereden bakarken, “Pekâlâ,” dedi. “En azından ölmedik.”</p>

  <p class="calibre12">“Ölmedik,” diye tekrarladım. Parıldayan gözlerine doğru baktım. “Ölmedik!” Çırak el bileğimden yakaladı ve beni kucağına doğru çekti. Kollarının ılık ve güven verici kavrayışıyla eridiğimi hissettim. Dudaklarımız, yeni dünyanın getirdiği korku, tutku ve umutla birleşmişti. Sanki ilk ve son kez öpüşüyor gibi birbirimizi öptük. Dudaklarımız çaresizlikle birleşmişti, bedenlerimiz ölüm riskinden kurtulmanın coşkusuyla ateşli bir biçimde birbirine dolanmıştı.</p>

  <p class="calibre12">Hava alabilmek için geriye çekildim. Çırak’ın gözlerinin içine doğru baktım... Bir an, bana ilk öpücükleri ve ikinci şansları öğreten çocuk dışında kimseyi göremedim fakat ardından ve onu göremedim. Onun yerine Orion’u görüyordum. Çırak’m kucağından indim. Her ne kadar kendime Çırak’m Orion olmadığını söylesem de, Çırak’ın onun da mekikte bizimle birlikte olması gerektiğini söylediğini unutamıyordum. Sanki işlediği suçları, buz yerine bütün bir gezegenle ödüllendirmeliydik.</p>

  <p class="calibre12">Çırak, koltuğundan kalkmak ister gibi bana doğru uzandı fakat yapamadı. “Aptal kemer,” diye mırıldandı ve kemeri çözdü.</p>

  <p class="calibre12">Döndüm.</p>

  <p class="calibre12">Dünya, cam pencerenin diğer tarafmdaydı.</p>

  <p class="calibre12">Dünya.</p>

  <p class="calibre12"><span class="calibre10">Bizim</span> dünyamız.</p>

  <p class="calibre12">“Başardık,” dedim.</p>

  <p class="calibre12">Çırak, “Evet,” diye cevapladı. Sesindeki şaşkınlığa engel olamıyordu. “Başardık...” Kelimelerinin sıcaklığını ensemde hissedebiliyordum.</p>

  <p class="calibre12">Bakışlarıyla karşılaşmak için döndüm fakat bakışlarım donma odasına açılan hole doğru kaydı. “Ailem,” diye fısıldadım.</p>

  <p class="calibre12">Sonunda onları geri alabilecektim.</p>

  </body>
</html>
