<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_17"><a id="bookmark2" class="calibre3"></a>20: ÇIRAK</h1>

  <p class="calibre12">Amy’yi binaların ikinci kat merdivenlerinden koşarak inerken ve kızıl saçlarının ardında dalgalanırken görünce, öncelikle rahatladım.</p>

  <p class="calibre12">Yaşıyordu. Uyanıktı ve iyiydi ve yaşıyordu.</p>

  <p class="calibre12">İkinci hissim korku oldu.</p>

  <p class="calibre12">Yüzündeki bakış, bir şeylerin çok çok kötü gittiğini söylüyordu. “Ne oldu?” dedim.</p>

  <p class="calibre12">Nefes nefese, “Babam az önce annem ve bazı bilim insanlarıyla gitti,” dedi. “Bana ayrılmamı söyledi... Sana söylemememi söyledi...”</p>

  <p class="calibre12">“Neyi?” İçim yanıyordu.</p>

  <p class="calibre12">“Lorin’i buldular.”</p>

  <p class="calibre12">“Ve?” Korkunç cevabı bildiğim hâlde sormuştum. Kit’le beraber mekikteki herkesin listesini çıkartmıştık. Lorin’i kalabalıkta kaybetmek ikimizi de mahvetmişti ve yinelenmesine izin veremezdik. “Bu iyi bir şey değil mi?”</p>

  <p class="calibre12">“Ölmüş.”</p>

  <p class="calibre12">Gözlerim şokla irileşti. “Ölmüş? Nasıl?” diye sordum.</p>

  <p class="calibre12">Amy başını salladı. “Ölmüş ve Juliana Robertson da ölmüş. Onu ve Dr. Gupta’yı aramaya gitmişti. Dr. Gupta hâlâ kayıp. Yeni duydum...“</p>

  <p class="calibre12">Ölümleri duymuştu ve babası yasaklasa bile, ilk işi gelip bana anlatmak olmuştu.</p>

  <p class="calibre12">“Nerede?” diye sordum.</p>

  <p class="calibre12">Amy başını salladı. “Bilmiyorum. Gölün yanında, sanırım."</p>

  <p class="calibre12">“Gitmeliyim.”</p>

  <p class="calibre12">Beni dirseğimden yakaladı. “Yapamazsın. Babam küplere biiıe<sup class="calibre17">r</sup>\..“</p>

  <p class="calibre12">“Ee?” Hızla düşünüyordum. Bu gezegendeki tehlikeler düşündüğümden de fazlaydı. Yüzümü yemeye çalışan sürüngen kuş, ormandaki ayak izleri, Amy’yi neredeyse boğan çiçekler ve şimdi de iki kişi daha hayatını kaybetmişti.</p>

  <p class="calibre12">Anlamadığımız çok şey vardı. Bizi bu gezegende cehaletimiz öldürecekti.</p>

  <p class="calibre12">Bizim cehaletimiz...</p>

  <p class="calibre12">Fakat bir şekilde biliyordum. Bu dünyadaki her şeyi bilen bir kişi vardı. Ve onun bilgisi bizi kurtarabilirdi.</p>

  <p class="calibre12">Orion’un Amy için disklere bıraktığı son sözleri aklıma geldi. Sesi titriyor ve korkuyla çatlıyordu. Gemi öylesine kötüydü ki, aşağıdaki canavarlarla karşılaşmalıydık? Herkesin yaşamım riske atmaya değer miydi?</p>

  <p class="calibre12">Gözlerim, Amy’nin gözleriyle birleşti.</p>

  <p class="calibre12">Orio- biliyordu.</p>

  <p class="calibre12">“Orion,” dedim. O bize anlatabilirdi. Bulmacalar ve kodlarla konuşmasına izin vermezdik. Bildiği her şeyi anlatması için zorlardık. Eğer anlatmazsa...</p>

  <p class="calibre12">Amy’nin rengi soldu. “Orion,” diye fısıldadı. Gözlerini <span class="calibre15">bana doğru dikti. “Çırak, Orion. Biz... Unuttuk... Zamanlayıcısı.”</span></p>

  <p class="calibre12">Kahretsin. Mekik bizi kilitlerken ve binalara doğru gitmek zorunda kaldığımızda... Kimse onun zamanlayıcısını sıfırlamamıştı.</p>

  <p class="calibre12">Amy ile beraber koşmaya başladık. Ağaçların arasmda hızla ilerliyorduk ve o kuşumsu şeylerden birinin saldırıp saldırmayacağına bakmıyorduk bile. Bir an, mekiğe yolumuzu bulamayacağımızı sandım fakat dün neredeyse bin beş yüz kişi ile yürümek baya bir iz bırakmıştı. Duracak bir yer bulamamıştık çünkü çok kişiydik ve sadece sondanın söylediği su kaynağını biliyorduk. Fakat şimdi iki kişiydik ve mekiğe dönmek tahminimden az zaman almıştı.</p>

  <p class="calibre12">Amy rampayı çıktı ve kapıyı denedi. “Hâlâ kilitli,” diye homurdandı.</p>

  <p class="calibre12">Kontrol panelindeki koltuğa oturdum. Yapabileceğim bir şey olmalıydı. Yerleşik kontrollerde elimi gezdirdim ve mekiğin bilgisayarını tüm operasyonlarda tam tarama yapmaya ayarladım.</p>

  <p class="calibre12">Geriye yaslanırken, Amy, “Neden orada değildin?” diye sordu. Sonuçlan beklerken, endişeyle ekrana doğru bakıyordum.</p>

  <p class="calibre12">“Nerede?” diye sordum. Sensörler şimdi normaldi fakat o zaman mekik neden hâlâ kilitliydi?</p>

  <p class="calibre12">“Uyandığımda.”</p>

  <p class="calibre12">Parmaklanın mekik kontrollerinin üzerinde dondu. Dün geceyi ailesinin kaldığı binanın önünde dışanda geçirdiğimi ve bunu sırf uyanırsa sesini duyabilmek için yaptığımı</p>

  <p class="calibre12">söylemeli miydim? Güneşler doğduğunda, ilk yaptığım şeyin—kendi insanlarımı kontrol etmeden önce, Kit ile her şeyi kontrol etmeden önce—yüzünü gün ışığında görebilmek için ayakuçlarımda bakmak olduğunu söylemeli miydim? Azıcık uyuduğumu ve neredeyse benim yüzümden öleceği için suçluluk duyduğumu... Tekrar?</p>

  <p class="calibre12">“Olmalıydım,” dedim. “Üzgünüm.”</p>

  <p class="calibre12">Amy burnunu çekti. Ona doğru baktım. Bana doğru değil, kilitli kapıya doğru bakıyordu. “Haydi, bunu açalım,” dedi. Özrümü ancak bu kadar kabul edecekti.</p>

  <p class="calibre12">Kontrol panelinin altındaki küçük kutuyu aradım. SİGORTALAR VE SENSÖRLER. Hava basıncı sensörlerini bağlayan kablolar, siyah bantla kaplıydı. Uzun zaman önce aşınmış olmalıydılar ve ardından alelacele tamir edilmişlerdi. Bozulmalarına şaşırmamak lazımdı. Bandı hâlâ yapışkan bulunca şaşırdım; nesiller önce tamir edilmiş olmalıydı.</p>

  <p class="calibre12">Fakat her iki durumda da şu an iyi görünüyorlardı. Ve eğer sensörler işlevselse—neden en başta çalışmadıklarını kim bilir—o hâlde şimdi kilit olayını geçersiz kılabilirdim.</p>

  <p class="calibre12">Kontrol panelinin altına eğildiğimde, bilgisayar ekranında ordu onay kodu yazısı belirdi. Kahretsin. Albay Martin’in on haneli gizli kodu. Atlamaya çalıştım. Bir yolu olmalıydı. Sonuçta Orion Godspeed’deki her kapıyı açmayı kendi başına başarmıştı. Bu mekiktekiler de o kapılara dâhildi.</p>

  <p class="calibre12">Eğer Orion yapabildiyse, ben de yapabilirdim. Tekrar bilgisayarlara döndüm. Bu defa bilgisayar arşivlerinde depolanan anahtar kayıtlara baktım. Aslında basit bir görevdi. Hâlâ gemiye bağlıyken bu mekiğe Amy ve benim dışımda çok az</p>

  <p class="calibre12">insan girmişti. Bir an sonra, tekrar tekrar aynı kodu buldum. K—A—Y—L—E—I—G—H. Bunun Orion’un bilgisayara programladığı geçersiz kılma komutu olduğunu tahmin etmek zor olmamıştı. Mekiğe gizlice açılan kapının bulunduğu gölde cansız bedeni sürüklenen minik Kayleigh’in adını seçecekti.</p>

  <p class="calibre12">Yerimde zıplayarak, kapıya kodu girerken Amy de içeri girdi. Kilit açıldı.</p>

  <p class="calibre12">Kapıyı açtım ve tam içeriye girecekken Amy kolumdan tuttu. “Eğer uyanıksa,” dedi. “Onu tekrar dondurmamız gerekecek.”</p>

  <p class="calibre12">Başımı salladım. “Kahretsin, hayır! Eğer uyanıksa, onu sorguya çekeceğiz. Amy, burada olup biten her şeyi bilen tek kişi o. Canavarlar olduğunu biliyordu; ne tür canavarlar olduğunu da bilmeli. Onlarla savaşmamız için bize yardımcı olabilir.”</p>

  <p class="calibre12">Amy, “O hâlde sorgula ve sonra dondur,” dedi. Sesi hâlâ buz gibiydi fakat gözleri korku ve acı doluydu. “Onu burada tutamayız. Neden olacağı karmaşayı düşün... Artık uyanık olan Dünyalıların yapacaklarını düşün.”</p>

  <p class="calibre12">Başka bir şey söylemedim. Amy, Orion’u daima sadece bir şeytan olarak görecekti. Benim gördüğümü görmüyordu. Kendisini onun içinde görmüyordu.</p>

  <p class="calibre12">Amy beni bıraktı ve ben de kapıyı daha fazla açtım.</p>

  <p class="calibre12">“Beni tekrar terk etmeyeceksin, öyle değil mi?”</p>

  <p class="calibre12">Donakaldım. Sesi sakin ve hafifti, hatta neredeyse fısıltı hâlindeydi ve daha önce dudaklarından bu kadar hüzünle dolu kelimeler döküldüğünü görmemiştim.</p>

  <p class="calibre12">Amy cevabımı beklemeden, beni geçti ve mekiğin içine girdi.</p>

  <p class="calibre12">Mekik korkutucu bir biçimde sessizdi. Havada toz zerreleri vardı. Ayak seslerimiz bile çıkmıyordu.</p>

  <p class="calibre12">Aslında yan yanya, Orion’un donma odasında oturmuş bizi bekliyor olmasını umuyordum.</p>

  <p class="calibre12">Fakat elbette öyle değildi.</p>

  <p class="calibre12">Genetik laboratuvar kapışma doğru yaklaşan Amy, fısıltıyla, “Burada,” dedi. Mekiğin içindeki hava ağır ve boğucuydu. Dışarısı yerine burada yaşamayı nasıl düşünebilmiştik?</p>

  <p class="calibre12">Amy, başparmağını biyometrik kilide değdirdi. Kapı açılınca tutmakta olduğu nefesini verdi.îçeriye adım attık.</p>

  <p class="calibre12">Amy, “Nerede o?” diye sordu. Donma haznesine bakıyordu. Daha önce Orion’un yüzü cama yapışmıştı fakat şimdi minik pencerenin ardında kimse yoktu. Donma sıvısı yoktu. Orion yoktu.</p>

  <p class="calibre12">“Bu imkânsız,” dedim.</p>

  <p class="calibre12">Amy genetik laboratuvarda çevresine bakındı. Sanki Orion Phydus pompalarının ardmdan atlayıp bize, “Böö!” diyecekti fakat ben donma haznesine dojru ilerledim. Kalbım sıkışıyordu. Donma haznesinin üzerindeki sayaç 00:00:00 idi. Zaman dolmuştu.</p>

  <p class="calibre12">Açığa çıkan hava ve basınç sesiyle kapı açıldı.</p>

  <p class="calibre12">Orion haznenin zemininde çökmüştü. Cildi kızarmıştı ve sıyrıktı. Bir insandan ziyade bir deri öbeğine benziyordu fakat titriyordu ve böylece hayatta olduğunu anladım.</p>

  <p class="calibre12">Amy’nin nefesi kesilmişti. Ona doğru baktım. Gözleri korkuyla irileşmişti ve elini ağzına götürmüştü. Orion’dan nefret ediyordu fakat kalpsiz biri değildi. Kimse bu hâline bakıp, acımadan duramazdı.</p>

  <p class="calibre12">Yumuşakça, “Orion?” dedim.</p>

  <p class="calibre12">Titreyen elini uzattı. Eli hâlâ nemliydi ve donma sıvısının mavisiyle parıldıyordu. Elini tuttum. Yumuşaktı, hoş bir biçimde yumuşak değildi fakat ıslak bir sünger yumuşacığındaydı. Kolunu çekerek kalkmasına yardım etmek istediğimde, Orion ağzını açtı ve dudaklarının arasından çiğ, nefessiz bir çığlık fırladı. Bir ölüm hırıltısı gibiydi.</p>

  <p class="calibre12">Ölüyor.</p>

  <p class="calibre12">Bu düşünce bir anda üzerime çökmüştü ve midem bulanmaya başlamıştı fakat doğru olduğunu biliyordum.</p>

  <p class="calibre12">Ölüyor.</p>

  <p class="calibre12">Tüm kasları zayıflamış ve kurumuş olan Orion kalkmaya çalıştığında, aklıma onu dondurduğumuz an geldi. Onu donma haznesine atmış ve hazneyi çalıştırmıştım. Bedenini buna hazırlamamıştık. Yeniden animasyon için onu ayarlayacak olan elektrik nabız tarayıcıları cildine takmamıştık. Gözlerine damla damlatmamıştık veya kanında donma sıvısı yoktu. Üzerinde gündelik kıyafetleri vardı.</p>

  <p class="calibre12">Kavradığımız ellerimizin arasından akan kandamlalan, gömlek koluna damlamaya başlamıştı. Cildi elbiseleri yüzünden erimişti ve tıpkı ıslak kâğıt gibi soyuluyordu.</p>

  <p class="calibre12">Orion tamamen kalktığında, Amy bize doğru yürüyen bir metal masa itti. Ben de masanın üzerine oturabilmesi için iki basamak çıkmasına yardımcı oldum.</p>

  <p class="calibre12">Sırtı kamburlaşmıştı. Saçlarından hâlâ parıldayan mavi donma sıvısı akıyordu. Öbekler hâlinde sarkıyordu. Sanki uzun bir mesafe koşmuş gibi nefes nefeseydi. Var olan tüm enerjisiyle içine hava çekiyordu. Parmakları pençe gibi bükülmüştü ve onları yüzüne doğru kaldırdı.</p>

  <p class="calibre12">İşte o zaman gözlerini fark ettim.</p>

  <p class="calibre12">Tıpkı donduğu andaki gibi açık ve dışarıya doğru fışkırmışlardı. irislerin üzerinde açık renk mavi bir tabaka vardı ve katarakt gibiydi fakat donma sıvısı rengindeydi. Pençe şeklindeki ellerini yüzüne doğru uzattı. Artık kapalı olan gözlerinden ağzına doğru gitti ve orada durdu.</p>

  <p class="calibre12">Parmaklarına doğru bir şeyler mırıldandı.</p>

  <p class="calibre12">Amy yanımda titriyordu. Gözleri iri iri açılmıştı ve bir adamın hayvansı suretini izliyordu.</p>

  <p class="calibre12">Orion’un elleri yana doğru düştü.</p>

  <p class="calibre12">Eğildim ve göz göze gelmeye çalıştım fakat yapamadım. Gözleri odaklanmıyordu. Kör olmuştu.</p>

  <p class="calibre12">Kör olmuştu, acı çekiyordu ve ölüyordu. Bunu durdurmamızın hiçbir yolu yoktu. Niyetimin bu olmamasmın hiçbir önemi yoktu. Olmuştu. Ve bunu yapan kişi bendim.</p>

  </body>
</html>
