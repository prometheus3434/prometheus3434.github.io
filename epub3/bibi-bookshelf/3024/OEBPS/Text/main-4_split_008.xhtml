<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_40"><a id="bookmark8" class="calibre3"></a>45: AMY</h1>

  <p class="calibre12">Ertesi sabah seherden evvel uyandım. Zemin soğuk ve sertti fakat uyuyamamamm sebebi bu değildi. Uyku tulumuna ihtiyacım yoktu. Çırak’a ihtiyacım vardı. Dün geceki anılarım, yüzüme ani ve aptalca bir gülümseme yerleştirdi.</p>

  <p class="calibre12">Sesler duyduğumda çadır bezinden duvarımı geriye çektim. Annemle babam beni fark edince, annem yumuşakça, “Günaydın, güneş ışığım,” dedi. “Kahve ister misin?”</p>

  <p class="calibre12">Başımla onayladım ve masaya doğru giderken, esnedim. Annem metal bardağın içine soğuk su koydu ve sonra süt tozuyla karıştırdı.</p>

  <p class="calibre12">Babam, “Neredeyse evimiz gibi,” dedi. Ve kendi bardağıyla benimkine hafifçe vurarak, “kahvesini” yudumladı. Komik bir yüz hareketi yapınca, ben de gülümsedim.</p>

  <p class="calibre12">Kahvaltımız suyu alınmış FKB etiketli paketlerden meydana geliyordu. Su ve bisküvilerle karıştırılmış ve kraker görünümlü pudra yumurtalar. Ne kadar suyu alınmış paketimiz olduğunu merak ediyordum. Dünyalılar tedbirli kullanıyorlardı, duvar yemeklerini paylaşan gemililere göstermeden.</p>

  <p class="calibre12">Babam “bisküvisini” “kahvesine” daldırdı. Dünya’dayken hep böyle yapardı.</p>

  <p class="calibre12">Annem, “Pekâlâ,” dedi ve gömleğini düzeltti. “Laboratuvara gidiyorum.”</p>

  <p class="calibre12">Bunu duyunca, dün gece Chris’le orada bulduklarımızı düşündüm. Kelimeler dilimin ucuna gelse de, bir şey söylemedim. Henüz onlara anlatmaya hazır değildim. Daha değil. Önce Çırak’la konuşmalıydım.</p>

  <p class="calibre12">Babam dışarıya baktı ve ardmdan anneme doğru seslendi. “Chris burada değil. Seni laboratuvara ben götürürüm. Amy, sen gidiyor musun?”</p>

  <p class="calibre12">Gitmiyordum, fakat güneş doğmaya başladığında, onları geçirmek için dışarıya çıktım. Çevremizde uyanmakta olan insanların hafif sohbetlerini ve yeni günü karşılamalarını duyabiliyorduk. Bu kolonici rolüne bu kadar çabuk alışmamız inanılmazdı. Burayı ne kadar da çabuk yuvamız hâline getirmiştik.</p>

  <p class="calibre12">Gülümsedim.</p>

  <p class="calibre12">Ve ardmdan ormanda bir patlama oldu.</p>

  <p class="calibre12">Babam önce hareket etti, annemle beni yere yatırdı ve devasa, güçlü elleriyle başlarımızı korudu. Ormanın üzerinde beyaz bir bulut oluşmuştu ve ayağımızın altındaki zemin — taş ve güçlü—gümbürdeyerek, titredi. Panikle haykırmalar ve çığlıklar duyuyordum. Etrafa bakınırken, kendi kalbimin gürültüsü de kulaklanmda yankılanıyordu. Çırak’m nerede olduğunu merak ediyordum. Kulaklanmda çok yüksek çınlama sesleri vardı ve patlamadan mı kaynaklanıyordu yoksa kulak zarlanmm patlamasından kaynaklanıyordu bilmiyordum.</p>

  <p class="calibre12">Ormanın üzerindeki bulut, güneşleri örtmüştü ve tüm koloninin üzerinde koyu bir gölgenin oluşmasına neden olmuştu. Taşlar ve ağaç parçalan, gökyüzünden dolu gibi yağıyorlardı. Ormana büyük parçalar yağmur gibi yağıyordu fakat burada kolonide ise taş yola ağaç parçalan düşüyordu.</p>

  <p class="calibre12">Babam, “Bu da neyin nesi?” diye gürledi. Ordu mensuplan birbiri ardına çevresinde belirmeye başlamışlardı. Artçı ufak patlamalar meydana geliyordu ve geriye kalan ağaçların da sallanmalarına neden oluyordu.</p>

  <p class="calibre12">Gözlerimi alamıyordum. Büyük, kara ve yaralanmış toprak.</p>

  <p class="calibre12">Mekiğin olması gereken yerde.</p>

  </body>
</html>
