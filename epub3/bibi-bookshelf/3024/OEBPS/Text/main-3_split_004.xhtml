<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_27"><a id="bookmark4" class="calibre3"></a>31: AMY</h1>

  <p class="calibre12">Çırak hızla binadan çıkıp, koloniye doğru yönelirken konuşmamıştım. Ona yetişmek için koşmak zorunda kalmıştım. Nefes nefese, “Çırak, bekle!” diye seslendim. Yavaşladı fakat durmadı.</p>

  <p class="calibre12">Sırtı dikti ve omuzları yukarıdaydı. Ona ulaştığımda, çekildi. Dirseğinden yakaladım ve bırakmadım. Kendime doğru çevirdim.</p>

  <p class="calibre12">“Onları da kurtarabiliriz,” dedim. Sesim daha da hafiflemişti.</p>

  <p class="calibre12">Çırak, “Kendimizi bile kurtaramıyoruz,” dedi.</p>

  <p class="calibre12">“Orion’un son ipucunu çözdük sayılır,” diye karşı çıktım. “O binada iletişim paneli var. Orada ölmelerine izin vermeyiz.”</p>

  <p class="calibre12">Çırak, kenetlenmiş dişlerinin arasından, “Öyle mi?” dedi. “Peki, buradaki kahrolası uzaylılardan nasıl kurtulacağız?”</p>

  <p class="calibre12">Kalbim durmuştu resmen.</p>

  <p class="calibre12">Çırak, “Dışarıda bir şey var, Amy,” dedi. Başımın üzerinden karanlık ormana doğru baktı. “İlk koloniyi öldüren bir şey!”</p>

  <p class="calibre12">“Pterolar...“</p>

  <p class="calibre12">Çırak ters ters, “O biyometrik kilitleri pterolan dışarıda tutmak için yapmadılar,” dedi. Haklıydı. O kilitler başka bir</p>

  <p class="calibre12">şeyi dışarıda tutmak üzere yapılmışlardı. “Ayrıca,” diye ekledi. Bana bir baktı ve ardmdan uzaklara doğru bakmaya başladı. “Pterolardan fazlası var.” Tünelde bulduğu tuhaf kristal pulu düşündüğünü biliyordum ve bu beni de korkutuyordu. Bu gezegende anlamadığımız çok şey vardı. Bizi öldürebilecek pek çok şey. “O ayak izini hatırlıyor musun?” diye sordu.</p>

  <p class="calibre12">Başımla onayladım. Üç pençeli o sert izledi nasıl unutabilirdim ki? Sanki sakatlamak üzere tasarlanmışlardı.</p>

  <p class="calibre12">Çırak sanki duyulmaktan korkuyormuş gibi hızla devam etti. “Saldırıya uğramadan hemen önce ormanda bir şey gördüğümü sanmıştım. Belki de o şey her neyse, pteroyu kontrol ediyordu.”</p>

  <p class="calibre12">Zihnimde bir görüntü canlanmıştı: Yeşil derili ve böcek gözlü bir uzaylı, pençe gibi bacaklarıyla bizi izliyor ve en savunmasız anımızda saldırmayı bekliyordu.</p>

  <p class="calibre12">Bunu düşünmek istemiyordum. Bunu düşünemezdim. Bu gece çok şey öğrenmiştim. Çırak’a arkamı döndüm ve tek kelime etmeden ve hiç durmadan koloniye doğru yürümeye başladık. Koloninin en ucundaki binaya ulaşana dek de böyle devam ettik. Dünya şimdi sessiz ve karanlıktı. Çırak bana doğru yaklaştı ve yüzümü gölgeleyen saçlarımı düzeltti.</p>

  <p class="calibre12">Bir kadm sesi, “Durun,” diye emretti. Döndüğümde, başımın arkasında bir silahın sert namlusunu hissettim. Çırak’m elini bırakıp, ellerimi kaldırdım.</p>

  <p class="calibre12">Ses, “Amy?” diye sordu. Silah indi. Döndüğümde, asker kıyafetleri içinde ve sağ elinde yan otomatik bir silahla Emma’yı gördüm.</p>

  <p class="calibre12">“Emma, beni ölesiye korkuttun!” diye haykırdım.</p>

  <p class="calibre12">“Şşş!” dedi. “Yoksa bu gece nöbette olan tüm askerlerin buraya gelerek, siz iki salağın ne yaptığınızı görmelerini mi istiyorsun?”</p>

  <p class="calibre12">Çırak’a doğru baktım. Emma ne kadarını biliyordu?</p>

  <p class="calibre12">“Eğer ellerinizi birbirinizin üzerinden çekemiyorsanız, binalardan birine gidin,” diye homurdandı. “Kampın ucunda gecenin bir yansı sanlıp öpüşmek, vurulmanıza neden olabilir. Sizin... “ Durdu. “Sizi düşman zannettim.”</p>

  <p class="calibre12">Gözlerimi kıstım. Tam olarak hangi düşmandan bahsediyordu? Emma karşımızda ne olduğunu bilmiyordu fakat bize söylediğinden fazlasını bildiğinden kuşkulanıyordum. İlk gün sondaya giderken babamla birlikteydi ve yüksek teknolojili modem minik yapıyı beraber bulmuşlardı.</p>

  <p class="calibre12">Babamın sakladıklarını biliyordu.</p>

  <p class="calibre12">Ne ben ne de Çırak bir şey söylemeyince, Emma kaşlarını çattı. “Buraya sadece öpüşmek için gelmemiştiniz, öyle değil mi?”</p>

  <p class="calibre12">Hızla, “Hayır,” dedim. “Emma, biz...“</p>

  <p class="calibre12">Elini sallayarak, beni susturdu. “Ne yaptığınız umurumda değil ve bilmek de istemiyordum. Fakat her ikiniz de zekisiniz ve bahse girerim neler döndüğünü tahmin edebilirim.” Arkaya doğru, yapının bulunduğu yere baktı. “Geceleri gitmeyin,” dedi. Bu defa daha sertti. “Orada bilmediğiniz şeyler var.”</p>

  <p class="calibre12">Çırak resmi bir tavırla başıyla onayladı ve gitmek üzere döndü. Emma kolumu kavradı ve beni yerimde tuttu. Sesi telaşlı ve hafif çıkıyordu. “Amy, bu önemli,” dedi. “Bunu duymak istemeyeceğini biliyorum fakat ona güvenemezsin..</p>

  <p class="calibre12">Bir ses, babamın sesi, “Kim var orada?” dedi.</p>

  <p class="calibre12">Bize doğru ayak sesleri yaklaşmaya başladı. Her ikisi de asker kıyafeti giymiş olan babam ve Chris yaklaşıyorlardı. “Emma? Neler oluyor?”</p>

  <p class="calibre12">Emma dikleşti ve beni hangi konuda uyaracaksa, sözleri yarım kaldı. “Efendim. Bu ikisini burada öpüşürlerken buldum.”</p>

  <p class="calibre12">Sesinde hafif bir ispiyoncu tonlaması vardı fakat babama burada öpüştüğümüzü söylediği için minnettardım. En azından şüphelendiği şeyi söylememişti babamın gizli yapısını keşfettiğimizi.</p>

  <p class="calibre12">Babam yine de mutlu görünmüyordu. “Ben Amy’yi götürürüm,” diye homurdandı. “Chris, sen de bu oğlanı binasına kadar götürür müsün?”</p>

  <p class="calibre12">Çırak ters ters, “Bu oğlan kendisi yürüyebilir,” dedi. Babam ona doğru baktı. “Dışarıda gece karanlığında korkman gereken çok şey var,” dedi.</p>

  <p class="calibre12">Çırak çekinmedi. “Neden korkmam gerektiğini biliyorum,” dedi. “Ve o şey karanlık değil.” Bir an bekledi ve sonra ekledi. “Siz de değilsiniz.”</p>

  <p class="calibre12">Chris, onu koloniye geri götürmek için Çırak’ın omzuna dokundu fakat Çırak onu itti.</p>

  <p class="calibre12">Babam, Chris ve Çırak görüntüden kaybolana dek bekledi. Emma da tekrar kampta nöbet tutmaya dönünce, bana doğru döndü. “Ne yaptığını sanıyorsun?” diye sordu. Sesindeki kızgınlık karşısında şok olmuştum. “Dışarısı tehlikeli, Amy.”</p>

  <p class="calibre12">“Koloniden çıkmadık,” diye karşı çıktım çünkü bildiği kadarıyla çıkmamıştık.</p>

  <p class="calibre12">“Onlardan biriyle öpüşüyorsun!”</p>

  <p class="calibre12">Bu laf beni dondurdu. Şimdi gece tuhaf bir biçimde sessizdi ve hava da çok durgundu.</p>

  <p class="calibre12">Tekdüze bir sesle, “Efendim?” diye sordum.</p>

  <p class="calibre12">“Amy, o gemililer... Onlarla bu kadar çok birlikte olmamalısın.” Babam binanın dışında ileri geri yürümeye başlamıştı.</p>

  <p class="calibre12">“Bilmiyorum, baba. Bana Çırak son zamanlarda senden daha açık sözlü gibi geliyor... Sence de öyle değil mi?”</p>

  <p class="calibre12">Babam suçlamamı umursamayarak, “Onlar bizim gibi değiller,” dedi.</p>

  <p class="calibre12">Sesim hâlâ buz gibiyken, “Nasıl?” diye sordum.</p>

  <p class="calibre12">“Sadece onlara bir bak! Hepsi de aynı görünüyor. Hepsi de bir çocuğun ‘liderleri’ olduğunu sanıyor. Onlar... Tuhaf. Farklı. Tanrı aşkına, Amy, gemililer bizim gibi değiller!”</p>

  <p class="calibre12">İstediğimden yüksek sesle, “Neden bahsettiğini bilmiyorsun!” dedim. Tüm koloniyi uyandıracaktık. “Onlar insan. İyi insanlar.”</p>

  <p class="calibre12">Babam acıyarak başmı sallayınca, bu beni her şeyden fazla öfkelendirmişti. “Oh, Amy,” dedi. “Burada bile olmaman lazımdı.”</p>

  <p class="calibre12">Öfkem başıma vurmuştu. Her kelimede sesimi yükselterek, “O hâlde neden bana bir seçim verdin?” dedim. “Neden o karan bana bıraktın? Beni daha fazla hazırlayabilirdin. Fakat hayır, annem donana kadar bekledin ve ardından kendini <span class="calibre15">dondurdun ve beni yalnız başıma bıraktın. Ve sizin için her şeyden vazgeçip vazgeçmemeye karar vermem üzere beni bıraktın! Ve bunu yaptığımda da bu yanlış bir seçimdi! Eğer gelmemi hiç istemediysen, neden söylemedin? Neden her şeyi bana bıraktın? Benim için eşyalarımı bile hazırlamamışken, neden sanki kendi kararlarımı verebiliyor gibi hissettirdin? Depodaki kutulan gördüm. Ve üzerinde benim adım olan kutu boş!”</span></p>

  <p class="calibre12">Konuşmam bittiğinde hızlı nefes alıyordum ve yüzüm kızarmıştı. Yumruklanmı sıkmıştım ve umurumda değildi.</p>

  <p class="calibre12">Babam konuşmaya başladı. “Bu konuda üzgünüm,” dedi. “Annene seni kalmaya ikna etmeye çalışmayacağıma dair söz vermiştim ve eğer bunu sana söylersem, tersini yapmandan korktum. Seçimini kendin yap istedim.”</p>

  <p class="calibre12">“Yaptım.”</p>

  <p class="calibre12">“İşlerin bu kadar karışacağını bilmiyordum. Beklediğim görev bu değildi. Ve bu kadar erken kalkacağın hakkında hiçbir fikrim yoktu. Keşke kalkmasaydm. Belki o zaman gemilileri... “</p>

  <p class="calibre12">“Başlama bile,” dedim. “’Gemililer’ bu tartışmanın bir parçası değil.”</p>

  <p class="calibre12">“Senden nefret ediyorlar.” Babam bana doğru baktı, gözlerimin içine bakıyordu. “Bizden nasıl kaçındıklarını görüyorum, sanki ucubeymişiz gibi bize bakıyorlar... Sana bile.” “Çırak benden nefret etmiyor,” dedim. Bunu her şeyden iyi biliyordum.</p>

  <p class="calibre12">Babam kahkaha attı. “Amy o bir ergen. Göğüsleri olan hiçbir şeyden nefret etmez!”</p>

  <p class="calibre12">Babam bana tokat atmış gibi geriye çekildim.</p>

  <p class="calibre12">“Amy, ona güvenemezsin. Ve yapamazsın—yapma—bu oğlanla zihnini doldurmanı istemiyorum. Sanırım iniş yapmadan önce gemide geçirdiğin üç ayın, Dünya’da geçirdiğin yılların yerini almasına izin vermişsin. Sen bizden birisin. Sen benimsin. Sen benim küçük kızımsm.”</p>

  <p class="calibre12">Acımasızca, “Artık değilim,” dedim ye ondan uzaklaşarak, binaya doğru ilerlemeye başladım.</p>

  <p class="calibre12">Babam beni yakaladı ve çevirdi. Korkunç bir an boyunca bana vuracağını sanmıştım fakat vurmadı. Bana öylesine sıkı sarıldı ki, zar zor nefes alabiliyordum. Hafifçe saçlarıma doğru, “Bana kızgm olarak ayrılmana izin veremem, Amy,” dedi. “Kavga edebiliriz ve anlaşmazlıklarımız olabilir fakat asla benim seni sevmediğimi düşünerek, benden uzaklaşmana izin vermem.”</p>

  <p class="calibre12">Sanlmayı kesti ve ben de sözlerinden dolayı şaşkınlık içinde geriye çekildim. Babam aşın duygusal bir tip değildi. “Bu dünya tehlikeli, Amy,” dedi. “Neler olacağını bilmiyorum. Bana kızgın ayrılmana izin veremem. Seni bunun için çok fazla seviyorum.”</p>

  <p class="calibre12">Serçe parmağını kaldırdı ve benimkini dolamam için bekledi.</p>

  <p class="calibre12">İçimdeki buzlar eridi. “Ben de seni seviyorum,” dedim ve çocukken yaptığımızdaki gibi serçe parmağımı onunkine doladım. “Söz veriyorum.”</p>

  <p class="calibre12">Ve samimiydim: Onu seviyordum.</p>

  <p class="calibre12">Sadece güvenebileceğimden emin değilim.</p>

  </body>
</html>
