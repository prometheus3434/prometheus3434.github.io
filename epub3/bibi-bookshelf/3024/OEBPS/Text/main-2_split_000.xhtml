<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="calibre_pb_0"><a id="bookmark0" class="calibre3"></a><span class="calibre19">18: ÇIRAK</span></h1>

  <p class="calibre12">Amy’nin sesi aniden kesildi. Gözleri devrildi ve uyuşuk hâlde yere düştü. Bir an yüzüstü çamura düşüşünü dehşetle izledim. Çamurun yüzeyinde minik baloncuklar oluştu ve ardından suyun yüzeyi durgunlaştı.</p>

  <p class="calibre12">Yanmda diz çökerek, “Amy?” dedim. “Amy!”</p>

  <p class="calibre12">Onu sudan çıkarttım ve yüzündeki suyu temizledim. “Amy?” Omuzlarından sarstım fakat başı cansızca sallanıyordu. “AMY!”</p>

  <p class="calibre12">Hiçbir şey olmadı. Ağzından kirli su damlalan çıktı. Göğsüne doğru bastırdım fakat hareket etmedi. Hafif fakat düzgün nefes alıp veriyordu. Dikkatlice göz kapaklarını kaldırdım. Tepkisizdi.</p>

  <p class="calibre12">Kalbim deli gibi çarpıyordu. Kulaklanm çınlıyordu. Ne olmuştu? O...</p>

  <p class="calibre12">Başımı göğsüne yasladım. Hayır. Yıldızlara şükür, hayır! Kalbi atıyordu. Kahretsin! Ne yapmalıydım?</p>

  <p class="calibre12">Amy’yi kollarından kaldırdım. Yardım gerekiyordu. Derhâl.</p>

  <p class="calibre12">Merdivenlere doğru koştum ve Kit’e bağırdım. O kadar uzakta olamazdı. Diğer binalardaki insanlar pencere ve kapılardan bakıyorlardı. Amy’yi bilinçsiz olarak tuttuğumu görünce, şaşkınlıkla çığlık attılar, küfrettiler fakat bunların hiçbiri Kit değildi ve hiçbirinin tıbbi bilgisi yoktu. Hiçbiri onu kurtaramazdı. “KIT!” diye kükredim.</p>

  <p class="calibre12">Uzun boylu ve koyu renk tenli biri köşeyi döndü. Emma, Juliana Robertson ile birlikte nöbetteydi. Onlara doğru, “Yardım edin!” diye haykırdım. Daha önce benimle dövüşmekten başka bir şey düşünmeyen Juliana bile endişelenmişti. Yüzündeki kan çekilince, koyu renkli, hacimli saçlarıyla bir tezat oluşturmuştu.</p>

  <p class="calibre12">Arkadan koşarak Kit geliyordu. Amy’yi görünce hafifçe duraksadı. Nefes nefese, “Ne oldu?” diye sordu.</p>

  <p class="calibre12">Yine, “Ona yardım et!” diye haykırdım.</p>

  <p class="calibre12">Emma, “Bu yoldan,” dedi. O ve Juliana yapıların sonunda yani Dünyalıların binasına doğru koşmaya başladılar. Ben de peşlerinden koştum. Islak taş zeminde kayıyordum. Amy’nin hareketsiz bedenini korumak için uğraşıyordum. Baldırlarımda bir kesik hissediyordum. Kit bana yardım etti ve ardmdan Amy’nin nabzım kontrol ederek, yanımda koşmaya başladı.</p>

  <p class="calibre12">Emma ve Juliana bizi doğrudan ilk taş binaya götürdüler. Bu bina diğerlerinden biraz daha büyüktü ve birkaç dakika içinde Albay Martin belirdi. Bize doğru yürürken, “Ne halt oldu?” diye kükredi. Durmadım. Doktorlara, ilaca, bir şeye ihtiyacım vardı. Albay Martin, Amy’nin donuk ve tepkisiz yüzüne baktı ve uzun ve yüksek sesle bir küfür etti. Yanıma koştu ve yardım için bağırdı.</p>

  <p class="calibre12">Binaya daldığımda, “Geride dur!” diye kükredi. Amy’nin annesi bir çığlık attı. Diz çöktüm ve dikkatlice Amy’yi soğuk taş zemine koydum.</p>

  <p class="calibre12">Dr. Martin, kızının hareketsiz bedenine doğru bakarken,</p>

  <p class="calibre12">“Ne oldu?” diye sordu. Kit, Amy’nin yanında diz çöküp, göz kapaklarını kaldırdı. Diğer iki kişi—kısık gözlü bir dişi ve kısa boylu bir adam—Amy’nin yanma eğilip, kontrolü ele aldılar. Dünyada doğan doktorlar.</p>

  <p class="calibre12">Albay Martin, “Gupta nerede?” diye haykırdı. “Nerede o? Başhekim o!”</p>

  <p class="calibre12">Dünyada doğan kadm doktor, “Bilmiyorum,” dedi.</p>

  <p class="calibre12">Dr. Martin yine, “Ne oldu?” diye sordu.</p>

  <p class="calibre12">“Bilmiyorum,” dedim. Kelimeleri özür diler gibi söylüyordum. “Biz yukarıdaki binalardaydık ve bir ağaç vardı ve...“</p>

  <p class="calibre12">Dünyada doğan doktor, “Her şey olabilir,” dedi. Aksam tuhaftı. Amy’ninkinden de tuhaftı fakat bu bilgi kalbimin teklemesine neden olmuştu. “Yağmur yağıyordu ve belki de bir toksin içeriyordu. Veya bir böcek ısırığı olabilir.”</p>

  <p class="calibre12">“Böcekler! Bir sürü böcek vardı. Rahatsız edici ve minik, uçan şeyler,” diye zıpladım.</p>

  <p class="calibre12">Doktor başıyla onayladı. “Belki de sisteminde tuhaf bir reaksiyona neden olan bir zehir. Ne kadar zararsız görünürse görünsün, dışarıdaki her şey bize yabancı. Bu gezegendeki herhangi bir uyarana nasıl tepki vereceğimizi bilmiyoruz.” Kit, Amy’nin uyuşuk elini kaldırarak, “Bu nedir?” diye sordu. Yapışkan mor çiçek yapraklan hâlâ avuç içindeydi. “Bir çiçek. Bir çiçek kokladı ve ardından...“</p>

  <p class="calibre12">“Bayıldı mı?” Kit, Amy’nin gözkapaklarını kaldırdı fakat bu defa çok daha nazik davranıyordu ve gözlerinde bir ışık parladı.</p>

  <p class="calibre12">Başımla onayladım.</p>

  <p class="calibre12">Albay Martin, “Pekâlâ, uyandır onu!” diye haykırdı.</p>

  <p class="calibre12">Dünya doktoru, Amy’nin göğsüne bir stetoskop bastırdı.</p>

  <p class="calibre12">“Sen!” Albay Martin bana doğru döndü. Karısı korku dolu bir ses çıkarttı. “Onu tehlikeye soktun!” Albay Martin’in suçlaması sanki göğsümü delip geçmişti.</p>

  <p class="calibre12">Dünyada doğan kadm doktor, “Neyi olduğunu anlamıyorum,” diye mırıldandı.</p>

  <p class="calibre12">Albay Martin, “Dr. Gupta ne cehennemde?” diye haykırdı. Bakışları Juliana Robertson’da kaldı. “Sen! O tembel doktoru bul ve buraya getir!”</p>

  <p class="calibre12">Amy’ye doğru uzandım—beni duyamadığını veya göremediğini biliyordum, sadece ona dokunmak istemiştim— Albay Martin her iki eliyle göğsüme vurdu ve beni duvara fırlattı.</p>

  <p class="calibre12">“Cehenneme. Git.” Kelimeler dişlerinin arasından dökülmüştü.</p>

  <p class="calibre12">Ona doğru baktım. Tepkisi ben şok etmişti.</p>

  <p class="calibre12">“Bunu sen yaptın. Eğer ölürse, kanı senin ellerindedir. Onu güvende tutamadın. Sen kimseyi güvende tutamazsın. DEFOL.” Beni yine itti ve duvara çarptım. Kit baktı—odada gemide doğan diğer tek kişi oydu—fakat dikkatini Amy’den ayıramazdı.</p>

  <p class="calibre12">Amy’nin görüntüsünü içime çektim—solgun ve içi boşalmış gibi duran bedeniyle zeminde yatıyordu. Annesi ağlıyordu. Albay Martin öfkeliydi. Albay Martin’in suçlaması kalbime bir hançer gibi saplanırken, binadan koşarak ayrıldım.</p>

  </body>
</html>
