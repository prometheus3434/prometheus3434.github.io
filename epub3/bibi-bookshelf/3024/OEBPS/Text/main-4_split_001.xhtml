<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_33"><a id="bookmark1" class="calibre3"></a>38: CIRAK</h1>

  <p class="calibre12">Seherden önce uyandım ve sabah ışıklarının tuhaf gölgelerle tavanıma vurmasını izledim. Yapılacak çok iş vardı fakat sadece Kit’i düşünebiliyordum. Bilge’nin daima Doktor’a güvenmesini hep kıskanırdım fakat daha önce Kit’in benim için ne kadar önemli olduğunu fark etmemiştim. Hepimiz için. Onsuz nasıl çalışacaktık bilmiyordum.</p>

  <p class="calibre12">Fakat yapmalıydık. Bir şekilde.</p>

  <p class="calibre12">Önce mekiğe gittim. Kit’in tıbbi malzemelerini incelemeliydim. Dünyalı doktorlarınkiler yerine kendi malzemelerimizi kullanmayı yeğlerdim. Mekiğe giden patikada yürürken, ruh hâlim iyice karardı. Medikal plasterleri düşündüğümde, aklıma Bartie’nin <span class="calibre10">Godspeed</span> tamamen çökmeden önce kullanmak istediği siyah plasterler geliyordu.</p>

  <p class="calibre12">Köprüye ulaştığımda duraksadım. Kapı açıktı ve içeriden bağınş sesleri geliyordu.</p>

  <p class="calibre12">Tereddüt ettim.</p>

  <p class="calibre12">Sonra Amy’nin öfkeyle haykıran sesini duydum.</p>

  <p class="calibre12">Kapıyı itip, içeriye girdim. İnsanların çalışması için çok erkendi ve bu fikirden hoşlanmadım. Hızla genetik laboratuvara gittim. Sesler oradan geliyordu.</p>

  <p class="calibre12">Albay Martin, “Paniğe mi sebep olmak istiyorsun?” diye kükredi.</p>

  <p class="calibre12">Amy, “Bilmeleri gerekiyor!” diye haykırdı. Ben de adımlarımı hızlandırdım. Ayak seslerim donma odasının metal zemininde yankılanıyordu. -</p>

  <p class="calibre12">Genetik laboratuvarının kapısı açıktı. Albay Martin sesimi duyunca döndü ve gözlerini devirdi. “Harika,” dedi. Duyabileceğim bir ses tonuyla konuşmuştu.</p>

  <p class="calibre12">Nefes nefese, “Neler oluyor?” dedim.</p>

  <p class="calibre12">Albay Martin kenara çekildi.</p>

  <p class="calibre12">Epıma Bledsoe’nun cesedini gördüm. Panik içinde koştuğumdan, nefes nefese kalmıştım fakat onu görünce donakaldım. Emma nazik biriydi. Güvendiğim Dünyalılardan biriydi.</p>

  <p class="calibre12">Pekâlâ, Amy dışmda.</p>

  <p class="calibre12">İfadesiz bir sesle, “Ne oldu?” diye sordum. Emma uyuyor gibi görünüyordu.</p>

  <p class="calibre12">Amy’nin annesi, “Hâlâ ölüm sebebini araştırıyoruz,” dedi fakat ben Amy’ye bakıyordum. Tek kelime etmeden, ona sorduğum asıl soruyu anlamasını diliyordum: Phydus’la alakalı mı? Amy omzunu silkti ve dün gece kullandığımız makineye göz attı. Motor sesini duyabiliyordum fakat henüz sonuç gelmemişti. Albay Martin huysuzca, “Emma devriye geziyordu,” dedi. “Bilmediğimiz bir şeyle karşılaşmış olmalı. O yüzden bu dünya tehlikeli ve kimse bir yere yalnız gitmemeli.”</p>

  <p class="calibre12">Amy öfkeyle, “Kaza ile ölmüş değil ya!” dedi. “Baba, kıyafetinde mor çiçekler vardı. Biri onu bayıltmış.”</p>

  <p class="calibre12">“Ve öldürmüş mü?” Albay Martin’in sesi kuşku içindeydi.</p>

  <p class="calibre12">“Bana olanları gördükten sonra, mor çiçeklerle uğraşmaması gerektiğini biliyordu!”</p>

  <p class="calibre12">Albay Martin elini sallayarak, “Histerik olmuşsun,” dedi.</p>

  <p class="calibre12">Amy babasını bileğinden yakaladı. Soğuk bir tavırla, “Bizi dinlemelisin,” dedi.</p>

  <p class="calibre12">Gözleri bana soru sorar gibi baktı. Onayladım. Ya hep ya hiç olacaktı. Amy, “Emma bir şey biliyordu,” diye devam etti. “Bana kime güveneceğim konusunda dikkatli olmamı söylemişti. Senden bahsettiğini sanmıştım ama belki de bahsetmiyordu.”</p>

  <p class="calibre12">Albay Martin ikna olmuşa benzemiyordu şu anki yüz ifadesi, Amy’nin abarttığını ve yalan söylediğini düşündüğünü gösteriyordu.</p>

  <p class="calibre12">Amy, “Bana camdan yapılmış bir küp verdi,” diye devam etti ve bu sözlerle sonunda Albay Martin dikkatini verdi. Oda şimdi sessizdi ve Amy, küpün parladığını bildiğini ve cam küpün Kit’i öldüren patlayan mermilerle ilişkili olduğunu açıklarken odadaki gerilim artıyordu.</p>

  <p class="calibre12">Sonunda, Amy’nin sözünü keserek, “Bu gezegende uzaylılar var, öyle değil mi?” dedim. “Bilinçli uzaylılar, bizim başa çıkamayacağız silahlar yapabiliyorlar.”</p>

  <p class="calibre12">Albay Martin, “Neden bahsettiğini bilmiyorsun,” dedi.</p>

  <p class="calibre12">Amy’nin annesi öfkeyle, “Kahretsin, Bob!” dedi. “Sır saklama zamanı değil! Ne biliyorsun? Bizden, hepimizden ne gizliyordun?”</p>

  <p class="calibre12">Albay Martin, köşeye sıkışmış gibi görünüyordu. O konuşmadığında, ben onun yerine cevap verdim. “Yapıyı gördüm. İletişim odasına açılan kapıdaki biyometrik kilit sadece insanlar içindi. Bu da insan olmayan bir şeyler var demektir.”</p>

  <p class="calibre12">Albay Martin, “Burada durup, bunları dinlememi bekle<span class="calibre15">yemezsiniz,” diye itiraz etti fakat sesi hafif çıkmıştı ve ben de hızla sözünü kestim.</span></p>

  <p class="calibre12">“Yapabilirim ve yapacağım çünkü bu şeyler—her neyseler—bizi teker teker avlıyorlar.” Şu ana dek ölen insanların isimlerini saydım. En son ve en vurgulusu Emma olmuştu ve Albayın gözlerinde suçluluk duygusu okunuyordu. “Ve bence siz nedenini biliyorsunuz.”</p>

  <p class="calibre12">Amy’nin annesi, “Bu doğru mu?” diye sordu. Tiksinerek, “Bu yaratıkları koruyor musun?”</p>

  <p class="calibre12">Albay Martin, karşı çıkmak için başını salladı. “Onları korumuyorum!” diye gürledi. “Onlar diye bir şey yok! Bu gezegendeki uzaylılar hakkında sizden fazlasmı bilmiyorum!” Ve sonra yapı hakkında söylediklerimi algıladı. “İletişim odasını biliyor musun?” diye sordu. “Oraya gittin mi?” Reddetmeye gerek duymadım.</p>

  <p class="calibre12">“O hâlde Dünya ile iletişim kuramadığımızı biliyorsun.” Amy’nin annesi haykırdı. “Fakat demiştin ki...“</p>

  <p class="calibre12">Albay Martin, “Kurduk sanmıştık,” dedi. “Fakat mesaj önceden kaydedilmiş.”</p>

  <p class="calibre12">“Ve o zamandan beri de Dünya ile iletişim kuramadın.” Bu bir soru bile değildi. Albay Martin başıyla onayladı.</p>

  <p class="calibre12">Amy, “Emma ne biliyordu?” diye sordu. “Neden korkuyordu?” Albay Martin ellerini açtı. “Bilmiyorum,” dedi. Yenilmiş gibi görünüyordu. “Neden öldüğünü de bilmiyorum. Belki de öğrenmemesi gereken bir şey öğrendi fakat bana söylemedi. Hiçbirimize söyleyemez artık.”</p>

  </body>
</html>
