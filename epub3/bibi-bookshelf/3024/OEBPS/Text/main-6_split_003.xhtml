<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_58"><a id="bookmark3" class="calibre3"></a>67: AMY</h1>

  <p class="calibre12">Chris beni kollanmdan tutarak, iletişim paneline doğru götürdü. Parmaklarının her birinin cildimi kavramasını hissedebiliyordum. Gözlerimin önünde renkler uçuşuyordu; tanımadığım kokular burnuma doluyordu. Sendeledim ve kokuları tıpkı bir hayvan gibi koklamakta olduğumu dehşet içinde fark ederken, Chris beni tuttu. Artık bir hayvandım. İnsan değil. Hayvan. Sanki kaslarımın içi buzla doluydu ve derimi yırtıp atıyordu. Chris’in ellerinden kurtulduğumda, bunu yapabilecek kadar güçlü olduğumu fark ettim, beni düz tutabilmek için bütün gücünü kullanmak zorunda kalıyordu.</p>

  <p class="calibre12">İletişim paneline ulaşmak için babamın bedeninin üzerinden geçmemiz gerekiyordu. Yeni gözlerimle hiçbir detayı kaçırmıyordum: Burnunun ucunda hâlâ bir ter damlası vardı, yüzü yere yapışmıştı ve sol elindeki serçe parmağı kıvnlmıştı. Sanki kendi serçe parmağımı uzatmamı ve asla tutamayacağım sözler vermemi bekliyor gibiydi. Artık öldüğü için tutamazdım. Kendi kulaklarımın bile zor tanıdığı, çatlak bir sesle, “Çırak?” dedim. Kulaklarım artık eskisinden da fazla ses duyabiliyordu.</p>

  <p class="calibre12">“Amy.” Sesinde bir rahatlama ifadesi ve anlamadığım bir tonlama daha vardı.</p>

  <p class="calibre12">“Ne yapacaksın?” diye sordum. Damarlarımda uğursuz bir şey dolanıyordu ve beni zehirliyordu.</p>

  <p class="calibre12">“<span class="calibre10">Godspeed’i</span> uzay istasyonuna çarpacağım.”</p>

  <p class="calibre12">Chris elini, yanımdaki dokunmatik ekranda gezdirdi. İletişim panelindeki ışıklar yandığında gezegenin çevresindeki yörüngede bulunan uyduların bir haritası belirdiğinde, haydut lideri de omzumun üzerinden bakıyordu. Ekran gidip geldi ve birkaç saniye güncelleme yaptı. <span class="calibre10">Godspeed’in</span> hemen yanında otomatik mekik duruyordu ve noktalar o kadar birbirlerine yakındılar ki, üst üste çıkıyorlardı. İnsanların otomatik mekiğe binmelerini hayal ettim.</p>

  <p class="calibre12">Yakında birkaç santim uzaklıkta haritada başka bir nokta daha vardı. Üzerinde Gezegenler arası Hazırlık İstasyonu yazıyordu. Çırak, hâlâ hafif ve korkmuş çıkan sesiyle, “Hâlâ orada mısın?” diye sordu.</p>

  <p class="calibre12">“Buradayım,” dedim.</p>

  <p class="calibre12">“Sana söylemeliyim...“ dedi ve ardmdan durdu. Haberleşme merkezinin altındaki ekranı araştırdım. İletişim sisteminde bir sorun yoktu. Çırak söylemek istediği sözleri bulmaya çalışıyordu. Sonunda konuştu.</p>

  <p class="calibre12">“Üzgünüm,” dedi.</p>

  <p class="calibre12">Hat gitti.</p>

  <p class="calibre12">“Ne oldu?” diye sordum. Yumruklarımı kontrollere vurdum. Çırak’m sesinin tekrar bana gelmesini istiyordum fakat nasıl yapacağımı bilmiyordum.</p>

  <p class="calibre12">Chris kontrollere baktı. “Bir şey olmadı,” dedi. “Çırak bağlantı hattını kesmiş olmalı. Çağrılarıma cevap vermiyor.”</p>

  <p class="calibre12">Haydut hibrit liderine baktım. Beni dikkatle izliyordu. Gözlerindeki acıma ifadesini görünce içim parçalandı.</p>

  </body>
</html>
