<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_62"><a id="bookmark7" class="calibre3"></a>73: AMY</h1>

  <p class="calibre12">Barış müzakereleri inanılmaz derecede iyi gitmişti. Zane’in kendi bilim insanlarından oluşan ekibi, Bartie’nin vermiş olduğu Engelleyici formülü okumuştu ve ilaçların işe yarayacağından emindiler.</p>

  <p class="calibre12">Yine de müzakereler saatler almıştı çünkü ben her şeyin görgü tanığı eşliğinde yazılmasını ve herkes tarafından imzalanmasını istemiştim. Hiçbir şeyi şansa veya sözlere bırakmak istemiyordum.</p>

  <p class="calibre12">Sonuna gelindiğinde, “Ve açığa kavuşturulması gereken bir şey daha var,” dedim. “Benim insanlarım sizinkilerden bağımsızdır. Kolonileri birleştirmiyoruz. Biz kendi başımızayız. Kendi liderlerimizi seçeceğiz ve kendi kanunlarımız olacak,” dedim.</p>

  <p class="calibre12">Zane konuşmaya başladı fakat Bartie onun sözünü kesti. Bartie sadece birkaç kez konuşmuştu. O ve <span class="calibre10">Godspeed’den</span> gelenler hâlâ yolculuk yüzünden yorgundular. “Çırak öyle isterdi,” dedi.</p>

  <p class="calibre12">Zane’e doğru bir kaşımı kaldırdım. İsteğime karşı çıkmasını bekledim fakat yapmadı. Sadece başıyla onayladı ve anlaşmaya ekleyerek, isminin altını imzaladı.</p>

  <p class="calibre12">En zoru ilk geceydi. Gerçekten buradaydım ve Çırak yoktu. Bunu gerçekten o gece anladım. Ben yaşıyordum ve o da...</p>

  <p class="calibre12">O gece ağlamak için kendime izin verdim. Tek başıma, hibritler tarafından yok edilmemiş taş binalardan birinde, geride gözyaşım kalmayana dek ağladım.</p>

  <p class="calibre12">Şimdi tüm dünya benimdi fakat o yoktu ki...</p>

  <p class="calibre12">Zane sözlerine sadık kaldı. Barış anlaşmamızın ilk gününde, haydut hibritlerinin yansını göndererek, savaşta binalarda meydana gelen hasarın temizlenmesine yardımcı oldu. İnsanlanmm hiçbiri—Dünyalılar veya gemililer—onlarla çalışmak istemediler.</p>

  <p class="calibre12">Tieman adında gemili bir adam, “İnsanlanmızı öldürdüler,” dedi. Ölü bir ordu mensubundan aldığı silahı elinde tutuyordu. Haydut hibritlerin kamyonlarına doğrultmuştu. “Çırak’ ı öldürdüler!”</p>

  <p class="calibre12">“İnsanlanmızı öldürdüler. Ailemi öldürdüler,” dedim. Oval irislerimle ürküp geri çekilene dek ona doğru baktım. “Ama Çırak’ı öldürmediler. Ölmeyi Çırak tercih etti. Ve bunu burada bir yaşamımız olabilsin diye yaptı. Onlarla beraber.” Gemililerden bir grup çevremizde toplandılar. Gökyüzü bulutluydu ve hava nemliydi. Yakında yağmur yağacaktı fakat artık fırtınanın ne olduğunu ve ondan nasıl sakınacaklarını biliyorlardı.</p>

  <p class="calibre12">Kadınlardan biri elini korumacı bir tavırla kamına doğru götürdü ve kadın popülasyonunun büyük bir kısmının hamile olduğunu hatırladım. Birkaç ay içerisinde, minik kasabamızda <span class="calibre10">Godspeed’i</span> hiç bilmeyecek bebekler doğacaktı. Aileleri onlara metal duvarlar ve boyalı gökyüzüyle ilgili hikâyeler anlatacaklardı ve onlar da anlamayacaktı. Bir hapishaneyi asla bir yuva sanmayacaklardı.</p>

  <p class="calibre12">Sınırsız gökyüzü için ne kadar kayıp verildiğini asla anlayamayacaklardı.</p>

  <p class="calibre12">Tieman, “ Onlara güvenenleyiz...” dedi. Silahını indirmişti ama bırakmamıştı.</p>

  <p class="calibre12">Elimi koluna koyarak, “Güvenmeliyiz,” dedim. “Yardım olmadan bu dünyada hayatta kalamayız. Çevrene bakın. Neredeyse hiçbir şeyimiz yok. <span class="calibre10">Godspeed’den</span> gelen stoklar işe yaradı fakat fazlasına ihtiyacımız var. Bilgiye, yardıma ve eğitime ihtiyacımız var.”</p>

  <p class="calibre12">Tieman, “Bundan hoşlanmıyorum,” diye gürledi.</p>

  <p class="calibre12">“Ben de.” Arkama baktım ve Tieman’m arkasındaki diğer gemililere göz gezdirdim. Gözleri iri iri açılmıştı ve yüzleri korku içindeydi. Herkesin duyabilmesi için yüksek sesle, “Fakat beraber çalışma zamanımız geldi,” dedim. “Çırak da böyle isterdi.”</p>

  <p class="calibre12">Ve işte Çırak’m gerçek mirası buydu: İnsanları banşı kabul etmeye hazırdılar.</p>

  <p class="calibre12">Barış anlaşması imzalandıktan birkaç gün sonra, Zane büyük kamyonlarından biriyle koloniye geldi. “İlk tedaviyi görmeni istiyorum,” dedi. “Bunu sen olmadan yapamazdık.” Bartie’yle birlikte koloni adına gittik. Zane ve Chris karşımızda oturuyorlardı. Ortadaki gerilim çok açıktı. Sadece onlarla bizim aramızda değil fakat aynı zamanda Bartie bana çok yakın oturmaya da korkuyordu. Bakmadığımı düşündüğü zamanlarda bana göz atıp duruyordu. Eskiden tanıdığı kızla beni karşılaştırıyordu.</p>

  <p class="calibre12">Öncekinden de beter bir ucubeye dönüştüğümü düşündüğüne emindim.</p>

  <p class="calibre12">Zane, ilk kolonicilerin madencilik işlemleri için kullandığı eski tünelleri üs hâline getirmişti. Tuvalet kazarlarken Çırak’ın bulduğu tünellerin aynısıydı. Giriş, yüksek teknolojili bir kapı ile bloke edilmişti. Bu da bana yapıyı anımsatmıştı. Zane, mini klavyede parmaklarını dolandırdı ve ekranda HİBRİT yazısı yanıp sönmeye başladı. Ellerime doğru baktım. Transformasyon sonrasında farklı hissetmiyordum fakat eğer başparmağımı oraya dokundurursam, HİBRİT yazacağını biliyorum. İnsan değil. Bir daha asla insan değil.</p>

  <p class="calibre12">Eğer hâlâ hayatta olsaydı, Çırak’ın benimle ilgili düşüneceklerini merak ettim. Artık gözlerim yeşil değildi, maviydi ve oval irislerim vardı. Artık çok daha net görebiliyordum ve çok daha uzağı. Yüzüme değmeden önce rüzgârın estiği yönü anlayabiliyordum. Gözlerimi kapatsam da, herkesi kendi kokusundan tanıyabiliyordum.</p>

  <p class="calibre12">Çırak bir klondu. DNA’nız artık size ait olmasa nasıl hissedileceğini biliyor olmalıydı.</p>

  <p class="calibre12">Sonra hatırladım: Çırak gitmişti.</p>

  <p class="calibre12">İçimde bir şey aniden çok gerilir gibi oldu fakat bacak bacak üstüne attım ve gözlerimi ileriye doğru diktim.</p>

  <p class="calibre12">Zane uzun adımlarla laboratuvarlar arasında ilerledi. Her ne kadar karargâhı terk edilmiş maden tünellerinde olsa da, o kadar uzun süredir FKB’ndan çalıyordu ki, ana üssü mekik kadar yüksek teknolojiyle doluydu. Tünellerin duvarlarına kurulmuş odalardan çıkan haydut hibritler, geçerken ona selam veriyorlardı.</p>

  <p class="calibre12">O gerçek bir liderdi. Yirmilerinin sonlarında veya otuzların başındaydı. Tüm haydut hibrit popülasyonunun kontrolünü ele geçirmesi kolay olmamıştı muhtemelen. Kendi zihninin kontrolüne hâkim olduğunu fakat ailesinin olamadığını fark ettiğinde nasıl olmuştu acaba? FKB, cam fabrikaları kontrole geldiğinde saklanmıştı. Kendilerinin köleleştirildiğinin farkında bile olmayan insanlarını kurtarmak istemişti.</p>

  <p class="calibre12">Bana epey Çırak’ı hatırlatıyordu.</p>

  <p class="calibre12">Kan tadı alana dek yanağımı içten ısırdım. Ağlamayacaktım. Duygulanmı göstermeyecektim. Şimdi olmaz. Burada olmaz.</p>

  <p class="calibre12">Chris bana doğru sokuldu. Varlığı beni rahatsız ediyordu fakat bunu bilmesini istemiyordum. Ona sırtımı döndüm fakat bu hareketim, benimle konuşmasını engellemedi.</p>

  <p class="calibre12">Chris, başka hiç kimsenin duyamayacağı biçimde fısıldayarak, “Bartie senden nasıl da çekiniyor, baksana,” dedi. Kulaklarım bana ihanet etmese ve hibrit netliğini tıpkı batman gibi bana sunmasaydı, eminim ben de duyamazdım.</p>

  <p class="calibre12">Onu umursamadım.</p>

  <p class="calibre12">“Sana daha önce nasıl davrandıklarını gördüm. Onlarla ne kadar süre beraber yaşadın? Aylarca? Ve hâlâ senin mükemmel derecede normal cildinin renginden korkuyorlardı. Şimdi ne düşünüyorlardır?”</p>

  <p class="calibre12">Doğrudan öne doğru baktım. “Seni asla kabul etmeyecekler.”</p>

  <p class="calibre12">Dönerek, Chris’i yakasından yakaladım. Öyle ani hareket etmiştim ki, korkarak zıplayan Bartie, küfretti ve duvarda öylesine geriye gitti ki, aramızda epey mesafe açılmıştı.</p>

  <p class="calibre12">“Eğer söyleyecek bir sözün varsa,” diye gürledim, “yüzüme söyle, seni korkak.”</p>

  <p class="calibre12">Chris kendini kurtardı ve bir an kızgın göründü. Fakat sonra gömleğini düzeltti ve neredeyse benim yerime özür bulmaya çalıştı. “Şiddetli öfke. Hibritleşmenin yan etkilerindendir. Böbrek üstü bezlerin, kaçmak yerine savaşmanı istiyor.”</p>

  <p class="calibre12">Ona her zaman daha fazla savaşmak istediğimi söylemedim. “Seninle benim aramda bir fark var,” dedim. “Bir gün insanlarımın beni kabul edeceklerini biliyorum. Daha önce yaptılar. Nasıl göründüğümü unutacaklar çünkü kim olduğumu ve nasıl davrandığımı hatırlayacaklar. Fakat senin yaptıklarını unutmayacaklar. Sen asla kabul edilmeyeceksin. Ben değil.” Chris gözlerini kaçırdı.</p>

  <p class="calibre12">Kaslarımın esnediğini, hâlâ değişmekte olduğunu hissedebiliyordum. Güçlenmeye devam ederken, bedenim artık sadece insan olmadığım gerçeğiyle yüzleşiyordu. Ve Giriş’ten gelen korkunun kokusunu alabiliyordum.</p>

  <p class="calibre12">Chris bana başka acımasız kelime söylemedi. Fakat gerçek bakiydi: Bir kısmım, sözlerinin gerçek olduğunu bildiği için öfkelenmişti.</p>

  </body>
</html>
