<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_32"><a id="bookmark9" class="calibre3"></a>36: ÇIRAK</h1>

  <p class="calibre12">Amy beni mekiğe doğru götürürken, cam küpü de yanımıza aldım. Ormana kadar onu gizledim. Amy’nin silahı vardı fakat ben düşman—ptero veya uzaylı—yaklaşıyor mu görmek istiyordum.</p>

  <p class="calibre12">Ormanda yorgun argın yürürken, Amy’nin uyku tulumunun ne kadar rahat göründüğünü düşünmeden edemedim. Keşke ailesinin yanma döneceğine, bu gece benim binamda beraber kalsaydık. Bu düşünceler sonunda buharlaşıp, gitti. Şimdi orman daha tehlikeli gibiydi. Amy’yle beraber dün gece yapılara giderken, bu gezegendeki en tehlikeli şeylerin gökyüzünde uçan canavarlar olduğunu sanıyorduk fakat şimdi dışarıda başka bir şeyin olduğunu biliyorduk ve bu bilgi, gölgelerin daha da uğursuz ve ölümcül görünmelerine neden oluyordu.</p>

  <p class="calibre12">Biz yaklaşırken, mekiğin altında yumuşak bir parıltı görünüyordu. Amy’nin haklı olduğunu biliyordum: bu gezegenin üzerindeki cam, bir şekilde güneş enerjisini içine hapsediyordu. Godspeed’in motor odasındaki kurşun-soğutmalı hızlı reaktörü acı acı düşündüm. Yanıp sönen kırmızı ışık, erime anlamına geliyordu. Eğer bu gezegendeki camın içindeki enerjinin gemiye yakıt olmasını bir şekilde sağlayabilseydik...</p>

  <p class="calibre12">Eğer bunu yapabilirsek, o hâlde... Ne? Bartie, birkaç yıl <span class="calibre15">daha siyah plasterleri kullanmayabilirdi? Kapana kısılmışlardı. Tıpkı biz giderken Amy’nin uyardığı gibi...</span> <span class="calibre16">Godspe</span><span class="calibre16">ed’deki</span> <span class="calibre15">insanların ölümü beklemek dışında yapabilecekleri hiçbir şey yoktu.</span></p>

  <p class="calibre12">Onları kurtarmalıydım.</p>

  <p class="calibre12">Amy beni mekikteki laboratuvara götürdü. Cephanelikten geçerken, durup kendim için bir silah seçmeyi düşündüm fakat silahlar yerine cevaplan tercih ederdim.</p>

  <p class="calibre12">Amy uzun saplı bir pamuk çubuk seçip, Phydus pompasına doğru ilerlerken, bir yandan da, “Anneme deneylerinde yardım ediyorum,” diye açıkladı. Pompanın kablolan açıktaydı ve pompa da.uzun süre önce kırdığım için bozuktu. Amy, Bilge’nin Phydus depolamak için kullandığı musluğu örten paneli kaldırdı. İçeride hâlâ yapış yapış ve viskoz bir sıvı vardı ve her ne kadar vananın ucu kurumuş olsa da, Amy çubuğu pompanın derinlerine daldırdı ve koyu renk şurupla kaplı hâlde çekti.</p>

  <p class="calibre12">Amy, çubuktan damlamadan önce hızla Phydus’u götürdü ve bir kaba koydu. Ardmdan da kabı bir makineye yerleştirdi.</p>

  <p class="calibre12">Makine hareket ederken, “Analit jeneratörü,” dedi. “Bir şeyin içinde Phydus olup olmadığını anlamamız için bir test gerçekleştiriyor. Makine çınladı.</p>

  <p class="calibre12">Amy, “Tamam,” dedi. “Şimdi test etmek için bir örneğe ihtiyacımız var.” Küçük bir buzdolabı kapısmı açtı ve kan örnekleri çıkarttı. Üzerlerindeki etiketleri okudum: Raj Gupta, Juliana Robertson, Gemili Kadm, Gemili Doktor</p>

  <p class="calibre12">Acı acı, “Lorin ve Kit’in isimlerini bile yazmaya tenezzül etmemişler,” dedim.</p>

  <p class="calibre12">Amy başını eğdi. “Üzgünüm,” dedi.</p>

  <p class="calibre12">Önce Lorin’in kanını test etti. “Bir medikal plaster taktığını biliyoruz. O yüzden Phydus testinin sonucunun pozitif çıkması normal olur,” dedi. Makinenin kanını analiz etmesini bekledik ve ardmdan sonuçlan beraber okuduk.</p>

  <p class="calibre12">Rapora doğru bakarak, “Çok fazla Phydus var,” dedim. “Bir medikal plasterde bu kadar fazla sonuç veremez.”</p>

  <p class="calibre12">Amy kaşlarını çattı. “O kadar çok Phydus...”</p>

  <p class="calibre12">“Onu öldürür,” dedim.</p>

  <p class="calibre12">“Lorin’in bedeninde saldın izi yoktu.” Amy bana doğru baktı, anlamıştı. “Onu gömmelerinden önce görmüştüm. Uyuyor gibi görünüyordu.”</p>

  <p class="calibre12">Amy’nin gözleri dehşet ve tiksintiyle doldu. “Steela’ya benziyordu. Doktor’un aşın dozda Phydus verdiği kadm.”</p>

  <p class="calibre12">“Diğer kan örneklerini de test et,” dedim.</p>

  <p class="calibre12">Dr. Gupta da Phydus pozitif çıkmıştı. Lorin’in kanındaki kadar fazla değildi fakat bir ptero tarafmdan canlı canlı yenilirken sessiz bir kabul içinde olacak kadar verilmişti. Juliana Robertson’un kanmda da Phydus vardı. Onu öldüren şeyin Phydus mu yoksa ptero saldınsı mı olduğunu merak ediyordum. Belki de Dr. Gupta’yla aynı akderi paylaşmıştı. Hızla ve insaflı bir biçimde kafaya tek kurşun almadan ölme kaderi...</p>

  <p class="calibre12">Amy, “Kit’in kanmda yok,” dedi.</p>

  <p class="calibre12">“O hâlde onu kurşunlar öldürdü veya cam güneş veya o uzaylılar her ne kullanıyorlarsa.” Fakat sadece Kit. Diğerleri, “Amy, bu gezegene Phydus nasıl geldi? Gemide geliştirilmişti. Gemi hiç inmedi ki.”</p>

  <p class="calibre12">“Veba Bilgesi inmiş olabilir mi? Belki de indi ve sonra da geri gitti?”</p>

  <p class="calibre12">Başımı salladım. “<span class="calibre10">Godspeed’in</span> asla Centauri-Dünya’nın ötesine geçmesi planlanmamıştı. Eğer inerse, asla yörüngeye geri gidemezdi. Yörüngeden çıkmak için yeterli yakıt var ama fazlası yok. Ve sen sormadan söyleyeyim, mekik bir kez gemiden ayrıldıktan sonra, bir daha birleşemez. Metalin kırılma sesini duydun. Ve mekikte de daha fazla yakıt yok. <span class="calibre10">Godspeed</span> daima tek yönlü bir iniş işlemine sahipti.”</p>

  <p class="calibre12">Amy, “O hâlde... Nasıl?” diye sordu.</p>

  <p class="calibre12">İkimizin de verecek cevabı yoktu.</p>
</body>
</html>
