<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_7"><a id="bookmark13" class="calibre3"></a>8: ÇIRAK</h1>

  <p class="calibre12">Fark ettiğim ilk şey, adamın yüzünde beliren şüpheydi.</p>

  <p class="calibre12">Amy, “Baba,” dedi. <span class="calibre10">“Godspeed’in</span> lideriyle tanışmanı istiyorum. Çırak.” Bana sertçe baktı ve o zaman yaralarımı analiz etmekte olduğunu fark ettim. Temiz bir tunik giymiştim ve sert kumaş yaratığın açtığı yaralara değdiğinde gözlerimi kırpmamaya çalışmıştım. Amy, “Çırak,” diye devam etti. “Bu benim babam Albay Robert Martin. O diğer iki donmuşun ölümünden sonra, Dünya ordusunun başına geçti.” Babasının donmuşlarda bir sonraki lider olduğunun farkında olduğunu sanmıyordum.</p>

  <p class="calibre12">Öne doğru bir adım attım ve Dünya ordusundan birisiyle resmi bir biçimde tanışma yolunu hatırlamaya çalıştım. Öne doğru eğilmeliydim, öyle değil mi? Çok kadim bir usul gibi geldi ama adam da kadim görünüyordu.</p>

  <p class="calibre12">Gerçi ben bir şey yapamadan, adam Amy’ye doğru döndü. “Oyunlara zamanım yok,” dedi. “Gerçek kaptan nerede?”</p>

  <p class="calibre12">Amy kızgınlıkla ona doğru baktı. Omuzlarını geri atmıştı ve gözleri alev saçıyordu. Tekrar, “Çırak liderdir,” dedi.</p>

  <p class="calibre12">Albay Robert Martin, hor gören bir bakışla bana doğru baktı. “O bir çocuk.”</p>

  <p class="calibre12">“Efendim,” dedim. Sesim alaycıydı. “<span class="calibre10">Godspeed’in</span> lideri benim. Ve bu mekikte herhangi kilitli bir kapıdan geçmek</p>

  <p class="calibre12">istiyorsanız, cephaneliğe açılan bu kapı da dâhil, bana biraz daha saygı göstermek zorundasınız.”</p>

  <p class="calibre12">Albayın kaşlarından biri havaya kalktı fakat tartışmadı. “Mekik bilgisayarına erişim lazım,” dedi.</p>

  <p class="calibre12">Kahretsin, elbette lazımdı.</p>

  <p class="calibre12">Durumu açıkladım: Cam pencerelerin nasıl rampa oluşturmak için açıldıklarını, devasa ve sürüngen kuşun nasıl kafamı kopartmaya çalıştığını ve bilgisayarın nasıl artık açıkta olan köprüde kaldığını.</p>

  <p class="calibre12">Albay Martin, benim canavar değerlendirmemden sıkılmış gibi bir ses tonuyla, “Anlıyorum,” dedi. “Silahlanacağız fakat bilgisayara erişmem çok önemli.”</p>

  <p class="calibre12">Ben cephanelik kapısından çıkarak, Albay Martin ve kadının silah seçmelerine izin verdim. Amy, sorgulayan bir tavırla bana doğru baktı. “Bunu halletmeme izin ver,” diye fısıldadım. Babasıyla kendi şartlanma göre iletişim kurmama izin vermesi için gözlerimle manalı manalı baktım. Eğer Albay Martin bir liderle konuşmak istiyorsa, kızından genç olduğumu hatırlamasını istemiyordum.</p>

  <p class="calibre12">Amy bundan hoşlanmamıştı fakat başıyla onayladı ve donma odasına geri döndü. Albay Martin ve kadm silahlan almayı tamamladıklarında, onları holden köprüye götürdüm.</p>

  <p class="calibre12">Amy’nin babası köprüye geldi. Bir eli sürekli olarak belindeki silahtaydı. Yanındaki inanılmaz derecede siyahı olan uzun ve zayıf kadm ise bana bakmadan onu takip ediyordu. Köprüye uzanan kapıyı kapattım. Gökyüzünde dolanan tehlikeye karşı ne kadar savunmasız olduğunu umursamamaya çalıştım.</p>

  <p class="calibre12">Albay Martin ve kadın, önlerinde uzanan dünyaya karşı ilgisizlerdi. Petek desenli cam daha önce köprüden aşağıya indiğinde, ben engin bir özgürlük hissiyle öylesine dolup taşmıştım ki, keşfettiğim her şeye karşı beğeniyle yaklaşmıştım. Onlar ise zıt duygular içinde gibiydiler. Ilık bir esinti oldu ve ben de gözlerimi kapatmak istedim. Esintiyle gelen bitki ve toprak kokusunu içime çektim fakat ikisi de bunu fark etmemişti.</p>

  <p class="calibre12">Kadm alçak bir ses tonuyla, “Dünya’dan pek de farklı değil, öyle değil mi?” dedi. Öylesine ağır bir aksam vardı ki, eğer Amy’nin aksanma alışmış olmasam hayatta anlayamazdım.</p>

  <p class="calibre12">Albay Martin homurdandı. “Sineklerin tanrısı gibi bir olay dönmesi dışında öyle.”</p>

  <p class="calibre12">Kadm anlayamadığım bir şey mırıldandı ve ardından köprünün ucuna doğru hareket etti. Ufak bir tripodun üzerine bir tüfek yerleştirdi ve gökyüzüne doğru çevirdi. Uzanabileceği yerde iki tane daha silah ve bir dizi el bombası vardı. En azından onlara kuşumsu yaratığın tehlikeli olduğunu söylediğimde beni dinlemişlerdi.</p>

  <p class="calibre12">Albay Martin, “Demek gemide doğanların lideri sensin,” dedi.</p>

  <p class="calibre12">“Demek siz de Amy’nin babasısınız.”</p>

  <p class="calibre12">“İsmim Albay Martin ve General Robertson ve Tuğgeneral Kennedy gittiğine göre, bu görevin en yüksek rütbeli subayı benim. Bu Yarbay Emma Bledsoe.”</p>

  <p class="calibre12">Bu bilgiyi değerlendirmek için bir an durdum. Bu durumda Orion sadece ordudakileri hedef almamıştı, sıradan gidi<span class="calibre15">yordu. Önce en önemli insanları öldürmüştü. Buzun altında gördüğümden Yarbay Bledsoe’yu tanımış olmalıydım fakat Albay Martin’in uyandığında kızından bu kadar farklı olabileceğini hiç beklememiştim. Yargı dolu gözlerinde ve sert duruşunda Amy’yi göremiyordum.</span></p>

  <p class="calibre12">Sadece, “Ben Çırak’ım,” dedim.</p>

  <p class="calibre12">Albay Martin ters ters, “Neyin çırağı?” diye sordu.</p>

  <p class="calibre12">“İsmim bu. Çırak. Ve aynı zamanda unvanım da. Geminin liderine böyle deriz.”</p>

  <p class="calibre12">Albay Martin, bana doğru bakarak içini çekti. Gözümün ucuyla Yarbay Bledsoe’nun ifadesini fark ettim. Albay Martin’den çok daha gençti ve duygularını onun kadar iyi saklayamıyordu: Koyu renk gözlerinde endişe ve dudaklarındaki çizgilerde de kaygı okunabiliyordu.</p>

  <p class="calibre12">Albay Martin, “Yani oradaki insanlardan sen sorumlusun?” diye sordu.</p>

  <p class="calibre12">“Evet.” Yalnızca aylardır lider olduğumu ve mekiğin kalkışıyla hükmümün sona erdiğini ona söylemedim. İnsanlarımın üçte biri Godspeed’de kalmayı tercih edince krallığım bölünmüştü. Bu konularda konuşmak bile istemiyordum. Bilgisayarda her ne yapması gerekiyorsa yaptıktan sonra buradan gitmek istiyordum. Gözlerim gökyüzünde dolanıyordu ve kulaklarım da kemik dondurucu çığlığı bekliyordu. Korkumu görmesini istemediğimden, ne dediğine odaklanmaya çalışıyordum.</p>

  <p class="calibre12">“Ne tür bir durumun senin kadar genç birinin liderlik rolüne yükselmesine neden olduğunu bilmiyorum,” diye devam etti. “Ne oldu da kızım erken uyandı ve bu saçmalığa bulaştı <span class="calibre15">bilmiyorum fakat bu yarım yamalak inişe baktığımda ve ölü ve yaralıları göz önüne aldığımda, işlerin pek de iyi gitmediğini anlıyorum.”</span></p>

  <p class="calibre12">“Yeter,” dedim. Gürleyerek söylemiştim.</p>

  <p class="calibre12">Albay Martin’in yüzüne bir şefkat maskesi yerleşti. “Sadece zor olduğu belli. Herkes için elbette ama özellikle çok erken lider olmuş biri olarak senin için.”</p>

  <p class="calibre12">Ona doğru baktım. Duygularımı gizlemeye çalışıyordum. Söylediği her şeyde doğruluk payı vardı fakat tüm hikâye bu değildi. Evet, zordu fakat zor olacağını bile bile sorumluluk kabul etmiştim ve durum da benim önüme koyduğu tablodan farklıydı.”</p>

  <p class="calibre12">Başka bir şansım olsaydı da, vazgeçmeyecektim ki.</p>

  <p class="calibre12">“Şu anki durum basit,” diye devam etti. “Hem gemililer hem de Dünyalılar için bir lider belirlemeliyiz. Liderliğini bana vermeni tavsiye ediyorum. Böylece doğru bir adımla görevimize başlayabiliriz.”</p>

  <p class="calibre12">İlk düşüncem: <span class="calibre10">Bu adam Bilge ye hiç benzemiyor, sesi Bilge gibi değil fakat aynen onun gibi düşünüyor.</span></p>

  <p class="calibre12">Albay Martin, kontrol panelinin önündeki sandalyeye oturdu, mekiği indirirken Amy’nin oturduğu sandalye. Sandalyeyi çevirdi ve diğer sandalyeyle karşı kaşıya oturdu. Nazikçe, “Otur evlat,” dedi.</p>

  <p class="calibre12">Ben de oturdum. Şimdi Amy’nin babasını neden bu kadar çok istediğini anlıyordum. Albay Martin sesinde öyle güven verici bir tavırla konuşuyordu ki, sadece komut vererek bile problemlerimin yok olacağına beni neredeyse inandıracaktı. <span class="calibre10">Neredeyse.</span></p>

  <p class="calibre12">“Olaylar benim beklediğimden çok daha farklı gelişti,” dedi. “Amir olmamam lazımdı.”</p>

  <p class="calibre12"><span class="calibre10">Benim de.</span></p>

  <p class="calibre12">“Buna hazır değilim.”</p>

  <p class="calibre12"><span class="calibre10">Ben de değilim.</span></p>

  <p class="calibre12">“Fakat artık her şey değişti.”</p>

  <p class="calibre12"><span class="calibre10">Biliyorum.</span></p>

  <p class="calibre12">Albay Martin, sandalyesinde geriye doğru gitti ve gökyüzüne doğru baktı. “Kolonilerin yaşamda kalmaları hep çok zor olmuştur. Amerika kurulurken, koloniciler evde geride bıraktıklarından okyanusla ayrılmışlardı ve yardım alabilecekleri kişilerden aylarca uzaklıkta bir mesafedeydiler. Biz daha da uzak bir ayrılık yaşadık.”</p>

  <p class="calibre12">Gökyüzüne doğru bakışını izledim fakat ben Dünya’yı düşünmüyordum ve ne kadar uzakta olduğunu. Ben <span class="calibre10">Godspeed’i</span> düşünüyordum. Çok daha yakındaydı ve ulaşmak neredeyse imkânsızdı.</p>

  <p class="calibre12">“İlk kolonilerde pek çok insan hayatını kaybetti. Amerika’ya <sup class="calibre17">4</sup> Yeni Dünya’ dediler fakat asıl Yeni Dünya burası, öyle değil mi evlat? Roanoke değil.”</p>

  <p class="calibre12">“Neden bana bunları anlatıyorsunuz?” diye sordum. Sözlerimin kaba olup olmadığı umurumda değildi.</p>

  <p class="calibre12">“Evlat, buradaki durumu düşünmeni istiyorum. Benim gibi Dünya’da doğmuşlar donmuş hâldeyken, senin başa geçmek zorunda kaldığını anladım. Pek de kolay olmamıştır.” Shelby ölmeden önce, “Hayır, hayır, hayır, hayır, hayır!” demişti. Ölmeden hemen önce...</p>

  <p class="calibre12">Albay Martin, “Ve belki bana inanmayabilirsin,” diye ekledi. “Fakat ne kadar baskı altında olduğunu anlayabiliyorum. O insanlar, gemide doğanlar, bütün problemlerini çözmeni beklediklerini biliyorum fakat tüm problemleri çözemezsin, öyle değil mi?”</p>

  <p class="calibre12">Şu an üç insanım ölmüştü ve koridorun hemen altındaydılar ve bu benim hatamdı. Bartie ve sekiz yüz kişinin üzerindeki insan ise hâlâ Centauri-Dünya’nm yörüngesinde, gemideydiler. <span class="calibre10">Godspeed’in</span> kalanında yaşayıp öleceklerdi ve bu da benim hatamdı.</p>

  <p class="calibre12">Albay Martin, “Evlat,” dedi. Elimde değildi, kelimeyi söyleme tarzı hoşuma gidiyordu. “Sanırım ne yapman gerektiğini biliyorsun.”</p>

  <p class="calibre12">Orion, “Bizi köle veya asker yapacaklar,” demişti. “Bizi çalıştırmayı veya öldürmeyi planlıyorlar.”</p>

  <p class="calibre12">“Sana insanlarımı teslim etmeyeceğim,” dedim. Ona arkamı döndüm ve mekiğe giden kapıya yöneldim. Gezegenden gelen bir rüzgâr saçlanmda dalgalandı ve kendimi daha güçlü hissetmemi sağladı.</p>

  <p class="calibre12">“Öneride bulunmuyorum, evlat.”</p>

  <p class="calibre12">“Bana evlat demeyi kes.” Ben kimsenin evladı değildim. “Çırak.” Albay Martin adımı ağzına acı sürülmüş gibi söylüyordu. “Bu senin ve benim ötemde. Egolarımızın yolumuza çıkmalarına izin veremeyiz.”</p>

  <p class="calibre12">“Egomun beni kontrol etmesine izin vermiyorum,” dedim. “Sen de seninkine verme. Senden genç olabilirim fakat o mekikte arkamda duracak bir dört yüz elli altı insan var.” Albay Martin ayağa kalktı ve sandalye de dönmeye başladı. “Bunu biliyorum,” dedi. Sesindeki nezaket yok olmuştu. “Sadece seninle mantıklı bir biçimde anlaşabileceğimizi sanmıştım.”</p>

  <p class="calibre12">“Anlaşabilirsin,” dedim. “Haklısın, kolay olmadı. Ve en iyi pozisyonda olmadığımın da gayet farkındayım.”Bartie ayaklanmasından sonra nasıl bunun farkında olmazdım ki? Beni izleyeceklerine gemide kalmayı tercih eden insanlar olmuştu. Bana güvendikleri için de üç kişi hayatını kaybetmişti.</p>

  <p class="calibre12">“Sana karşı değilim,” diye de ekledim. “Fakat bence ben ya da sen olması gerekmiyor. Bize rehberlik etmene izin verebilirim fakat insanlarıma körlemesine seni takip etmelerini söylemeyeceğim.”</p>

  <p class="calibre12">“Arkamda duracak mısın? Emirlerimi destekleyecek misin?”</p>

  <p class="calibre12">“Eğer mantıklı bulursam, evet. Yanında duracağım.” Üslubu yüzünden benim kavrayışımın değiştiğini fark etmediyse de, bu konuda yorum yapmadı. “Yapılacak ilk işin emri basitti: Dünya ile iletişim kurmalıyız.”</p>

  <p class="calibre12">“Nesillerdir kurmuyoruz,” dedim.</p>

  <p class="calibre12">Albay Martin sesini yükselterek, “Ne?” dedi. “Yüzyıllardır Dünya’dan haber almıyoruz.”</p>

  <p class="calibre12">Arkasında, Yarbay Bledsoe’nun yüzyıllar kelimesini tekrarladığını duydum fakat Albay Martin hiçbir duygu göstermedi.</p>

  <p class="calibre12">“Bu var ama...” dedim ve köprüdeki bilgisayara doğru yöneldim. Metal sıcaktı, ikiz güneşler yüzünden ısınmıştı. Ekran yanıp söndü ve ordu onay kodunu beklemeye başladı.</p>

  <p class="calibre12">Albay Martin, bilgisayara doğru gitti fakat tereddüt etti. Bunu benim önümde yapmak istemiyordu. Ona doğru bakarken kaşlarımdan birini havaya doğru kaldırdım. Bilgisayara doğru döndü ve hızla kodu girdi.</p>

  <p class="calibre12">Daha iyi görebilmek için öne doğru geldiğimde, ekran canlanmıştı. Amy’nin babası isteksizce bana yer açmak için çekildi. Birkaç dakika boyunca ekranda sadece dönen bir küre görüldü ve yanıp sönen bir çubukta İŞLEM YAPILIYOR... SİNYAL ALINDI... İŞLEM YAPILIYOR... Yazdı. Ardından ekran titredi ve bir uydu görüntüsü belirdi. Ekranda GELEN İLETİŞİM yazısı çıktı.</p>

  <p class="calibre12">Albay Martin bana doğru zafer kazanmış bir edayla baktı fakat ben ekrana odaklanmıştım. Bu kadar basit miydi? On haneli bir kod ve birden sanki ışık yılları boyunca konuşmamamız önemli değilmiş gibi Dünya ile birden konuşmaya mı başlayacaktık?</p>

  <p class="calibre12">Odayı bir ses doldurdu ve ekrandaki kelimelerin kopyaları çıkmaya başladı. Nefesim kesilmişti. Nesillerdir Dünya’dan haber alamıyorduk. Ve şimdi... Evrenin ötesinden bizimle konuşmak üzereydi.</p>

  <p class="calibre12">Ve bilmemiz gereken tek şey de kahrolası bir ordu onay koduydu.</p>

  <p class="calibre12"><span class="calibre10">Tebrikler, Godspeedl Başarıyla son durağınıza eriştiniz. İkiz Centauri sisteminde bir gezegendesiniz.</span></p>

  <p class="calibre12">Derin ses yavaş bir tonda konuşuyordu fakat hâlâ ekrandaki yazılara minnettardım.</p>

  <p class="calibre12"><span class="calibre10">Yolculuğunuzun uzun olduğunu biliyoruz fakat geminin inişinden önce gönderdiğimiz sondalara bakılırsa sadece</span> <span class="calibre16">yerleşilebilir bir dünya değil fakat aynı zamanda zengin çevresel kaynaklara da sahip olacaksınız! Biz de Dünya 'da kuracağınız koloninin gelişim ve büyümesine yardımcı olmak için uygun bir yol bulmakla meşguldük.</span></p>

  <p class="calibre12">Koloniye yardım etmek mi istiyorlardı? Neden gemiye yardım etmeyi önemsemediler? Yıllar önce iletişimimiz kesildiğinde, neden Dünya yeniden iletişim kurmadı? Bu açılan yeni iletişim ağını bir mucize gibi görmem gerektiğini biliyordum fakat aslında sadece öfke hissediyordum. Bize inmeden önce yardım edebilirlerdi. Neden bizi yıldızların arasında zor durumda bırakmışlar ve kendi başımıza inmemizi beklemişlerdi?</p>

  <p class="calibre12"><span class="calibre10">Yıldızlar ar ası Nuh’un gemisi olan Godspeed, Dünyayı terk ettiğinden beri uzun süreli uzay yolculukları konusunda ilerlemelerimiz devam etti. Şu an bulunduğunuz gezegenin yörüngesinde çoktan bir uzay istasyonu kuruldu. Böylece gezegenler arasında daha hızlı uydu iletişimi sağlayabileceğiz. Ek olarak, ilk göreviniz gemiden gönderilen sondalardan birinin yerini belirlemektir. Sondalar ileri teknolojiyle donatılmışlardır ve iletişimde bize yardımcı olacaklardır.</span></p>

  <p class="calibre12">Albay Martin bütün dikkatini ekrana vermişti fakat ben sorular sorabilmemiz için konuşmacının biraz susmasım istiyordum.</p>

  <p class="calibre12">İnişiniz esnasında, bir sinyal doğrudan Finansal Kaynak Borsası’na bildirildi. Şu an bile FKB, koloniniz için yardım ve tedarik malzemeleriyle dolu bir mekik hazırlamaktadır. İleri teknoloji, mekiğin çok kısa süre sonra bulunduğunuz yere ulaşacak olması anlamına gelmektedir.</p>

  <p class="calibre12">Bilgisayar ekranına doğru ağzım açık bakakalmıştım. Çok yakında? Bu ne demek oluyordu? Gezegene ulaşmak Godspeed’in üç yüz yılını almıştı.</p>

  <p class="calibre12">Albay Martin’e doğru baktım. Kontrollerin yanında ellerini ovuşturuyordu. Açıklama için nasıl araya girebilirdik veya konuşmanın sonunu mu beklemeliydik?</p>

  <p class="calibre12">Ses devam etti.</p>

  <p class="calibre12"><span class="calibre10">Ek olarak, gezegende bulunan tehlikeler için sizi uyarmamız çok önemli. Öncelikle size hem kaçış mekiğinin hem de Godspeed’in tecrit için donanımlı olduğunu hatırlatmalıyız ve eğer böyle bir gereksinim doğarsa, yardımlarımız erişene dek kendinizi içeriye hapsetmekten çekinmeyin.</span></p>

  <p class="calibre12">Bir an parazit yüzünden durdu. Albay Martin kontrolleri taradı fakat hangisine dokunacağından emin değildi.</p>

  <p class="calibre12"><span class="calibre10">Mümkün olduğunca hızlı bir biçimde bizimle sonda aracılığıyla iletişimi sürdürmeniz çok önemli. Böylece tehdit edici mevcut popülasyon hakkında olabildiğince düzgün bilgi alabiliriz.</span></p>

  <p class="calibre12">Bir pop sesi duyuldu ve aniden ses kesilerek parazite döndü. Ekran siyaha dönerken yüksek bir ıslık sesi duyuldu. Hava rahatsız edici biçimde sessizdi ve Dünya ile bir kez daha bağlantı kurduk.</p>

  <p class="calibre12">Albay Martin bilgisayara doğru eğilirken, “Ne oldu?” diye sordum.</p>

  <p class="calibre12">“Emin değilim...” Ekrana yazdı fakat ekran karardı. “Belki de mekiğimi çarptığınız için iletişim sistemi bozuldu.”</p>

  <p class="calibre12">Mekiğimle ilgili sahiplenici kelimesi yüzünden yorum yapacakken, arkamdan gelen si lalı sesleri yüzünden yerimde <span class="calibre15">zıpladım. O an bunu hiç beklemiyordum. Bledsoe köprüde yere çömelmişti ve kolunu dikkatlice hedef alırken duvara doğru sabitlemişti. Bakışlarını takip ettiğimde, o şeyin tepemizde uçtuğunu gördüm. Çoktan bizi parçalamaya hazırdı. Tekrar silah sesleri ve ardından kulakları sağır edici bir çığlık duyuldu. Kuşumsu yaratık yönünü değiştirmişti fakat vurulmamıştı.</span></p>

  <p class="calibre12">Albay Martin, “O da ne öyle?” dedi. Silahı elindeydi ve sıkıca tutmaktan eklemleri beyazlaşmıştı.</p>

  <p class="calibre12">Sakin konuşmaya çalışarak, “Daha önce gördüğüm yaratığın aynısı,” dedim. “Amy onun şeye benzediğini söylemişti.” Kullandığı kelimeyi hatırlamaya çalıştım. “Dinozor gibi, em... Bir terro...?”</p>

  <p class="calibre12">“Neye benzediğini biliyorum, kahretsin fakat nedir bu?” Sırıtmamak için kendimi uttum. Sonunda Albay Martin’in soğuk dış görünümünü kıracak bir şeyle karşılaşmıştık. “İnmeden önce uyarılmıştık...” Duraksadım. Aptalca görüneceğini biliyordum fakat en doğru kelime de oydu. “Canavarlar hakkında.”</p>

  <p class="calibre12">Albay Martin, yukarıda uçmakta olan yaratığa doğru gözlerini kısarak baktı. Devasaydı—bu kadar uzaktayken bile güneş ışığını bloke edebiliyordu.</p>

  <p class="calibre12">Bledsoe bir kez daha ateş etti fakat yaratığın çok uzaklara uçtuğu aşikârdı.</p>

  <p class="calibre12">“Belki mekiği düşürdüm,” dedim. “Fakat belki de bu şeylerden biri bizi yörüngeden çıkarttı.”</p>

  <p class="calibre12">Albay Martin Bledsoe’ya, “Mermi harcama,” diye bağırdı. Kadın silahı indirmedi fakat parmağını tetikten çekmişti.</p>

  <p class="calibre12">Bana doğru dönerek, “İçeriye girmeliyiz; burası güvenli değil. Bu kahrolası tehdit edici popülasyon hakkında fazlasını öğrenmek istiyorum,” diye devam etti. “Bledsoe ile beraber, sekiz kişilik bir grupla dışarıya çıkacağız. Eğer sondalardan bulabilirsek, Dünya ile daha güvenli ve düzgün bir iletişim kurabiliriz ve neyle yüz yüze olduğumuz hakkında daha iyi bir fikrimiz olur.”</p>

  <p class="calibre12">Albay Martin kapıya doğru yöneldi. Bledsoe yavaşça arkasından geliyordu ve eli hâlâ silahmdaydı. “Çırak, insanlarını sakin tutmanı istiyordum.” Albay Martin bunu rica şeklinde değil, emrederek söylemişti.</p>

  <p class="calibre12">“Ben de sizinle geliyorum,” dedim.</p>

  <p class="calibre12">Albay Martin duraksadı, eli kapıda kalmıştı. “Sivil yok.” “İnsanlarım eşit olduğumuzu görmeliler. Benim de dâhil olduğumu ve Dünya’ya söyleyeceklerini görmeye hakkım olduğunu bilmeliler.”</p>

  <p class="calibre12">Albay Martin, “Elbette,” diye kabul etti. “Fakat şu an, önemli olan dönecekleri birini bulmalan. Onların dayanacağı güçlü kaya sen olmalısın.”</p>

  <p class="calibre12">“Ben...“</p>

  <p class="calibre12">Albay Martin kapıyı açtı ve beni içeriye soktu, arkasından da Emma Bledsoe geliyordu. Kadm kapıyı kapatıp, kilitledi. Mekiğin içindeki hava, az önce geride bıraktığımız havayla karşılaştırıldığında acı ve metalikti.</p>

  <p class="calibre12">Albay Martin, “Sana burada ihtiyacım var,” dedi. “Mekiği koruyacağına güveneceğim biri lazım.”</p>

  <p class="calibre12">“Fakat...“</p>

  <p class="calibre12">“Sana en önemli kargoyu bırakıyorum: İnsanlarımı. İnsanlarını. Bu görevi başarabilir misin?”</p>

  <p class="calibre12">“Evet,” dedim. “Fakat...“</p>

  <p class="calibre12">“Güzel, güzel, anlaştığımızı görmek sevindirici,” dedi ve cephaneliğe yöneldi.</p>

  <p class="calibre12">Tam da Orion’un öngördüğü kuklaya dönüşmekte olduğum fikrinden kurtulamıyordum.</p>

  <ul class="calibre18"></ul>
</body>
</html>
