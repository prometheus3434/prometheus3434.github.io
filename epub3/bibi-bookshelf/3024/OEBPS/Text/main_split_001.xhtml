<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_2"><a id="bookmark6" class="calibre3"></a>2: ÇIRAK</h1>

  <p class="calibre12">Odayı robotik bir kadın sesi doldurdu. “Mekik fırlatmayı başlatılıyor.”</p>

  <p class="calibre12">Amy titrek nefesini içine çekti.</p>

  <p class="calibre12">Bilgisayar, “Yönlü yükleme ile sonda aktarımı saptandı. Otomatik veya el ile iniş sekansı?” diye sordu. Önümdeki kontrol panelinde iki yeni tuşun daha ışığı yandı: Bir tanesinde kırmızı M, diğerinde de yeşil A yanmıştı.</p>

  <p class="calibre12">Kararlı bir tavırla A’ya bastım.</p>

  <p class="calibre12">Bilgisayar neşeyle, “Otomatik fırlatma sekansı başlatıldı,” dedi.</p>

  <p class="calibre12">Metalin metale sürtünmesiyle, çatırdama sesleri tüm mekik boyunca yankılandı. Sanki üzerimizdeki çatıyı bir dev, testere dişleriyle çiğniyordu.</p>

  <p class="calibre12">Amy, “O nedir?” diye tiz bir sesle sordu. Sanki güvenliğini garanti edecekmiş gibi koltuğuna yapışmıştı. Koltuğunun metal kollarında parmak izleri görünüyordu ve bedenini köpük mindere bastınyordu.</p>

  <p class="calibre12">Zihnimde olasılıklar dolanmaya başladı. Bir şey kırılıyormuş gibi bir ses çıkıyordu, kaygı ve korku verici bir ses. Mekik öne arkaya doğru savrulurken, midemin büzüldüğünü hissediyordum. Sanki devasa bir kol <span class="calibre10">Godspeed’in</span> kalanını savuruyordu. Nefesim kesilmiş hâlde kendimi koltuğa göm<span class="calibre15">düm. Mekik kapısının diğer tarafından gelen haykırma ve çığlık sesleri odaya sızıyordu. Amy bana doğru baktı. Yüzü solgun ve endişeliydi.</span></p>

  <p class="calibre12">“Bu normal,” dedim. Kendimi mi yoksa onu mu inandırmaya çalıştığımı bilmiyordum. “Şimdi ana gemiden ayrıldık”</p>

  <p class="calibre12">Üstümüzde büyük bir gürültü koptu ve tüm mekik dengelenmeden önce birkaç metre aşağıya doğru düştü.</p>

  <p class="calibre12">“Şimdi ana gemiden ayrıldık,” dedim. Amy güldü fakat sesi tiz ve endişeli çıkmıştı ve dudaklarmda hızla kaybolmuştu.</p>

  <p class="calibre12">Bilgisayar gerçekçi bir ses tonuyla, “Roketlerin ayrılması başladı,” dedi. Mekiğin tepesine yerleştirilmiş olan üç küçük roket patladı ve bizi aşağıya doğru itti ve görüntümüz değişti. Görüntümüzü tamamen gezegen kaplamıştı.</p>

  <p class="calibre12">Amy, önümüzdeki petek desenli pencereden bakarken, “Penceremiz olduğu için memnunum,” dedi. Yıldızlar pırıldıyordu ve gezegen—yeni evimiz—üzerimizde parıl parıldı. Dünya’daki bazı eski yazılarda, gezegenden mavi ve beyaz bilye olarak bahsediliyordu fakat bunun gerçek görüntüyle bir alakası yoktu. Belki resimlerde bir bilye gibi görünüyordu fakat burada önümde, neredeyse canlı gibiydi. Renkler capcanlıydı ve evrenin hiçlik dolu karanlığına zıt bir görüntüsü vardı.</p>

  <p class="calibre12">Güzel olsa bile, henüz ona ulaşmamıştık. Mekik yine öne doğru sıçradı ve çığlıklar ve haykırma sesleri bir kez daha yükseldi. Köprünün gerisinden korkularına hâkim olamayan insanların kısa haykırışları duyuluyordu.</p>

  <p class="calibre12">“Haydi, bu işi bitirelim,” dedim.</p>

  <p class="calibre12">Bilgisayar, “Yörünge manevra sistemi kontrolü,” dedi.</p>

  <p class="calibre12">Mekiğin içini bir patlama sesi doldurduğunda, Amy’nin nefesi kesildi.</p>

  <p class="calibre12">Onu tutmak, kollarımla sarmalamak ve her şeyin düzeleceğini fısıldamak istedim fakat hareket edemiyordum. Kalbimin çarpıntısı, kulaklarımda yankılanıyordu ve sesi öylesine yüksekti ki, başka hiçbir şey duyamıyordum. Mekik ne yapacağını biliyordu. <span class="calibre10">Godspeed’den</span> Centauri-Dünya’ya gönderilen sondalar, şimdi de mekiğin sistemlerine sinyal yolluyorlardı ve en iyi yere iniş yapabilmemiz için en güvenli iniş noktasına doğru bize rehberlik ediyorlardı. Yapabileceğimiz en iyi şey, yolculuk boyunca koltuklarımıza tutunmaktı.</p>

  <p class="calibre12">Midemde bir rahatsızlık hissettim. Bu hissi hatırlıyordum. Geminin bir katma inerken, yerçekimi tüpü devreye girmeden önceki serbest düşmelerde hissettiğim şeydi. Başım hafiflemiş gibiydi. Beynim bana haykırıyordu: <span class="calibre10">Düşüyorum!</span> Panikledim. Kollanm ve bacaklarım sağa sola doğru sallanıyordu. Bulabilecekleri herhangi bir şeye tutunmaya çalışıyorlardı fakat hava dışında hiçbir şey yoktu ve zaten bir işe de yaramazdı çünkü <span class="calibre10">düşmüyordum.</span> Süzülüyordum.</p>

  <p class="calibre12">“Kahretsin!” diye haykırdım. Şimdi boş olan koltuğuma doğru bakıyordum. Birkaç metre yukarısında süzülürken, artık erişmem mümkün değildi.</p>

  <p class="calibre12">Amy’nin dudaklarından endişeli bir kıkırdama çıktı. Gözleri de korkudan irileşmişti. “Kendini koltuğuna bağlamadın mı?” diye sordu. Kızıl saçları, yüzünün çevresinde süzülüyordu fakat kendisini bağlayan kemerler sayesinde, yerinde durabiliyordu.</p>

  <p class="calibre12">“Ben... Unuttum,” dedim. Kollarım ve bacaklarım deli gibi sarsılıyordu fakat hareket etmiyordum. Elbette yerçekimi taklidi sadece ana gemide vardı. Başımı kapalı olan köprü kapısına doğru çevirdim. İnsanların şimdi nasıl hissettiklerini merak ettim. Artık ellerinden yerçekimi de dâhil olmak üzere her şeyi almıştım.</p>

  <p class="calibre12">Amy, hâlâ sesinde hafif bir kıkırdama havasıyla, “Tutun!” dedi. Kendi kemerini çözdü ve ayağını kemere tutturdu. Her iki koluyla da bana doğru uzandı.</p>

  <p class="calibre12">“Aptal saçlar,” diye mırıldandı. O esnada yüzünden altın rengi- kızıl ve turuncu saç huzmeleri geçiyordu. Saçları tıpkı yumuşak filizler gibi bir çember oluşturmuştu. Yukarı ve dışarı doğru hareket ediyorlardı. Onu ilk gördüğüm anı hatırlamıştım. O zaman da yüzünü güneş batışı rengindeki saçları sarmalamıştı.</p>

  <p class="calibre12">Bilgisayar, “Sonda iletişimi saptandı,” dedi. “Sonda, uygun bir iniş alanı gösterdi. Mekik, sondayı hedeflesin mi? Evet veya hayır seçin.” İki tuş yanmıştı: Kırmızı bir H ve yeşil bir Y.</p>

  <p class="calibre12">“Kahretsin!” dedim ve kontrol paneline doğru uzandım. Anlamı yoktu, vücudum ağırlığı olmayan bir kütleydi ve kontrol paneli de umutsuz bir biçimde ulaşım alanım dışındaydı.</p>

  <p class="calibre12">Amy, “Kıpırdamadan dur!” diye haykırdı. Bileği zar zor kemerinde duruyordu. Yeterli değildi, beni tutmak için uzanıyordu fakat tutamayacağı bir yerde süzülüyordum.</p>

  <p class="calibre12">Bilgisayar, “Lütfen seçin: Evet veya hayır,” diye hatırlattı.</p>

  <p class="calibre12">Amy, “Oh, lanet olsun!” diye mırıldandı. Bacağını kurtardı, sandalyeye tekme attı ve havaya doğru fırladı.</p>

  <p class="calibre12">Bana doğru çarptı, köprünün tavanına doğru uçtum ve o da benden sekerek, yere doğru gitti. Ben de aşağıya doğru sektim ve koltuğumu birkaç metreyle ıskaladım. Parmaklarım kontrol panelinin metalik köşesini sıyırdı ve yanıp sönen Y tuşuna yumruk atabildim.</p>

  <p class="calibre12">Amy yerden tekrar tavana doğru giderken, kızgınlıkla homurdandı. Kendi koltuğunu hedef alarak tekme attı.</p>

  <p class="calibre12">Koltuğuma oturana kadar elimle kendimi kontrol panelinin köşesi boyunca çektim ve ardından oturarak, kemerimi göğsümün üzerinde bağladım.</p>

  <p class="calibre12">Bilgisayar otomatik olarak, umursamaz ve ilgisiz bir sesle, “Yörünge manevra sistemi başlıyor,” dedi. Bedenimin nasıl titrediğinden habersizdi. Öylesine kötü titriyordum ki, bir daha yerçekimi gelse bile ayağa kalkabileceğimden emin değildim.</p>

  <p class="calibre12">Mekik hareket etmeye başladı. Yıldızlar görüntüden kayboldu ve petek desenli pencereye yine gezegenin görüntüsü doldu. Gözlerimle görüntüyü içime çekerken, sanki bütün bedenim donakalmıştı. Gezegenin çevresini uzayın karanlığı kaplamış hâlde görmek, bir şekilde farklıydı. Sanki renkleri bizi sarmalayacak ve tamamen yutacak gibiydi.</p>

  <p class="calibre12">Amy, “Oh,” diye içini çekti. Koltuğunun kollarını tutup, kendini aşağıya doğru çekerken sesi zorlukla duyuluyordu. Tekrar koltuğuna oturarak, kemerini bağladı.</p>

  <p class="calibre12">Önündeki monitör açıldı ve mekiğin dış hatlarını gösteren bir görüntünün üzerinde üç parlak kırmızı nokta belirdi. “Bunlar bizi hareket ettiren roketler olmalı,” dedi. Ekrana dokundu ve parmak uçlan ışığın rengine büründü.</p>

  <p class="calibre12">Işıklardan biri söndü—Amy içini çekti ve elini uzaklaştırdı—görüntümüz tekrar değişti. Tam zamanında uzaklaşmakta olduğumuz evimiz görüntüye girmişti.</p>

  <p class="calibre12"><span class="calibre10">Godspeed.</span></p>

  <p class="calibre12">Alt kısmINdaki mekik yokken, kırık ve arızalı gibi görünüyordu.</p>

  <p class="calibre12">Boğazım düğümlendi. Bunu... Bunu beklemiyordum. Giderken ve geride bıraktığım her şeyi ve buna değip değmediğini düşünürken, mekiğin penceresinde bunu görmeyi beklemiyordum.</p>

  <p class="calibre12"><span class="calibre10">Godspeed.</span> Tüm yaşamım... O gemide geçmişti. Her şey. Her anı. Hissettiğim her duygu. Önem verdiğim her şey, bu paralanmış ve hurdası çıkmış çelik duvarların arasından gelmişti.</p>

  <p class="calibre12">Ve ben onu terk ediyordum.</p>

  <p class="calibre12">Ve içeride hâlâ sekiz yüzün üzerinde insan vardı.</p>

  <p class="calibre12">Zihnimi çılgınca bir düşünce doldurdu: Uzanıp, roketleri iptal etmek ve mekiği <span class="calibre10">Godpeed’e</span> geri döndürmek istedim. Gitmek istemiyordum. Evi bırakmak istemiyordum.</p>

  <p class="calibre12">Fakat ardından monitördeki kırmızı noktalar yine yandı ve roketler güçle patladı. Mekik gezegene doğru inmeye başlamıştı ve artık bir önemi yoktu. Çok geçti.</p>

  <p class="calibre12">Bir daha asla <span class="calibre10">Godspeed’e</span> gidemezdim.</p>

  <p class="calibre12">Monitördeki kırmızı ışıklar yandı ve bir dizi roket patlama sesiyle beraber mekik pozisyona girdi. Onunla ve yerçekiminin olmamasından kaynaklanan ağırlıksızlıkla, yönümü şaşırmıştım. Önümdeki tek sabit görüntü Centauri-Dünya idi.</p>

  <p class="calibre12">Amy, “Bu çok tuhaf,” dedi. “Sanki ters dönmüş gibi gezegene bakıyoruz fakat ters dönük duruyor gibi hissetmiyorum.” Ellerini saçlarının üzerinde gezdirdi ve faydasız bir biçimde saçlarını düzeltmeye çalıştı fakat yine de uçuşuyorlardı.</p>

  <p class="calibre12">Bilgisayar, “Yörüngeye giriş başlıyor,” dedi.</p>

  <p class="calibre12">Büyük kırmızı ışıkların üçü de yandı ve öyle kaldılar. Mekik öne doğru fırladı ve doğrudan gezegene yöneldi. Amy’ye doğru baktım. Gözleri korkudan irileşmişti ve parmakları da koltuğunun kollarına yapışmıştı fakat biliyordum. Bunu istiyordu. Onu gerçekten mutlu edebilmemin tek yolu, ona Cen-tauri-Dünya’yı vermekti. Benim dikkatsiz hareketlerim sonucunda onu asla kabul etmeyecek Luthor ve benzeri insanlar arasmda <span class="calibre10">Godspeed’de</span> kapana kısılmıştı.</p>

  <p class="calibre12">Bilgisayar, “Yörünge çıkışı patlaması,” diye anons etti.</p>

  <p class="calibre12">Amy, “Hazır mısın?” diye fısıldadı.</p>

  <p class="calibre12">“Hayır,” diye itiraf ettim. Amy’ye gezegeni vermek istiyordum fakat keşke ben de bedel olarak bildiğim tek yuvayı vermiyor olsaydım...</p>

  <p class="calibre12">Mekik tekrar hızlandı ve aşağıya doğru bir açıyla gezegene inmeye başladı. Amy’nin önündeki monitörlerdeki üç kırmızı ışık da parlakça yanıyordu. Birkaç daha küçük ışık, daha büyük olanların arasmda serpişmişti. Daha fazla roket ateşleniyordu ve Centauri-Dünya’ya doğru hızımız artıyordu.</p>

  <p class="calibre12">Bilgisayar, “Giriş arayüzü alındı,” dedi.</p>

  <p class="calibre12">Pencereyi gezegenin görüntüsü doldurdu. Mavi-yeşil-beyaz. Mekiğin burnunu görebiliyordum, kırmızı yanmaya başlayan donuk bir grimsi yeşil. Gözümün köşesinde parlak gümüş renginde bir şey parladı fakat görmek için başımı çevirdiğimde, mekik yine düşmeye başladı. Pencerede turuncu, sarı ve kırmızı ışıklar uçuşmaya başladı.</p>

  <p class="calibre12">Amy’ye doğru baktım. Minik, altın rengi haç boynunda süzülüyordu. Bir eliyle onu öylesine sıkı tuttu ki, eklemleri beyazlaştı. Ağzı sessizce açıldı ve duyamadığım kelimeler oluşturdu.</p>

  <p class="calibre12">Kontrol panelindeki ışıklar kaotik bir biçimde yanıp sönüyordu, roketler patlayıp duruyordu ve zigzaglar çizerek, inip duruyorduk. Bunun nedeninin bizi yavaşlatmak olduğunu düşündüm. Arada sırada gezegeni görüyordum fakat çoğu zaman pencerelerde turuncu ve kırmızı ışıklar parıldıyordu. Alevler!? Yoksa yörünge dışına çıkmaktan kaynaklanan yanma mı? Bilmiyorum, bilmiyorum... Yıldızlar aşkına, nasıl oldu da kahrolası bir mekiği kendi başımıza indirebileceğimizi düşündüm?</p>

  <p class="calibre12">Mekiğin kenarına bir şey çarptı veya sanınm, tüm mekik sendeledi ve aniden yönü değişti. Bir dizi ışık yandı ve söndü. Bilgisayar, “îniş sinyalleri bozuldu. Elle kontrol açıldı,” dedi.</p>

  <p class="calibre12">Amy, “Neler oluyor?” diye haykırdı.</p>

  <p class="calibre12">Tavandaki kırmızı ışıklar yandı ve çevremiz kan rengi parıldamaya başladı. Amy’ye doğru baktım. O da benimle aynı şeyi anlamıştı: Bir şeyler yanlıştı. Bilgisayar, mükemmel derecede sakin bir tonda, “T eksi on beş dakika içinde yere çarpma gerçekleşecek,” dedi.</p>

  <p class="calibre12">Amy yüksek ve çatlak bir sesle, “Yere çarpma?” dedi. “Çarpacağız!”</p>

  <p class="calibre12">Haklı olduğunu anladığım anda sanki kalbim durdu.</p>

  <p class="calibre12">Kontrol panelinin altında çıkan minik direksiyonu aldım ve mantıklı olan tek şeyi yaptım. Onu olabildiğince geriye doğru çektim. En azından gezegene kafa üstü çakılmamayı sağlamaya çalışıyordum. Ekranın üzerinde ufuk görünüyordu ve kontrol panelinde gitgide daha fazla ışık yanıp sönüyordu.</p>

  <p class="calibre12">Bilgisayar, “Yüzeyin seksen kilometre üzeri,” dedi. “Hız yavaşlatma başlatıldı.”</p>

  <p class="calibre12">Birkaç dizi ışık yanıp söndü ve mekik düşüyor gibiydi veya belki sadece yerçekimi geri gelmişti. Bizi tamamen koltuklarımıza yapıştırmıştı. Amy çığlık attı. Sadece dehşetini yansıtan kısa bir haykırmaydı.</p>

  <p class="calibre12">Bir şey... Roket mi çalışmamıştı? Bilgisayar mı çalışmamıştı? Mekiği rotasından çıkartmıştı. Artık gezegenin yüzeyini görebiliyordum: Dağlar, göller ve tepeler.</p>

  <p class="calibre12">Ve biz de onlara çarpacaktık.</p>

  </body>
</html>
