<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_46"><a id="bookmark14" class="calibre3"></a>51: AMY</h1>

  <p class="calibre12">İlgileniyor gibi görünüyordum.</p>

  <p class="calibre12">Umursuyor gibi görünüyordum.</p>

  <p class="calibre12">Umursamalıydım.</p>

  <p class="calibre12">Aileme veda etmeye hazırlanmıştım. Anneme veda da etmiştim. Ve bunu yaparken, onu bir daha görmeyi ummuyordum. Uzay istasyonuna ve oradan da Dünya’ya gidecekti. Sonsuza dek veda etmiştim.</p>

  <p class="calibre12">Fakat bu farklıydı, öyle değil mi? Veda etmekle ölmek arasmda bir fark vardı.</p>

  <p class="calibre12">Babam, Chris ve Çırak bir konuda tartışıyorlardı. Uzay istasyonundaki silah, tüm uzaylıları öldürecek ve hepimizi kurtaracak olan Tanrının Silahı. Çırak ve Chris onu kullanmak istemiyorlardı. Ne olduğunu ve ne kadar hasara yol açacağını bilmediğimizi söylüyorlardı. Eğer uzaylıları öldürüyorsa, bizi de öldürebilirdi?</p>

  <p class="calibre12">Fakat babamın artık bunu umursadığını sanmıyordum. Ölecek olanları. Hele annem de öldükten sonra...</p>

  <p class="calibre12">Bir noktada, Çırak <span class="calibre10">Godspeed’de</span> olan bir şeyden bahsetti. Bize uzaylıların ne olduğunu anlatacak ve onları nasıl yeneceğimizi söyleyecek bir ipucu.</p>

  <p class="calibre12">Babam, “Kahrolası ipuçlarına ihtiyacım yok,” diye gürledi. “Uzaylıların ne oldukları umurumda değil. Tek ihtiyacım</p>

  <p class="calibre12">olan şey, onlan öldürecek büyüklükte bir silah. Ve o silah da uzay istasyonunda.”</p>

  <p class="calibre12">Chris yumuşakça, “Soykırım mı yapacaksınız?” diye sordu.</p>

  <p class="calibre12">“Onlar da bize aynısını yaparlardı.”</p>

  <p class="calibre12">Çırak, beni de konuşmaya dâhil etmeye çalıştı. Belki babamı yumuşatabilirdim ve dinlemesini sağlayabilirdim.</p>

  <p class="calibre12">Gözlerimi yere dikmekle yetindim.</p>

  <p class="calibre12">Babam kendisini ve Çırak’ı gönderdiğinde Chris bana, “Üzgünüm,” dedi. Ona doğru baktım.</p>

  <p class="calibre12">Üzgün? Sadece bir kelimeydi.</p>

  <p class="calibre12">Çırak kelimeleri kullanmadı. Kollarım bana doladı ve beni kendisine doğru çekti. Beni çekmeye devam edince, sendeledim. Kapıda durdu.</p>

  <p class="calibre12">Elimi bırakmadan, yumuşakça, “Seni kaybedeceğimi sanmıştım,” dedi.</p>

  <p class="calibre12">Annemi kaybettiğim gibi.</p>

  <p class="calibre12">“Amy,” dedi ve ardından göz göze gelmemizi bekledi. “Seni kaybedemem. Asla...”</p>

  <p class="calibre12">Fakat ölüm o şekilde çalışmıyordu. Birinin sizi sevmesini ve gitmenizi istememesini önemsemiyordu. Sadece alıyordu. Elinizde hiçbir şey kalmayana dek almaya devam ediyordu.</p>

  <p class="calibre12">Çırak, söyleyebileceği hiçbir şeyin içinde bulunduğum karanlığı gidermeyeceğini anlamıştı. Beni yine kendisine doğru çekti ve kollarını bana doladı. Ona doğru çökmüştüm. Ağlamamak için dudağımı ısırıp duruyordum çünkü ağlamaya başlarsam bir daha asla duramamaktan korkuyordum.</p>

  <p class="calibre12">Uzun zaman sonra Çırak, “Kalmamı ister misin?” diye sordu. Arkama, babama doğru baktı. “Baban ne derse desin, kalırım.”</p>

  <p class="calibre12">Başımı salladım ve bir adım geriye doğru gittim. Çırak son kez elimi sıktı ve ardından gecenin karanlığında kayboldu. Sonunda uzun zaman önce ölmüş olan insanların inşa ettikleri soğuk, taş binada sadece babamla ben kalmıştık.</p>

  <p class="calibre12">Babam bana sarıldı ve uzun süre o şekilde kaldık. Ve sıkıca birbirimize tutunmuş olsak da, sanki aramızda bir şey var gibiydi. Birbirimize gerçekten ulaşmamızı engelleyen bir şey. Aslında gerçekten aramızda bir şey vardı: Annemin anısının hayaleti, bize kaybettiklerimizi hatırlatıyordu.</p>

  <p class="calibre12">Babam orduyla konuşmaya gitti. Ne kadar silah kaldığıyla ilgili konuşmaya gitmişti. Ve uzay istasyonundaki büyük silahı nasıl kullanacağımızı. Yalnız kalmıştım.</p>

  <p class="calibre12">Yere oturdum ve dizlerimi çeneme doğru çektim. 38’lik hâlâ belimdeydi. Ben de onu çıkartıp, bakmaya başladım. İçinde beş kurşunluk yer vardı... O kadar kurşunum kalmıştı.</p>

  <p class="calibre12">Silahı yanıma bıraktım. Bana kendimi güvende hissettirdiği ve ailemin endişelerini yatıştırdığı için eskiden yanımda taşıyordum fakat şimdi o beş kurşunu ve yapabileceklerini düşünüyordum. Artık sadece basit bir önlem değildi. Onları kullanmaya niyetliydim ve kullanacaktım.</p>

  <p class="calibre12">Babamın uzaylıları öldürmek istemesini kısmen anlıyordum. Hatta tüm gezegeni onlarla beraber patlatmak pahasına... Dizlerime sarıldım ve yüzümü kollanma gömdüm.</p>

  <p class="calibre12">Bu oda çok büyüktü ve ben de kendimi çok küçük hissediyordum.</p>
</body>
</html>
