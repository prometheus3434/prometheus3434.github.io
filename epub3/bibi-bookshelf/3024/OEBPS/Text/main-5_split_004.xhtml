<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_50"><a id="bookmark6" class="calibre3"></a>57: AMY</h1>

  <p class="calibre12">Babam, annemle beraber çalışan bir grup bilim insanından Chris’in uzaylılara karşı mor çiçeklerden elde edilen dumanı kullanma teorisinin işe yarayıp yaramayacağına dair rapor aldı. Duman, insanların bayılmasına neden olurken, çalışmaları bize pek de bilgi sağlamamıştı. Uzaylılar insan değildi. Tuhaf kristal benzeri pullan vardı ve geride garip ayak izleri bırakıyorlardı. Tek bildiğimiz buydu. Onları hiç görmemiştik ki, bırakın zayıflıklarını veya duyarlılıklarını analiz etmeyi... Belki nefes bile almıyorlardı. Belki mor çiçekler bayıltmak yerine onlan daha da güçlendiriyordu. Bilmiyorduk.</p>

  <p class="calibre12">Kiminle—veya neyle—savaştığımızı bile bilmiyorduk.</p>

  <p class="calibre12">Ama onlar bizi tanıyorlardı ve bizi nasıl öldüreceklerini biliyorlardı.</p>

  <p class="calibre12">Babam ordudan beş kişiyi ormandan mor çiçek yollamaya gönderdikten sonra, “Bundan hoşlanmıyorum,” diye homurdandı. “Tüm koloninin savunmasını bazı çiçeklere bağlama fikrinden hoşlanmıyorum.”</p>

  <p class="calibre12">“Kaçarak, saklanmak da pek savunma sayılmaz,” dedim. “Denemeliyiz.”</p>

  <p class="calibre12">Babam, “Sadece bir kere çalışacak, eğer çalışırsa,” dedi. “Bir kez ne yaptığımızı gördüklerinde, bir dahaki sefere dumandan nasıl kaçınacaklarını bilecekler.”</p>

  <p class="calibre12">“Bir kez çalışması yeterli,” dedim. “Dünya gelmeden önce birkaç gün daha dayanmamız gerekiyor, öyle değil mi?”</p>

  <p class="calibre12">“Ve belki rehine alabiliriz.” Babam, yüksek sesle düşünürken sesi hafif çıkmıştı.</p>

  <p class="calibre12">Rehineleri düşünmemiştim.</p>

  <p class="calibre12">Babama doğru göz attım. Babamın rehine alabilecek türde biri olduğunu bilmiyordum.</p>

  <p class="calibre12">Yeterince mor çiçek topladığımızda, babam adamlarına sığ bir siper kazmaları emrini verdi. Siperi çiçeklerle ve bir fitil ile dolduracaktık ve eğer uzaylıların yaklaştıklarını görürsek, fitili ateşe verecek ve onlan dumana boğacaktık.</p>

  <p class="calibre12">Yanıcı olan her şeyi parçalara ayırdık—kâğıt, kumaş, kuru yapraklar—ve onları yapışkan mor çiçeklerin arasına attık. Besleyicilerden birinde küçük bir kavanoz vazelin vardı ve onu da aynca kullandık. Yanıcı kanşımm üzerine ince bir tabaka hâlinde döktük ve böylece ateş daha sıcak yanacaktı ve daha hızlı yayılacaktı. Her şeyi hazırlayıp, siperde yerleştirmek saatlerimizi almıştı.</p>

  <p class="calibre12">Eğer uzaylılar bizi izliyorlarsa—ki muhtemelen izliyorlardı—sadece bir yeraltı kaçışı filan yaptığımızı varsaymalarını umuyorduk. Aynca planın gerçekten işe yaraması için fitilin hızla yanmasını ve rüzgârın da dumanı bize çevirmemesini de umuyorduk.</p>

  <p class="calibre12">Yani bir mucize umuyorduk.</p>

  </body>
</html>
