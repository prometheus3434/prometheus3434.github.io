<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_13"><a id="bookmark6" class="calibre3"></a>15: AMY</h1>

  <p class="calibre12">Ordu korumalarından biri, “Sırayı bozmayın!” diye haykırdı.</p>

  <p class="calibre12">Durdum ve geriye doğru baktım. Kit, Phydus verilen gemide doğanları yolda tutmakta zorlanıyordu. Aslında Lorin dengesiz davranıyordu. Grup başka bir yöne doğru gitse de, doğrudan ilerlemeye devam ediyordu. Doktorlardan biri, Dr. Grupta, ona yardım ediyordu. Chris’e sempatik bir tavırla gülümsedim ve geriye doğru gittim.</p>

  <p class="calibre12">Kit’e, “Ne yapabilirim?” diye sordum.</p>

  <p class="calibre12">“Sadece gözünü üzerlerinde tut,” dedi. Saçlarını kaşlarının üzerinden çekti. Hava tıpkı Florida’da bir yaz günü gibi sıcak ve nemliydi.</p>

  <p class="calibre12">Lorin’i kendime doğru çektim ve doğru yolda yürümesini sağlamaya çalıştım. Eğer o pterodaktil şeylerinden biri bize gerçekten saldırmaya karar verirse, buraya grubun en arka tarafına saldırırdı. En güçsüz yer burasıydı. Çırak’a bakındım fakat etrafta değildi. Hayır, bekleyin, oradaydı. Grubun önünde, Emma ve babamla birlikte. Liderlerle.</p>

  <p class="calibre12">Olması gerektiği yerde, diye düşündüm fakat onun yerine geride benimle olmasını dilemekten de geri duramıyordum.</p>

  <p class="calibre12">Chris, “Bu insanların neyi var?” diye sordu. Lorin’e doğru yakından baktığında, sesindeki neşeli ifade kaybolmuştu.</p>

  <p class="calibre12">Ona Phydus’tan bahsetmek için ağzımı açtım fakat ardından kapattım. Nasıl tepki verirdi? Şu an, Phydus’a gereksinim vardı ve felsefe tartışmak için hava çok sıcaktı.</p>

  <p class="calibre12">Nemli havada korkunç bir çığlık sesi patladı.</p>

  <p class="calibre12">Anında durdum fakat Lorin dümdüz yürümeye devam etti. Ben silahıma doğru uzanırken, Dr. Gupta da kadını takip etmeye başladı. Yakında askerler kendi silahlarını çıkartıyorlardı. Grubun ortasından birisi, “Orada!” diye haykırdı.</p>

  <p class="calibre12">Devasa, sürüngen bir kuş yavaşça çevremizde dolandı. Yemeğine yaklaşan bir akbaba gibiydi. Sanki onu düşündüğümü biliyor gibiydi.</p>

  <p class="calibre12">38’liğimi kaldırdım ve babam ateş etmeye başladığında, tetiğe basmaya hazır hâlde durdum. Babam grubun ön tarafından, “Kimse ateş etmesin!” diye emretti. “O bize saldırmazsa ateş etmeyeceğiz.”</p>

  <p class="calibre12">Yaratık yine çığlık attı ve birkaç metre aşağıya doğru indi. Pençelerini görebiliyordum. Devasa ve kavisliydi.</p>

  <p class="calibre12">Ön taraftan birisi ateş etti. Babam askere küfretti.</p>

  <p class="calibre12">Dinozor boyutundaki kuş, öfkeyle çığlık attı ve öylesine hızla diğer tarafa doğru gitti ki, silahımla hareketlerini izlemek zorunda kaldım. Birkaç dakika içerisinde tamamen gitmişti. Silahımı kabzasına koydum ve o an Chris’in silahını çıkartmamış olduğunu gördüm. Muhtemelen babamı kızdırmak istememişti.</p>

  <p class="calibre12">Babam, “Devam edin!” diye seslendi ve herkes de onu takip etmeye devam etti. Önceki heyecanlı mırıltıların hepsi susmuştu çünkü herkes bu dünyanın potansiyel tehlikelerini hatırlamıştı.</p>

  <p class="calibre12">Artık az sayıda insan konuşuyordu. Ağaçların arasındaki hareketimiz son derece odaklanmış vaziyetteydi. Herkes tetikteydi.</p>

  <p class="calibre12">Gök gürültüsü duyuldu. Hafifçe yükselen ve ardmdan yok olan hafif bir sesti.</p>

  <p class="calibre12">Grupta birileri çığlık attı.</p>

  <p class="calibre12">Biri, “O neydi?” diye haykırdı.</p>

  <p class="calibre12">“Nereden geldi!?”</p>

  <p class="calibre12">“Neler oluyor?”</p>

  <p class="calibre12">Gemililer birbirlerine yaklaşırlarken, herkes gökyüzüne doğru endişeyle bakıyordu. Kalabalıkta Çırak’ı bulmaya çalıştım fakat çok uzaktaydı.</p>

  <p class="calibre12">Chris, “Onlar neden devam ediyorlar?” diye sordu. Çevremizdeki Phydus’tan etkilenen insanlar, gök gürültüsüne hiçbir tepki vermemişlerdi fakat Kit’in gözleri endişeyle irileşmişti.</p>

  <p class="calibre12">Kit’e, “Sadece gök gürültüsü,” dedim. “Endişelenecek bir şey yok. Yağmur yağacağı anlamına geliyor.”</p>

  <p class="calibre12">Başıyla onayladı fakat korkmuş görünüyordu.</p>

  <p class="calibre12">Çoktan kalabalıkta babam ve Çırak’ı aramaya koyulmuş olan Chris’e, “Bu insanlar tüm yaşamlarını bir uzay gemisinde geçirdiler,” dedim. “Gök gürültüsünün ne olduğunu bilmiyorlar.”</p>

  <p class="calibre12">Ağaçlar hışırdandı ve yapraklan havalandırdılar. Esen rüzgâr, beni üşütüyordu çünkü nemli havadan terlemiştim. Bu fırtına hızlı ilerliyordu.</p>

  <p class="calibre12">Kalabalıkta ilerlerken, “Hareket etmeliyiz!” dedim.</p>

  <p class="calibre12">Yakından birisi, “Ya bizi ele geçirirse?” dedi.</p>

  <p class="calibre12">“Ne ele geçirirse?”</p>

  <p class="calibre12">“Gökyüzündeki şey? Sürüngen kuştan mı yoksa gök gürültüsünden mi bahsettiğini anlamamıştım da, burada durursak iyi sonuçlanmayacağını biliyordum.</p>

  <p class="calibre12">“Haydi!” Babamın sesi yüksek ve öfkeliydi. “Devam etmeliyiz!”</p>

  <p class="calibre12">Bir grup insanın ötesinden Çırak bana doğru bakıyordu. Onda da diğer gemide doğanlarla aynı korkunun olduğunu gördüm. Kendilerini öldürebilecek olan uzaylı yaşamı yerine, zararsız gök gürültüsünden daha fazla korkmuşlardı.</p>

  <p class="calibre12">Çırak’a ulaşmak için kalabalık boyunca ilerledim. Yaklaştığım için memnun olmuş gibiydi fakat Chris’i görünce kaşlarını çattı.</p>

  <p class="calibre12">Daha önce gördüğüm korku kayboldu. İnsanlarına devam etmeleri için seslendi ve kendisi liderliği ele alarak, ormanda daha da ilerlemeye başladı.</p>

  <p class="calibre12">Gökyüzü daha da kararıyordu.</p>

  <p class="calibre12">Ağaçların gözleri var gibiydi ve fırtınadan önce ormandaki sessizlik, bana saldın öncesi sessizliği anımsattı.</p>

  </body>
</html>
