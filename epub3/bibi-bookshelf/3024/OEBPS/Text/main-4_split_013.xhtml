<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_45"><a id="bookmark13" class="calibre3"></a><span class="calibre19">50: ÇIRAK</span></h1>

  <p class="calibre12">insanlar taşıma kutularına koşarak, kayışlarla bağlı olan insanları kurtarmaya çalışırlarken, çığlıklar ve haykırmalar duyuldu.</p>

  <p class="calibre12">Fakat çok geçti.</p>

  <p class="calibre12">Hepsi çoktan ölmüştü.</p>

  <p class="calibre12">Onları öldürenin yüksek konsantrasyonda Phydus olduğunu bilmem için bir örneğe ihtiyacım yoktu. Orijinal mekikteki laboratuvar gitmişti ve artık bir örnekle test yapamazdık. Fakat Amy’nin reaksiyonu, bilmem gereken her şeyi gösteriyordu. Yanma diz çöktüm. Etkilerin geçmesini beklemem gerektiğini biliyordum fakat tüm bedenim korkuyla titriyordu. Taşıma kutularından birinin içinde olabilirdi. O... Yutkundum. Olabilecekleri düşünmeye dayanamıyordum.</p>

  <p class="calibre12">Albay Martin, Amy’nin annesinin yanma çökmeden önce yaşamsal belirtilerine baktı fakat tam da korktuğum gibiydi. Tıpkı Bilge ve Lorin gibi o da aşın dozda Phydus’tan ölmüştü.</p>

  <p class="calibre12">Bu gezegendeki uzaylıların Phydus’a erişimleri olduğuna dair artık bir kuşku kalmamıştı.</p>

  <p class="calibre12">Bir anda dört yüz doksan dokuz kişiyi öldürmüştü.</p>

  <p class="calibre12">Taşıma kutularına girmeyen tıp doktorları—sadece üç kişilerdi artık—insandan insana doğru koşarak, yaşayan var mı diye kontrol ediyorlardı. İnsanlarımın bazıları bu toplu ölüm karşısında panikleyerek, harabelere doğru koşmaya başlamışlardı. Ordu mensuplarının bazıları, herkesi bir arada tutmaya ve nakil mekiğinden uzaklaştırmaya çalışıyorlardı. Gaz şimdi gitmişti ve sadece oksijen geliyordu. O da buharlaşmadan önce havada yapış yapış tatlı bir koku bırakmıştı.</p>

  <p class="calibre12">Chris yanıma geldi. Yaklaştığını görmemiştim. Şaşkın görünüyordu ve Amy’nin bedenine doğru bakarken, doğru kelimeyi bulmaya çalıştı. Ölenlerin pek farkında değil gibiydi.</p>

  <p class="calibre12">Ben de çevremizdeki kargaşaya rağmen, Amy’ye doğru bakıyordum. Bomboş ileriye doğru bakıyordu. Doğrudan annesine doğru.</p>

  <p class="calibre12">İlacın ne zaman etkisini yitirdiğini fark ediyordum. Gözlerindeki bakışın, annesinin ölü bedeninin görüntüsü karşısında dehşete doğru gidişini izledim. Kıvrıldı, nefes nefese kaldı ve babasını tutup haykırmaya başladı. Bir yanım sevindi—ilaç onu öldürmemişti ve zihnine zarar vermemişti—fakat bir yanım da, annesinin ölümünün acısından kurtulabilmesini diledi.</p>

  <p class="calibre12">Chris, yukarıya doğru bakarak, “Çok açıktayız,” dedi. Mavi gökyüzü kaygı verici görünüyordu. Sanki gökyüzünden birden pterolar çıkacak veya uzaylılar bize saldıracak gibiydi. Buradan gitmeliydik.</p>

  <p class="calibre12">Chris’e, “Harabeler?” diye sordum. Gözlerim Albay Martin’e doğru döndü—şu an emir veriyor olmalıydı—fakat o ağlayarak Amy’nin annesine sarılmıştı. Kendi içimde soğuk ve hissiz parça beni şaşırttı fakat bir şekilde duygu paylaşmayı kesmiştim.</p>

  <p class="calibre12">Chris düşünerek, kaşlarını çattı.</p>

  <p class="calibre12">Kendi soruma kendim cevap verdim. “Orası güvenli değil,” dedim. “Uzaylılar—ya da bize her ne saldırıyorsa—mekiği havaya uçurdular. Bizi öldürmeye çalışıyorlar ve harabelerin yerini de biliyor olmalılar. Bizi bekliyor olabilirler.”</p>

  <p class="calibre12">Chris acımasızca, “Ya orası ya da hiçbir yer,” dedi. Haklıydı. Başka nereye gidebilirdik? Çiçeklerin bizi bayılttığı ve üzerimizde pteroların dolandığı orman mı? Burada, açıkta zaten beş yüz kişi hayatını kaybetmişti.</p>

  <p class="calibre12">Harabeler de pek bir şey sayılmazdı fakat şu an sahip olduğumuz tek güvenli yer orasıydı ve taş duvarlar bize biraz koruma sağlayabilirlerdi.</p>

  <p class="calibre12">Tekrar duvarların arasına dönecektik fakat başka ne seçeneğimiz vardı ki?</p>

  <p class="calibre12">İletişim odasına koştum ve megafonu elime aldım. İnsanlar çoktan dağılmaya başlamışlardı. Bazıları panik içinde ormana doğru koşuyorlardı, bazıları sadece koşuyordu ve sözlerimin onlara ulaşmasını umdum.</p>

  <p class="calibre12">“Herkes harabelere dönsün! Binalara gidin!”</p>

  <p class="calibre12">Büyük cam pencereden, geldiğimiz yöne yani harabelere doğru giden bir grup gördüm. Ordu da tek kişi gibi hareket ediyordu ve insanları görece güvenli olan taş binalara doğru yönlendiriyorlardı.</p>

  <p class="calibre12">Chris, Albay Martin ile konuşmaya çalışıyordu fakat söylediği hiçbir şey, adamın kederini aşamıyordu.</p>

  <p class="calibre12">“Amy,” dedim. “Gitmeliyiz.” Onu dirseğinden tuttum fakat kolu tıpkı elekten geçen su gibi elimin altından kaydı.</p>

  <p class="calibre12">Onu yeniden tuttum. Bu defa sıkı tutmuştum ve sendeledi fakat onu bırakmıyordum. “Yapabileceğimiz hiçbir şey yok!” Bağırıyordum, üzüntüsünün içinde boğulmakta olsa da sözlerimi duyabilmesini umuyordum. “Gitmeliyiz.”</p>

  <p class="calibre12">Albay Martin de ayağa kalktı. Amy içini çekerek, geri döndüğünde yapınm yarısını geçmeyi başarmıştık. Babasına doğru dönerek, “Annemi bırakamayız!” diye haykırdı. “Onu orada bırakamayız!”</p>

  <p class="calibre12">Chris, kollarını ona doğru sararak, otomatik mekiğe dönmesini engelledi. Onu geride tutmak için mücadele ederken, nefes nefese “Gitmeliyiz,” dedi.</p>

  <p class="calibre12">“Onu bırakamayız!” Körlemesine annesine ulaşmaya çalışıyordu.</p>

  <p class="calibre12">“Amy.” Albay Martin’in sesi kaba ve incinmişti. “Gitmeliyiz.”</p>

  <p class="calibre12">Amy bir anda çöktü. Aniden mücadeleyi bıraktığından, Chris ağırlığı altında sersemledi. Harabeye giden grubun ardından biz de çayırlarda ilerlemeye başladık. Yürüyüşümüz koşuya dönüşmüştü. Amy, gözyaşları içinde arada bir kök ya da kayayı görmediğinden tökezliyordu.</p>

  <p class="calibre12">Amy’nin ailesinin yaşadığı ilk binaya ulaştığımızda, Amy sessizce ağlayarak, Dünyalıların yanlarında getirdikleri minik kamp sandalyelerinden birine çöktü. Albay Martin, Chris’le bana doğru döndü. Yanakları çökmüştü ve kızarmış gözlerinin altında koyu renk çizgiler oluşmuştu. Kederini savaşa hazır zırhının altına gizlemişti. Onu daha önce görmediğim kadar ölümcül ve tehlikeli görünüyordu.</p>

  <p class="calibre12">“Yakınlardaki alanlarda keşif yapmaları için ordudan bi<span class="calibre15">rilerini göndereceğim. Panik içinde kaybolanlan arasınlar ve bulabildikleri herhangi bir bilinçli uzaylı yaşam formunu yakalasınlar.” Chris’e doğru ters ters baktı. Gözleri şiddetle doluydu. “Bize neyin saldırdığıyla ilgili bana anlatabileceğin herhangi bir şey var mı? Onları izleyip, öldürmemize yarayabilecek?”</span></p>

  <p class="calibre12">Chris sessizce başını salladı.</p>

  <p class="calibre12">Gözlerimi kıstım. Albay Martin’in neden bu konuda Chris’i uzman olarak gördüğünü anlamamıştım.</p>

  <p class="calibre12">“Gizlediğiniz herhangi bir şey var mı?” diye sordum. Sırlar ve hileler için zamanımız yoktu. Eğer yardımı dokunabilecek herhangi bir bilgi varsa...</p>

  <p class="calibre12">Albay Martin, “Ne bildiğimi biliyorsun,” diye cevapladı. “Dünya yardım gönderiyor. Yalnızca birkaç gün veya bir hafta daha dayanmamız gerekiyor.”</p>

  <p class="calibre12">Somurttum. “Oh? Pekâlâ, bu sabah üçte birimizi öldürdüler. Bir hafta çok da zorlanmazlar.”</p>

  </body>
</html>
