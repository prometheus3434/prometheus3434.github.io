<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_44"><a id="bookmark12" class="calibre3"></a>49: AMY</h1>

  <p class="calibre12">Bunun olacağını biliyordum.</p>

  <p class="calibre12">Babam kimin kalıp, kimin gideceğinden bahsetmeye başladığı anda, benden ne beklediğini biliyordum.</p>

  <p class="calibre12">Gitmemi istiyorlardı.</p>

  <p class="calibre12">Çırak’a doğru baktım. Babamın ne demek istediğini anladığında, yüzü dehşetle dolmuştu.</p>

  <p class="calibre12">“Amy.” Babamın sesi sertti. “Haydi.”</p>

  <p class="calibre12">Tereddüt ettim.</p>

  <p class="calibre12">“Bu defa tercih hakkın yok. Sana bunu sunmuyorum. Otomatik mekiğe gideceksin.” Duraksadı ve gözlerime doğru baktı. “Bu senin güvenliğin için.”</p>

  <p class="calibre12">Öne doğru bir adım attım.</p>

  <p class="calibre12">Çırak boğuluyormuş gibi bir ses çıkarttı ve bana doğru uzandı fakat artık uzanabileceği bir yerde değildim.</p>

  <p class="calibre12">Devasa otomatik mekiğe doğru yaklaşırken, çevremdeki tüm sesler arka plana doğru gitti. Ne yapmak zorunda olduğumu biliyordum. Sadece nasıl yapacağımı bilmiyordum. İnsanları bireysel taşıma kutularında ve ince, açık renkli plastik kapıların ardından bize doğru bakarken görebiliyordum.</p>

  <p class="calibre12">Küçük kutular rahat görünmüyorlardı fakat yolculuk uzun sürmeyecekti. Sadece yörüngeye ve ardından uzay istasyonuna kısa bir yolculuk. Birkaç gün içinde, başka bir gemi gelecekti ve istasyonda bekleyen herkesi tekrar Dünya’ya götürecekti.</p>

  <p class="calibre12">Kendimizi kutulara paketlemek ve ardından uzaya dönmek, kaçma gibi geliyordu.</p>

  <p class="calibre12">Bundan hoşlanmamıştım, uzaylılar kazanmış gibiydi. Bizi burada istemiyorlardı ve bizi gezegenlerinden kovuyorlardı.</p>

  <p class="calibre12">Taşıma kutularının önünde durduğumuzda, kendimi donuk ve hissiz hissettim. Gözümün ucuyla, Çırak’ı görebiliyordum. Acılı ve yaralanmış görünüyordu. Kalbim onun için sızladı. Ne planladığımı ona söylememiştim bile ve artık çok geçti.</p>

  <p class="calibre12">Annem öne çıkarak, “Önce ben gideceğim,” dedi. Babam da onayladı. Annem ona doğru baktı ve yüzündeki ifadeyi anlayamadım. “Amy’ye bir şey söylememe izin ver.” Babam kıpırdamadığında, “Kız kıza,” diye de ekledi.</p>

  <p class="calibre12">Babam bir adım geriye çekildi.</p>

  <p class="calibre12">Annemin parıldayan gözlerine doğru baktım. Ona söylemem gereken kelimeleri düşündüm. Kalbini nasıl kıracağımı... Boynuma uzandım ve üç ay önce onun kargo kutusundan aldığım minik haç kolyeyi tuttum. “Bu senin,” dedim. “Aldığım için üzgünüm.” Açmaya başladım.</p>

  <p class="calibre12">Haça dokundu ve onu göğsüme doğru bastırdı. “Sende kalsın,” dedi. “Çiçeklerde bayıldığından beri sende olduğunu biliyorum. Artık senin. Bana annem vermişti ve şimdi ben de sana veriyorum.”</p>

  <p class="calibre12">“Anne, yapamam...“</p>

  <p class="calibre12">Annem başıyla onayladı ve sanırım diyemediğim şeyi anladı. Yapamayacağım şeyi anladı.</p>

  <p class="calibre12">Gülümseyerek, benden uzaklaştı. Gözleri dolmuştu. Ardından babam onu taşıma kutusuna bağladı ve kilitledi.</p>

  <p class="calibre12">Bana döndü.</p>

  <p class="calibre12">“Ben gitmiyorum,” dedim.</p>

  <p class="calibre12">Bir adım geriye doğru attım. Kalabalığa ve Çırak’a doğru bir adım.</p>

  <p class="calibre12">Babam kızgınlıkla, “Ne dedin sen?” diye sordu.</p>

  <p class="calibre12">“Ben gelmiyorum.” Sesimde kuşkuya yer bırakmamıştım.</p>

  <p class="calibre12">Babam öne doğru geldi ve gözleri cehennem alevleri gibiydi. Öfkeyle, omzumun üzerinden Çırak’ı işaret ederek, “Onun için mi?” diye sordu. “Tüm aileni onun için mi gözden çıkartıyorsun?”</p>

  <p class="calibre12">“Hayır,” dedim ve cevabım babamı öfkesinden çıkartacak kadar şaşırttı. “Onun için kalmıyorum ama sizin için de gelmeyeceğim.”</p>

  <p class="calibre12">Babam kolumdan tutarak, “Gitmeni sağlayacağım,” dedi. Beni otomatik mekiğe doğru birkaç adım götürdü fakat sonra kolumu kurtarabildim.</p>

  <p class="calibre12">Birkaç adım gerileyerek, “Deneyebilirsin,” dedim. “Fakat her adımda savaşacağım ve buraya dönmenin bir yolunu bulacağım.”</p>

  <p class="calibre12">Babam, “Dünyaya dönüyorsun!” diye haykırdı. “Güvenli olan yere gideceksin!”</p>

  <p class="calibre12">Çirkin bir biçimde acı acı güldüm. “Hiçbir yer güvenli değil. Uyandığımda, siz yokken üç ayda neler öğrendiğimi merak ediyordun, öyle değil mi? İşte bunu öğrendim.”</p>

  <p class="calibre12">Babam yüzüne tokat atmışım gibi bakıyordu. “Gidiyorsun,” dedi. “Hepimiz gidiyoruz. Bu görev sona erer ermez, size katılacağım. Bir aile olacağız. Yeniden.”</p>

  <p class="calibre12">“Benden daha önce vazgeçmeye hazırdın,” dedim.</p>

  <p class="calibre12">“Ve ne? Şimdi sen mi bizden vazgeçeceksin?”</p>

  <p class="calibre12">Kelimeler kalbimi parçalamıştı fakat yine de otomatik mekikten geriye doğru gittim. Babamın omzu üzerinden taşıma kutusundaki anneme doğru baktım. Bana doğru yeniden gülümsedi ve iki kelime söyledi sessizce. Duyamasam da, ne dediğini biliyordum, seni seviyorum. Boynumdaki altın haça dokundum ve ben de aynı kelimeleri ona doğru söyledim.</p>

  <p class="calibre12">Sonra babama arkamı döndüm ve yürüdüm.</p>

  <p class="calibre12">Çırak’m yanında durdum. Ona bakmadım, arkamızdaki kalabalığa bakamdım. Babamı izledim. Bekledim.</p>

  <p class="calibre12">Onu daha önce hiç bu kadar kızgın görmemiştim.</p>

  <p class="calibre12">Ama asfalttaki kontrollere doğru döndü ve otomatik mekik fırlatma işlemlerini başlattı.</p>

  <p class="calibre12">Bensiz.</p>

  <p class="calibre12">Üzgün ve bağışlayıcı gözlerle bana doğru bakmakta olan annemi izledim. Kutulara bağlı borulardan vınlama sesi geldi, Centauri-Dünya’nın yörüngesindeki uzay istasyonuna yolcuklarında kullanacakları oksijen.</p>

  <p class="calibre12">Annemin yüzü değişti.</p>

  <p class="calibre12">Babamın elindeki kontrol kutusunda kırmızı ışıklar yanıp sönmeye başladı.</p>

  <p class="calibre12">Bir vurma sesi geliyordu. <span class="calibre10">Bam! Bam! Bam!</span> Taşıma kutularındaki insanlar, önlerindeki plastik kilide vuruyorlardı.</p>

  <p class="calibre12">Dehşet her yanımı kapladı.</p>

  <p class="calibre12">Taşıma kutularının içindeki insanlar sallandıkça ve dışarıya çıkmaya çalıştıkça, kutular da zıplıyordu.</p>

  <p class="calibre12">Anneme doğru döndüm. Ağzı tuhaf bir biçimde açılmıştı. Sanki artık yüzündeki kaslar kontrolünde değildi. Gözleri ileriye doğru bakmaya başlamıştı. Bomboş.</p>

  <p class="calibre12">“Bir sorun var!” diye haykırdım ve öne atladım. “Havayla ilgili bir sorun var!”.</p>

  <p class="calibre12">Babam küfrediyordu. Kontrolleri çalıştırmaya çalışıyordu fakat minik kırmızı ışık yanıp sönmeye devam ediyordu ve oksijen olmadığından korktuğum gaz da kilitli taşıma kutularına vınlayarak giriyordu.</p>

  <p class="calibre12">Tüm gücümle kendimi annemin taşıma kutusuna doğru attım. Plastik kilitler kırılmıyordu ve açılmıyordu. “Kutulan açın!” diye haykırdım. “Hepsini açın! Zehirliler!”</p>

  <p class="calibre12">Babam, “Yapamıyorum! Yapamıyorum!” diye haykırdı ve kontrollere vurarak, küfretti.</p>

  <p class="calibre12">Tüm gücümle kutunun kapısına bastırdım. Tırnaklarım kırılıyordu ama umurumda değildi. Açamıyordum. Annem içerideydi ve o... Kapılardan bir tıslama sesi geldi ve tüm beş yüz kapı aynı anda açıldı.</p>

  <p class="calibre12">“Anne!” diye haykırdım ve taşıma kutusunun içindeki gaz her yanımı kapladı. Düştüm ve duyularımın kaybolmasının zar zor farkına vardım. Babam bana doğru koştu ve başımı kaldırdı. Çırak da diğer yanımdaydı.</p>

  <p class="calibre12">Babam yüzüme doğru, “Amy? Amy?” diye bağınyordu fakat gaz beni dondurmuştu.</p>

  <p class="calibre12">Hareket edemiyordum.</p>

  <p class="calibre12">Her şey Çok</p>

  <p class="calibre12">Yavaşlamış gibiydi.</p>

  <p class="calibre12">Bunu daha önce de hissetmiştim.</p>

  <p class="calibre12">Su altına dalmak gibi... Gökyüzü öylesine mavi ki... Babam.</p>

  <p class="calibre12">Babam bana doğru bağırıyor.</p>

  <p class="calibre12">Nedenini merak ediyorum.</p>

  <p class="calibre12">Annem.</p>

  <p class="calibre12">Sessiz.</p>

  <p class="calibre12">Hareketsiz.</p>

  </body>
</html>
