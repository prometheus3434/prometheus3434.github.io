<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_57"><a id="bookmark2" class="calibre3"></a><span class="calibre19"><span class="calibre25">66:</span> <span class="calibre25">ÇIRAK</span></span></h1>

  <p class="calibre12">İletişim bağlantısını yeniden kurmaya çalıştım fakat gitmişti. Sadece cam kırılması ve yüksek gümbürtü ve çarpma sesleri duymuştum ve ardından da bağlantı kopmuştu.</p>

  <p class="calibre12">Kendi kendime çok geç değil, dedim. Amy ölmedi.</p>

  <p class="calibre12">Kendime bunu söyleyerek, buna inanmak için kendimi zorladım.</p>

  <p class="calibre12">Köprüden hızla çıktım ve <span class="calibre10">Godspeed’e</span> döndüm. Bartie, kapağın yanındaydı ve mutlu görünüyordu. Bana doğru sırıtarak, “Otomatik mekiği yüklemenin o kadar uzun süreceğini sanmıyorum,” dedi.</p>

  <p class="calibre12">Nefes nefese, “Şimdi,” dedim.</p>

  <p class="calibre12">“Efendim?”</p>

  <p class="calibre12">“Şimdi,” dedi. “Hemen gitmeliyiz. Amy’yi ele geçirdiler ve tüm lanet koloninin kontrolü ellerinde.”</p>

  <p class="calibre12">Bartie omuzlarımı kavrayarak, “Neden bahsediyorsun, Çırak?” dedi. “Sakinleş.”</p>

  <p class="calibre12">Ondan kurtuldum. “Anlamıyorsun! İletişim sisteminden duydum. Bartie, Amy ellerinde. Koloniyi ele geçirmişler.”</p>

  <p class="calibre12">“Kimler?”</p>

  <p class="calibre12">“Hibritler!” Ellerimi havaya kaldırdım. “Uzaylılar! Onlara ne demek istersen! Savaşmakta olduğumuz canavarlar, bize saldıranlar! İnsanlarımız ellerinde!”</p>

  <p class="calibre12">Bartie’nin yüzü endişeli görünüyordu. “Ne yapabiliriz?” “Hemen gitmeliyiz. İnsanları çıkart. Taşıyabilecekleri her şeyi alsınlar fakat hemen gitmeliyiz.”</p>

  <p class="calibre12">Bartie tüm aramaları gerçekleştirdi. Bazı insanlar çoktan tarlalardan geçerek, kapağa gelmeye başlamışlardı. Hızla geldiklerini, koştuklarını görebiliyordum.</p>

  <p class="calibre12">Bartie, “Fakat ne yapabiliriz?” diye sordu. “Otomatik mekikle hemen şu an yola çıksak bile, ne yapmamız mümkün?” “Benimle gel,” dedim.</p>

  <p class="calibre12">“Kapaktan geçerek, köprüdeki kontrol paneline doğru hızla giderken, Bartie bana yetişmek için koşmak zorunda kaldı. “İşte kontroller,” dedim. “Otomatik mekiği böyle geri götürebilirsin.”</p>

  <p class="calibre12">“Ben?” Bartie geriye doğru birkaç adım attı. “Otomatik mekiği sen uçuracaksın!”</p>

  <p class="calibre12">Ona, “Hayır,” dedim. “Ben yapmayacağım. Şimdi dikkatini ver.”</p>

  <p class="calibre12"><span class="calibre10">Godspeed’den</span> insanlar, mekiği doldururlarken ben de ona her şeyi gösterdim. Kontrolleri ve haberleşme sistemini nasıl çalıştıracağını anlattım. Aslında epey basitti, otomatik mekik, insan işlemleri olmadan çalışmak üzere tasarlanmıştı. Ne yapacağını öğrendiğinden emin olduktan sonra, köprüyü ve taşıma kutularının yanında birikmiş olan insanları geçtim ve merdivenleri indim.</p>

  <p class="calibre12">Chris’in bana bahsettiği kaçış roketi daha da küçük görünüyordu yerden. Yalpalanarak, kapaktan geçtim ve doğrudan koltuğa oturdum. Kontroller, otomatik mekiktekiyle aynıydı fakat daha sıkışıklardı ve kumanda koluna benzeten ek bir “elle manevra” kontrolüne sahipti. Basit kontroller içimi rahatlatmamıştı fakat yeterli olmalıydılar.</p>

  <p class="calibre12">İletişim sistemine bastım ve köprünün hemen üzerindeki Bartie’yi çağırdım.</p>

  <p class="calibre12">Hemen, “Evet,” dedi. Sesi endişeliydi.</p>

  <p class="calibre12">“Sadece kontrol ediyordum,” dedim. “Kontrollerin çalıştıklarından emin olmak istemiştim.”</p>

  <p class="calibre12">“Çırak, bu delice,” dedi. Sesi haberleşme merkezinde biraz tiz ve çirkin geliyordu fakat net olarak anlaşılıyordu.</p>

  <p class="calibre12">“Evet,” dedim. “Muhtemelen öyle fakat Amy’yi yalnızca o şekilde kurtarabilirim.” Uzay istasyonuna giderek, silahı uzaktan kendim çalıştırabilirdim. Ne pahasına olursa olsun, Amy’yi koruyacaktım.</p>

  <p class="calibre12">Bartie’yle iletişim bağlantısını kapattım ve yapının sistemine geçtim. İletişim bağlantısında birkaç kez kırmızı ışık yanıp söndü ve sonunda gezegenle bağlantı kuruldu.</p>

  <p class="calibre12">Kontroller bağlandığımı söylediklerimde hızla, “Bu bağlantı hattını kapatmayın,” dedim.</p>

  <p class="calibre12">Tanımadığım bir ses, “Peki neden?” dedi.</p>

  <p class="calibre12">“Şu an kaçış roketindeyim. Doğrudan uzay istasyonuna gideceğim ve oraya ineceğim. Ve ellerimle biyolojik bombayı çalıştıracağım.”</p>

  <p class="calibre12">“Çırak, yapma!” diye bir çığlık duydum. Amy.</p>

  <p class="calibre12">“Amy, neler oluyor?”</p>

  <p class="calibre12">“Bana da enjekte ettiler,” dedi ve ardından sesi bastırıldı. Sanki uzağa götürülmüş gibiydi.</p>

  <p class="calibre12">“Ne demek istiyorsun?” Cevap yok. “Ne halt oluyor?”</p>

  <p class="calibre12">“Amy’ye hibrit bileşeni enjekte edildi. Biyolojik silahtan etkilenecek. Diğer lider olan Albay Martin’le anlaşmaya çalıştık fakat işe yaramadı.”</p>

  <p class="calibre12">“Albay Martin’le konuşmama izin verin.”</p>

  <p class="calibre12">“O öldü!” Amy, haberleşme merkezine doğru ağlayarak haykırmıştı. Sesi hatırladığımdan daha sert ve daha kalındı. “Onu öldürdüler!”</p>

  <p class="calibre12">Yine sesi bastırıldı. Şimdi Amy’yi susturmaya çalıştıklarından emindim. Onu haberleşme merkezinden uzaklaştırıyorlardı. Aynı zamanda Albay Martin’in öldüğüne de emindim. Eğer gerçek olmasaydı, Amy bunu asla söylemezdi, hele de sesinde öyle bir elemle.</p>

  <p class="calibre12">Ellerim titriyordu. Hiç bu kadar korkmamıştım. Yapabileceğim tek bir şey vardı.</p>

  <p class="calibre12">“İşte anlaşma,” dedim. Sesimin ikna edici olduğunu umuyordum. Hibritleri tutacak fazla bir şeyimiz yoktu. Sadece bir kozum kalmıştı. “Engelleyici ilaç için elimizde formüller var. Chris size <span class="calibre10">Godspeed’de</span> de Phydus olduğunu söyleyebilir. Ve size ilaçm etkileriyle savaşmak için antidotumuz olduğunu söylediğimde bana güvenmelisiniz.”</p>

  <p class="calibre12">Duraksadığımda kimse bana cevap vermedi ve ben de devam ettim. “Arkadaşım Bartie, otomatik mekiği indirecek. Engelleyici ilacı da yanında getirmeyi planlıyor. Otomatik mekiği vurursanız—inerken insanlarımı öldürürseniz—formülü de kaybedersiniz.”</p>

  <p class="calibre12">Bu defa bir ses cevap verdi. “Otomatik mekiği patlatmayacağız.”</p>

  <p class="calibre12">“Şu an kaçış roketindeyim,” dedim. “Biyolojik bombayı</p>

  <p class="calibre12">imha edeceğim. Eğer bunu yaparsam, Amy ve diğerlerini serbest bırakacaksınız.”</p>

  <p class="calibre12">Adamın haberleşme merkezinde yankılanan kahkahası kanımı dondurmuştu. “Sadece bombadan korkmuyoruz,” dedi. “FKB geliyor ve şimdi onlârın gelmelerine engel olabilecek tek kişi de, öldü. FKB gelirse, savaş çıkacak. Bu gezegenin büyük bir bölümünü yok edecekler.”</p>

  <p class="calibre12">Umutsuzca, “Onlan aranz!” dedim. “Gelmemelerini söyleriz!” FKB’nm bizi dinleyip dinlemeyeceğini bilmiyordum fakat deneyecektim. Sadece Amy iyi olsun istiyordum.</p>

  <p class="calibre12">Adam, “Yeterli değil,” dedi. “Onlan durdurabilecek tek şey, uzay istasyonunun yok olmasıdır.</p>

  <p class="calibre12">Dört boyut-temelli yüksek hızda yolculuğun yapılabilmesi için uzay istasyonundan bir sinyal gönderilmesi gerekiyor. Eğer istasyon yok olursa, FKB bize ulaşamaz. Yıllarca ulaşamaz fakat sanınm sizin geminizde bir silah yok, öyle değil mi?”</p>

  <p class="calibre12">Boğazım düğümlendi ve bir an konuşamadım.</p>

  <p class="calibre12">Ardmdan, “Ya yapabilirsem?” dedim.</p>

  <p class="calibre12">Haberleşme merkezindeki adam, “Neyi yapabilirsen?” dedi.</p>

  <p class="calibre12">“Ya uzay istasyonunu yok edersem? Bunu yaparsam FKB’nm bize ulaşma tehdidini ortadan kaldırmış olacağım ve biyolojik bombayı da yok edeceğim. Bunu yaparsam, insanlarımı rahat bırakır mısınız?”</p>

  <p class="calibre12">Adam, “Bunu yaparsan,” dedi. “Kendi ellerimle sana bir banş anlaşması sunacağım.”</p>

  <p class="calibre12">Hemen cevap vermedim. Kaçış roketinin kokpitinde oturdum ve aramızda banş olması için neyi feda edeceğimi düşündüm. Yıldızlara doğru baktım ve sessizce veda ettim.</p>

  <p class="calibre12">Amy yapmaz üzere olduğum şeyi asla affetmeyecekti fakat <span class="calibre10">Godspeed</span> ölmüştü. Sadece süzülüyordu. Sadece biraz itilmesi gerekiyordu. Kaçış roketiyle geminin ardına geçebilirdim ve ardından uzay istasyonuna doğru itebilirdim. Geriye kalanın çoğunu atalet hallederdi. <span class="calibre10">Godspeed</span> uzay istasyonuna çarpacaktı ve ardından da istasyon—ve silahları—yok olacaktı. Dünya’nın ordusu buraya gelemeyecekti ve işleri kan ştıramay acaktı.</p>

  <p class="calibre12">Haberleşme merkezine, “Sadece bana zaman verin,” dedim. “Ve Amy’yle konuşmama izin verin.”</p>

  </body>
</html>
