<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="calibre_pb_0"><a id="bookmark0" class="calibre3"></a>9: AMY</h1>

  <p class="calibre12">Koridordan döndüğümde Emma ile çarpıştım. “Ne oldu?” diye haykırdım. Silah seslerini ve o pterodaktil şeylerinden birinin daha çığlığını duyduğumda, annemi bırakıp köprüye koşmuştum.</p>

  <p class="calibre12">Kadın şaşırmıştı. “Yok, bir şey,” dedi. Beni geçti ve donma haznelerinin çevresinde toplanmış olan erkek ve kadın ordu mensuplarına emirler yağdırmaya başladı.</p>

  <p class="calibre12">Cephanelikte Çırak ve babamı görene dek kalbim deli gibi atmıştı. Güvendeydiler. Babam kendini silah seçmeye adamıştı. Çırak ise itaatkâr fakat huysuz görünüyordu fakat beni görünce kalbimin yeniden hızlı atmasına neden olan bir tavırla gülümsedi.</p>

  <p class="calibre12">Hâlâ nefes nefese, “Neler oluyor?” diye sordum. Köprüye açılan kapının kilitli olduğunu fark etmiştim.</p>

  <p class="calibre12">Babam, “Amy, her şey yolunda. Annenin yanma git,” dedi.</p>

  <p class="calibre12">Onu umursamayarak, Çırak’a doğru döndüm.</p>

  <p class="calibre12">Çırak, “Şey gördük, o c...“ diye başladı fakat “canavar” demeden sustu. “Başka bir yaratık gördük fakat bize yaklaşmadı.”</p>

  <p class="calibre12">Babamın elindeki 44’lüğü gördüm. “Onu avlayacak mısınız?”</p>

  <p class="calibre12">Babam şaşkın göründü. “Sadece kendimizi koruyacağız. On kişi gidip sondayı bulacağız ve Dünya ile yeniden iletişim kurmaya çalışacağız.”</p>

  <p class="calibre12">“Bekle, yeniden?” Çırak’a doğru döndüm. Gözleri her şeyi anlatıyordu.</p>

  <p class="calibre12">Bilmeliydim. “Dünya ile mi konuştunuz?!” Ciyaklamıştım. “Bu, yuh! Harika! Ne dediler? Dünya şimdi nasıl? Ne yapacaklar?”</p>

  <p class="calibre12">Çırak, “İletişim ağı gitti,” dedi. “Fakat yardım gönderecekler. Düşünüyorlar ki...” Kaşlarını çattı. “Bize yardım edebileceklerini düşünüyorlar.”</p>

  <p class="calibre12">Ağzım açık kalmıştı. “Gerçekten mi?!”</p>

  <p class="calibre12">Çırak başıyla onayladı fakat hiç de benim kadar heyecanlanmamıştı. <span class="calibre10">Dünya!</span> Tüm bu zaman sonunda, Dünya yine konuşuyordu!</p>

  <p class="calibre12">“Amy, çalışmam lazım. Annenin yanına git.” Babam elinde 44’lüğü tutarken, başka bir raftan da el bombalan alıyordu.</p>

  <p class="calibre12">“Ben de sizinle geliyorum!” dedim ve cephanelikte ilerledim. Çırak, bana ters bir bakış attı fakat onu umursamadım. “Baba, gelmeme izin ver! Dışarıya çıkmalıyım. Gezegen burada ve ben onu daha görmedim bile, gerçekten!”</p>

  <p class="calibre12">Babam bakmadan, “Hayır,” dedi.</p>

  <p class="calibre12">O kelime yüzüme tokat atmış gibi ürktüm. “Baba,” dedim acilen. “Seninle gelmeme izin ver. Yoluna çıkmam. Bir silah almm, yardım edebilirim. Sadece gelmeme izin ver.”</p>

  <p class="calibre12">Babam bana doğru baktı ve bir an sadece yalvaran gözlerime odaklandı. Sonunda, “Hayır,” dedi.</p>

  <p class="calibre12">“Fakat!”</p>

  <p class="calibre12">“Hayır. Annene dön.”</p>

  <p class="calibre12">“Baba!”</p>

  <p class="calibre12">Çırak hafifçe başını salladı ve bana bırakmamı işaret etti. Gözlerimi kıstım. Babamın onun gitmesini de yasakladığını anlamıştı fakat o çıkmıştı. Dünyayı görmüştü. İstememişti bile ama görmüştü.</p>

  <p class="calibre12">Topuklarımın üzerinde döndüm ve cephanelikten çıktım. Çocukça davrandığımı biliyordum. Mantıksız ve toy ve aptalca davrandığımı biliyordum fakat elimde değildi. Daha önce Çırak’ı kurtarmaya odaklanmıştım fakat şimdi Centauri-Dünya’yı görmek istiyordum.</p>

  <p class="calibre12"><span class="calibre10">Görmeliydim.</span></p>

  <p class="calibre12">Donma odasının kapısında duraksadım ve derin bir nefes aldım. Neler olduğunu görebilmek için kendimi zorladım. Donma odası kalabalıktı fakat düzgün bölünmemişti. Gemiden yaklaşık bir beş yüz kişi bir duvarın önünde toplanmışlardı ve donma haznelerinden olabildiğince uzak durmaya çalışıyorlardı. Dünya’dan insanlar ise ufak işlerle uğraşıyorlardı, depo sandıklarını açıyorlar, donma tepsilerinin üzerine bilimsel ekipmanları kuruyorlardı ve birbirleriyle konuşuyorlardı. Odanın her iki tarafında da endişeli bir enerji vardı fakat korku da hissediliyordu. Bilinmeyenden daima korkulurdu.</p>

  <p class="calibre12">Emma, sekiz diğer ordu görevlisiyle beraber yanımdan geçti. Her birinin yüzünde ciddi bir ifade vardı. Askerler şimdi tamamen giyinmişlerdi ve her yerleri silahla doluydu. Uçan yaratıkların tiz çığlıklarını hatırladım ve omuriliğime kadar içim ürperdi. Centauri-Dünya bir eğlence parkı değildi.</p>

  <p class="calibre12">Her ne kadar bundan hoşlanmasam da, babamın gitmemi yasaklamakta haklı olduğunu biliyordum.</p>

  <p class="calibre12">Yine de onu çözdüğümde, beni mekiğe kilitleyeceğini düşünmemiştim. Donma hazneleri şimdi boşlardı ve sanki sahile vurmuş içi boş deniz kabukları gibiydiler.</p>

  <p class="calibre12">Biri dışında hepsi. Orion.</p>

  <p class="calibre12">Gözlerim, donma odasının uzak ucundaki genetik laboratuvarına açılan kapıya gitti. Daha önce donmuş hâlde olan insanların arasından geçerek, genetik laboratuvara gittim. Kapıya ulaşır ulaşmaz, giriş kodunu girdim ve başparmağımı biyometrik tarayıcıdan geçirdim. Az sayıda insanın bu odaya erişimi vardı fakat Çırak, ne zaman istersem girmemi sağlamıştı.</p>

  <p class="calibre12">İçeriye girdiğimde, kapı arkamdan kapandı.</p>

  <p class="calibre12">Şimdi düşüncelerimle ve görece sessizlikle baş başa kalmıştım.</p>

  <p class="calibre12">Ve Orion’la.</p>

  <p class="calibre12">Öne doğru yürüyüp, donma haznesine gittim. Ailemin uyandığı hazneler haricinde bu hazne bağımsız bir birimdi. Dik duruyordu ve çember şeklindeki pencereden buzun içindeki adam görünüyordu.</p>

  <p class="calibre12">Ona doğru yaklaştıkça adımlarım yavaşladı.</p>

  <p class="calibre12">Kabul etmek istemiyordum fakat Orion’da Çırak’ın yüz özelliklerini görmeye başlamıştım. Bakışlarım odanın diğer tarafındaki büyük silindire doğru döndü. Orada düzinelerce minik fetüsler görünüyordu. Her biri de Çırak’m başka bir klonuydu.</p>

  <p class="calibre12">Başka bir Çırak değil... Sadece aynı bedende bir başkası. Çırak’m zihninin Orion’unkiyle alakası yoktu. Orion’u asla sevemezdim.</p>

  <p class="calibre12">Çırak beni donma haznesinden çıkarttığında, beni uyandıracağım ve bir daha asla donamayacağımı bilmiyordu fakat Orion biliyordu. Ve Robertson ve Kennedy’yi çıkarttığında, onların tüpler ve sirojenik sıvı ile boğulacaklarını, gözlerinin pörtleyeceğini ve elleriyle camı tırnaklayacaklarını biliyordu. Biliyordu.</p>

  <p class="calibre12">Orion’un yüzünün altındaki zamanlayıcıya baktım. 05:23:34... 33... 32... 31...</p>

  <p class="calibre12">Eğildim ve hızla zamanlayıcıya yeni ayar girdim. 24:00:00.</p>

  <p class="calibre12">Yirmi dört saat daha donmuş kalacaktı. Çırak zamanı daha da uzatabiliyordu fakat zamanlayıcı titizdi. Artık her gün kontrol ediyordum.</p>

  <p class="calibre12">Onun donmuş yüzüne ve gözlerine doğru bakmak için kendimi zorladım. Onun burada olmasını bile istemiyordum. Onu yeni dünyadan sadece buz ayırıyordu.</p>

  <p class="calibre12">Fakat eğer yeni dünyayı göremiyorsam, en azından onun da göremeyeceğinden emin olabilirdim.</p>

  </body>
</html>
