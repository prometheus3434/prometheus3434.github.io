<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="calibre_pb_0"><a id="bookmark0" class="calibre3"></a>64: ÇIRAK</h1>

  <p class="calibre12">Bartie, otomatik mekiğin kapısında ayakta duruyordu. Centauri-Dünya’da Amy’nin seyretmekte olduğu video oynarken, hâlâ irileşmiş gözlerle ve inanamayarak bakıyordu. <span class="calibre10">Godspeed</span> bizim, onun eviydi. Bir uzay gemisiydi, evet ama aynı zamanda bir yandan bizim yuvamızdı. Otomatik mekik, krom renginde parıldıyordu. Veba Bilgesinin gri tozlarıyla kaplı hâlimizle karşılaştırılınca saf görünüyordu.</p>

  <p class="calibre12">Gözleri kontrol panelinin üzerindeki pencerede asılı kaldı. Daha önce bir kez biz gitmeden önce mekiğin köprüsünden yıldızlan ve gezegeni görmüştü. O zamanlar <span class="calibre10">Godspeed'in</span> kalanında kapak ve çalışan kapı yoktu.</p>

  <p class="calibre12">Bakarken, “Neredeyse unutuyordum,” dedi.</p>

  <p class="calibre12">Ona doğru smttım. “Gezegenin yüzeyini görene dek bekle.”</p>

  <p class="calibre12">Yüzünden pek de dediğimi algılamadığını anlıyordum.</p>

  <p class="calibre12">“Olabildiğince çabuk ayrılmalıyız,” diye ekledim. Yine elimizdeki ciddi konuya dönmüştüm.</p>

  <p class="calibre12">Bartie, gemide yaşayanlara toplu bir konuşma gerçekleştirdi ve yeni mekikle geldiğimi ve herkesi götürmeye niyetli olduğumuzu anlattı. Kalan canlı çiftlik hayvanlarının öldürülmesini ve nakliye için paketlenmesini ve yalnızca bizi hayatta tutacak şeyleri yanımıza alabileceğimizi söyledi.</p>

  <p class="calibre12">İnsanlarına—çünkü artık onun insanlarıydı, benim değil—komut verirken, onu izledim. Bartie, bakışımda fark ettiği bir şey yüzünden bana doğru gülümsedi. “Biliyorum, indiğimizde eskisi gibi olmayacak,” dedi. “Centauri-Dünya’daki hâkimiyetine karışmayı düşünmüyorum. Sadece hayatta kalacağımızdan emin olmaya çalışıyorum.”</p>

  <p class="calibre12">Başımı salladım. “Öyle değil. Donmuşlar uyandıklarında, kendi liderleri vardı. Amy’nin babası aslında. Ve biz de oturup bir devlet kurmaya filan çalışmadık. Sadece hayatta kalmaya uğraştık ve o konuda da pek başarılı olamadık.” “Belki indiğimizde biz yardımcı olabiliriz.”</p>

  <p class="calibre12">“Gitmemize karşı gelecekler mi?” diye sordum. Geçen seferki inme denememiz aklıma gelmişti.</p>

  <p class="calibre12">Bartie başını salladı. “Çoktan onlara siyah plasterleri anlattım. Sonun gelmekte olduğunu biliyorlardı. Bu... Bu hayatta kalmak için tek şansımız ve bunu biliyorlar.” Kıpırdandı. “Herkesi hazırlamalıyım,” dedi ve kapıya doğru gitti.</p>

  <p class="calibre12">“Her şeyin burada hazır olduğundan emin olacağım,” dedim. Otomatik mekik, özellikle insanları ve kargoyu taşımak üzere tasarlanmıştı fakat her şeyin olabildiğince etkin bir biçimde paketlendiğinden emin olmak istiyordum. İlk mekik inişinde üç kişi yaşamını kaybettiğinde, ellerimde daha fazla kabahat olmasını istemiyordum.</p>

  <p class="calibre12">Gitmek için dönerken, gezegende Amy’nin izlediği videonun bittiğini fark ettim. AV oynatıcısını çıkartmak için gittim fakat neden video bittiğinde bir şey dememişti?</p>

  <p class="calibre12">Haberleşme bağlantısı için kontrollere dokundum. Amy’nin sesi köprüde yankılandı. “Neden bana o tüfeği doğrulttun?” dedi. Sesi cızırdıyordu. Donakaldım. Çok yanlış bir şeyler vardı.</p>

  <p class="calibre12">“Farkmdasm, öyle değil mi? O videoya bakında anladın. Gözlerimin seninkilere benzediğini anladım.” Chris’in sesi sert ve umutsuzdu. “Daha önce görmek istememiştin,” diye devam etti. “Sen ve baban, daima gözünüzün önünde olanı görmediniz.”</p>

  <p class="calibre12">Amy, “Oval irisler,” dedi ve sonra duraksadı. “Gözlerinin farklı olduğunu fark etmiştim ama şey olmadıklarım...”</p>

  <p class="calibre12">Chris acı acı, “Normal olmadıklarını?” dedi.</p>

  <p class="calibre12">Chris’in gözlerini hatırlamaya çalıştım. Ona daha önce hiç yakından bakmamıştım ve baktığımda da, Amy’ye gösterdiği özel ilgi yüzünden dikkatim dağılmıştı. Oval irisleri mi vardı? Tıpkı... Tıpkı genetik modifikasyon birleşimi enjekte edilen kızınki gibi.</p>

  <p class="calibre12">Amy, “Nasıl?” diye sordu. Sesi korku içindeydi. Chris’in silahını ona doğrulttuğunu düşündüm. “Sen... Sen ordudan birisin,” dedi. “Sen bizim insanlanmızdansın, donmuş...” Sesi hafifledi.</p>

  <p class="calibre12">Orion’un bana vermiş olduğu ordu personeli listesini hatırlamaya çalıştım. Üzerinde çok fazla isim vardı fakat Chris? Hayır... Sanmıyorum...</p>

  <p class="calibre12">Bunu neden daha önce düşünmemiştim? Orion bana her şeyi sorgulamayı öğretmişti.</p>

  <p class="calibre12">Chris de benim düşünce yolumu takip etti. “Kolaydı,” dedi. “Baban sondayı aramak üzere mekiği ilk terk ettiğinde, hatırlıyor musun? Dokuz kişiyle gidip, on kişiyle geri döndü. Benimle.” Sesi dalga geçer bir tondaydı ve Amy’nin güvenini</p>

  <p class="calibre12">neşeli bir tavırla yok ediyordu. “Ben ilk koloninin soyundan geliyorum. Siz insanların,”—kelimeyi tiksinerek söylemişti—“genetik olarak modifiye etmeye karar verdiği koloni.”</p>

  <p class="calibre12">Ellerimi yumruk hâlinde sıkmıştım ve tırnaklarımın avuç içimdeki deriyi kestiklerini hissedebiliyordum. Centauri-Dünya’dan millerce yukarıdaydım ve uzayda kapana kısılmıştım ve ona yardım edemiyordum.</p>

  <p class="calibre12">“Fakat... Phydus...”</p>

  <p class="calibre12">“Söyleyebileceğin tek şey bu mu Amy? Senden daha iyisini beklerdim fakat hayır, gördüğün gibi sizin Phydus dediğiniz şeyden etkilenmeyen az sayıda insandan biriyim ben.”</p>

  <p class="calibre12">“Bu nasıl mümkün olabilir?”</p>

  <p class="calibre12">“Genetik kusur. İnsanlarıma verdikleri bileşim, böbrek üstü bezlerini ve hipofiz bezlerini genetik olarak modifiye etti. ‘Savaş ya da kaç’ seçeneği yerine, insanlarım ‘kabul et ve itaat et’ demeye programlandı. Neyse ki benim böbrek üstü bezlerim bozuk. Phydus’tan fazla adrenalin üretiyor. Birkaç Phydus kontrollü beyinsiz ucube nesil sonrasında, atalarım isyan etmeye başladılar.”</p>

  <p class="calibre12">Amy, “Senin gibi başkaları da var mı?” diye sordu. “Yani Phydus’tan etkilenmeyenler?” Sesini doğal olmayan bir sakinlik seviyesinde tutuyordu. O uysal sesi çıkartmak için ne kadar zorlandığını anlayabiliyordum. Fırtınadaki şimşekleri anımsatıyordu. Gök gürültüsü çok yüksek ve korkutucuydu fakat gökyüzünü yararak sessiz şimşek geliyordu.</p>

  <p class="calibre12">Ben de Amy’nin şimşeğini bekliyordum.</p>

  <p class="calibre12">Chris, “Düzinelerce,” dedi. Benden millerce aşağıda olsa bile, sesindeki alayı hissedebiliyordum. “FKB’nın bulup öldüremedikleri. Bir kısmımızla bugün erken saatlerde tanıştın. Bize haydut hibritler diyorlar. Genetik modifikasyona sahip ama kontrolleri altında olmayanlar. Ve yıllardır bizi öldürmek için ellerinden geleni yapıyorlar.”</p>

  <p class="calibre12">“Neden?” Amy artık tek kelime şeklinde konuşuyordu. Acaba köşeye mi sıkışmıştı ya da Chris camm mı yakıyordu?”</p>

  <p class="calibre12">“Görmüyor musun? O hakkında çok endişelendiğiniz canavarlar. Onlar uzaylı değil. İnsanlar. Canavarlar hep insandı.”</p>

  <p class="calibre12">Amy uzun süre sessiz kaldı ve bu bilgiyi sindirmeye çalıştı. Yumruklarımı açtım, eklemlerim çatırdadı ama ellerim yine de titriyordu.</p>

  <p class="calibre12">Amy, “Bu bir cevap değil,” diye yanıtladı.</p>

  <p class="calibre12">“Neden çalışmayan bir köleden sahibi nefret eder? Nakliyeleri sabote ediyorduk, bulabildiğimiz tüm ekipmanları yok ediyorduk.”</p>

  <p class="calibre12">Konsolumdaki ekran yandı. Amy, otomatik mekikle yapı arasındaki iletişimi açık tutuyordu. Neler olduğunu görmemi umuyordu. Konuşmuyordum ve buradan yapabileceğim hiçbir şey yoktu. Orada neler olduğunu bana göstermek için elinden gelen Amy’yi dinlemek dışında bir çarem yoktu.</p>

  <p class="calibre12">“Senin farklı olduğunu sanmıştım.” Chris o kadar hafif konuşmuştu ki, neredeyse sözlerini duymayacaktım.</p>

  <p class="calibre12">Amy’nin sesi ise öfkeliydi. “Benden uzak dur,” diye haykırdı. Ağzıma kan tadı geldi. Dudağımı öylesine sert ısırıyordum ki, kanamasına neden olmuştum. Eğer Chris ona dokunursa. .. Eğer ona zarar verirse...</p>

  <p class="calibre12">Konsoldaki menüler hızla ilerledi. Chris yapıyor olmalıydı. Ekran CANLI GÜVENLİK VİDEOSU: YAPI yazılı yerde kaldı ve ardmdan kayıtlı videoda, iletişim binasının dışı oynamaya başladı. Hızla geri gidiyordu—Amy ve Chris’in kaçtıklarını gördüm—neden kaçıyorlardı? Ardından gece oldu. Otomatik mekik indi. Chris, Amy ve ben cam küple beraber içeriye giriyorduk. Ordu. Amy ve ben yapıyı keşfediyoruz. Ordu. Ordu. Ve ardmdan Chris.</p>

  <p class="calibre12">Chris Amy’ye neler olduğunu göstermek için oynatma tuşuna bastığında, video geri sarmayı bıraktı. Videoda Chris’in üzerinde ordu kıyafetleri yoktu. Koyu renkli bir kamuflaj kıyafeti giyiyordu ve bu kıyafet tıpkı yeşil bir cilde benziyordu. İletişim binasına girmeye çalışıyordu. Başparmağını biyometrik tarayıcının üzerine koydu. İNSAN yerine ERİŞİM REDDEDİLDİ yazısı belirdi.</p>

  <p class="calibre12">Ekrandaki Chris kapıya yumruk attı, telsizdeki sesten Chris’in metallik ve sert bir şeye vurduğunu anlamıştım. Eğer Amy’ye vurmaya cesaret ederse...</p>

  <p class="calibre12">Amy, “Ama... Sen insansın,” dedi fakat kendi söylediği bu yalana kendisi de inanmıyor gibiydi.</p>

  <p class="calibre12">Chris ters ters, “Onlara göre değilim,” dedim. “Bizi genetik olarak değiştirdiler. Bizler hibritiz, artık tamamen insan değiliz.”</p>

  <p class="calibre12">Amy, “Neden?” diye sordu. Sanırım Chris’in dikkatini dağıtarak, onu sakinleştirmeye çalışıyordu. Alaycı tavrından uzaklaştırmaya çalışıyordu. “FKB neden sizin genetik kodunuzla uğraşsın? Aslında bir solar radyasyon riski yoktu, öyle değil mi? Phydus’a sadece sizi kontrol etmek için ihtiyaçları</p>

  <p class="calibre12">vardı.” Duraksadı. “Phydus’u onaylamıyorum ama sizi... İnsan dışında bir şeye dönüştürmeleri gerekmiyordu.”</p>

  <p class="calibre12">Chris acı acı, “Verimli işçiler gerekiyordu ve onlar da bedenlerimizi geliştirdiler ama hepsi bu değil,” dedi. Sesi artık daha yüksek çıkıyordu. înterkoma daha da yaklaşmış olmalıydı. “Böylece bizi teknik olarak insan gibi görmemek için de yaptılar. En azından onlara göre. Geceleri rahat uyuyabiliyorlar sanınm, yani kölelerinin aslında insan olmadıklarına inanarak...”</p>

  <p class="calibre12">Düşünmek istemesem de: FKB bir klon olduğum için beni de insanda daha az görür müydü?</p>

  <p class="calibre12">Şimdi gurur içinde konuşuyordu. “Hepimiz de genetik olarak FKB’nın bize genetik olarak verdiği daha iyi ve güçlü köle olma özelliklerine sahibiz fakat zihnimizi kontrol edemiyorlar.”</p>

  <p class="calibre12">Amy yavaş yavaş, düşünerek, “Karanlıkta görebiliyorsun,” dedi. “O gece, mekikteyken...”</p>

  <p class="calibre12">Hangi mekikteki geceden bahsettiğine dair hiçbir fikrim yoktu. Otomatik mekiği hemen aşağıya doğrudan Amy’ye ve yapıta indirmemek için elimden geleni yapıyordum.</p>

  <p class="calibre12">“Daha iyi gece görüşü, genel olarak daha iyi duyular. Güç. Hız. Çeviklik. FKB, insandan daha aşağılık ama orijinal modele göre daha iyi bir şey yaptığını sanıyordu.”</p>

  <p class="calibre12">Amy yumuşak bir sesle, “Bana hâlâ insan gibi görünüyorsun,” dedi.</p>

  <p class="calibre12">“Kapa çeneni!” Haberleşme aygıtında bir gürültü koptu. Sanınm ona vurmuştu. Çok öfkelenmiştim. O haini öldüreceğim.</p>

  <p class="calibre12">Kayıtlı video devam etti. İletişim odasına giremeyen Chris, bir çeşit silahla kapıya vuracak gibiydi. Tünelde bulduğum o pul? Birden başını kaldırdı. Anında solar camı sakladı—çünkü elindeki o olmalıydı—ve Albay Martin haykırarak, Chris’in kalbine doğru bir silah tuttu. Chris yavaşça ellerini kaldırdı fakat sağ elinde minik deri rengindeki aygıtı görmüştüm. Hızla onu kulağına soktu.</p>

  <p class="calibre12">Bizimle bu şekilde konuşabiliyor olmalıydı. Eğer bizim aksanlanmız gemide geliştiyse, Dünyalılar da gemilileri anlamakta zorluk çekmişlerdi. Centauri-Dünya’da doğanlar için durum daha da zor olmalıydı. O aygıt sayesinde bizi anlayabiliyordu ve bizim dilimizde cevap verebiliyordu. FKB bir sürü ulus yaratmıştı. Bu tür bir şeye ihtiyaçları olduğu şüphesizdi. Ekrandaki Chris konuşmaya başladı fakat ses olmadığından ne dediğini anlamıyordum. Sonunda gerçi, Albay Martin silahını indirdi.</p>

  <p class="calibre12">Amy şok içinde, “Babam biliyor muydu?” dedi.</p>

  <p class="calibre12">“Elbette biliyordu, en azından ne bilmesini istiyorsak, onu biliyordu. Ona kolonide hayatta kalanlardan biri olduğumu ve uzaylılar tarafından yok edildiğimizi söyledim. Zor olmadı. İnsanlarım sistemi hacklediler. Dünya’nm inişinizde sizin için hazırlamış olduğu otomatik mesaja müdahale ettik. Bilgiyi manipüle ettik, uzaylıları tehdit gibi gösterdik. Ona biraz solar cam verdim fakat sonra gerçek bir mesaj gitti. Albay Martin ısrarcıydı, olabileceğini düşündüğümde de fazla. FKB, indiğinizi biliyordu ve artık yoldalar.”</p>

  <p class="calibre12">Bir duraksama oldu. Amy de ben de bu bilgiyi sindirmeye çalışıyorduk. Bunu biliyordum.</p>

  <p class="calibre12">Amy yavaş yavaş, “Silah hakkmdaki mesaj,” dedi. “Gerçek olan oydu. FKB’nm bize gönderdiği.”</p>

  <p class="calibre12">“Bloke etmeye çalıştık fakat durduramadan yeteri kadarı elinize ulaşmıştı. Bizden fazla yok. ‘Haydut hibritler’ veya bizi her nasıl adlandırmak istiyorlarsa. Fakat şimdi eskisinden fazlayız. Ve FKB da bizi öldürmenin bir yolunu bulmuş.” “Silah.”</p>

  <p class="calibre12">“Aynen. Problem, bizim insanlardan biraz farklı bir genetik koda sahip olmamızdan kaynaklanıyor. FKB da bunu biliyor. Silah? Biyolojik bir bomba. O silahtaki hastalık, DNA’sı mutasyona uğramış olan herkesi—haydut veya değil tüm hibritler—öldürecek! ”</p>

  <p class="calibre12">Yani—FKB’nm köleleştirdiği, sistemlerinde Phydus gezinen herkes ve bunlara Chris gibi Phydus’tan etkilenmeyenler de dâhildi, herkes ölecekti! O yüzden FKB bize silahı göndermekte sakınca görmemişti. Bizim Chris veya onun insanları gibi bir mutasyonumuz yoktu. Onlar ölecekti ve biz de yaşayacaktık.</p>

  <p class="calibre12">Bunu anlamını fark ettiğimde kalbim sıkıştı: FKB, hibritleri ortadan kaldırır kaldırmaz, bize dönecekti. Onların sonraki köleleri olacaktık.</p>

  <p class="calibre12">Orion hep haklıydı.</p>

  <p class="calibre12">Amy, “Ama o hâlde bizi neden öldürdünüz?” diye sordu. Sesindeki hüzün, beni karanlık düşüncelerden çıkartmıştı. “Neden annemi öldürdünüz?”</p>

  <p class="calibre12">Chris, haberleşme istasyonu üzerinden cızırdayan sesiyle, “Albay Martin’i duydun,” dedi. “Silahı ateşlemeyi düşünüyor.”</p>

  <p class="calibre12">“Annemi uzay istasyonuna giden bir gemide olduğundan öldürdün.” Amy’nin sesi cansızdı. “Sadece oradaydı. Bombayla hiçbir alakası yoktu. Ama onu öldürdün. Neredeyse beş yüz kişiyi öldürdün!”</p>

  <p class="calibre12">“Sadece ben değildim!” Chris’in sesinde artık korku ve panik vardı. “Her şeyi insanlarıma rapor ettim. Onlar... Onlar sizin FKB ile birlikte olduğunuzu ve ne derlerse yapacağınızı düşünüyorlar. Ve haklılar, öyle değil mi? Albay Martin, o bombayı patlatacak. Ve hâlâ bunu planlıyor.”</p>

  <p class="calibre12">Amy, “Tabii hâlâ hayattaysa!” diye haykırdı. “Çiçeklerle ilgili planımızı minik arkadaşlarına anlattın ve onlar da gaz maskeleri taktılar, öyle değil mi?” Beklediğimden de uzun bir duraksama oldu. “Gaz maskesi takıyorlar, öyle değil mi? ‘Gerçek’ uzaylılara benzemelerine şaşmamalı.”</p>

  <p class="calibre12">Amy onunla dalga geçiyordu ve ben de Chris’in yapacaklarından endişe duymaya başlamıştım. Nefes bile alamıyordum. Şu an Amy’nin neden bahsettiğini bilmiyordum ama bir şeyler yapmam gerektiğini biliyordum.</p>

  <p class="calibre12">Eklemlerim konsolun kenarını tutmaktan beyazlaşmıştı. Kendimi hiç bu kadar çaresiz hissetmemiştim. Chris’in bana göstermiş olduğu kaçış roketini düşündüm. Bir terslik olursa kullanacaktım. Belki de onu uzay istasyonuna gitmek için kullanabilirdim.</p>

  <p class="calibre12">Silahı çalıştırabilirdim.</p>

  <p class="calibre12">Hepsini öldürmek istemiyordum. FKB’ma inanmıyordum ve sayısız insanın ölümünden sorumlu olmak istemiyordum. Özellikle de Phydus tarafından çoktan beyinsiz hâle getirilmiş masumlarınkinden.</p>

  <p class="calibre12">Veba Bilgesinden gelen AV ekranının yanındaki kutuda duran kahverengi kaplı deftere doğru baktım. Orada Engelleyici ilaçların formülü vardı. Bir şans vardı...</p>

  <p class="calibre12">Chris yüksek sesle, “Ya siz ya da biz,” dedi.</p>

  <p class="calibre12">“Çünkü siz öyle karar verdiniz.”</p>

  <p class="calibre12">“Albay Martin açıkça söyledi. Birden fazla defa eğer yapabilirse, o silahı kullanacaktı. Bu daima kontrol edebileceği bir tehdit olacak. FKB buraya ulaştığmda—çünkü geliyorlar, Albay Martin sayesinde—bulabildikleri herkesi öldürecekler. Bu hayatta kalma mücadelesi. Burası bizim evimiz ve siz de izinsiz geldiniz.” Her kelimeyi bıçak saplar gibi söylemişti.</p>

  <p class="calibre12">“Yapma...“ Amy’nin sesinde ilk defa dehşet ifadesi vardı. “Lütfen, yapma.”</p>

  <p class="calibre12">Ve biliyordum: Yaşamı için yalvarıyordu.</p>

  <p class="calibre12">Haberleşme aygıtındaki tuşa bastım: “BEKLE!” diye feryat ettim.</p>

  </body>
</html>
