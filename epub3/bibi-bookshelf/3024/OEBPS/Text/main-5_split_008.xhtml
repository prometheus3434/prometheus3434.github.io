<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_54"><a id="bookmark10" class="calibre3"></a>61: AMY</h1>

  <p class="calibre12">Çayırlara doğru koşmaya başladım. Yukarıdaki tepede cam bombalar patlarken, üzerime toprak yağıyordu. Kollarımla başımı korudum ve duman benim tarafıma doğru gelirken, olabildiğince hızla koşmaya başladım. Tuvaletlerin bana göle ulaşana dek biraz koruma sağlamalarını umuyordum. Eğer iletişim odasma gidebilirsem, uzaylıları dışarıda tutabilirdim. Biyometrik kilit bu işe yarıyordu. İnsan dışında bir şey giremiyordu.</p>

  <p class="calibre12">İletişim binasındaki büyük pencereleri düşündüm. Umarım camdan daha güçlü bir malzemeden yapılmışlardı. Yoksa uzaylılar oradan girebilirdi. Başımı salladım ve bunları düşünmemeye karar verdim. İletişim binasına gidecektim ve Çırak’la konuşacaktım ve uzaylıları durdurmanın bir yolunu bulacaktık. Her şey yoluna girecekti.</p>

  <p class="calibre12">Tam göle doğru gidecekken, birisi kolumu tuttum. Neredeyse çığlık atacakken, bir el ağzımı kapattı.</p>

  <p class="calibre12">“Benim!”</p>

  <p class="calibre12">Mücadele ettikten sonra, mavi gözleri panldamakta olan Chris’le karşılaştım.</p>

  <p class="calibre12">Nefes nefese, “Burada ne yapıyorsun?” diye sordum. Tuvaletlerin gölgelerine yakın duruyordum. Uzun çayırlar bizi pek de gizlemiyorlardı.</p>

  <p class="calibre12">“Şşş!” Çevresine bakındı.</p>

  <p class="calibre12">Savaş yüzünden o kadar çok gürültü çıkıyordu ki, birinin bizi duyabileceğinden emin değildim fakat yine de sesimi alçalttım.</p>

  <p class="calibre12">“Yapıya gidiyordum,” dedim.</p>

  <p class="calibre12">Başıyla onayladı. “İyi fikir. Ben de seninle geliyorum.”</p>

  <p class="calibre12">Karşı çıkmaya başladım. Tuvaletlere kadar yakın olduklarından gelebilmiştim ve çok karmaşıktı etraf fakat göle doğru koşarken, beni koruyabilecek hiçbir şey yoktu ve iki insan birden fazla dikkat çekerdi.</p>

  <p class="calibre12">Chris silahını kaldırdı. Çok güçlü bir tüfek. Ben de kendi 38’liğimi çıkarttım. Eğer konu mermilere gelirse, bir silahın daha yanımda olması iyi olurdu.</p>

  <p class="calibre12">İkimiz de doğrudan göle doğru koşmaya başladık. Sürekli başımı çeviriyor ve biri bizi takip ediyor mu diye bakıyordum fakat kolonide o kadar çok olay oluyordu ki, bizi umursamazlardı. İlk binalardan duman çıkmaya başladı. Bir an kalbim tekledi. Uzaylılar koloniye tamamen girmişlerdi. Bir grup insan dağlara doğru koşuyordu ve en altta da onlan korumaya çalışan askerler vardı. Hepsini ele geçirmeleri pek uzun sürmeyecekti.</p>

  <p class="calibre12">Veya öldürmeleri.</p>

  <p class="calibre12">Göle ulaştığımızda Chris, “Hazır mısın?” dedi. Sesi hâlâ hafifti. Başımla onayladım. Durmak için zamanımız yoktu.</p>

  <p class="calibre12">Daha önce hiç bu kadar hızlı koşmamıştım. Bana yetişmenin bir yolu yok gibiydi. Yapının asfaltına ulaşana dek deli gibi koştum.</p>

  <p class="calibre12">Üzerimden ter boşanmıştı ve siyah asfaltta koyu renk daireler oluşturuyordu. Eğildim ve ellerimi dizlerime koyarak, hava almaya çalıştım.</p>

  <p class="calibre12">İletişim odası kapısında Chris duruyordu. “Ne yapacaksın?” diye sordu.</p>

  <p class="calibre12">Hemen, “Önce Çırak ne buldu diye bakacağım,” dedim. “Eğer Orion’un son ipucunu çözdüyse, uzaylıları durdurmak için ihtiyacımız olan bilgiye de sahip olabilir. Ve öyle olmasa bile... Yeniden sesini duymak istiyorum.”</p>

  <p class="calibre12">“Ya sonra?”</p>

  <p class="calibre12">“Gerekirse silahı aktive edeceğim.” Güçlükle yutkundum. Bizi ortadan kaldırmak isteseler bile bir soykırımdan sorumlu olmak istemiyordum fakat zaten annemi de öldürmüşlerken ve onlan durdurabilecekken, babamı ve arkadaşlanmı öldürmelerine izin veremezdim.</p>

  <p class="calibre12">Biyometrik kilidi açtım ve Chris de beni içeriye doğru tüfeği hazır hâlde takip etti. 38’liğimi tutarak, iletişim odasına gittim.</p>

  <p class="calibre12">Saçlanm resmen kaşlanma yapışmıştı ve gömleğim ıslanmıştı. İletişim odasının havası ağır ve nemliydi. Gömleği göğsümden kaldırdım ve serinlemek için sallamaya başladım. Kontrol paneline doğru bakarak, “Bunu nasıl çalıştıracağımı bilmiyorum,” dedim.</p>

  <p class="calibre12">Chris öne doğru bir adım attı. “O kadar da karmaşık değil,” diye cevapladı. “Çoktan Çırak’ın otomatik mekiğinin ağını buraya tekrar programladım.” Bir tuşa bastı ve odayı cızırtı sesi doldurdu. “Şu an ona sesleniyorum, sinyalimi görür görmez cevap vermeli.”</p>

  <p class="calibre12">Yanma gittim ve kontrollere bakmaya başladım. “Bunların hangisi silah olarak çalışıyor acaba?” dedim.</p>

  <p class="calibre12">Chris ürkütücü mavi gözleriyle bana baktı. Yüzündeki ifade belirsizdi. “Patlatmanın güvenli olduğunu sanmıyorum,” dedi. “Bu konuda yeterli bilgimiz yok.”</p>

  <p class="calibre12">Ellerim yumruklara dönüştü. Babamın saldın emirleri verdiğini hatırladım fakat ilk bombadan sonra onu bir daha duymamıştım. Acaba şu an, kanı tozlu san kayalara damlarken nefes almaya mı çalışıyordu?</p>

  <p class="calibre12">Yumuşakça, “O şeyler neydi?” diye sordum.</p>

  <p class="calibre12">Chris, “İnsansı görünüyorlardı,” dedi. “Belki bizden çok da farklı değillerdir.”</p>

  <p class="calibre12">“İyi,” dedim. “Bizden pek de farklı değillerse, öldürmek daha kolay olacaktır.”</p>

  </body>
</html>
