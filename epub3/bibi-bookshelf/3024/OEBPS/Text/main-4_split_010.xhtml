<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_42"><a id="bookmark10" class="calibre3"></a>47: AMY</h1>

  <p class="calibre12">Babam ve adamlarının dönmesini beklerken, kalabalıkta ilerliyordum fakat dumanlar tüten ormandan babam çıkmadı. Çırak çıktı. Gözlerimiz bir araya geldiğinde, birbirimize doğru koşmaya başladık. Çırak beni öylesine sıkı kucaklamıştı ki, nefessiz kalmıştım.</p>

  <p class="calibre12">Sonunda beni bıraktığında, “Ne oldu?” diye sordu. “Baban herkesin dışarıya çıkmasını istiyor.”</p>

  <p class="calibre12">“Dışarıya? Nereye?”</p>

  <p class="calibre12">Asık suratlı görünüyordu. “Yapıya.” Öylesine şaşırmıştım ki, neredeyse duruyordum. “Fakat babam...“ Çırak omzunu silkti. “Herkesi oraya götürmemi söyledi.</p>

  <p class="calibre12">“Neden?”</p>

  <p class="calibre12">Bana anlaşılmaz bir tavırla baktı. “Bilmiyorum.”</p>

  <p class="calibre12">Çırak bizi bir araya toplayıp, ormana ve oradan da göle doğru götürürken, herkes daha da endişeleniyordu. Yapı görünür hâle geldiğinde, endişemizden kaynaklanan enerji, mekiği parçalayan bombaların eneıjisine ulaşmıştı.</p>

  <p class="calibre12">Chris, iletişim binasının dışında duruyordu. Biz yaklaşırken Çırak’a, “Neler oluyor?” diye sordu. Yorgun ve pis görünüyordu.</p>

  <p class="calibre12">Çırak, “Bilmiyorum,” dedi. “Albay Martin sana anlatmadı mı?”</p>

  <p class="calibre12">“Sadece seninle burada buluşmamı söyledi.”</p>

  <p class="calibre12">Babam ormandan çıktı. Arkasından patlamaya götürdüğü adamlar geliyordu. Çırak, annem ve bana ulaşana dek konuşmadı. Chris İ gördüğüne biraz şaşırmıştı fakat başparmağını biyometrik tarayıcıya bastırırken, yorum yapmadı. İNSAN yazısı yanıp sönmeye başladığında, kapı açıldı. Çırak’a ona katılması için işaret etti fakat ben de arkalarından yürüdüm. Küstah ve cüretkâr bakışlarla dışlanmayacağımı belirtiyordum. Kapıdan geçtiğimde annem de ve ardmdan Chris de takip etti. Babam ağzını açtı. Sanırım bizi çıkartmak için fakat yenilmiş gibi görünüyordu ve sadece kapıyı kapattı.</p>

  <p class="calibre12">Kapı arkamızdan kapanır kapanmaz annem, “Bu nedir, Bob?” dedi. Büyük cam pencerelerden, babamın ordusunun insanları yapının öteki tarafına, asfalta doğru götürdüklerini görebiliyordum.</p>

  <p class="calibre12">Babam, “Maria...“ diye başladı.</p>

  <p class="calibre12">Annem, babama vurabilecek gibi görünüyordu. “Bana anlattığın yapı bu mu? Neden bana bu kadar ileri olduğunu söylemedin?”</p>

  <p class="calibre12">“Emirlerim vardı.”</p>

  <p class="calibre12">“Emirler! Emirlerin canı cehenneme! Ben senin karınım!” Babam odada ilerledi ve annemin ellerini tuttu. “Maria, açıklamama izin ver.”</p>

  <p class="calibre12">Annem ellerini çekip, havaya kaldırdı. “Pekâlâ! Açıkla!” Babam içini çekti. “Bu yapı, Dünya’dan gelen ilk koloni tarafından kuruldu.” Annem başka bir şey için bağırmak üzere ağzını açtı fakat babam bakarak, onu susturdu.</p>

  <p class="calibre12">“İlk koloni... Problemlerle karşılaştı. Uzaylılar. Çok zeki ve saldırgan uzaylılar. Orijinal kolonideki herkesi öldürdüler. Ve belli ki, biz indiğimizden beri bize de aynısını yapmaya niyetliler.”</p>

  <p class="calibre12">Annem yine ağzını açtı fakat babam elini kaldırarak, onu susturdu. “Dünya’yla temas kurma çabalarımızda sorun yaşadık fakat dün gece teknolojik ekibim, sinyali güçlendirmenin bir yolunu buldu. Bir mesaj göndermeyi başardık ve bir mesaj da geri geldi.”</p>

  <p class="calibre12">“Öyle mi?” Bu defa Chris konuşmuştu ve sesi şok içindeydi. Babam ona doğru gülümsedi ve ben de her ikisinin, iki ordu mensubunun, bize anlatmadıkları bir şey bilip bilmediklerini merak ettim.</p>

  <p class="calibre12">“İniş yaptığımızı ve yerel halk tarafından saldırıya uğradığımızı Dünya’ya bildirebildik. Dünya da geri bir cevap yolladı.”</p>

  <p class="calibre12">Babam, iletişim panelinin üzerindeki dokunmatik ekrana doğru döndü ve açtı. Menüler arasında dolandıktan sonra, ekranda bazı metinler belirdi. Sonra geri çekildi. Biz de görebilmek için toplandık.</p>

  <p class="calibre12">Mesaj alındı.</p>

  <p class="calibre12">Yardım etkileştirildi. Tahmini varış süresi beş gün. İstasyon, beş yüz kişilik yaşam desteği ve tehlikeyi gidermek için de bir silah barındırıyor.</p>

  <p class="calibre12">Hepimiz farklı şeylere dikkat etmiştik. Chris babama, “tehdidi yok edecek” kadar büyük silahı sordu. Annem istasyonu sordu. Çırak da ne tür bir yardımın gönderildiğini sordu.</p>

  <p class="calibre12">Fakat ben? Ben ilk cümleye takılmıştım. Mesaj alındı. Babam Dünya ile konuşmuştu... Ve Dünya da cevap vermişti. İçim rahatlamıştı ve bu konuda bu kadar dolu olduğunun farkında değildim.</p>

  <p class="calibre12">Babam kendisini soru yağmuruna tutan Chris, Çırak ve annemden bir adım uzaklaşarak, “Bildiklerim bu kadar,” dedi. “Yapının altında otomatik bir mekik var ve kargo—ve insanları—gezegenin üzerindeki uzay istasyonuna götürüp getirmekten sorumlu. Hepimizi alacak kadar büyük değil fakat en riskli olanları göndereceğiz. Koloninin en zayıf üyelerini, savaşamayacak olanları. Ve FKB’nın imha için göndereceği silahı araştıracak birkaç ordu ve silah uzmanı da gidecek.”</p>

  <p class="calibre12">Çırak hemen, “Silah nedir?” dedi. Chris sessizce bizi izliyordu ve yüzündeki bakışı okumak mümkün değildi.</p>

  <p class="calibre12">“Mesajm yanında silahı iletişim panelinden nasıl patlatabileceğimize dair yönergeler atılmış fakat FKB’nın bize verdiği az miktardaki bilgiden hoşlanmadım. Adamlarıma daha fazla araştırmalarını söyleyeceğim.”</p>

  <p class="calibre12">Diğerlerinin hâlâ özellikle de silahla ilgili sorulan vardı fakat benim sadece bir tane sorum vardı.</p>

  <p class="calibre12">“Ne zaman?”</p>

  <p class="calibre12">Kelimelerle kargaşa sona erdi ve herkes babamın cevabını dinlemek üzere sustu.</p>

  <p class="calibre12">“Şimdi.”</p>

  </body>
</html>
