<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_29"><a id="bookmark6" class="calibre3"></a>33: AMY</h1>

  <p class="calibre12">Çırak, Kit için arama ekipleri yollamaya başladığında, babam kolumu yakaladı.</p>

  <p class="calibre12">“Sen gitmiyorsun,” dedi.</p>

  <p class="calibre12">Emir yüzünden öylesine şaşırmıştım ki, ona doğru bakakaldım.</p>

  <p class="calibre12">“Başka yollardan yardım edebilirsin ama senin onlarla gitmene izin vermiyorum.”</p>

  <p class="calibre12">Kızgınlıkla, “Yardım edebilirim,” dedim. “Kit, benim arkadaşım.”</p>

  <p class="calibre12">Babam kızının gerçekten gemililerden biriyle arkadaş olabileceğine inanamıyor gibi bakıyordu. Beni Çırak’la beraber gördüğünde de aynı şekilde bakıyordu.</p>

  <p class="calibre12">Ellerimi yumruk hâline getirdim. “Baba!” diye gürledim. “Senin insanlarından biri olmadığı için Kit’in kaybolmasına göz yumamazsın.”</p>

  <p class="calibre12">“Hiç alakası yok.” Sesinde şu an anlam veremediğim bir duygusallık hâkimdi. Neredeyse pişmanlık diyebilirim fakat bunun bir anlamı yoktu. Bana doğru eğildi. “Senin çoktan bir kez incindiğini gördüm, Amy. Çırak, o mor çiçekle bayıldığında seni bana getirdiğinde gördüm.. Tekrar incindiğini görmeyeceğim.”</p>

  <p class="calibre12">Bana sıkıca sarıldı ve içimdeki havayı çekti. “Annenle beraber laboratuvara git. Chris, ikinizle kalacak.” Babam, yaklaşmakta olan anneme doğru baktı. “Kızlarımı korumalıyım.” Arkama doğru baktım. Arama ekipleri çoktan dağılmaya başlamışlardı. îçimi çekerek, binaya doğru annemi takip ettim. O da laboratuvar için hazırlanmaya başladı. Babamın dün gece Çırak’la beraber bulduğumuz yapıya gidip gitmeyeceğini merak ettim. Belki de orada Kit’i bulmamıza yardımcı olacak bir şeyler vardı. Öyle umuyordum. Eğer Kit’i bulup, sağ salim bize getirmesini sağlayacaksa, babamın bir sır tutup tutmaması umurumda değildi.</p>

  <p class="calibre12">Annem, “Pekâlâ,” dedi. “Jeologları kontrol edeyim ve dün gece gerçekleştirdikleri test sonuçlarına bakayım,” diye ekledi. “Benimle gelmek ister misin?”</p>

  <p class="calibre12">Başımı salladım.</p>

  <p class="calibre12">Chris ayağa kalkarak, “Ben sizinle gelirim, Dr. Martin,” dedi. Annemi korumak için burada olmasından memnundum fakat korumamızın benden sadece birkaç yaş daha büyük olması tuhaftı.</p>

  <p class="calibre12">Onlar gider gitmez, binaya Emma girdi. Tuhaf aksanıyla, “Yalnız mısın?” diye sordu. Başımla onayladım. Üç uzun adımda odayı arşınladı ve elime bir şey bastırdı. Cam bir küp, neredeyse avucum büyüklüğündeydi. “Bunu almanı istiyorum,” dedi. “Sakla.”</p>

  <p class="calibre12">“Neden?“ diye sordum. Küp camdan yapılmış gibi görünse de, içinde parlak altın benekleri vardı. Güneş ışığında parıldıyordu ve parıltı helezonları oluşturuyordu.</p>

  <p class="calibre12">“Seni ve o Çırak’ı takip ediyordum.” Emma kapıya doğru baktı. “Birisinin gerçek diye önünüze koyduğu şeyi hemen</p>

  <p class="calibre12">kabul etmeyeceğinizi biliyorum. Bence şu anda her şeyden fazla ihtiyaç duyulan da budur.”</p>

  <p class="calibre12">“Bu şey hakkında mı...” Tereddüt ettim, gerçeği bilmek isteyip istemediğimden emin değildim. “Babam hakkında mı?”</p>

  <p class="calibre12">Emma, “Baban iyi bir asker,” dedi. “Görevin esaslarım uyguluyor.”</p>

  <p class="calibre12">Parmaklarım cam küpün çevresinde dolandı. Bunun görev esaslarıyla ne alakası vardı?</p>

  <p class="calibre12">Emma konuyu ansızın değiştirerek, “Pek çok ülkeye gittim,” dedi. “Ve şimdi yepyeni bir dünyadayım fakat daha önce hiç <span class="calibre10">depaysement</span> hissetmemiştim.”</p>

  <p class="calibre12">“O nedir... Hı?” Kelimeyi söyleyememiştim.</p>

  <p class="calibre12">“<span class="calibre10">Depaysement</span>. Sıla hasreti gibi?” Emma başını salladı. Koyu renkli bukleleri, yanaklarına düşüyordu. “Kelime anlamı o değil. Şey demek... Evinde olmadığını bildiğinde hissettiğin duygu gibi...”</p>

  <p class="calibre12">“Anlamadım,” dedim. Kelimeyi anlamamış değildim, bana neden bunu söylediğini anlamamıştım. Hepsini.</p>

  <p class="calibre12">“Uzun zaman önce, yuva kelimesinin mekânlarla değil insanlarla ilgili olduğunu öğrendim. O yüzden de bu göreve katılmaya çekinmedim. Nerede olduğum değil kiminle olduğum mühimdi.”</p>

  <p class="calibre12">Emma başını eğdi, ben de duymuştum. Annem ve Chris dönüyorlardı. “Sana bunu veriyorum,” dedi. Ellerimdeki cam küpe bakıyordu. “Çünkü sen—sen ve o Çırak oğlan— siz herhangi bir ordu görevini umursamıyorsunuz. FKB’nm ne istediğini önemsemiyorsunuz. Bu dünyayı yuva yapmayı <span class="calibre15">önemsiyorsunuz.” Gözlerine doğru bakarak, “Sen neyi önemsiyorsun?” diye sordum.</span></p>

  <p class="calibre12">Emma üzgün bir biçimde, “Önemi yok,” dedi. “Ben ordu mensubuyum. Emirlere itaat etmek zorundayım. Sen değilsin.”</p>

  <p class="calibre12">Hızla arkasına doğru baktı. “Git,” dedi. “Onu gizle.”</p>

  <p class="calibre12">Sesindeki heyecan, hızla dönerek tek mahremiyet alanım olan çadır bezlerinden meydana getirdiğim odamdaki uyku tulumunun içine cam küpü atmama neden oldu.</p>

  <p class="calibre12">Annem, “Amy?” diye seslendi.</p>

  <p class="calibre12">Dışan çıktım. Emma gitmişti.</p>

  <p class="calibre12">Annem, “Hazır mısın?” diye sordu.</p>

  <p class="calibre12">Mekikte annemin laboratuvarına ulaştığımızda terlemiştim. Her şeyin serinlemesi için başka bir şimşek fırtınası iyi olurdu fakat sonra aklıma arama ekipleri ve Kit geldi ve yağmur yağmaması için dua etmeye başladım.</p>

  <p class="calibre12">Dr. Gupta’nm cesedi artık annemin laboratuvarmda değildi ve buna minnettar olmuştum. Bir sürü parça vardı. Juliana Robertson gibi. Yutkundum ve Dr. Gupta’yı yerken pteronun çıkarttığı korkunç sesleri unutmaya çalıştım.</p>

  <p class="calibre12">Bir şekilde, zihnim Lorin’e gitmişti. O da ölü bulunmuştu fakat ptero tarafından öldürülmüş olamazdı. Dr. Gupta ve Juliana’nm ölümleri, Lorin’in temiz ve dokunulmamış bedeninin en tuhaf ceset olduğu gerçeğini herkesin unutmasına neden olmuştu.</p>

  <p class="calibre12">Annem çoktan laboratuvardaki çalışma masasına dönmüş hâlde, “Yardımıma ihtiyaç duymadan önce jeologların daha fazla test yapmaları gerek,” dedi. Viskoz bir sıvı şişesi tutuyordu. Kan kırmızı rengindeydi. Hatta neredeyse siyah renkteydi.</p>

  <p class="calibre12">“O nedir?” diye sordum.</p>

  <p class="calibre12">“Ptero kanı.”</p>

  <p class="calibre12">Arkama doğru baktım. Dr. Gupta’nın bedeni gitmiş olabilirdi fakat ptero hâlâ oradaydı. Metal masaların üzerinde yatıyordu. Annem çoktan onu parçalara ayırmıştı ve organların ağırlıklarını ölçüyordu. Tüm laboratuvan pis bir koku kaplamıştı fakat hâlâ işi bitmemişti.</p>

  <p class="calibre12">Pteronun kötü kokan kanı karşısında öğürmemeye çalıştım. Elimin tersini burnuma götürdüğümde, Chris bana cana yakın bir bakış attı.</p>

  <p class="calibre12">Annem bana, “Buna immünoloji testi yapmanı istiyorum,” dedim. “Kurbanları analiz ediyorduk. Onun yerine canavarlara bakalım.”</p>

  <p class="calibre12">“Ama pteroyu neyin öldürdüğünü biliyoruz,” dedim. Benim kurşunlarım.</p>

  <p class="calibre12">Annem sadece sessizce bana doğru örneği uzattı ve pteronun kanını test etmek için beraber çalışmaya başladık.</p>

  <p class="calibre12">İşimiz tamamen bittiğinde, annem bilgisayardaki raporu yüksek sesle okudu. “Her şey negatif,” dedi. “Genetik modifikasyon malzemesi dışında.”</p>

  <p class="calibre12">Ağzım açık kalmıştı. Daha önce Çırak’la pterolar hakkında konuştuğumuzda, ilk koloni tarafından genetik olarak yaratıldıklarının gerçek olabileceğine inanmamıştım. Genetik modifikasyon malzemesi Dünya’da yani eski Dünya’da üretilmişti. Burada olmamalıydı bile ve yerli bir uzaylı canavarda hiç olmamalıydı. Ama Dr. Gupta’mn kanında da olmamalıydı.</p>

  <p class="calibre12">“Genetik modifikasyon malzemesi..Chris rahatsız olarak duraksadı. “Em, Dr. Gupta’dan geliyor, olamaz mı?” Annem başını salladı. “Çok erken. Yaratık Dr. Gupta’yı sindiremeden öldürülmüştü.”</p>

  <p class="calibre12">Biliyor olmalıydı. Parçalara kendisi ayırmıştı. Pteronun midesinde adamın parçalarını bulmuştu.</p>

  <p class="calibre12">“O hâlde nasıl?” diye sordum. “Nasıl olur da bir pteronun kanında genetik modifikasyon malzemesi bulunur? Gezegenden gelmiş olabilir mi?”</p>

  <p class="calibre12">Annem, pteronun kan örneğine doğru bakıyordu. “İmkânsız olmalı. Jeolog olan Frank’le konuştum. Toprakta daha önce hiç görmediği mineraller olduğunu söyledi. Periyodik tabloya eklenecek yeni elementlerden bahsediyoruz! Yani bu gezegen? Bizim gezegenimizden doğrudan gelen hiçbir şey olmamalı. Özellikle de yapay imal edilmiş olan genetik modifikasyon malzemesi.”</p>

  <p class="calibre12">Testleri bitirmesini beklemem gerekmiyordu. Cevabı zaten biliyordum, pteronun kanında genetik modifikasyon malzemesi vardı çünkü insanlar buraya daha önce de gelmişlerdi. Ve bir şey yapmışlardı. Bizim at ve köpek fetüslerine yaptığımıza benzer bir şey. Yalnız onlar bu işi ileriye taşıyıp, canavarlar yaratmışlardı. Belki de bu canavarlar hepsini öldürmüş ve geride sadece o taş binaların kalmalarına neden olmuştu.</p>

  <p class="calibre12">Annemin ekipmanının kalanını kurmasını izlerken, babamın gölün oradaki yapıyı bildiğinden haberi olmadığından yüzde yüz emin olmuştum. Hâlâ buraya ilk bizim geldiğimi<span class="calibre15">zi sanıyordu. Ona babamın gizlediği gerçeği söylemek üzere ağzımı açtığımda, hiçbir şey söyleyemedim. Testlerinin bizi kurtaracak bir sonuç vermesini ummak zorundaydım.</span></p>

  <p class="calibre12">Şimdi çalışmasına kararlı bir duruş ve hırslı bir odaklanma söz konusuydu. Aklıma Emma ve onun bu sabah söyledikleri geldi. Sanki herkes bu dünyada bir şeylerin yanlış gittiğini biliyordu... Sadece bunun ne olduğunu anlayamıyorduk.</p>

  <p class="calibre12">Birkaç saat sonra, laboratuvarın kapısı açıldı. Chris şaşkınlıkla zıplamıştı. Annemle ben çalışırken, uykuya dalmıştı. Çırak içeriye g<sup class="calibre17">;</sup>rdi.</p>

  <p class="calibre12">Odaya bakınırken dalgın gibiydi. Yüksek sesle, “Albay Martin buraya gelmem gerektiğini söyledi?” dedi. Gözleri benimkilerle buluştu ve dudaklarında bir rahatlama ifadesi belirdi fakat gözlerine yansımamıştı. Yorgun görünüyordu. Babamla dövüşmekten ve bu gezegenin yan gerçekleri ve tehlikeleriyle karşılaşmaktan yorulmuş gibiydi.</p>

  <p class="calibre12">Hemen, “Kit?” diye sordum.</p>

  <p class="calibre12">Çırak başını salladı. “Hâlâ kayıp. Beni mi istediniz?” Annem ayağa kalktı. “Üzgünüm,” dedi. “Bob’dan—Albay Martin—seni buraya göndermesini, doktorun kayıp olduğunu öğrenmeden istemiştim. Yine de gelmeni istemesine şaşırdım. Arama ekibinin işini bozmak istememiştim.”</p>

  <p class="calibre12">Çırak ciddi bir tavırla, “Tamam,” dedi. “Öğle arası vermiştik.”</p>

  <p class="calibre12">Annem ayağa kalkarak, “O hâlde,” dedi. “Bu sadece bir dakikanı alacak.”</p>

  <p class="calibre12">Çırak’a kendisini fetüs tüplerinin saklandığı yere doğru takip etmesi için işaret etti. Çırak bana doğru soru soran göz<span class="calibre15">lerle baktı. Ben de annemin onu daha önce bilim insanlarına söylemeye çekindiğim şeyi sormak için çağırdığını anladım.</span></p>

  <p class="calibre12">Çırak’a tüpü göstererek, “Kuluçka işlemine başlıyoruz,” dedi. “Ve bunların hangi hayvanlar olduğundan emin olamadık. Sen biliyor musun?”</p>

  <p class="calibre12">Çırak, “Evet,” dedi. Sesi nazik fakat endişeliydi.</p>

  <p class="calibre12">Annem, “Oh, güzel! Ben de öyle umuyordum,” dedi. “O hâlde bunlar nedir?” Minik insan klonlanyla dolu altın rengi sıvının bulunduğu silindirin önünde durdu. Klonlanmış Çıraklar. İlk Bilge’nin, tümü birbirinin aynı DNA’larla dolu kopyalan... Fakat hiçbiri benim Çırak’ım değildi.</p>

  <p class="calibre12">“Onlar...“ Çırak duraksadı. “İnsan fetüsleri. Klonlanmış.” Annem şaşkınlıkla geriye doğru çekildi. “İnsan fetüsleri mi? FKB klonlanmış insan fetüsleri saklamakla ilgili bir şey söylememişti...”</p>

  <p class="calibre12">Çırak hızla sakin duruşunu kazanarak, “Onlar FKB’dan değiller,” dedi. <span class="calibre10">“Godspeed’deki</span> insanlar tarafından yapıldılar.”</p>

  <p class="calibre12">Veba Bilgesi tarafından. Kendinin yüzlerce kopyasını yaptı ve hepsinin sebebi de öyle ya da böyle asla değişmeyen <span class="calibre10">Godspeed’in</span> sonsuza dek diktatörü olabilmekti.</p>

  <p class="calibre12">“Peki...” Annem duraksadı, doğru kelimeleri bulmaya çalışıyordu. “Özür dilerim, duyarsız ya da umarsız olmak istemiyorum fakat amaçlan neydi?”</p>

  <p class="calibre12">Çırak, altın rengi sıvıya bakıyordu. Amaçlan? Kendisinden daha fazla üretmek. Yedeklerini yapma. Bilge tam da bunu yapmakla tehdit etmişti. Çırak’ı öldür ve yapışkan sıvıdan alığ yapacağın yeni bir fetüsle devam et. Orion’a böyle</p>

  <p class="calibre12">yapmıştı... Çırak, ifadesiz bir ses tonuyla, “Amaç yok,” dedi.</p>

  <p class="calibre12">“Ben... Hayır demekte özgürsün fakat bunları atabilir miyim? Açılacak yeri kullanabiliriz.”</p>

  <p class="calibre12">Çırak başıyla onayladı. Gözleri hâlâ silindirin üzerindeydi. Annem minik fasulye benzeri şeylerden bir tanesini aldı ve onu at ve köpeğin yanındaki kuluçkaya koydu. Altı ay sonra minik bir Çırak çıkacaktı. Çırak’ın gözlerine ve yüzüne sahip olacaktı... Fakat onun ruhu? Hayır.</p>

  <p class="calibre12">Annem, “Tamam o hâlde,” dedi. Silindire doğru döndü. Gizli kontrol panelinde minik bir kapak kaldırdı ve tuşa bastı. Hafif bir gürültü başladı. “Bir dakikamızı alır.”</p>

  <p class="calibre12">Geriye çekildi. Silindirin dibinde bir delik açıldı ve yüz potansiyel Çırak, oradan aktı gitti.</p>

  <p class="calibre12">Dakikalar içinde silindir boşalmıştı.</p>

  <p class="calibre12">Annem, “Teşekkür ederim,” dedi ve ptero kanının analizine dönmeye gitti.</p>

  <p class="calibre12">Annemin yarattığının bilincinde olmadığı tuhaf tansiyon, bir telsiz sesiyle bölündü. Şimdi dikkatimiz ayakta durmuş, omzundaki telsizi dinleyen Chris’e yönelmişti. Ne dendiğini duyamıyorduk fakat Chris, Çırak’a döndü.</p>

  <p class="calibre12">Biliyordum.</p>

  <p class="calibre12">Kit bulunmuştu.</p>

  </body>
</html>
