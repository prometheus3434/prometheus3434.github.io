<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_37"><a id="bookmark5" class="calibre3"></a>42: ÇIRAK</h1>

  <p class="calibre12">Onu bir öpücükle uyandırdım. Burnunu kıpırdattı ve gözlerini açmadan ellerini uzattı. Farklı bir biçimde tekrar öptüm ve şaşkınlıkla gözlerini açtı fakat sonra yine mutlulukla kapattı. Bu da asla sönmeyecek bir gülümsemenin yüzüme yerleşmesi için yeterli oldu.</p>

  <p class="calibre12">Amy uykulu hâlde, “Saat kaç?” diye sordu.</p>

  <p class="calibre12">Gülümseyerek, “Sadece bir saat geç,” dedim.</p>

  <p class="calibre12">“Mmm. Daha uyku.” Amy benim tarafıma doğru sokuldu.</p>

  <p class="calibre12">“Gitmelisin,” dedim. Aslında ona söylemek istediğim son şey buydu. “Ailen seni arayacak.” Amy kızgınlıkla bana doğru baktı.</p>

  <p class="calibre12">“Hey, beni suçlama,” dedim. Ve protesto etmek için ellerimi kaldırdım. “Eğer uyanıp, seni göremezse babanın bütün orduyu harekete geçireceğini biliyorsun.”</p>

  <p class="calibre12">Amy gözlerini devirdi fakat hızla giyindi.</p>

  <p class="calibre12">“Hey.” Onu kendime doğru çektim ve yine öptüm. Yumuşakça, “Beni hatırlaman için,” dedim.</p>

  <p class="calibre12">Güldü. Sesi müzik gibiydi. “Sanki unutabilirmişim gibi.”</p>

  <p class="calibre12">Ve sonra gitti.</p>

  <p class="calibre12">Zihnim anında Albay Martin’in sözlerinden beri beni yiyip bitirmekte olan endişelere döndü.</p>

  <p class="calibre12">Phydus.</p>

  <p class="calibre12">Uzaylılar.</p>

  <p class="calibre12">Savaş.</p>

  <p class="calibre12">Amy.</p>

  <p class="calibre12">O bana iyi olan her şeyi anımsatırken, kötüleri düşünmek zordu. Uyku tulumunu attım ve soğuk gecede üşüyerek, arkasından bakmak üzere ve gece uzaklaşırken kızıl saçlarından bir tutam görürüm umuduyla pervaza gittim.</p>

  <p class="calibre12">Karanlığa doğru bakarken, içim cız etti. Amy yalnız değildi.</p>

  </body>
</html>
