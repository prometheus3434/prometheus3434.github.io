<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_59"><a id="bookmark4" class="calibre3"></a>68: ÇIRAK</h1>

  <p class="calibre12">Otomatik mekiğin dolması zaman alıyordu ve beklemek de beni endişelendiriyordu. Artık ne yapmam gerektiğine karar verdiğimden, onu hemen yapmak istiyordum. Beklemek acınası bir durumdu.</p>

  <p class="calibre12">Bartie herkesi ve her şeyi bağladıktan sonra, kaçış roketinin içine girdim ve otomatik mekikten ayrıldım. Elle kontrolleri kullanarak, kaçış roketim doğrudan <span class="calibre10">Godspeed’in</span> arkasına aldım. Ekrandaki haritada noktalar vardı: Ben, arkamda <span class="calibre10">Godspeed</span> ve arkasında uzay istasyonu. Sadece diğer noktaya çarpana dek hareket ettirmeliydim.</p>

  <p class="calibre12">Bartie, otomatik mekikten beni aradı. “Yüklendik ve hazırız,” dedi. Sesi endişeliydi. “Bu konuda emin misin?” “Epey eminim,” dedim.</p>

  <p class="calibre12">“Şimdi ayrılıyorum,” dedi.</p>

  <p class="calibre12">“Bartie?”</p>

  <p class="calibre12">“Evet?”</p>

  <p class="calibre12">“Her şey için teşekkür ederim.”</p>

  <p class="calibre12">“Seninle yeryüzünden görüşürüz, öyle değil mi, ahbap?” Cevap vermedim. Bağlantıyı kestim ve otomatik mekiğin <span class="calibre10">Godspeed'den</span> ayrılarak, uzaklaşmasını izledim. Gezegene doğru giderken, birkaç roket patlaması olmuştu.</p>

  <p class="calibre12"><span class="calibre10">Godspeed</span> önümde, karanlık uzayda asılı kalmış gibi süzülüyordu. Kınk görünüyordu ve alt kısmında mekik eksikti. Havaya uçan Köprü de bükülmüş metal parçası gibi görünüyordu. Ve göremiyor olsam da, metalin arkasındaki boşlukta geminin içinin olduğunu biliyordum. Tıpkı ruhsuz bir cansız beden gibi boş görünüyordu.</p>

  <p class="calibre12"><span class="calibre10">Godspeed</span> ölmüştü.</p>

  <p class="calibre12">Fakat son bir görevi vardı. Korumak için yaşadığı insanlar için yerine getirmesi gereken son bir görev.</p>

  <p class="calibre12">Ve benim de son bir görevim vardı.</p>

  <p class="calibre12">Bekçi Katında Bilge’yle beraber yaşarken, onun bana öğrettiği derslerin resmi kısımlarından biri değildi ama Orion bana bir keresinde Titanik hakkında bir kitap vermişti. Dünya’da batan ve yolcularının çoğunun öldüğü eski bir gemi. Geriye dönüp baktığımda, Orion’un bana kitabı daha derin bir mana yüzünden mi verdiğini merak ediyordum. Belki de farklı sınıflarla ilgili bir şey yüzünden veya Titanik’in iç kısımlarında kalanların donması yüzündendi. Veya belki de hepimizin kaderinde ölmek yazılı olduğundandı. Tıpkı gemidekiler gibi...</p>

  <p class="calibre12">Fakat benim gerçekten ilgimi çeken kısım, kaptanın da gemiyle beraber batması olmuştu.</p>

  <p class="calibre12">Bu kaçış roketi, devasa <span class="calibre10">Godspeed</span> ile karşılaştırıldığında minik görünüyordu fakat Orion’un bana verdiği kitaptan da bildiğim kadarıyla, minik bir şilep devasa bir gemiyi hareket ettirebilirdi. <span class="calibre10">Godspeed’in</span> sadece beni tarafımdan biraz itilmesi gerekiyordu.</p>

  <p class="calibre12">Yavaş, çok yavaş ilerledim ve sonunda <span class="calibre10">Godspeed’den</span> sadece birkaç metre uzağa geldim. Kenara çarpmak istemiyor<span class="calibre15">dum. Devasa gemiyi uzay istasyonuna doğru itmem gerekiyordu. Derin bir nefes aldım ve kemerimi kontrol ettim. Eğer hızım yüksek olursa, çok yaklaşacaktım.</span></p>

  <p class="calibre12">Yörüngesel manevra roketlerinin çıkışını düzenledim ve kaçış roketini ileri doğru hareket ettirdim.</p>

  <p class="calibre12">Her ne kadar çarpışma beklesem de, yine de nefessiz kalmıştım ve kemiklerime kadar takırdamıştım. Gözlerim deli gibi kokpit penceresinin kaynaklarını arıyordu. Ağır camda bir çatlak için bakmıyordum.</p>

  <p class="calibre12">Bilgisayar, “Çarpışma saptandı,” dedi. Ön panelde kırmızı ışıklar yanıp sönmeye başladı.</p>

  <p class="calibre12">Bilgisayar devam etti, “Dikkat: Dış hasar. Dikkat: Dış hasar.” Bu mesajı sürekli tekrar ediyordu ve nasıl susturacağımı hiç bilmiyordum.</p>

  <p class="calibre12">“Bu iş sona erene dek daha çok hasar göreceksin,” dedim ve yörünge manevra roketlerinin çıkışını arttırdım. Ekranda beni ve <span class="calibre10">Godspeed’i</span> temsil eden noktalar canlandı ve uzay istasyonuna doğru yaklaşmaya başladılar.</p>

  <p class="calibre12">Ben farkına bile varmadan, ekranımda <span class="calibre10">Godspeed’in</span> kabuğu belirdi. İstasyon büyüktü fakat gemiden büyük değildi. Dünya’da helikopter böceği denilen böceklere benziyordu. Merkezi uzun ve silindirikti. Tepede mekanik kollar ve daire şeklinde kapaklar vardı. Tüple otomatik mekiği bağlamak için yapıldıkları çok belliydi. Merkezi alan, insanların rahatça yaşayabilecekleri kadar büyüktü fakat şu an kimse orada değildi. Belki FKB bir zamanlar orayı insanlar ve hibritlerin barışçıl bir iletişim kurabilmeleri için yapmıştı fakat bunun artık pek de mümkün olduğunu sanmıyordum.</p>

  <p class="calibre12">Uzay istasyonunun kendisi sadece Centauri-Dünya’nın malzemelerini depolamıyordu. Aynı zamanda gezegenler arası iletişim hattıydı ve her iki taraftan da çıkan düz “kanatlarda” uydular ve naklen yayın alıcıları vardı. Metal gövdesinin içinde bir yerlerde dört boyut-naklen yayın aygıtı olmalıydı. O şey sayesinde gezegenler arasında yüksek hızda yolculuk mümkündü. Onu yok edince, Centauri-Dünya ile iletişim izole edilecekti ve yıllar boyunca Dünya’dan herhangi bir ziyaret riski olmayacaktı.</p>

  <p class="calibre12">Uzay istasyonunun altında, Centauri-Dünya’ya çevrilmiş devasa bir misil duruyordu. Her bir hibriti öldürecek olan biyolojik bomba.</p>

  <p class="calibre12">Amy de dâhil olmak üzere.</p>

  <p class="calibre12">Tek bir şansım vardı.</p>

  <p class="calibre12"><span class="calibre10">Godspeed</span>, istasyona doğru yan yattı.</p>

  <p class="calibre12">Zihnimde yavaş çekimde tüm etki tepki senaryolarını oynatıyordum. <span class="calibre10">Godspeed,</span> istasyona çarpacaktı. İstasyon parçalanacaktı ve kendi üzerine çökecekti.</p>

  <p class="calibre12">Misil muhtemelen fırlatılmadan patlayacaktı ve tahminimden büyük bir patlamaya neden olacaktı.</p>

  <p class="calibre12">Veya belki de geminin motoru, geri dönüştürülen uranyumla çalışan kurşun soğutmalı hızlı reaktör önce patlayacaktı. Ve ben de, minik roketimde, yutulacaktım.</p>

  <p class="calibre12">Bütün iletişim kesilmiş olsa da, “Üzgünüm, Amy,” diye fısıldadım. Beni duyamayacağını biliyordum fakat aynı zamanda ona verdiğim sözü tutamayacağım için beni affedebilirdi.</p>

  <p class="calibre12">Bundan geri dönemeyecektim.</p>

  </body>
</html>
