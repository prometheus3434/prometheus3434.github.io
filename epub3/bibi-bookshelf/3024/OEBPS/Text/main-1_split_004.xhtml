<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_11"><a id="bookmark4" class="calibre3"></a>13: AMY</h1>

  <p class="calibre12"><span class="calibre10">Vınnl</span> Kınn!</p>

  <p class="calibre12">Uyku tulumundan fırladım. Donma odasında bir alarm sesi vardı ve tavanda kırmızı uyan ışıkları yanıyordu.</p>

  <p class="calibre12">Gözlerimi ovuşturarak, anneme, “Neler oluyor?” diye sordum.</p>

  <p class="calibre12">Babam çoktan donma odasından köprüye doğru yönelmişti. Bir saniye sonra da Çırak onu takip ediyordu. Bacaklarımdan uyku tulumunu fırlattım ve zıplayarak, koridora doğru koşmaya başladım. Kapıya ulaştığımda Emma Bledsoe, beni tuttu. “Albay Martin’in halletmesine izin ver...“ diye başladı fakat ben onu ittim ve koridorda yoluma devam etmeye başladım. O da beni takip ediyordu.</p>

  <p class="calibre12">Alarm sesini bastırmaya çalışarak, “O nedir?” diye sordum. Çırak köprüdeki kontrol panelinde bir kod girerken, babam ona doğru bakıyordu.</p>

  <p class="calibre12">Çırak, “Mekik kitlenecek,” dedi. Bilgisayara kod girmekte olmasma rağmen, alarmın devam etmesine sövüyordu.</p>

  <p class="calibre12">Babam, “Ne oldu?” diye kükredi ve ben de ilk defa Chris’in kapınm yanında durmakta olduğunu gördüm.</p>

  <p class="calibre12">Telaşla, “Dün bütün gece nöbetteydim, efendim,” dedi. “Burada kimse yoktu. Birden başladı.”</p>

  <p class="calibre12">Çırak, “Mekiğin sensörleri karışmış,” dedi. “Hızlı basınç değişiklikleri saptıyor.”</p>

  <p class="calibre12">Babam, “Ama basınç değişmiyor,” dedi. Sanki hava basıncının birden değişmesini bekliyor gibi elini yukarı kaldırmıştı.</p>

  <p class="calibre12">Çırak, “Biliyorum,” dedi. “O yüzden kahrolası sensörlerin bozuk olduğunu söyledim.”</p>

  <p class="calibre12">Babam, “Lanet olasıca alarmları kapatabilir misin?” diye haykırdı.</p>

  <p class="calibre12">Alarm devam ederken, bilgisayann sesi araya girdi, “On beş dakika içerisinde kilitlenme gerçekleşecek. Sayım başladı.”</p>

  <p class="calibre12">Çırak ellerini kaldırdı. “Eğer tamir edebilsem bile, on beş dakikada tekrar çalıştırmam mümkün değil. O kapı öyle ya da böyle kapanacak.”</p>

  <p class="calibre12">“Ne kadar süreliğine?”</p>

  <p class="calibre12">Çırak öfkeyle omzunu silkti. “<span class="calibre10">Bilmiyorum</span>. Problemin sensörlerin kendisinden mi yoksa başka bir nedenden mi kaynaklandığına bağlı”.</p>

  <p class="calibre12">Babam kaşlarını çatarak, “O hâlde herkesi dışarıya çıkartmalıyız,” dedi. Öfkeli olduğu belliydi fakat haklı sayılmazdı. Çırak’m resmen yüzyıllar önce yapılmış bir mekikle ilgili mekanik her şeyi bilmesini bekleyemezdi. Babam gökyüzüne doğru baktı ve ben de uzaylı korkunç çığlıklar atan kuşlan düşündüm. Mekiğin yan tarafındaki devasa pençe izlerini... Bir şekilde sensörlerin çalışmamasına neden olmuş olabilirler miydi?</p>

  <p class="calibre12">Emma da aynı şekilde düşünüyor gibiydi. “Efendim,” dedi. “Peki ya gezegenin doğal vahşi yaşamı? Herhangi bir uzaylı varlığı, popülasyona tehdit olabilir.”</p>

  <p class="calibre12">Babam bir an derin düşüncelere daldı fakat ardmdan Chris araya girdi. “Belirsiz bir süreliğine geminin mürettebatıyla, kendimizinkileri mekikte sınırlı yiyecek, su ile ve herhangi bir tuvalet olmadan bir arada tutmak, gezegenin neden olabileceği herhangi bir tehditten daha kötü olacaktır. Emin olabilirsiniz efendim, en büyük tehlike bu mekikteki herkesi içeri tıkmaktır, dışan çıkartmak değil.”</p>

  <p class="calibre12">Babam döndü. Yeterince duymuştu. “Chris, Emma, hemen boşaltma işlemini başlatın. Herkes mutlaka mekikten çıkmalı. Derhâl. Tüm ordu mensupları boşaltmaya yardımcı olacak ve ardmdan taşıyabildikleri kadar silahı dışan çıkartacaklar.”</p>

  <p class="calibre12">Bilgisayar, “On dört dakika otuz saniye,” diye ekledi.</p>

  <p class="calibre12">Babam, “Acele edin!” diye haykırdı.</p>

  <p class="calibre12">Çırak bilgisayara doğru dönerek, “Zaman kazandırmaya çalışacağım,” dedi.</p>

  <p class="calibre12">Ona bir şekilde yardımcı olmak istedim fakat sadece yoluna çıkacağımı biliyordum. Onun yerine Emma’ya doğru koştum. Ordu mensupları çoktan kalkarak, emir almaya başlamışlardı. Emma onlara neler yapacaklarını söyler söylemez, dağılıyorlar ve insanlara kapmm dışında beklemelerini söylüyorlardı. Gemililerin koridora yakın duranlan ilk çıkacaklardı. Sanınm itiraz edemeyecek kadar şaşkındılar. Bilim insanları ekipmanlarını da yanlarında götürmeye çalışıyorlardı.</p>

  <p class="calibre12">Anneme doğru koştum. “Zaman yok,” dedim. Elinden mikroskobu aldım. Gerçekten, bir mikroskop?</p>

  <p class="calibre12">Annem sabırsızlıkla, “Amy, neler oluyor?” diye sordu.</p>

  <p class="calibre12">Sanki olanlar iyi kararlaştırılmış bir şaka gibi. Bilgisayar anons ederken alarm bir an durdu, “Kilitlenme öncesinde on üç dakika.”</p>

  <p class="calibre12">“Gitmeliyiz. Şimdi!” dedim.</p>

  <p class="calibre12">“Neden?” Annem tekrar mikroskobu aldı.</p>

  <p class="calibre12">Alarm devam ederken, “Kapılar kilitlenecek!” diye haykırdım. “İçeride kalacaksın!”</p>

  <p class="calibre12">Annemin benzi attı. “Ne kadar süre?”</p>

  <p class="calibre12">“Bilmiyorum!”</p>

  <p class="calibre12">Annem sonunda mesajı anladı. Mikroskobu masaya bıraktı ve diğer bilim insanlarını koridora doğru itmeye başladı. Kapının mühürlü kilitleri vardı. Uzay vakumunu dışarıda bırakacak kadar güçlüydü. Sadece taşıdığımız eşyalarla bir gezegende mahsur kalmıştık. Eğer o kapı kilitlenirse ve bilgisayar da çalışmazsa, tekrar açmak için yapabileceğimiz hiçbir şey yoktu.</p>

  <p class="calibre12">Mekik bir mezara dönüşecekti.</p>

  <p class="calibre12">Emma duvara yapışmış bir grup gemide doğana, “Haydi! Haydi! Haydi!” diye haykırdı. Oraya koştum.</p>

  <p class="calibre12">“Gitmeliyiz!” diye haykırdım.</p>

  <p class="calibre12">Şaşkınlıkla bana bakıyorlardı. Emma’dan ziyade beni dinlemek istiyorlardı. Onlardan biri değildim fakat en azından beni tanıyorlardı ve bana güveniyorlardı... Bir nevi. Fakat mekiğin kendilerine karşı olmasını anlamıyorlardı. Onu tek koruma kaynaklan olarak görüyorlardı.</p>

  <p class="calibre12">“Çırak’a gidin! Hemen dışarıda ve siz de çıkmalısınız!” Söylediğim bir şey harekete geçirmiş olmalıydı çünkü çoktan <span class="calibre15">çıkış kapısına doğru bilim insanlarını takip etmeye başlamışlardı.</span></p>

  <p class="calibre12">İnsanlar çıkmaya başladıklarında, diğerleri de takip etmeye başlamışlardı. Emma ve ordu mensuplan, insanlan fiziksel olarak alıp, koridora atmaya başlamışlardı. Kimse yeterince hızlı hareket etmiyordu.</p>

  <p class="calibre12">Bilgisayar, “Sekiz dakika ve sayım devam ediyor,” derken alarm duraksadı.</p>

  <p class="calibre12">Asla zamanmda çıkamayacaktık. Çok fazla insan çıkmaya korkuyordu. Gitmeye korkuyordu.</p>

  <p class="calibre12">Kit beni yakaladı. “Çırak’a bu insanların kalacaklarını söyle!” diye haykırdı.</p>

  <p class="calibre12">“Ne? Kalamazlar!”</p>

  <p class="calibre12">Kit, “Gitmiyorlar!” dedi. “Donakaldılar! Bu mekikten çıkmaya hazır olmalan için haftalar gerekiyor!”</p>

  <p class="calibre12">Sürekli olarak öten alarmın arasından, “Çıkmak zorundalar” diye haykırdım. “Eğer çıkmazlarsa, bir daha asla çıkamayabilirler! Mekik onlan içeriye hapsedecek!”</p>

  <p class="calibre12">Chris, Emma ve birkaç ordu mensubu daha kendilerini duvara yaslamış olan gruba yaklaştılar. Gözleri korku içinde iri iri açılmıştı ve sağa sola oynayıp duruyordu. Bana yakın bir kadm sırtını duvara vermişti ve ellerini de perçinlere tutturmuştu. Başını da metal duvara dayamıştı ve sol kolundan kan akıyordu, onu tanıdım. Bu Lorin’di. Mekik iniş yaptığında dikiş attığım kadınlardan biriydi. Kendini affedici olmayan mekik yüzeyine öylesine şiddetle atmıştı ki, dikişleri <span class="calibre15">açılmıştı.</span></p>

  <p class="calibre12">Alarm durmadan öterken, “Lorin,” dedim. “Gitmeliyiz.”</p>

  <p class="calibre12">Başını salladı, gözleri iriydi ve dudaklarından anlamsız kelimeler dökülüyordu.</p>

  <p class="calibre12">“Gitmeliyiz,” dedim. Sırtlarını duvara vermiş olan diğer insanlara doğru baktım. Duvarlar olmadan hiç yaşamamışlardı fakat onların duvarların ardında ölmelerini de bekleyemezdim.</p>

  <p class="calibre12">Emma, “Bu kadar yeter,” diye gürledi. Beni kenara doğru iterken, Lorin’i bileğinden yakaladı ve odanın öteki tarafına doğru sürüdü.</p>

  <p class="calibre12">Lorin haykırarak, Emma’yı bütün ağırlığıyla geriye doğru çekiyordu. Ayağı takıldı ve Emma onu biraz dizleri üzerinde sürükledi. Lorin ise kurtulmayı başararak, tüm yolu geri koştu ve duvara yaslanarak, başını hayır, hayır, hayır diye salladı.</p>

  <p class="calibre12">Bilgisayar, “Yedi dakika,” diye araya girdi.</p>

  <p class="calibre12">“Siz cephaneliğe gidin,” dedim. “Taşıyabileceğimiz her silaha ihtiyacımız olacak. Kit ve ben kalanları hallederiz.”</p>

  <p class="calibre12">Emma karşı çıkacakmış gibi durdu fakat sonra ellerini pes ederek havaya kaldırdı ve kalan ordu mensuplarını cephaneliğe doğru götürmeye başladı.</p>

  <p class="calibre12">Kit* “Nasıl?“diye başladı fakat sözünü kestim.</p>

  <p class="calibre12">“Yeşil plasterler nerede?” diye haykırdım. Alarm yüzünden yüksek sesle konuşmaktan çoktan sesim çatlamaya başlamıştı.</p>

  <p class="calibre12">Kit, “Ne?” dedi.</p>

  <p class="calibre12">“Phydus!”</p>

  <p class="calibre12">Kit, ilaç çantasını karıştırmaya başladı ve bir avuç dolusu yeşil plaster çıkarttı. İsteseler de istemeseler de, mekikten <span class="calibre15">çıkmayı reddeden insanlara plasteri yapıştırdım. Burada ölmeye terk etmektense, ufak dozda nefret dolu bir ilaç vermek daha iyiydi. Kapıya doğru hareket ettiler. Yeterince hızlı değillerdi, ben de hızlanmaları için haykırdım. En son Lorin’e ulaştım. Benden kaçınmaya çalışıyordu fakat alarm son bir dakikayı anons ettiğinde, ona ulaştım eline plasteri yapıştırdım. Gözleri bulandı ve ben de onu tutarak, kapıya doğru koşmaya başladım.</span></p>

  <p class="calibre12">Bilgisayar neşeyle, “Kilitlenmeye otuz saniye,” dedi. “Yirmi dokuz... Yirmi sekiz...”</p>

  <p class="calibre12">Kapıya doğru koştum. Lisedeki hiçbir yarışta veya sürat koşusunda böyle umutsuz olmamıştım. Lorin’i çekiyordum. Bu kahrolası mekikte kapalı kalmayacaktım.</p>

  <p class="calibre12">Köprünün kapısında Çırak duruyordu. “Acele et!” diye haykırdı.</p>

  <p class="calibre12">Bilgisayar saymaya devam ediyordu. “On... Dokuz... Sekiz...”</p>

  <p class="calibre12">Lorin’i kapıya doğru öne attım ve o da düştü fakat diğer tarafa geçmeyi başardı.</p>

  <p class="calibre12">“...Dört... Üç...”</p>

  <p class="calibre12">Ben de atladım.</p>

  <p class="calibre12">Kapı arkamdan kapandı.</p>

  <p class="calibre12">Alarm sustu fakat kulaklarımda hâlâ yankılanıyordu. Beni ayağa kaldıran Çırak, “İyi misin?” diye sordu. Kit nefes nefese, Lorin’i kaldırıyordu.</p>

  <p class="calibre12">“Evet,” dedim ve dirseğimi ovuşturdum. Metal zemine çarpmış olmalıydım.</p>

  <p class="calibre12">Babam, “Bu kahrolası kapı ne kadar kilitli kalacak?” dedi. Sanki kişisel bir hakaret yemiş gibi öfkeyle bakıyordu.</p>

  <p class="calibre12">Çırak da sadece öfkeyle, “Size söyledim,” dedi. “Bilmiyorum.”</p>

  <p class="calibre12">Babam ters ters baktı. Bu konuda hoşnut değildi fakat yapabileceği hiçbir şey de yoktu. Gözlerim ikisi arasında gidip geldi. Babam Çırak’ı suçlama konusunda haklı değildi fakat aynı zamanda Çırak’m da kilidin nasıl ters çevrileceğini bilmesini dilerdim.</p>

  <p class="calibre12">Babam Emma’ya ordu mensuplarını bir araya getirmesini ve Çırak’a da insanlarını toplamasını söyledi. Kit, Çırak’ı rampa boyunca takip etti ve o esnada Lorin’in de elini tutuyordu.</p>

  <p class="calibre12">Babam bir elini omzuma koydu ve beni geride tuttu. “Bunu bir daha yapma,” dedi.</p>

  <p class="calibre12">Hâlâ dirseğimi ovuşturarak, “Neyi?” dedim.</p>

  <p class="calibre12">“Bir daha o insanlar için kendini feda edebileceğin bir pozisyona sokma. Eğer birkaç tanesi içeride kalırsa, bu onların hatası olur. Sen içeride kalırsan...”</p>

  <p class="calibre12">Ona doğru gözlerini kısarak, “Sonuçta hepimiz çıktık,” dedim.</p>

  <p class="calibre12">“Bunu al. “ Babam elime basma horozlu bir 38’lik verdi. “Sana öğrettiklerimi hatırla,” dedi. “Sadece tetiği çek. Ve ateş ederken her iki elini de kullan.”</p>

  <p class="calibre12">Doktor’a nasıl ateş ettiğimi düşünerek, “Biliyorum,” dedim. Kurşun, dizinden geçmişti. Bu silah soğuk ve etkisizdi fakat o anı burnuma barut ve kan kokusunu getirmişti ve midem bulanmıştı.</p>

  <p class="calibre12">Alçak sesle, “Chris’in yanında kal,” diye de ekledi. “Ona gemide doğanlardan daha fazla güveniyorum.”</p>

  <p class="calibre12">“Onlar kötü değil,” dedim. “Sadece insanlar.”</p>

  <p class="calibre12">“Bizim insanlarımız değiller.”</p>

  </body>
</html>
