<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_6"><a id="bookmark11" class="calibre3"></a>7: AMY</h1>

  <p class="calibre12">Kapı kapanır kapanmaz, Çırak’ı döndürdüm ve yaralarına baktım. Düşünebildiğim tek şey, onu neredeyse kaybedecek olduğumdu. Diğer bütün düşünceler—gezegenle ilgili heyecan, ailemin dönüşüyle ilgili beklenti, dışarıdaki yaratıklardan korku—hepsi de, Çırak’m göğsünden akmakta olan kana gözlerim ve kalbimle odaklandığım an uçup gitmişti. Ellerimi bir kenara itti ve gömleğini çıkarttı. Onunla yaraların üzerindeki kanı aldı. Derin görünmüyorlardı, sadece sivri ve serttiler. Kit’in bana dikişler için verdiği dezenfektandan biraz aldım ve Çırak’a sıktım.</p>

  <p class="calibre12">Hâlâ nefes nefese olan Çırak, “Nasıl dışarıya gelip, bana yardım ettin?” diye sordu.</p>

  <p class="calibre12">“Pterodaktil-benzeri çığlığı duydum ve öncekinden de yakın geldi.” Duraksadım. “Neydi o?”</p>

  <p class="calibre12">Çırak başını salladı ve mahvolmuş gömleğine doğru baktı. “Orion’un kahrolası yaratıklarından biri, sanırım. Ormanda herhangi bir şey gördün mü?”</p>

  <p class="calibre12">Başımı salladım. “Ormanda ne vardı?”</p>

  <p class="calibre12">“Ben... Ben bilmiyorum.” Çırak sonunda gözlerime bakabildi. “Sence biz iniş yaparken, o şeylerden bir tanesi de kenarına mı çarptı? Bizi yörüngeden çıkartacak kadar büyük.”</p>

  <p class="calibre12">Çırak gibi, “Bilmiyorum,” dedim. Ne kadar çok şey bilmediğimi yeni fark etmeye başlıyordum. Başlangıç olarak, o kahrolası şey de neydi? Bir çeşit Pterodaktil’e benziyordu. Sivri bir kafası, devasa kanatlan ve sivri uçlu pençeleri vardı fakat onda son derece <span class="calibre10">yabancı</span> bir şey vardı.</p>

  <p class="calibre12">Yabancı. Bu gezegendeki her şey bize yabancıydı. Ürpertimi bastırdım, ellerim içgüdüsel olarak hâlâ ılık silahı yakaladı.</p>

  <p class="calibre12">O yaratığı vurabilmeliydim; onu öldürmüş olmalıydım. Fakat çok korkmuştum, yanlışlıkla Çırak’ ı vurmaktan korkmuştum.</p>

  <p class="calibre12">Korkmuştum.</p>

  <p class="calibre12">Çırak elimden silahı aldı. “Bunu tekrar cephaneliğe koyayım,” dedi. “Ve orada neler olduğuna yalandan baksam iyi olacak.”</p>

  <p class="calibre12">Tekrar donma haznesine dönerken, zihnimden yaratığı uzaklaştırmaya çalıştım fakat ağzını açışını ve Çırak’m yüzüne doğru inişi zihnimde belirip duruyordu...</p>

  <p class="calibre12">Donma odasına döner dönmez, Kit beni yakaladı. Birkaç kişi korku dolu görünüyordu. Çırak’m dışanya çıktığını biliyorlardı ve mekikten çıktıktan sonra yaratığın çığlığını duymuşlardı. Her neyse onu yakaladığmı düşünmüşlerdi. “O iyi,” diye idare ettim. “Her şey yolunda.”</p>

  <p class="calibre12">En azından şimdilik yalana inanmak onlan mutlu etmişti.</p>

  <p class="calibre12">Kit, “Neredeyse tamam,” dedi. Yüzünden saçlarını itti ve alnına biraz kan bulaştı. “İki kemiğin yerleştirilmesi gerekiyor ve ardından hemşirelerle beraber sadece önlem olarak kadınlan kontrol edeceğiz...”</p>

  <p class="calibre12">Midem büzüldü. Neredeyse unutuyordum, hamile kadınlar.</p>

  <p class="calibre12">“Yapabileceğim başka bir şey var mı?” diye sordum.</p>

  <p class="calibre12">Kit bana doğru hafifçe gülümsedi. “Zaten çok yardımın oldu.”</p>

  <p class="calibre12">Tıbbi yardım bekleyen son gruba doğru yaklaşırken, onu izledim. Ellerim kanlıydı, kollanm yorgundu ve yatağa uzanıp, bugünü unutmak dışında hiçbir şey istemiyordum. Belki tüm bunlar büyük bir hataydı.</p>

  <p class="calibre12">Bir ses, “Amy?” dedi. Bu sesi bir daha asla duymayı ummuyordum. OhTanrı’m! OhTanrı’m! <span class="calibre10">Oh Tanrı’m!</span></p>

  <p class="calibre12">Döndüm ve karşımda tam da hatırladığım hâliyle babam duruyordu.</p>

  <p class="calibre12">“Baba!” diye haykırdım ve kendimi ona doğru attım.</p>

  <p class="calibre12">Ve kollan bana dolandı, kendine doğru çekti. Her şey yolundaydı ve her şey mükemmeldi çünkü sonunda, sonunda babamı geri alabilmiştim.</p>

  <p class="calibre12">Hıçkınyordum ve gülüyordum ve tıkanıyordum ve öksürüyordum ve ağlıyordum ve aynı zamanda konuşuyordum.</p>

  <p class="calibre12">Sesinde bir kıkırdamayla, “Amy,” dedi. “Neler oluyor?”</p>

  <p class="calibre12">Geriye çekildim. Babamın üzerinde yeşil doktor önlüğü vardı. İlk uyandığımda Doktor’un bana bağlamaya çalıştığına benziyordu. Şimdi neredeyse tüm donma haznelerinin boşaldığını görebiliyordum ve insanlar ayağa kalkmaya ve kutuların üzerindeki önlükleri üzerlerine geçirmeye başlıyorlardı. Ve annem..‘.</p>

  <p class="calibre12">Ona doğru koştum. Açık olan donma haznelerinin ve <span class="calibre15">uyanmaya başlayan diğer donmuşların arasından dolandım.</span> <span class="calibre16">Annem.</span> <span class="calibre15">Her ne kadar milyon kes bu sahneyi zihnimde canlandırmış olsam da, düşlerimde gördüklerim asla gerçekte görmek gibi olmuyordu.</span></p>

  <p class="calibre12">Annem gülüyordu. Sesi kullanmamaktan çatlaktı fakat işte gülüşündeki melodiyi duyuyordum. Tıpkı kollan gibi gülüşü de beni sarmalamıştı. “Sana o kadar da kötü olmayacağını söylemiştim,” diye saçlanma doğru fısıldadı.</p>

  <p class="calibre12">Hıçkırığımı bastırdım. Bilmiyordu. Benim de yeni uyandığımı sanıyordu. Yanında uyumakta olduğumu samyordu. Üç ay gemide yaşadığımı ve üç ay boyunca bir daha asla onu görmeyeceğimi sandığımı bilmiyordu.</p>

  <p class="calibre12">Annem elleriyle yüzümü avuçladı ve onun hâlâ buz gibi olduğunu fark ettim. Omuzlarının üzerinden cephaneliğe, köprüye ve dışanya açılan koridora doğru baktım. Çırak’m burada olmasını istiyordum. Onu ailemle tanıştırmak istiyordum. Neden onlara ihtiyacım olduğunu ve onlarlayken nasıl her şeyin daha iyi olacağmı anlamasını istiyordum fakat burada değildi. Annem gözleri sevinçle parıldayarak, “Oh, bebeğim!” dedi. “Başardık! Sonunda başardık!” Beni yine kendisine doğru çekti ve sıkıca sanldı.” Saçlanma doğru, “Beraber keşfedeceğimiz kocaman yeni bir dünya var,” dedi.</p>

  <p class="calibre12">Sesim çatlayarak, “Seni çok özledim,” diye fısıldadım.</p>

  <p class="calibre12">Annem geriye doğru çekildi ve saçımın bir buklesini kulağımın arkasına yerleştirdi. “Ne demek istiyorsun?”</p>

  <p class="calibre12">Birden odayı sessizlik ele geçirmişti. Gemiden insanlar uyanan donmuşları dikkatle izliyorlardı ve donmuşlar da gemidekileri korku ve temkinle izliyorlardı.</p>

  <p class="calibre12">Babam yaklaştı ve bu hareket herkesin bize doğru bakmasına neden oldu. “Sen neden böyle giyindin?” diye sordu. Evde dokunmuş tunik ve pantolonuma bakıyordu.</p>

  <p class="calibre12">Anneme doğru döndüm ve üçümüz dışındaki herkesi unuttum. Benim dünyam buydu: <span class="calibre10">Annem, babam ve ben.</span></p>

  <p class="calibre12">Annemin herkesin bana benzettiği yeşil gözlerine bakarak, “Ben erken uyandım,” dedim.</p>

  <p class="calibre12">Annemin kaşları hafifçe çatılmıştı.</p>

  <p class="calibre12">Babam, “Ne kadar erken?” diye sordu.</p>

  <p class="calibre12">Cevap dudaklarımdan döküldü. En başta elli yıl erken uyandığımı sanmıştım ve babamla bu konuşmayı yaşlı bir kadın olarak yapacaktım. Sonrada bir yaşam boyu erken uyandığımı sanmıştım ve bu şansa sahip olamadan ölecektim.</p>

  <p class="calibre12">“Üç ay erken,” dedim. Şu ana dek de saatin durduğunun farkında değildim.</p>

  <p class="calibre12">Annem şaşkınlıkla, “Üç ay mı?” dedi.</p>

  <p class="calibre12">“Yüz günün üzerinde,” diye cevap verdim. <span class="calibre10">Godspeed’deki</span> günlerin sona ermekte olduğundan günlerin artık bir önemi kalmadığını fark ettiğimde, zaman algım da gitmişti.</p>

  <p class="calibre12">Bileğime uzanan annem, “Ne oldu?” diye sordu.</p>

  <p class="calibre12">Ağzımı açtım fakat dudaklarımdan kelimeler dökülemedi. Luthor’un beni yere yatırmak için tuttuğu yerden bileğimi tutuyordu. <span class="calibre10">Ne oldu?</span> Bana bir dünya sözü verilmişti fakat ben gözlerimi bir kafese açtım.</p>

  <p class="calibre12">Ona anlatmak istediğim çok şey vardı. Ona anlatmalıydım.</p>

  <p class="calibre12">Fakat yüzüne doğru bakarken, biliyordum: Bir anlamı</p>

  <p class="calibre12">yoktu. Şu an değil. Şu an anlamı olan tek şey: Hepimizin <span class="calibre10">bir arada</span> ve canlı olarak burada bulunuyor olmamızdı.</p>

  <p class="calibre12">Babam bize doğru bir adım daha yaklaştı. Ağzını açtı ve ne demesini beklediğimi bilmiyorum ama bunu beklemiyordum: “Neler oluyor?”</p>

  <p class="calibre12">Ve paylaştığımız o an, tıpkı yere yere damlamakta olan buzlar gibi erimişti.</p>

  <p class="calibre12">Babam, <span class="calibre10">Godspeed’in</span> yaralı ve korkmuş hâldeki sessiz gözlemcilerine doğru baktı. “Neler oluyor?” diye tekrar etti ve sesinde otorite yankılanıyordu. Bir lider anyordu ve Çırak da burada değildi.</p>

  <p class="calibre12"><span class="calibre10">Godspeed’deki</span> insanlar nasıl tepki vereceklerini bilmiyorlardı. Bir an, ailemi ve benim insanlarımı onların gözlerinden gördüm. Tuhaf. Acayip. Kendilerini daha yeni donma haznelerinden çıkartmışlardı, yakın zamana kadar gemidekiler bu haznelerin varlığından bile haberdar değillerdi. Ve şimdi cildi benimki kadar solgun olan bu adam, onlara doğru bakıyor ve onlardan bilgi talep ediyordu. Eğer benden korkuyorlarsa, babam hakkında ne düşüyorlardı? Dünya’dan doksan altı kişi, kontrolü ele almak için buz mezarlarından kalkıyorlardı.</p>

  <p class="calibre12">Bir süre sonra Kit öne doğru çıktı. Gerçi konuşmadı. Gözlerini bana doğru çevirdi.</p>

  <p class="calibre12">Yavaşça babam bana doğru döndü ve bir cevap almak için yüzümü araştırdı.</p>

  <p class="calibre12">Annem bir kez daha saçımı okşadı ve havadaki tansiyon yüzünden bir adım geri çekildi. Babamın yanına gitti ve elleri birbirine değdi.</p>

  <p class="calibre12">Babam, “Amy? Neden burada, bu insanlarla birlikteydin?</p>

  <p class="calibre12">Ne oldu?” diye sordu. Her kelime sonrasında sesi hafifliyordu ve sonunda sadece benim duyabileceğim bir noktaya geldi.</p>

  <p class="calibre12">“Benimle gelin,” dedim. Bunu özel konuşmalıydım.</p>

  <p class="calibre12">Onun yerine babam çevresine bakındı ve hazneleri gözden geçirdi. “Amir ben değildim,” dedi. “Robertson veya Kennedy...“</p>

  <p class="calibre12">“Onlar öldü,” dedim.</p>

  <p class="calibre12">Gözlerini bana dikti ve bir an onu tanıyamadım. Daha önce hiç bana böyle bakmamıştı. Daha önce hiç babam yerine bir albay gibi bakmamıştı.</p>

  <p class="calibre12">“Neler oluyor?” diye emretti.</p>

  <p class="calibre12">Kekeleyerek, “Ba... Baba,” dedim. “Bir... Yani, gemi... Düşündüğümüz gibi değildi. Bu insanlar gemide doğdular,” dedim. Ellerimle Kit ve diğerlerini gösterdim. Yüzünü inceledim ve dikkatlice <span class="calibre10">Godspeed’den</span> herkesin birbirine benzediklerini anlamasmı bekledim. İhtiyatlı bir tavırla gözlerini kıstı. “Anlamıyorsun. Çok şey oldu. Biz de mekikle iniş yapmak zorunda kaldık ve bir nevi yere çarptık. Birçok yaralı var. Bir liderimiz var fakat...“</p>

  <p class="calibre12">Açıklamaya çalışırken, babamın gözleri yumuşadı. Beni kendisine doğru çekti ve gücünü bana geçirdi. Üç yüzyıldır ilk defa kendimi güvende hissediyordum.</p>

  <p class="calibre12">Hafif bir sesle, “Daha fazlasını bilmek istiyorum,” dedi. “Sonra konuşuruz.” Başımm üzerinden, “Bledsoe!” diye haykırdı.</p>

  <p class="calibre12">Birkaç sıra ileriden bir kadın hazır ol vaziyetinde durdu. İçimi çektim, onu tanıyordum. Orion’un neredeyse öldürmek üzere olduğu ve Theo Kennedy donma haznesinde ölürken</p>

  <p class="calibre12">Çırak’la beraber kurtardığımız kadındı. Zihnim üç ay önce hazırladığım çizelgeye gitti. Emma Bledsoe, otuz dört yaşında ve Güney Afrikalı, ABD Donanmasından.</p>

  <p class="calibre12">Bledsoe babama, “Efendim,” dedi.</p>

  <p class="calibre12">“Operasyon Genesis aktif,” dedi.</p>

  <p class="calibre12">Operasyon Genesis’in anlamını bilmiyordum fakat Emma Bledsoe’nun bildiği belliydi: Anında bililerini çağırmaya başlamıştı. Donmuş olan diğer ordu mensuplarını çağınyordu ve onlara Godspeed’le Dünya’dan gelenler arasmda sıra olmalarını söylüyorlardı.</p>

  <p class="calibre12">Ordu amirlerine baktım ve Kit ile göz göze geldim. Hâlâ yaralılarla uğraşan hemşirelere yardım etmeye çalışıyordu fakat gözlerinde korku hâkimdi. Bize tamamen sırtını dönmüyordu. Benim insanlarımdan, babamdan korkuyordu.</p>

  <p class="calibre12">“Baba,” dedim. “Burada yaralı çok kişi var. Çarpışma...“</p>

  <p class="calibre12">Bledsoe, “Efendim!” diye haykırdı ve ben de Çırak’m pterodaktil benzeri şeylerin çarpışmaya neden olabileceği teorisini söyleme şansı bulamadım. Kadının sesi yüksek ve netti fakat tuhaf bir aksam vardı. İngiliz veya Avustralya. “Gemide doğanlar arasmda üç tane ölü var.” İniş sırasında hayatta kalamayan insanların yanına gitti.</p>

  <p class="calibre12">“Ne oldu?” Babam beni görmezden gelerek, cesetleri incelemek üzere kalabalığın arasından geçti. “Bu kadm boğulmuş gibi görünüyor.” Kalabalıkta, ölü kadının arkadaşı sessizce hıçkırırken babam sertçe kadının kafasını itti ve boynundaki ize baktı.</p>

  <p class="calibre12">Omzuna dikiş attığım kadının yani Lorin’in yanda durmuş, ölü adamlara bakmakta olduğunu gördüm. Bledose ve babam yanımdan geçerken, endişeyle geriye doğru çekildi. Onların yanından geçmek istemiyordu. Paniklemiş gözleri benimkilerle buluştu ve ben de ona doğru sempatik bir tavırla gülümsedim. Babam yine, “Ne oldu?” diye haykırdı.</p>

  <p class="calibre12">Kit, sesindeki titremeyi aşmaya çalışarak, “İniş sırasında insanların güvenliği için onları iple bağlamak zorunda kaldık,” dedi. “O da boğazlarına dolandı ve...“</p>

  <p class="calibre12">Babam, “Neden manyetik takımları kullanmadınız?” diye sordu.</p>

  <p class="calibre12">Kit, “Manyetik... Takımlar?” diye sordu.</p>

  <p class="calibre12">Babam duvara doğru gitti—Lorin çığlık atarak, önünden çekildi—ve yere eğildi. Parmakları zeminde dolandı ve bir şey yaptı—bileğiyle bir şeye fiske attı ve bir tuşa bastı—metal panel açıldı. İçeriye uzanıp, bir miktar keten bezi kayış çıkarttı. Büyük ve siyah tokalan vardı. “Buradaki depoda tam üç bin takım var. Böylece acil mekik inişinde insanlarınızı güvende tutabilirsiniz. Neden onları kullanmadınız?” Sesi kızgın ve suçlayıcıydı. Kit, süklüm püklüm, “Biz... Biz orada olduklarını bilmiyorduk,” dedi. Gözleri şok içindeydi.</p>

  <p class="calibre12">Ben bakışlarımı ölülerden ayıramıyordum. Ölmek için ne kadar aptalca bir yoldu. Biz kahrolası takımları bilmediğimizden ölmüşlerdi.</p>

  <p class="calibre12">Babam, “Kaptan acil mekik inişi için uygun prosedürleri bilmeliydi,” dedi. Öfkeliydi ve üzerinde aptal yeşil bir cerrahi önlük olsa da ve önlüğün arkası açık olsa da, daha önce hiç görmediğim bir otoriteye sahipti. Herkes<span class="calibre10">—Godspeed</span> ve Dünya’dan herkes—onun her kelimesini dinliyordu.</p>

  <p class="calibre12">“Öyle değil,”dedim. “Anlamıyorsun, Baba, işler...“</p>

  <p class="calibre12">Bakışıyla sözümü kesti ve ben de sustum. “Bu tam bir karmaşa,” diye gürledi. “Bledsoe, tıbbi personel nerede?”</p>

  <p class="calibre12">Bledsoe, “Burada, efendim,” dedi. Beş kişiyi kenara ayırdı, üç erkek ve iki kadın. Babam adamlardan birine, “Dr. Gupra,” dedi. “Takımınla beraber yaralılarla ilgilen,” diye emretti.</p>

  <p class="calibre12">Tıbbi personel bir adım öne çıktı fakat bunun neden işe yaramayacağını görebiliyordum. Eğer <span class="calibre10">Godspeed’dekiler</span> benim açık renkli cildim ve kızıl saçlarımdan endişe duydularsa, benim bir tehdit olmadığımı anlamaları üç aylarını almıştı. İnsanların gözlerinden bunu görebiliyordum ve aptalca olduğunu bilsem de Hintli bir adamdan kaçmalarını, Güney aksanlı bir kadını anlamamalarını ve siyahi adamın yaralarını sarmasmdansa Kit’e doğru kaçmalarının nedenini anlayabiliyordum. Kalmak ve yardım etmek istiyordum fakat ne işe yarardım?</p>

  <p class="calibre12">Babam Bledsoe’ya, “Haydi giyinelim,” dedi. Donma haznesindeki insanlar sırayla, uzaktaki bir duvarın önündeki odalara girdiler ve Dünya’dan getirdikleri giysileri giydiler. Babam ve diğer ordu mensupları ise askeri kıyafet giydiler.</p>

  <p class="calibre12">Kıyafetleri ev yapımı tuniklerden ve pantolonlardan o kadar farklıydı ki, <span class="calibre10">Godspeed’dekilerden</span> farklı durmaları dışında bir işe yaramıyordu. Sentetik dokular ve parlak renkler, gemi mürettebatının kahverengi ve siyahlan arasmda leke gibi görünüyordu.</p>

  <p class="calibre12"><span class="calibre10">Godspeed’den</span> gelen insanlar, Dünyadakilerin on katı kadardı fakat hepsi de bir duvarın önünde toplanmışlardı. Oda sıcak ve yapış yapıştı ve ter ve korku kokuyordu. Ve öfke.</p>

  <p class="calibre12">Babamı kenara çağırmak için ağzımı açtım. Eğer yardım için burada olduğunu kanıtlayamazsa ve Orion’un söylediği gibi bir tehdit olmadığını anlatamazsa, düşman olarak etiketlenecekti. Fakat o Bledsoe’ya döndü. “Cephaneliği araştıralım,” dedi.</p>

  <p class="calibre12">Zaten aniden Dünya’dan gelen doksan yedi kişinin uyanması ve sorumluluğu ele almaları yeterince kötüyken, bir de bunlara silahlan eklemek iyi sonlanmayacaktı.</p>

  <p class="calibre12">Cephaneliğin kapısı kapalıydı ve kilitliydi. Babam klavye takımına kodu girdiğinde de açılmadı.</p>

  <p class="calibre12">Bledsoe, “Sorun nedir, efendim?” diye sordu.</p>

  <p class="calibre12">Babam başını salladı ve kodu tekrar girdi. Hâlâ çalışmıyordu. Ve neden çalışmalıydı? Orion onu uzun zaman önce yeniden programlamıştı.</p>

  <p class="calibre12">Sesindeki otoriteyi taklit etmeye çalışarak, “Baba, seninle konuşmalıyım,” dedim.</p>

  <p class="calibre12">“Şimdi olmaz, Amy.”</p>

  <p class="calibre12">Adımı söylemesini üç ay boyunca beklemiştim ve bu süre bir yaşam süresi kadar uzun gelmişti fakat o kelimelerle söyleyeceğini hiç düşünmemiştim.</p>

  <p class="calibre12">“Şimdi,” diye ısrar ettim.</p>

  <p class="calibre12">Babam, “Amy,” diye kontrol panelinden bana doğru döndü. “Anladığını sanmıyorum. Bir görevdeyiz. Bu bir iş. Durumu tespit etmeliyiz. Gemide doğanların lideriyle karşılaşmalıyız ve dış bölgeyi kontrol altına almalıyız.”</p>

  <p class="calibre12">“Fakat Baba, ben...“</p>

  <p class="calibre12">“Amy, her şeyi durdurup seninle konuşmayı çok isterim.</p>

  <p class="calibre12">Baba olmayı çok isterim fakat çok önemli bir durum var ve gerçekten bu kodun neden değiştirildiğini öğrenmeli ve gemide doğanların lideriyle konuşmalıyım.”</p>

  <p class="calibre12">Cephaneliğin kapısını açan Çırak, “Pekâlâ,” dedi. “O hâlde burada olmam baya iyi.”</p>

  <p class="calibre12"><a id="bookmark12"></a><br class="calibre9"/></p>

  </body>
</html>
