<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_63"><a id="bookmark8" class="calibre3"></a>75: AMY</h1>

  <p class="calibre12">Zane sonunda bizi laboratuvarlara götürdü ve tam da şüphelendiğim gibi, basit tünellerin gösterdiğinden çok daha ileri seviyedeydiler.</p>

  <p class="calibre12">Laboratuvarın merkezinde bir adam dikiliyordu. Boş boş ileriye doğru bakıyordu.</p>

  <p class="calibre12">Zane, “Otur,” dedi ve adam da anında oturdu. Neredeyse Chris’in hızla altına doğru getirdiği sandalyeyi ıskalıyordu.</p>

  <p class="calibre12">Genç adamın yüzüne doğru elimi salladım. Hiçbir şey. Boş bir sayfa gibiydi.</p>

  <p class="calibre12">Zane, “Kütle dağılımı yöntemleriyle deneyler yapıyoruz,” dedi. “Ben de bu süjeye su kaynağı yoluyla engelleyici ilacın seyreltmiş hâlini tatbik ediyordum.”</p>

  <p class="calibre12">Bartie’ye doğru sırıttım. Başta tereddüt etse de, o da sırıttı. Bu bizim fikrimizdi. Godspeed’de Phydus’un su pompalarıyla dağıtılmasından esinlenmiştik.</p>

  <p class="calibre12">Zane, genç adama uzun bir bardakta su verdi. Adam hiçbir şey yapmayıp, boş boş bakınca da, “İç,” dedi.</p>

  <p class="calibre12">Adam suyu kana kana içti.</p>

  <p class="calibre12">Zane ve Chris, adamın yaşam belirtilerini bilgisayarda kontrol ederlerken, Bartie ve ben Phydus etkisinin bittiğini nereden anlayacağımızı biliyorduk. O yüzden yaşamın adamın gözlerine dönüşünü ilk biz fark ettik.</p>

  <p class="calibre12">Adam, “Neler oluyor?” diye sordu. Sesi kullanmamaktan çatlamıştı. Chris ondan daha önce hiç duymadığım nazik bir tonla, “Sana ilaç verildi, tüm yaşamın boyunca,” dedi.</p>

  <p class="calibre12">“Şimdi otonomini tekrar kazanıyorsun.” Genç adamın gözleri irileşti ve korkuyla doldu. Laboratuvarın çevresine bakınıp duruyordu. Bir bardak daha vererek, “Biraz daha su iç,” dedim. “Daha iyi hissetmeni sağlayacak.”</p>

  <p class="calibre12">Zane ve Bartie, Engelleyici ilaçları daha geniş çapta dağıtmanın yollanm ararken, Chris kendisini laboratuvarın dışına doğru izlemem için işaret etti. “Sana göstermek istediğim bir şey var,” dedi. Tereddüt ettim.</p>

  <p class="calibre12">Chris, “Haydi, Amy,” dedi. Canımı sıkan bir dokunuş. “Biz arkadaşız.”</p>

  <p class="calibre12">“Biz arkadaş değiliz,” dedim. “Asla arkadaş olmayacağız.”</p>

  <p class="calibre12">“Fakat..Chris’in yüzü perişan olmuştu. Oval irisleri sulandı fakat bana hatırlattığı tek şey insan olmadığıydı ve artık ben de değildim. “Yapmam gerektiğini düşündüğüm şeyi yaptım,” dedi.</p>

  <p class="calibre12">“Annemle babamı öldürmek gibi.”</p>

  <p class="calibre12">“Bilmeni istiyorum...” dedi. “Bilmen lazım. Üzgünüm.” Dudaklarından dökülen özrün hiçbir anlamı yoktu.</p>

  <p class="calibre12">Chris başını tünele doğru çevirdi ve ben de takip ettim. Daha fazla özür dinlemek için değil fakat neden yaptığını anlamak istiyordum. Rahatsız edici bir sessizlik içinde yürüdük.</p>

  <p class="calibre12">Havayı kokladım. Bir şey değişmişti. Chris, “Fark ettin,” dedi.</p>

  <p class="calibre12">Kokladım... Bakır ve bir şey... Hayvani bir şey... Tanıdığım bir şey değildi fakat tanıdıktı. Sanki bir anıdan gelen bir kokuydu. Kollarımdaki minik tüyler kalktı ve tüylerim diken diken oldu. Olamazdı. Burada olmazdı. Yer altındaydık. Centauri-Dünya’nm sadece bu kısmında olamazlardı...</p>

  <p class="calibre12">Chris köşeyi döndürüp, gösterdiğinde, “Pterolar!” diye haykırdım. Hepsi de tünelin sonundaydılar. Canavarlarla aramdaki camı fark etmeden neredeyse kaçıyordum.</p>

  <p class="calibre12">Chris, “Sorun yok,” dedi. “O bir güneş camı ve kırmalarının hiçbir yolu yok.”</p>

  <p class="calibre12">Bir ptero—gruptaki daha küçük olanlardan biri—devasa arka bacaklarının üzerine zıpladı ve pencereye doğru yaklaştı. Ben de öne doğru ilerledim. Ptero, yavaşça kanatlarını açtı, sadece geriyordu çünkü uçacak hiçbir yer yoktu. Kanatlarının ucundaki kanca gibi pençelerini cama doğru kazıdı ve ben de çıkan ses yüzünden korkuyla çekildim.</p>

  <p class="calibre12">Chris, “Pterolar ilk koloni tarafından yapıldılar, gen modifikasyonu ve Phydus öncesinde,” dedi. “İlk kolonideki bilim insanları Dünya’daki soyu tükenmiş hayvanlan burada yeniden diriltip diriltemeyeceklerini merak ediyorlardı.” <span class="calibre10">Annem biliyordu</span>, diye düşündüm. Pterolarla gerçek pterosor DNA’lan arasındaki benzerlik. “Pterolarda da Phydus vardı,” dedim. Testleri yaparken, Chris de yanımdaydı.</p>

  <p class="calibre12">“Sana daha önce söylemek istedim fakat...” Chris gözlerime bakamadı. “O bizdik. Haydut hibritler, demek istiyorum. Seni o yüzden buraya getirdim, haklı olduğunu bilmeni istedim: Onlan kontrol etmenin bir yolunu bulmuştuk. Bizim için savaşmalanm sağlamak amacıyla.” Köpek düdüğü gibi minik ve gümüş rengi bir şey çıkarttı. Birkaç nota çaldı ve pteroların hepsi de ona doğru baktı. Chris tekrar cebine koyana dek de tiz sesle çığlıklar attılar.</p>

  <p class="calibre12">En küçük ptero, başını cama yasladı ve üç kez çevirdi ve kıvrılarak, yere düştü.</p>

  <p class="calibre12">Gözlerimi kapattım ve diğer pteroyu hatırladım. Başından vurduğum pteroyu... Ağzında Dr. Gupta’nm kanı ve kalanları olan ptero. İfadesiz bir biçimde, “Onları bize karşı kullandınız,” dedim. “Bana bunu göstermek için mi çağırdın?” Chris iki elini de havaya kaldırdı. “Hayır!—Yani evet ama öyle değil—Ben sadece... Açıklamak istedim.”</p>

  <p class="calibre12">“O hâlde açıkla,” diye homurdandım.</p>

  <p class="calibre12">“Bu kadar kötü olacağını bilmiyordum. Ben... Zane ve diğerleri... Sadece Phydus’lu olan gemili kadını almalıydı. Fakat doktor ve o kadın da onunlaydı ve onları da aldılar. Ardından ordu mensubu kadın belirdi ve...“</p>

  <p class="calibre12">“Ve hepsini öldürdünüz.” Belki pterolar Juliana Robertson’ı öldükten sonra yemişlerdi veya belki de haydut hibritler öyle görünmesini sağlamışlardı fakat her iki durumda da kadın ölmüştü.</p>

  <p class="calibre12">“Gemili kadın bir kazaydı. Phydus’la aşın dozdan ölmesini istememiştik.”</p>

  <p class="calibre12">“Ve Dr. Gupta?”</p>

  <p class="calibre12">Chris kaşlarını çattı. “Onu öldüreceğini bilmiyordum. Onun Phydus’u bildiğini düşündüler çünkü yeşil plasteri olan gemili kadınla beraberdi. Onlara anlatmadığında da..</p>

  <p class="calibre12">“Onu kontrol edebileceklerini düşündüler. Phydus’un etkisi altında onu konuşturmak istediler.” Kelimelerim acıydı. Bir keresinde Çırak’ın söylediklerini düşündüm, <span class="calibre10">Eğer insanlar gerçekleri söyleselerdi her şey farklı olurdu</span>, demişti.</p>

  <p class="calibre12">“Dr. Gupta,” dedim. “Yenildi. Canlı canlı.”</p>

  <p class="calibre12">Chris’in dudakları büküldü. “O şekilde olmamalıydı,” dedi.</p>

  <p class="calibre12">“Ama oldu.”</p>

  <p class="calibre12">Chris hafif sesle, “Özür dilemeye çalışıyorum,” dedi.</p>

  <p class="calibre12">“Pek de iyi bir iş yapmıyorsun.” Chris’e bakmaya katlanamıyordum bile. Dr. Gupta’nm kafasına sıkmış olduğu merminin merhametli bir ölüm için mi yoksa bize gerçeği söyleyememesi için mi atıldığından bile emin değildim.</p>

  <p class="calibre12">“Onlara Dünyalı doktorların Phydus’u bilmediklerini söylemiştim. Yani sadece gemili doktor biliyordu...” Chris’in sesi azaldı.</p>

  <p class="calibre12">“Sanırım Kit, tüm sorularınıza cevap verebilirdi. Doktor bile sayılmazdı. Biliyorsun, mekik fırlatılmadan önce sadece bir asistandı. Yani onu öylece öldürdüler?”</p>

  <p class="calibre12">“Öyle değildi!” Chris karşı çıkmaya başladı ama yüzünden tam da öyle olduğunu anlamıştım.</p>

  <p class="calibre12">“Ve Emma?” diye sordum.</p>

  <p class="calibre12">Chris şimdi camın diğer tarafında uyumakta olan pterolara doğru bakıyordu. “Çok şey biliyordu.”</p>

  <p class="calibre12">Kaşlarımı çattım. Chris yine yürümeye başlamıştı. Benden uzağa... Duraksadı ve onu takip edeceğimi umduğunu anladım. Bunları unutmamı umuyordu.</p>

  <p class="calibre12">Ve benim bilmemi istemediğini fark ettim. “O Phydus</p>

  <p class="calibre12">hakkında bir şey bilmiyordu. Senin hakkında çok şey biliyordu,” dedim. “Sana güvenmiyordu. Beni senin hakkında uyarmaya çalışıyordu. Senin bir hain olduğunu tahmin etmişti.” Chris anında, “Ben bir hain değildim!” dedi. Buna inanmak istediğini biliyordum. Kendi insanları yani haydut hibritler için yapması gerekeni yapmıştı.</p>

  <p class="calibre12">“Onun için bir haindin,” dedim. “Ve benim için de öyle.” Chris yalvaran bir ses tonuyla, “Hayır,” dedi. “Amy, sadece dinle.“</p>

  <p class="calibre12">“Sen dinle.” Kızgın kızgm ona doğru baktım. “Eğer en baştan beri dürüst olsaydın, bunların hiçbiri olmazdı. Hiçbiri!” Emma hâlâ burada olacaktı. Ve Lorin ve Dr. Gupra ve Juliana Robertson.</p>

  <p class="calibre12">Ve annem ve babam...</p>

  <p class="calibre12">Ve Çırak.</p>

  <p class="calibre12">Chris artık neredeyse bağırarak, “Bilmiyorduk!” dedi. “Baban FKB ordusu için çalışıyordu. Onlara körlemesine inanıyordu!”</p>

  <p class="calibre12">“Ama ben inanmıyordum. Ve Çırak da inanmıyordu.” “Ben bunu nereden bilebilirdim?” Chris bu soruyu çaresizce sormuştu.</p>

  <p class="calibre12">Omzumu silktim. “Sorabilirdin.”</p>

  <p class="calibre12">“Fakat...“</p>

  <p class="calibre12">Durdum. Özür dinlemekten sıkılmıştım. Sözlerden sıkılmıştım. Daha normal bir sesle, “Deneyebilirdin,” dedim. “Yaşamlarımıza sırlardan daha fazla önem verebilirdin.” Sessizce yürüyüp, gittim.</p>

  </body>
</html>
