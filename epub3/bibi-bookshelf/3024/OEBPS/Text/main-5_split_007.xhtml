<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_53"><a id="bookmark9" class="calibre3"></a>60: ÇIRAK</h1>

  <p class="calibre12">Yüzüme dönük dört tane oksijen tankıyla uyandım. Yüzüme soğuk hava üflüyorlardı. Bartie bana doğru eğilerek, “Otuz yedi,” dedi. Gözlerimi kırpıştırdım.</p>

  <p class="calibre12">“Kahretsin, Çırak, gözlerin kızarmış.”</p>

  <p class="calibre12">Tanıdık fakat kim olduğunu çıkartamadığım bir ses, “Oküler kan damarları yanmış,” dedi. “Konjonktival kanama.” Hafifçe kıpırdandım fakat omuzlarım buna karşı çıkıyordu. İnledim ve yeniden geri düştüm.</p>

  <p class="calibre12">Doktor, vücuduma doğru eğildi. Yüzü endişe içindeydi. Cildime medikal bir plaster yapıştırdı. Bulanık gözlerimle koluma doğru baktım ve oraya çoktan yapıştırılmış olan üç tane medikal plaster gördüm.</p>

  <p class="calibre12">“Lanet olsun, ne oldu?” Sesim hırıldayarak çıkıyordu. Bartie, “Dediğin gibi otuza kadar saydım,” dedi. “Fakat sen bana hiçbir şey demedim.”</p>

  <p class="calibre12">“O hâlde nasıl?” Cümlemi bitirememiştim.</p>

  <p class="calibre12">“Saymaya devam ettim. Kapağın kapısına kulağımı dayamıştım. Otuz yedide bir küt sesi duydum.”</p>

  <p class="calibre12">“Ve açtın?”</p>

  <p class="calibre12">“Deli gibi korktum, sana söyleyeyim! Fakat eğer gerekirse kapağı yeniden kapatabilirdim ve...”</p>

  <p class="calibre12">Gözlerimi kapattım. Işık çok acıtıyordu.</p>

  <p class="calibre12">Yüzüme yönelmiş tanklar cızırdadı ve sonra sessizliğe büründü. Derin bir nefes aldım. Kalan son oksijenlerinin de ciğerlerime girdiğini hayal ettim. Tüm bedenimi dolduruyorlardı.</p>

  <p class="calibre12">Doktor, “Minik maceranın etkileri zamanlar geçmeli,” dedi. “Kalbin durmadı ve her ne kadar basınç düşüşü hastalığı semptomlan göstersen de, uzaya atlayacak kadar salak birisi için gayet iyisin.”</p>

  <p class="calibre12">Gözlerimi araladım fakat Doktor’a bakmıyordum. Bartie’ye bakıyordum. “İşe yaradı?” dedim.</p>

  <p class="calibre12">Bana doğru sırıttı ve o an karşımda eski dostumu gördüm. On üç yaşımdayken sahip olduğum dost ve o zamanlar ikimiz de bu geminin dışında bir dünya olduğunu düşünmüyorduk. “İşe yaradı,” dedi.</p>

  <p class="calibre12">Oturmaya çalıştım, omuzlarım titriyordu ve cildim çok hassastı, eklemlerim ağrıyordu. Gözlerimi tamamen açma riskini aldığımda, gölün dibinde oturmakta olduğumu gördüm. Merkezdeki kapak tamamen açıktı. Bartie, beni durabilmem için çekti ve ben de karanlığa doğru baktım. Otomatik mekikten gelen tüp, güvenli bir biçimde yerine bağlanmıştı. Bartie’ye doğru dönerek, “Bunun gerçekten işe yaradığına inanamıyorum,” dedim.</p>

  <p class="calibre12">O da büzüldü. “Gözlerin berbat olmuş,” dedi ama aynı zamanda o da benim kadar heyecanla sırıtıyordu. “Buna <span class="calibre24">cesaret</span> edebileceğine inanmazdım!”</p>

  <p class="calibre12">Gemide çevreme bakındım. Hatırladığımdan çok daha büyüktü fakat aynı zamanda çok daha küçüktü. Her şey tama<span class="calibre15">men aynı görünüyordu fakat bir şekilde tuhaftı. Sanki yatak odama girmiştim ve her ne kadar her şey tam da bıraktığım yerde olsa da, birinin mahremiyetimi ihlal ettiğini söyleyebilirdim.</span></p>

  <p class="calibre12">Doktor, “Seni Hastaneye götürelim,” dedi. “İşe yarayabilecek göz damlalarım var.”</p>

  <p class="calibre12">“Gerçekten susadım,” dedim. Bir adım attım ve neredeyse düşüyordum. Bartie beni dirseğimden yakaladı ve onu itmek ve kendi başıma yürüyebileceğimi söylemek istesem de, yapabileceğimden emin değildim.</p>

  <p class="calibre12">Hastaneye geldiğimizde, Doktor karşı çıkmama rağmen, iğne yaptı. Bana daha ilaç da vermişti. Ardından yüzüme bakabilmem için küçük bir ayna uzattı. Cildimde morluklar vardı. Ve kırmızı kan damarlarımı görebiliyordum. Gözlerimin beyazlan kıpkırmızı olmuştu. Kanla dolu gibiydiler. Bartie demek bu yüzden bahsedip duruyordu. Doktor gözlerime iki kalın ve sarı damla damlattı. Gözlerim yandı fakat iyi geleceğini söyledi.</p>

  <p class="calibre12">Bartie Doktor’a, “Çekilebilirsin,” dedi.</p>

  <p class="calibre12">Doktor, karşı çıkacak gibi baktıysa da, Bartie’nin yüzü affetmez görünüyordu. Neredeyse unutmuştum, biz gitmeden önce Doktor’un gemide işlediği suçlar yüzünden alacağı cezaya Bartie karar verecekti.</p>

  <p class="calibre12">Doktor dikkatlice stetoskobunu çıkarttı ve düzgünce masaya koydu. Küçük masadaki tıbbi malzemeleri düzeltti. IV’mi kontrol etti. Bana doğru başıyla onayladı ve gitti. O köşeyi dönmeden, iki Besleyici—eskiden kasaptılar, Bartie’nin devriminden önce—Doktor’un iki yanında yürümeye</p>

  <p class="calibre12">başladılar. Onu bir yere götürüyorlardı... Doktor’un yaşamının nasıl olduğunu merak ettim, işini yapması dışında bir tutukluydu. Ondan görevi devralacak bir yardımcısı var mıydı? Yeteneğini lüzumsuz hâle getirebilecek?</p>

  <p class="calibre12">Bu düşünceler bana Kit’i anımsattı. Ve Kit’i düşündüğümde de, nasıl öldüğü aklıma geliyordu.</p>

  <p class="calibre12">Doktor ve cezasıyla ilgili sorularımı sormadım. Şu anki sorunumuzla karşılaştırıldığında önemsizdi.</p>

  <p class="calibre12">Bartie, bana doğru bir sandalye çekti. “Nereden bildin?” diye sordu.</p>

  <p class="calibre12">“Bilmek?”</p>

  <p class="calibre12">“Motorun ölmekte olduğunu. <span class="calibre10">Godspeed’de</span> hayatta kalamayacağımızı.” Bartie bunu öylesine içtenlikle söylüyordu ki, çoktan inanmıştı ve siyah plasterleri düşünmüştü.</p>

  <p class="calibre12">Ona doğru sırıttım. “Gemiyi bensiz idare edemeyeceğinizi biliyordum.”</p>

  <p class="calibre12">Bartie gülmeye çalıştı fakat bunu öyle hafif hafif tartışamayacaktı.</p>

  <p class="calibre12">Bartie, “Doktor yüzünden,” dedi. “Köprüyü havaya uçurduğunda,”—Shelby ve diğerlerini öldürürken—“motor hasar gördü.”</p>

  <p class="calibre12">“Hasar mı?” diye sordum.</p>

  <p class="calibre12">Bartie, acımasız bir tavırla onayladı. “Yani bizi kurtarmaya geldin.” Sesinde bir yenilgi ve aynı zamanda da anlayış ifadesi vardı.</p>

  <p class="calibre12">“Otomatik mekik büyük,” dedim. “Taşıma kutularına beş yüz kişi koyarız ve geriye kalanı da yük ambarına yerleşti<span class="calibre15">ririz. Kargoya fazla yer kalmaz ve o az miktardaki yere de alabildiğimiz kadar yiyecek almalıyız. Gezegendeki yiyecek depolarımız yok edildi. Gemiden alabileceğimiz her şey, hayatta kalmamız açısından devasa bir fark yaratacak.” Duraksadım. “Fakat bilmelisin, Orion’un bahsettiği ‘canavarlar’, onlar gerçek ve bizi öldürme konusunda çok başarılılar. Buraya gelmeden önce, neredeyse beş yüz cesedi yıldızlara bıraktım.”</span></p>

  <p class="calibre12">Bartie, “Eğer olay burada veya orada ölmekse, sanırım en azından önce dünyayı gözlerimle görmek isterim,” derken bana bakmıyordu.</p>

  <p class="calibre12">Soğukça, “Her zaman böyle düşünmüyordun,” dedim.</p>

  <p class="calibre12">Bartie gözlerini kaçırdı. “O geminin bu kadar çabuk bozulacağını öğrenmemden önceydi.”</p>

  <p class="calibre12">Her şeyi Bartie’ye anlattım. Orion’un ölürken sarf ettiği sözlerden, koloniye gerçekleştirilen son uzaylı saldırısına kadar. îlaçlar ve sıvılar sistemime girdikçe gücüm geri geliyordu. Mekiğin yok edilmesinden ve bir sürü insanın ölümünden başladım. Bartie’yle konuşmaya devam ederken, dışanya bahçeye doğru yürüdüm. Tuhaf bir biçimde az sayıda insan vardı. Bartie bana havuzdaki kapakta bulunan karanlık hatıralar yüzünden olduğunu söyledi. İnsanların çoğu geminin Şehir kısmında olmayı seviyorlardı. İnsanlar yaptıkları seçimi ve arkadaşlarının gidişini hatırlamak istemiyorlardı.</p>

  <p class="calibre12">Veba Bilgesi heykelinin önünde durduk ve bir müddet sessizce heykele doğru baktık.</p>

  <p class="calibre12">“Her şey burada başladı ve burada bitiyor, hı?” Bartie’nin o an ne düşündüğünü bilmiyordum fakat bir zaman Veba Bil<span class="calibre15">gesine nasıl baktığımı hatırlıyordum. Sanki her şeyin olması gerektiği hâlini gösteren bir model gibiydi, sadece arzu edebileceğim bir ideal fakat sonra onunla aynı malzemeden yapıldığımı öğrenmiştim. Ve gemimizin lideri olmamızı gerektiren şeyin de DNA’mız olmadığını öğrenmiştim.</span></p>

  <p class="calibre12">Artık bir önemi yoktu. Veba Bilgesi sadece bir betondan ibaretti. Ne kopyalanmış DNA ne de yerine getirilmeyen sözlerdi. Heykelin yüzü solup gitmişti ve yanaklarındaki oyuklar da gözyaşları gibi görünüyordu. Bartie’ye, “O biliyordu,” dedim. “Veba*Bilgesi. Orada ne olduğunu biliyordu. Orion’un o ipucunda bahsettiği kral olmalı ve Orion’un bulmacasında eksik olan tek şey, uzaylıların kimler oldukları ve ne istedikleri. Onları nasıl durduracağımız.”</p>

  <p class="calibre12">Bartie kuşkulu görünüyordu. “Tüm bunları resimli bir çocuk kitabında mı buldun?”</p>

  <p class="calibre12">Başımı salladım. “Orion’un bizimle nasıl oynadığını bilmiyorsun. Onunun için her şey bir oyundu, her zaman bir oyundu.”</p>

  <p class="calibre12">“Ve... Bu... Orion her ne saklıyorsa... ‘Uzaylılar’ savaşmak için bir yol mu?” Bartie kuşkuluydu, hem ipucundan hem de gezegendeki tehditten.</p>

  <p class="calibre12">Veba Bilgesinin beton yüzüne doğru bakarak, içimi çektim. Açıkçası bilmiyordum. Hem de hiç. Belki öyleydi. Belki de değildi. Keşke Orion burada olsaydı da, kendisi cevap verebilseydi... Ama bunun için artık çok geçti. “Hayatta kalma olasılığından hoşlanmadım.” Bartie öne doğru eğildi. “Fakat sanırım bizimkinden iyi.” Başını Veba Bilgesinin heykeline doğru çevirdi. “Pekâlâ, sence içinde ne var?”</p>

  <p class="calibre12">“Hiçbir fikrim yok,” dedim. “Belki bir kayıt ya da bir kitap. Belki de Amy’nin söyleyeceği gibi bizi ‘tavşan deliğine’ götürecek kahrolası başka bir ipucu.” Ona doğru sırıttım ama aslında görmek için burada olmasa da, Amy için sırıtıyordum. “Her durumda da,” dedim. “Öğrenmenin bir yolu var.”</p>

  </body>
</html>
