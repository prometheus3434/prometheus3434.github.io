<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>Bilinmiyor</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<h1 class="calibre13" id="sigil_toc_id_41"><a id="bookmark9" class="calibre3"></a>46: ÇIRAK</h1>

  <p class="calibre12">Ordu mensuplan beni durdurmaya çalıştılar fakat—bunun için beni vurmaya, bağlamaya çalışmak veya geride bırakmalan gerekiyordu—beceremediler. Patlama gerçekleşir gerçekleşmez, ne olduğunu anlamıştım ve koloniden hızla aynlarak, mekiğe doğru koşmaya başladım. Amy, her sabah annesiyle beraber laboratuvarda oluyordu. Her lanet sabah! Bu sabah da oradaydı. Kalbim göğüs kafesimin içinde atıyordu ve gözlerim yanıyordu.</p>

  <p class="calibre12">Ona bir şey olmuş olamazdı.</p>

  <p class="calibre12">Ormana ulaşmadan önce Albay Martin ve onun timine yetiştim.</p>

  <p class="calibre12">Panik hâlinde ve nefes nefese, “Amy nerede?” diye sordum.</p>

  <p class="calibre12">Albay Martin sözlerimi anlamıyormuşum gibi bakıyordu. “Amy?”</p>

  <p class="calibre12">“Evet, o iyi mi?”</p>

  <p class="calibre12">“Amy iyi. Burada değil.”</p>

  <p class="calibre12">Bu kelimelerle dizlerim çözüldü. Yıldızlara şükür! Albay Martin yanımdan geçti. Beni koloniye geri göndermekle uğraşmadı bile ve onu patlama yerine doğru takip etmeye başladım. İleriye doğru gittik. Burnuma yanık kokusu doluyor ve gözlerimi yaşartıyordu.</p>

  <p class="calibre12">Küçük bir grup hâlinde ilerledik. Ben grubun ortasındaydım. Benim dışımda herkesin silahı vardı ve silahları tıpkı gözleri gibi kullanıyorlardı ve daima ileriye dönük hâlde tutuyorlardı.</p>

  <p class="calibre12">Patlama bölgesine ulaştığımızda, duman çevremizi sardı ve görüşü imkânsız hâle getirdi. İleriye doğru sürünürken, gözlerim doluyordu. Bir esinti dumanı dağıttığında, hiç bu kadar minnettar olmamıştım. Dünya yeniden görünür hâle gelmişti. Ağaçlar yerde duran yanmış ve kararmış parçalardan ibaretti. Zemin topak topaktı, tıpkı saban ile sürülmüş toprak gibiydi fakat kavrulmuştu ve bozulmuştu.</p>

  <p class="calibre12">Mekiği görünce durduk.</p>

  <p class="calibre12">Mekik üçe ayrılmıştı. En uzağa köprü savrulmuştu fakat en az hasarı da o görmüştü. Bir çocuk onu elleriyle alıp, ağaçlara doğru fırlatmış gibiydi. Mekiğin geriye kalanı, uzunlamasına ikiye ayrılmıştı ve tavan da tıpkı yanan ve dumanı tutan bir metalden yapılmış açan bir çiçeğe benziyordu.</p>

  <p class="calibre12">Albay Martin, “Dağılın. Kazazedelere bakın. Suçlulara bakın. Kanıtlara bakın,” diye emir verdi.</p>

  <p class="calibre12">Mekiğin altındaki zemin—mekiğin inişi esnasında roketlerle kararan ve yanan kum—açılmıştı ve parçalanmıştı. Yanan camın minik parçalarında artık güneş ışığının izi yoktu. Patlamanın mı camın kırılmasına neden olduğunu yoksa uzaylıların zaten burada bulunan camı kullanıp kullanmadıklarını bilmiyordum.</p>

  <p class="calibre12">Mekiğin boş kabuğundan kaçındım. Metal köşeleri lime lime olmuştu ve yanıyordu. Donma hazneleri patlamıştı ve cam kutular her yana dağılmıştı. Genetik laboratuvar da neredeyse ortadan ikiye ayrılmıştı. Dünya’dan gelen hayvan embriyoları da gitmişti. Ağır silindirlerin kırıldıklarını ve içlerinden sıçan san yapışkan maddenin ve fetüslerin yerde yandıklarını görebiliyordum. Kuvözler—bilim insanlan at ve köpek yapmaya başlamışlardı—çıtır çıtır yanıyorlardı.</p>

  <p class="calibre12">Besin stoklarımızın çoğu oradaydı. Yeri doldurulamaz ekipman. Ve—bir anda gerçek zihnime çökmüştü—Harley’nin Amy için yaptığı son tablo. Amy onu kendisiyle beraber getirmişti fakat mekikte tutmuştu. Güvenlik için. Artık sadece kül olmuştu.</p>

  <p class="calibre12">Ayağım takıldı ve neredeyse ağır bir metal plakanın üzerine düşüyordum. Çift kanatlı bir kartal ve bir yanında da <span class="calibre10">Godspeed</span> yazıyordu. Mekiğin isim plakası. Bir yanında yanma izleri vardı ve okunmasını imkânsız kılıyordu.</p>

  <p class="calibre12">Pek önemli bir şey değildi fakat <span class="calibre10">Godspeed’le</span> olan son bağlantımdı. Sahip olduğum son gemi parçasıydı. Yuva dediğim yerin son anısı. Şimdi o da gitmişti.</p>

  <p class="calibre12">İsim plakasını ayağımla çevirdim. Altında mükemmel bir cam parçası duruyordu.</p>

  <p class="calibre12">Dikkatlice camı elime aldım. Enkazdan çıkar çıkmaz, onun bir küre olduğunu fark ettim. Mekikte küre şeklinde bir şey hatırlamıyordum.</p>

  <p class="calibre12">O an ışık vurdu üzerine ben de içindeki sıvı altın rengini gördüm. Güneş enerjisi.</p>

  <p class="calibre12">Kahretsin.</p>

  <p class="calibre12">Endişeyle, “Albay Martin?” dedim.</p>

  <p class="calibre12">Diğer ordu mensuplarından biri bana doğru baktı. Elimdekini gördüğünde, Albay Martin’e doğru koşup, onu yakaladı.</p>

  <p class="calibre12">Elimdeki cam küre, neredeyse kafam büyüklüğündeydi fakat Amy’nin küpünden daha inceydi. Kırılacağından emindim, hâlâ kırılmamış olması bir mucizeydi.</p>

  <p class="calibre12">“İtoğ...“ Albay Martin beni görünce küfretmişti. “Nereden aldın onu?”</p>

  <p class="calibre12">“Onun şey olduğunu bilmiyordum..dedim. Ellerim terden ıslanmıştı ve küreyi tutmamı zorlaştırıyordu.</p>

  <p class="calibre12">Albay Martin, “Onu yere koy... Nazikçe... Nazikçe...” dedi. “Herkes geriye çekilsin.”</p>

  <p class="calibre12">Göz ucumla, herkesin endişeyle geriye çekilmekte olduklarını görebiliyordum. Diz üstü çöktüm ve cam topu olabildiğince dikkatlice yere koymaya başladım. Yerin biraz üzerinde tereddüt ettim. Yüzüm cam bombadan bir adım uzaklıktaydı ve tüm mekiği havaya uçuran da bu tür bir şey olmalıydı.</p>

  <p class="calibre12">Albay Martin, “Dikkat,” diye seslendi.</p>

  <p class="calibre12">Ters ters, “Biliyorum,” dedim.</p>

  <p class="calibre12">Yere değdiğinde, cam toptan klik! diye bir ses çıktı.</p>

  <p class="calibre12">Geriye doğru bir adım attım. Herkes nefesini tutuyordu fakat cam top durdu.</p>

  <p class="calibre12">Bir ağacm arkasına geçtiğimde, Albay Martin kılıfından tabancasmı çıkarttı ve topa doğru nişan aldı. Tetiği çekti.</p>

  <p class="calibre12">Cam top, tıpkı bir balon gibi patladı ve içindeki enerjiyle açığa çıkan patlama bir an gözlerimi kör etti. Gözlerimi kırpıştırarak, hasara doğru baktım.</p>

  <p class="calibre12">İki adımlık bir krater meydana gelmişti. Albay Martin, öne doğru çıktı ve enkaza doğru kaşlarını çatarak, bakmaya başladı. Uzun uzun ve yüksek sesle küfretti.</p>

  <p class="calibre12">“Tamam,” dedi. “Beyler, şimdi neye karşı olduğumuzu görüyorsunuz. Bakmaya devam edin ve dikkatli olun.” Dağıldılar.</p>

  <p class="calibre12">Albay Martin bana doğru geldi.</p>

  <p class="calibre12">“Bu kanıtlıyor,” dedim. “Bu uzaylıların işi.”</p>

  <p class="calibre12">Cevap vermedi.</p>

  <p class="calibre12">“Bunun gibi herhangi bir silahımız var mı?”</p>

  <p class="calibre12">Mekiğin kalanına doğru döndü. “Olsaydı bile, artık yok.” Kahretsin. Haklıydı. Cephanelik, mekikteydi. Geride kalan silahlarımız, adamların üzerindekilerden ibaretti.</p>

  <p class="calibre12">Albay Martin, “Neyse ki erken saatlerde gerçekleşti,” dedi. “Yoksa büyük sayıda ölü ve yaralımız olabilirdi.”</p>

  <p class="calibre12">Amy. Amy, gününün yansını genetik laboratuvarında annesiyle geçiriyordu. Gözlerimi kapattım ve onu patlamada hayal ettim. İkinci bomba patlarken de benzer bir görüntü zihnime düşmüştü. Geminin ortasında patlamaya yakalanıyordu ve bedeni tanınmaz hâlde yanıyordu.</p>

  <p class="calibre12">“Bir şeyler yapmalıyız,” dedim. Mekikten kalanlara bakarken, duygulanıyordum. Konuşurken sesim çatlak çıkıyordu.</p>

  <p class="calibre12">Albay Martin doğrudan gözlerimin içine baktı. “Biliyorum.”</p>

  <p class="calibre12">Bir zamanlar Orion’un köleye dönüşmemizle ilgili uyarılarının gerçekleşme olasılığının daha büyük olduğunu zannederdim fakat artık Albay Martin’in bizi onun yerine askerlere çevireceğine inanmaya başlıyordum.</p>

  </body>
</html>
