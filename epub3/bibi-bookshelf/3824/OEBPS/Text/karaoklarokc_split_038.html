<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik1" id="calibre_toc_14">Cami Karışıyor</h1>

  <p class="normal"/>

  <p class="sagitalik">23 Ağustos 1928</p>

  <p class="normal">Ertesi sabah erkenden velosipetlere binildi. Sabah namazına yetişip, namazdan sonra herkes camiyi boşaltınca Ahmet Tevfik, imamı soru yağmuruna tutarken çete üyeleri kapıyı açıp yukarı çıkacak, resimdeki pencereyi bulup, Osman Hamdi Dede’nin testiyle işaret koyduğu yer karosunu söküp altındaki her neyse onu bulacaklardı.</p>

  <p class="normal">En az bir saat velosipetle yol yaptılar ve Yeşil Cami’ye ulaştılar. Hemen karşısındaki Yeşil Türbe’de eski padişahlardan Çelebi Mehmet yatıyordu. Çocuklar işaretleşti, Nisan da saçını kasketin içine gizlemişti, bir oğlan çocuğundan farkı yoktu, “Eğer hanımlara ayrılan bölüm sabah kapalı olursa içeri girmemem” diye düşünmüştü. Ahmet Tevfik Efendi önde, bizimkiler ise en arka saftaydı. Namaz bitip herkes dışarı çıkarken imam efendiyle Ahmet Tevfik Efendi’nin hararetle konuşmaya başladığını gördüklerinde kapının girişine saklandılar.</p>

  <p class="normal">Ahmet Tevfik, şadırvanın önünde duran uzun sakallı, kalın siyah kaşlı ve beyaz sarıklı imamın dikkatini kapıdan uzaklaştıracak şekilde yukarıda bir yerler gösteriyor ve sorular soruyordu. İmam da tavana bakarak ciddi bir ifadeyle Ahmet Tevfik’i cevaplıyordu.</p>

  <p class="normal">Erim cebinden anahtarları çıkardı ve üzerinde altı tane çiçek olan kapıyı açmaya çalıştı. Zafer, kapının dışında bisikletin üzerinde erketelik<sup class="calibre11"><a class="calibre12" href="../Text/karaoklarokc_split_139.html#footnote-100-25" id="footnote-100-25-backlink">[25]</a></sup> yapıyordu; olur da içeri giren biri olursa oyalamaya çalışacak, Nisan ve Erim’e de ıslık çalarak haber verecekti.</p>

  <p class="normal">İlk üç anahtar kapıyı açmadı, Erim ve Nisan umutsuzca bakıştılar. Dördüncü anahtar “trink trink” iki defa döndü ve ağır kapı gıcırtıyla açıldı. Çıkan gürültü imamın dikkatini çekti. Geriye doğru bakarken Ahmet Tevfik bağırarak sordu:</p>

  <p class="normal">— İslam’ın şartları beş tane mi Hoca Efendi?</p>

  <p class="normal">İmam,</p>

  <p class="normal">— Beş tane de kulağımın dibinde bağırmana gerek yok efendi!</p>

  <p class="normal">— Ne bileyim heyecanlandım da. İmanın şartları altı ama değil mi?</p>

  <p class="normal">— Kapının oradan bir ses geldi gibi, dedi imam gözü o tarafta.</p>

  <p class="normal">— Yok mirim! Olsa ben de duyardım, siz bana “kullu vallahı ehadı” öğretir misiniz?</p>

  <p class="normal">— Ahmet kardeşim, öğleden sonra gel, öğreteyim, şimdi işim var.</p>

  <p class="normal">— Lütfen Hoca Efendi Mirim! Sizi bana İstanbul’da övdüler, ta oradan kalktım, geldim.</p>

  <p class="normal">Hocanın yüzüne bir gurur ifadesi yerleşti.</p>

  <p class="normal">— İstanbul’da ünüm duyulmuş ha! Yine de sureyi orada da öğrenebilirdin, hadi bakalım tekrar et.</p>

  <div class="calibre1" id="calibre_pb_40"/>
</body>
</html>
