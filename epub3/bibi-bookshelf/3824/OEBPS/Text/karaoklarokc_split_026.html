<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="calibre1" id="calibre_pb_0"/>

  <div class="chapter">
    <p class="normal">Çocuklar, görevlerinin öneminin farkında olduklarını anlatırcasına kafalarını salladılar.</p>

    <p class="normal">Üç arkadaş Samatya’dan Sirkeci’ye kadar tramvayla gittiler. Oradan Galata Köprüsü’nün altından Üsküdar vapuruna binip karşıya geçtiler. Arabacının biriyle sıkı bir pazarlıktan sonra anlaştılar ve yola koyuldular. Yolda Erim,</p>

    <p class="normal">— Nisan, neyi fark ettin? Bu yolculuğu niye yapıyoruz, bize de anlatsana?</p>

    <p class="normal">— Görmeniz lazım. İpucu bizim evde, görmeden anlatamam.</p>

    <p class="normal">Yol boyu şahane manzaralar gördüler; ışıldayan masmavi bir deniz, kimi zaman ormanlardan geçtiler, tavşanlarla, tilkilerle karşılaştılar, bıldırcın sürüleri kalktı kimi yerde. Üç dört saat süren yolculuğun sonunda Eskihisar Köyü’ne ulaştılar.</p>

    <p class="normal">Köşk, deniz kıyısında, iki katlı ve beyazdı. Arkasında kuzeye bakan bir tepe yükseliyordu. Bengül Anne çocukları kapıda hayretle karşıladı, hepsine tek tek sarıldı.</p>

    <p class="normal">— Ne oldu böyle, erkenden döndün Nisan?</p>

    <p class="normal">— Anne, iki gün kalıp döneceğiz; Erim ve arkadaşımız Zafer de burayı görsün istedim.</p>

    <p class="normal">Zafer’le Bengül Teyze tanıştılar, ardından eşyalar odalara taşındı.</p>

    <p class="normal">Zafer ve Erim daha önce hiç bu kadar güzel bir ev görmemişlerdi doğrusu. Erimlerin köşkü bakımsız kalmış ve metruk<sup class="calibre11"><a class="calibre12" href="../Text/karaoklarokc_split_129.html#footnote-100-15" id="footnote-100-15-backlink">[15]</a></sup> gibiydi. Zafer’in babası Yusuf Amca polis memuruydu, kıt kanaat geçiniyorlardı. Zafer, “Şahane bir yermiş burası azizim” dedi. Erim sadece “Evet” dedi. Aşağı indiler, Nisan “Gelin sizi gezdireyim” dedi. Giriş katındaki kapının üzerinde çok güzel bir çiçek resmi vardı, “Bunu Osman Hamdi Dede’m yaptı” dedi Nisan, sanki kendi yapılırken görmüş gibi. Oysa dedesi, 1910 Mayıs’ında vefat ettikten altı yıl sonra doğmuştu. Bahçeye çıktılar, orada iki bina daha vardı.</p>

    <p class="normal">— Burası kayıkhane, kayıklar duruyor. Burası da resimhane, dedem burada resim yapardı. Babası onu Fransa’ya hukuk tahsiline yollamış ama biraz hukuk okuduktan sonra Paris’te Güzel Sanatlar Fakültesi’nde resim eğitimi almış.</p>

    <p class="normal">Zafer,</p>

    <p class="normal">— Yav, resim çizeceğim diye niye ta oralara gitmiş? Bizim Cemil Dede öğretirdi ona burada.</p>

    <p class="normal">Gülüştüler.</p>

    <p class="normal">— İstersen gel dedemin kendisine söyle, şimdi ona uğrayacağız.</p>

    <p class="normal">Zafer’den “Eeuzu bineşşeytanirrahim” diye bir mırıltı çıktı.</p>

    <p class="normal">— Nooluyoruz Nisan?</p>

    <p class="normal">— Gel gel, korkma!</p>

    <p class="normal">Evin arka bahçesine geçtiler, “İşte dedemin mezarı” diye gösterdi Nisan, yüzünde koca bir gülümseme vardı.</p>

    <p class="normal">Zafer,</p>

    <p class="normal">— Korkmuyor musun?</p>

    <p class="normal">— Niye korkayım? Aslında seviniyorum bi-le, küçüklüğümden beri gelip ona günaydın demeden hiçbir şey yapmam.</p>

    <p class="normal">Mezarın iki tarafında Selçuklu dönemine ait isimsiz iki mezar taşı vardı. Beraberce okudular dualarını, doğruca eve döndüler. Kapıda onları Bengül Teyze karşıladı.</p>

    <p class="normal">— Çocuklar öğleden sonra bir komşumuzun kınasına davetliyim, sizi birkaç saat yalnız bırakacağım, ayıp olur mu?</p>

    <p class="normal">“Olur mu teyzeciğim” dedi oğlanlar, Nisan da annesinin yanağından öptü. Bengül Teyze’nin pişirdiği kurabiyeleri yediler, karınlarını doyurdular güneş denize doğru alçalırken.</p>

    <p class="normal">— Hadi gelin, size buraya gelme sebebimizi göstereyim.</p>

    <p class="normal">Basamakları çıktılar.</p>

    <p class="normal">— Şimdi dedemin odasına giriyoruz, sessiz olun. Burayı hiç kullanmayız, vefatından sonra yılda bir kere girilir. Annemden izin aldım, dedi ve anahtarı gösterdi.</p>

    <p class="normal">Kapıda durdular, nedense Nisan da endişeli gibiydi, “Acaba boşuna mı geldik?” diye düşünüyordu. Odaya, beyaz kapıyı iterek girdiler, içeride geniş bir yatak, duvarda da birçok yağlı boya portre vardı. Nisan resimlerden birinin önüne geldi.</p>

    <p class="normal">— İşte bu resim! Metruk duvardaki yazı, bu resmi anlatıyor.</p>
  </div>

  <div class="calibre1" id="calibre_pb_28"/>
</body>
</html>
