<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="calibre1" id="calibre_pb_0"/>

  <div class="chapter">
    <p class="normal">Sabah erkenden kalkıp velosipetlerle yola koyuldular; istikamet, Yeşil Cami. Setbaşı’nda mola verdiler ve İpekçilik’e doğru çıkan yolu biraz yürüdüler. Sağdaki kahvelerin aşağısında akan muhteşem dereyi izlediler. Gençler derede balık avlıyordu. Yeşil Cami ve Yeşil Türbe’ye geldiklerinde yol boyu konuştukları planı tekrar gözden geçirdiler. Önce caminin dışındaki yaşlılardan, padişahla caminin ne ilgisi olduğunu anlamaya çalışacaklardı, sonra on üç basamak çıkıp su testisinin olduğu pencereyi bulunca taşı kaldırıp altındakini alacaklardı. Bu arada kitabın ve çarkın da yanlarında bulunması gerekliydi tabii.</p>

    <p class="normal">Yeşil Cami’nin avlusundan girince hepsi heyecanlandılar. İşin ilginç tarafı, en çok Ahmet Tevfik Amca heyecanlandı. Nisan başını örttü. İçeri girerlerken sağda ve solda birer kapı gördüler.</p>

    <p class="normal">— Kapıya bakın, diye fısıldadı Erim.</p>

    <p class="normal">— Altı tane altı çiçek!</p>

    <p class="normal">Girişte, sağda kilitli kapının her iki kanadında da üçer adet demirden yapılmış el işi çiçek vardı. Her bir çiçek altı taç yaprağından oluşuyordu.</p>

    <p class="normal">— Bu kapıdan girmeliyiz, dedi Erim.</p>

    <p class="normal">Kapıyı ittiler, kilitli olduğu için açılmadı. Ortada duran mermer havuzu fark ettiler.</p>

    <p class="normal">Zafer,</p>

    <p class="normal">— Sakın “suyun altında” dedikleri bu havuz olmasın? O zaman papazı bulduk demektir azizim! Caminin ortasındaki havuza arkeolojik kazı mı yapacağız?</p>

    <p class="normal">Önlerindeki adam dönüp “pisssst” yaptı.</p>

    <p class="normal">— Camide konuşulmaz!</p>

    <p class="normal">Hemen önlerine baktılar. Nisan ayrı bir bölümde olduğundan ona danışamıyorlardı. Çıkışta Ahmet Tevfik’i içeride imamla konuşurken gördüler. Konuşma uzayınca bizimkiler dışarı çıkıp avludaki şadırvanın yanında beklemeye başladılar. Tarif edilen yer, giriş kapısının üstündeki pencere olmalıydı. Birazdan imamla Ahmet Tevfik’i birbirlerinin omuzlarına ellerini atmış yürürken görüp şaşırdılar.</p>

    <p class="normal">— Hadi görüşürüz mirim, dedi Tevfik.</p>

    <p class="normal">İmam da,</p>

    <p class="normal">— Ve aleykum selam Tevfik Efendi, dedi ve ayrıldılar.</p>

    <p class="normal">Çocuklar merak içinde,</p>

    <p class="normal">— Ne oldu Tevfik Amca, ne konuştunuz böyle?</p>

    <p class="normal">— Bir şeyler öğrenmek için yanaştım, sohbet ettim. “Hoca efendi, yurt dışındayken beni dini bütün yetiştirmediler, şimdi yeni öğreniyorum” deyince heyecanla birçok şey anlattı, camiyi gezdirdi, dinî bilgiler verdi. Yarın da yanına çağırdı; bir iki sure öğretecek. Ben onu oyalarken siz de yukarıyla ilgilenirsiniz. Ha bu arada öğrendim yukarıda ne olduğunu.</p>

    <p class="normal">— Ne varmış?</p>

    <p class="normal">— Padişahın namaz kıldığı bir oda, “Padişah Mahfili”<sup class="calibre11"><a class="calibre12" href="../Text/karaoklarokc_split_138.html#footnote-100-24" id="footnote-100-24-backlink">[24]</a></sup>.</p>

    <p class="normal">— Tamam, doğru yerdeyiz de oraya nasıl gireceğiz? Kapılar kilitli, dedi Nisan.</p>

    <p class="normal">Tevfik Efendi üç-dört anahtar göstererek,</p>

    <p class="normal">— Bu anahtarlar mı lazım?</p>

    <p class="normal">Çocuklar şaşkınlık içinde sordular:</p>

    <p class="normal">— Nasıl aldın onları?</p>

    <p class="normal">— İmamla el ele, kol kola neredeyse halay çekecek gibi niye geliyoruz zannettiniz? Oraya girmek yasakmış. Bu dört anahtardan birisi olmalı, cebinden aldım.</p>

    <p class="normal">— Yarın, sabah namazından sonra siz onu oyalarken biz de yukarıda taşın altına bakarız.</p>

    <p class="normal">— Tamamdır çocuklar, yalnız şimdi boş vaktimiz var, gelin bakalım.</p>

    <p class="normal">Önce şehrin merkezindeki telgrafhanenin karşısındaki muhallebicide enfes ahududulu ve kaymaklı dondurmalardan yediler, bisikletlere binip Yeni Kaplıca’ya gittiler.</p>

    <p class="normal">— Burasının özelliği, Mimar Sinan’ın koca Bursa’da yaptığı rivayet edilen tek bina olmasıdır; başka hiçbir eseri yok, dedi Ahmet Tevfik.</p>

    <p class="normal">Çocuklar hayretle hamamı incelediler, Mimar Sinan’ın Bursa’da yaptığı tek bina olmasına çok şaşırmışlardı.</p>

    <p class="normal">— Hadi bakalım yıkanmaya, maceraya mı geldik oğlak mı otlatıyorum, belli değil; günlerdir yıkanmadınız, teke gibi kokuyorsunuz maşallah!</p>

    <p class="normal">Çete üyeleri gülüştüler.</p>

    <p class="resimalti"><img alt="semboller.tif" class="calibre10" src="../Images/semboller_opt.jpeg"/></p>
  </div>
</body>
</html>
