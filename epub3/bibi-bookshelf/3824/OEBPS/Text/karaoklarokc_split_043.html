<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik1" id="calibre_toc_17">Ağacın Gölgesi</h1>

  <p class="normal"/>

  <p class="normal">Tekneyi taşırlarken Zafer, Nisan ve Erim’e döndü,</p>

  <p class="normal">— Teknede iki kişilik oturma yeri var, ben size bu hâlimle engel olurum, dedi.</p>

  <p class="normal">Erim,</p>

  <p class="normal">— İstemiyor musun sen bizimle gelmeyi Bönbön?</p>

  <p class="normal">— İstemez miyim Canci...</p>

  <p class="normal">— O zaman unut bu söylediğini, buluruz bir yolunu.</p>

  <p class="normal">— Görmüyor musun iki kişilik yapılmış ve ben bunun pedalını çeviremem, ayrıca yüzemem de.</p>

  <p class="normal">Nisan,</p>

  <p class="normal">— Bana bak Bönbön, anca beraber kanca beraber! Adaya beraber gidip görevi beraber tamamlayacağız. Bugüne kadar birçok gizemi senin sayende çözdük.</p>

  <p class="normal">— Öyle mi cidden?</p>

  <p class="normal">— Evet! Yine de korkuyorsan gelmeyebilirsin.</p>

  <p class="normal">— Bana bak, ben hiçbir şeyden korkmam, dedi Zafer göğsünü şişirerek.</p>

  <p class="normal">— Aaa! Arap da buradaymış, dedi Nisan, Zafer’in arkasına bakarak.</p>

  <p class="normal">Bunu duymasıyla Zafer, “Allaaaah!” diyerek öne doğru sıçradı ve ikisinin arkasına saklandı. Kahkahalarla güldüler.</p>

  <p class="normal">— Yok be... Ne Arap’ı, şaka yaptım, dedi Nisan.</p>

  <p class="normal">— Yav yapmayın! Önce imam, sonra Arap... Başlayacağım azizim!</p>

  <p class="normal">— Hadi gençler, el atın bakalım, hep beraber bu müthiş deniz aracını indirelim de yüzecek mi bakalım.</p>

  <p class="normal">Hep beraber iskeledeki mekanizmayla icadı suya indirdiler ve alkışlamaya başladılar.</p>

  <p class="normal">— Şahane!</p>

  <p class="normal">— Bravo!</p>

  <p class="normal">— Yalnız, çok dengesiz olmuş. Bakın baş aşağı duruyor, arkası havada kaldı; böyle kullanılırsa zor gider, dedi Ahmet Tevfik.</p>

  <p class="normal">— Hadi deneyelim, dedi Erim.</p>

  <p class="normal">Nisan’la birlikte çıktılar teknenin üstüne, yerleştiler. Pedalları çevirmeye başlayınca teknenin burnu suyun içine doğru gidiyor gibi oldu ve pek de ilerlemedi doğrusu.</p>

  <p class="normal">Muhittin Dede,</p>

  <p class="normal">— Allah Allah! Herhâlde kimse görmesin diye deneme yapamadığı için dengesiz oldu.</p>

  <p class="normal">Erim,</p>

  <p class="normal">— Bu hızla üç günde ancak gideriz Siv-riada’ya, diye yakındı.</p>

  <p class="normal">Bir sessizlik oldu.</p>

  <p class="normal">Zafer,</p>

  <p class="normal">— Teknenin arkasındaki sandığa ben oturabilir miyim?</p>

  <p class="normal">Herkes döndü Zafer’e baktı.</p>

  <p class="normal">Muhittin Dede,</p>

  <p class="normal">— Niye olmasın?</p>

  <p class="normal">Zafer’in kollarından tuttular, yardım ederek teknenin arkasına oturttular. Tekne bir anda dengesini buldu.</p>

  <p class="normal">— Şimdi çevirin bakalım pedalları, diye bağırdı Zafer.</p>

  <p class="normal">Erim ve Nisan pedalları çevirmeye başladılar, tekne çok daha hızlı şekilde hareket etti. Bir anda iskelede alkış koptu, Cimbo da heyecanla havlıyordu. (Kendince o da alkışlıyordu herhâlde.)</p>

  <p class="normal">Zafer haykırdı:</p>

  <p class="normal">— Bravo tayfalar, devam yiğitlerim!</p>

  <p class="normal">Erim gürültü arasında bağırarak cevapladı Zafer’i:</p>

  <p class="normal">— Birincisi; kaptan havasına girip bize bağırma, ikincisi; bastonunla popomu dürtüp durma!</p>

  <p class="normal">Nisan kocaman güldü. Bu ikisinin içten arkadaşlıklarına yıllardır bayılıyordu zaten.</p>

  <p class="normal">Deniz bisikletini biraz kullanıp manevraları öğrendikten sonra iskeleye yanaştılar, alkışlar içinde iskeleye çıktılar. En çok alkışı Zafer aldı.</p>

  <p class="normal">— Bravo Zafer’e, büyük kaptan!</p>

  <p class="normal">— Helal olsun!</p>

  <p class="normal">— Yaa arkadaşım, tekneyi biz kullandık, alkışı sen aldın. Nasıl oluyor bu Allah aşkına?</p>

  <p class="normal">— Bu işler böyledir azizim, Cancim; kim gürültü yapar hava basarsa puanı o toplar.</p>

  <p class="normal">Nisan,</p>

  <p class="normal">— Aaa! Bakın, teknenin kızağında bir yazı belirdi!</p>

  <p class="normal">Ahmet Tevfik,</p>

  <p class="normal">— O la la! Müzeyyen Anne nasıl diyordu gençler? “Eüzzü eüzzü...” Bizim Erdoğan büyü mü yapmış? Demin böyle bir yazı yoktu!</p>

  <p class="normal">— Evet evet, ben de görmedim doğrusu, dedi Erim.</p>

  <p class="normal">— Ne yazıyor orada?</p>

  <p class="normal">— “AĞACIN GÖLGESİ”, ne ilginç bir isim koymuş tekneye, “AĞACIN GÖLGESİ”.</p>

  <p class="normal">— Peki, nasıl oldu bu? Nasıl çıktı ortaya isim? Daha önce baktığımızda yoktu, diye sordu Nisan.</p>

  <p class="normal">Muhittin Dede gülümsedi.</p>

  <p class="normal">— Tevfik, öyle mucize ya da Allah tarafından bir durum değil evladım. Aslında sana öyle anlatıp seni biraz imana getirmek lazım ya neyse... Teknenin kızaklarını boyarken Erdoğan her yeri sarı yağlı boyayla, sadece orayı aynı renk suluboyayla boyamış; deniz suyuyla temas edince suluboya çözüldü ve teknenin ismi çıktı, o kadar.</p>

  <p class="normal">— Nereden anladın beybaba?</p>

  <p class="normal">— Bakın denize, kızağın kenarında yüzen sarı boya kalıntıları var, oradan anladım. Her şeyi mutlaka ilim çerçevesinde düşünmelisiniz!</p>

  <p class="normal">— Müthiş beybaba, inanılmazsın.</p>

  <p class="normal">— Hadi bakalım herkes eve... Hazırlıklarınızı yapın, yarın sabah erkenden yola çıkmalısınız.</p>

  <p class="normal">— Çok sağ ol beybaba.</p>

  <p class="normal">— Görüşürüz gençler.</p>

  <p class="normal">Ahmet Tevfik, Zafer, Erim, Nisan, Cimbo uzaklaşırlarken Muhittin Dede gülümsedi.</p>

  <p class="normal">— Tabii tekneyi Erdoğan’la beraber boyadığımız için de bu kadar kolay anlamış olabilirim, diye mırıldandı.</p>

  <p class="resim"><img alt="semboller.tif" class="calibre10" src="../Images/semboller_opt.jpeg"/></p>
</body>
</html>
