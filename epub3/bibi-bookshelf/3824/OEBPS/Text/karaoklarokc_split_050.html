<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="calibre1" id="calibre_pb_0"/>

  <div class="chapter">
    <p class="normal">Manastırın hemen yanında kamp kurdular ve ateş yaktılar. Dalga seslerinden ve cırcır böceklerinden başka bir şey duyulmuyordu. Yaktıkları ateş etrafı aydınlatıyordu.</p>

    <p class="normal">— Hadi bir şeyler yiyip uyuyalım, sabah erkenden araştırmaya başlarız, dedi Erim.</p>

    <p class="normal">— Hadi o zaman balığı pişirelim, diye önerdi Nisan.</p>

    <p class="normal">Duraksadı Bönbön,</p>

    <p class="normal">— Ben onu pişirmekten vazgeçtim.</p>

    <p class="normal">— Allah Allah, niye ki?</p>

    <p class="normal">— Ne bileyim, öyle beraber yolculuk yaptık ya, arkadaş gibi oldu.</p>

    <p class="normal">— Yok artık! Balık oğlum bu. Boş verin, peksimet yiyelim ama kokar bu yakında!</p>

    <p class="normal">— Olsun.</p>

    <p class="normal">Peksimet atıştırıp ateşin başında uzandılar. Nisan doğruldu,</p>

    <p class="normal">— Bir daha bakalım şu duvarlara.</p>

    <p class="normal">— Karanlıkta bir şey göremeyiz.</p>

    <p class="normal">— O zaman biz de meşale yakalım. Hadi kalkın.</p>

    <p class="normal">Kalkıp manastırı yeniden dolaşmaya baş-ladılar. Meşalenin ışığında, duvarlardaki ka-bartmalar yerinden oynuyor gibiydi. “Binler-ce yıl buralarda kimler gezdi, ne dualar edildi, ne sevgiler yaşandı, kim bilir!” diye düşündü Nisan.</p>

    <p class="normal">Zafer,</p>

    <p class="normal">— Durun bir dakika!</p>

    <p class="normal">— Nedir?</p>

    <p class="normal">— Bakın duvardaki kabartmaya, bir ağaç.</p>

    <p class="normal">— Evet!</p>

    <p class="normal">— Ama bizim metal çarkın üzerindeki ağacın aynısı.</p>

    <p class="normal">— Evet, bu bir ardıç ağacı ama altına ters bir ağaç daha çizmişler.</p>

    <p class="normal">— Hadi bu kabartmayı çekelim ya da itelim; büyük ihtimalle arkasından bir şey çıkacak.</p>

    <p class="normal">Ağacı ittiler, hiçbir şey olmadı; çektiler, yine bir şey olmadı. Epey uğraştıktan sonra dinlenmek için oturdular.</p>

    <p class="normal">Nisan sordu:</p>

    <p class="normal">— Başka bir yerde benzeri bir sembol yoktu, değil mi?</p>

    <p class="normal">— Hayır.</p>

    <p class="normal">— Niye acaba bizde tek ağaç varken burada bir de ters ağaç var? Oysa sembol tıpatıp aynı.</p>

    <p class="normal">Zafer,</p>

    <p class="normal">— Evet, niye ters ağaç var?</p>

    <p class="normal">Nisan, heyecanla ayağa kalktı.</p>

    <p class="normal">— Bir dakika, o ters ağaç değil, üstteki ağacın gölgesi!</p>

    <p class="normal">Çocukların tüyleri diken diken olmuştu, aşağıdaki koyda yatan tekneye baktılar. “Ağacın Gölgesi!” diye tekrar ettiler.</p>

    <p class="normal">— Teknenin adı değilmiş, şifreymiş meğerse.</p>

    <p class="normal">— Yanlış ağaçla uğraştık bir saattir. Alttaki gölge ağacı yerinden oynatmalıyız, dedi Nisan.</p>

    <p class="normal">Bunun üzerine Erim de aşağıdaki kabartmaya yüklendi. Köşede büyük bir yer döşemesinden sesler geldiğini duydular. Döşemelerden biri aşağı düştü ve zeminde bir delik açıldı. Koşarak oraya gittiler, aşağıya doğru uzayan merdivenler ve bir dehliz gördüler. İkisi heyecanla, biri korkuyla aşağı baktı. (Siz anlamışsınızdır hangisinin hangisi olduğunu.)</p>

    <p class="normal">Erim,</p>

    <p class="normal">— Ne yapıyoruz?</p>

    <p class="normal">— Tabii ki iniyoruz, diye cevapladı Nisan.</p>

    <p class="normal">— Sabahı beklesek, dedi Zafer.</p>

    <p class="normal">— Bir an önce adım atmalıyız. Vaktimiz yok ve aşağıya gündüz de ışık girmez nasılsa.</p>

    <p class="normal">— Peki Nisoş, dedi Zafer.</p>

    <p class="normal">— Nisoş mu?</p>

    <p class="normal">Zafer’in yanağını sıktı Nisan.</p>

    <p class="normal">— Yerim seni Bönbön. Ayrıca, aşağıdan korkma; dalyan gibi kofanan var yanında.</p>

    <p class="normal">Güldüler. Yanlarına ip, mum, kibrit, metal çarkı, çakı, keski –gerekli ne varsa– aldılar ve inmeye başladılar.</p>

    <p class="normal">Önden Erim indi, pat pat pat...</p>

    <p class="normal">Ardından Nisan, pat pat pat...</p>

    <p class="normal">En son Zafer, pat dink pat dink... (Ancak dikkatli okur anlar bu sesi.)</p>

    <p class="resim"><img alt="semboller.tif" class="calibre10" src="../Images/semboller_opt.jpeg"/></p>
  </div>
</body>
</html>
