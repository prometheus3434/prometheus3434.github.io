<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <h1 class="h1baslik1" id="calibre_toc_24"><br class="chapter1"/>
  ve İstanbul’u</h1>

  <p class="normal">1923 yılında halkın sadece % 8’i okuma yazma biliyordu, çünkü okuma yazma bilenler Çanakkale ve Kurtuluş Savaşlarında şehit olmuştu.</p>

  <p class="normal">Ülke, 1923-1945 yılları arasında dünyada en hızlı gelişen iki ekonomiden biriydi, çünkü insanları dürüsttü ve ortak değerleri, hedefleri vardı.</p>

  <p class="normal">Kitabı yazarken o dönemi çok araştırdım. Örneğin, 7 Ekim 1928 günü itibarıyla tramvay işçileri sekiz gün grev yapmışlar; karakterlerin tramvayı kullanmaları o günlere denk geliyor mu gibi detayları bile inceledim.</p>

  <p class="normal">Günlük hayatı anlatmakla başlayalım isterseniz:</p>

  <p class="normal">Elektrik, eskiden sadece Beyoğlu’nda vardı. Hikâyenin geçtiği yer olan surlara ise 1930’da geliyor. O yüzden kahramanlarımızın köşkünde gaz lambası ve mum var. Suyun evlere gelmesi 1940’ları buluyor. Öncesinde ise su, bahçelerdeki kuyulardan kovayla evlere taşınıyor.</p>

  <p class="normal">Isınma, çoğunlukla mangal ateşiyle oluyor. Mangal dışarıda yakılıyor, zehirli olan mavi ateş kaybolunca içeri alınıyor. Soba, II. Abdülhamit’in ilk defa yurt dışından getirmesi ve Dolmabahçe Sarayı’nda kullanmasından sonra yaygınlaşıyor.</p>

  <p class="normal">Ağırlıklı olarak Rumlar Samatya’da, Ermeniler de Yenikapı’da yaşıyorlar, Yahudiler ise Balat ve Pera’da. Rumlar, 1923 Mübadelesi’yle Yunanistan’a göç etmek zorunda kalıyorlar ve sayıları çok azalıyor. Her şeye rağmen tüm etnik kökenden insanların birbirine büyük sevgi ve saygısı var.</p>

  <p class="normal">Beykoz’da paçacılar, Koca Mustafa Paşa’da da çok ünlü turşucular var. İki insan boyunda, merdivenle çıkılan ahşap fıçılar düşünün; turşular bu fıçılarda yapılıyor. İnsanlar turşu ve turşu suyunu oralardan alıyorlar.</p>

  <p class="normal">“Mutfak” o dönemde “matbah” olarak ifade ediliyor, sonradan değişerek mutfak hâline geliyor.</p>

  <p class="normal">Simidin o dönemdeki adı halka. Kandil simidinin susamsızını düşünün; küçük, tereyağlı, susamsız ve lezzeti harika. Üç farklı fiyata satılıyor; en küçüğü 50 paraya, çeyrek olanı 100 paraya, en büyüğü olan 5’lik simit ise 5 kuruşa.</p>

  <p class="normal">Balık inanılmaz bol...</p>

  <p class="normal">Para birimleri: 1 kuruş = 40 paraya denk geliyor, yani halka 50 para olduğuna göre 1 kuruş 10 para veriyorsunuz. Para nikelden yapılıyor. 100 para 2,5 kuruşa denk geliyor. 2,5 kuruşa halk arasında “manda gözü” deniyor.</p>

  <p class="normal">Tramvay; birinci mevki ücreti 5 kuruş ve koltukları kırmızı renkli. İkinci mevki koltuklar kahverengi ve ücreti 3 kuruş 30 para. 1925’e kadar tramvay atlarla çekiliyor.</p>

  <p class="normal">Gemiler, Galata Köprüsü’nün altından kalkıyor.</p>

  <p class="normal">İstanbul ve çevresinin toplam nüfusu 850.000.</p>

  <p class="normal">Küçücük ilginç bir bilgi; tüm yumurtalar beyaz. Kahverengi yumurtalar Amerikan tavuklarıyla birlikte 1950’li yıllardan sonra geliyor. Çocuklar, Hıdırellez’de evdeki en sağlam yumurtayı bulup kaynatıyorlar (renk vermek için soğan kabuğuyla birlikte), sonra mahallede buluşup, ateş yakıp “İllerin gâvur çukuru” diye bir tekerleme söyleyerek yumurtaları tokuşturuyorlar. Yumurtası kırılmayan, en sağlam yumurtanın sahibi şampiyon oluyor.</p>

  <p class="normal">Şehzadebaşı’nda Ermeni Şamram’ın Ferah Sineması var. Sinemada film ve arada tiyatro gösterileri yapılıyor. “Katina’nın elinde makası”, “Yangın var, yangın var, ben yanıyorum” kantoları o dönemde çok ünlü.</p>

  <p class="normal">1918’deki Cibali, Fatih yangının etkileri hâlâ o bölgede yer yer görülüyordu.</p>

  <p class="normal">29 Ocak 1928’de Bursa Amerikan Kız Koleji, Hıristiyanlık propagandası yaptığı için Bakanlar Kurulu kararıyla kapatılıyor.</p>

  <p class="normal">23 Mayıs 1928’de tekke ve zaviyeler kapatılıyor. Yine aynı sene laiklik ilkesi anayasaya konuyor.</p>

  <p class="normal">8 Ağustos’ta Taksim Cumhuriyet Anıtı’nın açılışına 30.000 İstanbullu katılıyor. (Bizimkilerin macerasının başladığı gün.) Heykeli, Pietro Canonico yaptı. (Bizimkilerin heykelci amcası.)</p>

  <p class="normal">9 Ağustos’ta Harf İnkılabı açıklanıyor. 1 Aralık’ta da gazeteler yeni harflerle basılmaya başlanıyor. 27 Aralık itibarıyla da İstanbul Belediyesi, eski yazılı tabelalarını değiştirmeyen iş yerlerine ceza kesiyor.</p>

  <p class="normal">28 Kasım 1928 de önemli bir gün. İstanbul Barosu’na kayıtlı ilk kadın avukat, Beyhan Hanım ilk duruşmasına çıkıyor.</p>

  <p class="normal">Ülkenin tamamına bakıldığında bir komünizm tehlikesi var kabul ediliyor ve Nâzım Hikmet yazdığı şiirlerden dolayı 23 Aralık 1928’de üç yıl üç ay hapse mahkûm ediliyor. (Hukuk sistemimiz bugün de aynı.)</p>

  <p class="normal">İşte dostlarım, 1928’de bizimkilerin yaşadıkları Türkiye’den size ufacık bir fotoğraf...</p>

  <p class="normal">Sevgilerimle.</p>

  <div class="calibre1" id="calibre_pb_65"/>
</body>
</html>
