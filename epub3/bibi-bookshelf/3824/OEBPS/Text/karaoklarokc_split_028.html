<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>karaoklar ok c</title>
  <link href="../Styles/stylesheet.css" rel="stylesheet" type="text/css"/>
  <link href="../Styles/page_styles.css" rel="stylesheet" type="text/css"/>
</head>

<body class="calibre">
  <div class="calibre1" id="calibre_pb_0"/>

  <div class="chapter">
    <p class="normal">Bu, iki metreden büyük bir resimdi; pencerenin önünde sarıklı bir adam eğilmiş ve boynundan bir sarkaç aşağı doğru iniyor, etrafında kaplumbağalar, sırtında bir ney, yerde yapraklar. “Çok güzel!” dedi Zafer, “Valla Paris’e kadar gitmesi boşa değilmiş Hamdi Dede’nin.” Sonra farkına varmadan dönüp mezarın olduğu tarafa baktı sanki duyarmış gibi. “Kesinlikle bu resim!” diye mırıldandı Erim. “Evet, sır bu resimde!” Heyecanla kitabı çantasından çıkardı. Sayfayı özenle açtı ve yüksek sesle okudu:</p>

    <p class="normal1">— Herkesin gördüğünün aksine</p>

    <p class="normal1">Altı taneler aslında…</p>

    <p class="normal1">Yaşlı adam, sarkaç, kaplumbağalar</p>

    <p class="normal1">Aranan gerçek suyun altında</p>

    <p class="normal1">Altı tane altı çiçek, on üç basamak</p>

    <p class="normal1">Ve padişah işte tam karşında.</p>

    <p class="normal">Erim dikkatle kaplumbağaları saydı, beş tane.</p>

    <p class="normal">— Altı tane olan ne olabilir ki? Kaplumbağalar beş tane.</p>

    <p class="normal">Zafer,</p>

    <p class="normal">— Dur, bir tane de yaşlı adamın sırtında var, bak!</p>

    <p class="normal">Nisan,</p>

    <p class="normal">— O bir kaplumbağa kabuğu, gerçek bir kaplumbağa değil, hem “Herkesin gördüğünün aksine” diyor bu çok da gizli değil, görünüyor, adamın sırtında duruyor. Başka bir şey olmalı.</p>

    <p class="normal">— Peki, “gerçek suyun altında” ne?</p>

    <p class="normal">— Beybaba su altı konusunda çok iyidir, ona sorabiliriz.</p>

    <p class="normal">— Resimde herhangi bir su işareti gören var mı?</p>

    <p class="normal">Dikkatle incelediler, bir şey bulamadılar.</p>

    <p class="normal">— Yaşlı adam... Sarkaç... Kaplumbağalar... Tamam, bunlar var ama padişah, on üç basamak, altı çiçek yok, diye mırıldandı Nisan.</p>

    <p class="normal">Güneş batana kadar altıncı kaplumbağayı ya da altı tane olabilecek her şeyi saydılar, bulamadılar. Beyinleri işlemez hâle gelince yemek zamanı da gelmişti zaten. Sofrada, “Ne yaptınız bütün öğleden sonra?” diye sordu Bengül Teyze.</p>

    <p class="normal">— Dedemin “Kaplumbağa” resmine baktık.</p>

    <p class="normal">— İlkine mi?</p>

    <p class="normal">— Nasıl ilkine mi?</p>

    <p class="normal">— Yani ilk yaptığına mı?</p>

    <p class="normal">— Sonra başka bir kaplumbağa resmi daha mı yaptı dedem?</p>

    <p class="normal">— O resmin neredeyse aynısından bir tane daha yaptı deden.</p>

    <p class="normal">Üçü de çok heyecanlandılar.</p>

    <p class="normal">— Bir tane daha mı var?</p>

    <p class="normal">— Evet, o resmi 1906’da yaptı. Sonra 1907’de aynısından bir daha yaptı ama o resmi eve asmadı, resimhaneye kaldırdı. “Bunu, kimsenin görmesine gerek yok” dedi deden.</p>

    <p class="normal">Çocuklar heyecanla birbirlerinde baktılar.</p>

    <p class="normal">Erim,</p>

    <p class="normal">— Gidip bakabilir miyiz hemen?</p>

    <p class="normal">— Önce şu zerdelerinizi<sup class="calibre11"><a class="calibre12" href="../Text/karaoklarokc_split_130.html#footnote-100-16" id="footnote-100-16-backlink">[16]</a></sup> yiyin de...</p>

    <p class="normal">Nisan ve Erim’in zerdelerini bitirmeleri otuz saniye sürdü, Zafer’in on. Hemen kalktılar, hep beraber resimhaneye gittiler.</p>

    <p class="normal">Burada bir şövale, resim malzemeleri ve üstü örtülü tablolar vardı. Bengül Hanım resimlerden birinin örtüsünü açtı. Çocuklar büyülenmiş gibi baktılar ve aynı anda saydılar: “Bir, iki, üç, dört, beş, altı.” Evet, altı tane kaplumbağa vardı.</p>

    <p class="normal">Nisan,</p>

    <p class="normal">— Anladınız mı şimdi? “Herkesin gördüğünün aksine” herkes diğer resmi görebilir. Çünkü bir sergide de sergilendi. Bunu ise kimsenin görme şansı yok.</p>
  </div>

  <div class="calibre1" id="calibre_pb_30"/>
</body>
</html>
